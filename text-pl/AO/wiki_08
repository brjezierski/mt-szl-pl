<doc id="2924658" url="https://pl.wikipedia.org/wiki?curid=2924658" title="Andrea Gaudenzi">
Andrea Gaudenzi

Andrea Gaudenzi (ur. 30 lipca 1973 w Faenzie) – włoski tenisista, reprezentant w Pucharze Davisa, olimpijczyk z Atlanty (1996).
Kariera tenisowa.
Występując jeszcze jako junior Włoch zwyciężył we French Open 1990 oraz w US Open 1990, natomiast sezon 1990 zakończył jako lider klasyfikacji juniorów. Karierę zawodową Gaudenzi rozpoczął w tym samym roku, a zakończył w 2003 roku. W grze pojedynczej wygrał przez ten czas 3 turnieje rangi ATP World Tour oraz osiągnął 6 finałów.
W grze podwójnej triumfował w 2 turniejach kategorii ATP World Tour, a także doszedł do 4 finałów.
W Pucharze Davisa swoje pierwsze powołanie otrzymał w marcu 1994 roku podczas rywalizacji 1 rundy grupy światowej przeciwko Hiszpanii. Mecz przeciwko Sergiemu Bruguerze przegrał w trzech setach. Łącznie w reprezentacji zagrał w 24 pojedynkach singlowych, z których 14 wygrał oraz w 9 spotkaniach deblowych, z których 5 zwyciężył.
W 1996 roku Gaudenzi wystąpił na igrzyskach olimpijskich w Atlancie. W konkurencji gry pojedynczej doszedł do 3 rundy, w której został wyeliminowany przez Andre Agassiego. W grze podwójnej odpadł w 1 rundzie, w parze z Diegiem Nargiso, po porażce z parą Marc-Kevin Goellner–David Prinosil.
W rankingu gry pojedynczej Gaudenzi najwyżej był na 18. miejscu (27 lutego 1995), a w klasyfikacji gry podwójnej na 59. pozycji (3 lutego 1997).
Ukończył prawo na Uniwersytecie Bolońskim, a następnie uzyskał tytuł Master of Business Administration na International University of Monaco. W 2020 roku został wybrany na stanowisko przewodniczącego ATP na czteroletnią kadencję.

</doc>
<doc id="2924660" url="https://pl.wikipedia.org/wiki?curid=2924660" title="Dworzec kolejowy w Kluczborku">
Dworzec kolejowy w Kluczborku



</doc>
<doc id="2924664" url="https://pl.wikipedia.org/wiki?curid=2924664" title="FIS Marathon Cup 2012/2013">
FIS Marathon Cup 2012/2013

Sezon 2012/2013 FIS Marathon Cup rozpoczął się 12 grudnia 2012 roku włoskim maratonem La Sgambeda, a zakończył 10 marca 2013 roku szwajcarskim Engadin Skimarathon.
Obrońcami tytuły byli: Włoszka Stephanie Santer, a wśród mężczyzn Czech Stanislav Řezáč. W tym sezonie triumfowali: Estonka Tatjana Mannima i Włoch Sergio Bonaldi

</doc>
<doc id="2924676" url="https://pl.wikipedia.org/wiki?curid=2924676" title="Hottah (Mars)">
Hottah (Mars)

Hottah – odkrywka skał na powierzchni Marsa, będąca jednym z dowodów znalezionych przez łazik Curiosity na istnienie pozostałości po dawnych potokach płynących na Marsie. Odkrywka Hottah znajduje się w odległości około 100 metrów od miejsca lądowania nazwanego Bradbury Landing, w grupie ciekawych wychodni, do których należą także Goulburn i Link. Nazwę Hottah przyjęto od jeziora znajdującego się w Północno-Zachodniej Kanadzie. Odkrywka Hottah jest odsłoniętym podłożem skalnym składającym się z mniejszych fragmentów połączonych razem, albo czymś co geolodzy nazywają konglomeratem osadowym. Część naukowców teoretyzuje, że podłoże skalne zostało uformowane w przeszłości w wyniku procesu nadającego mu kąt nachylenia, najprawdopodobniej za pośrednictwem oddziaływań z meteorytem.
Kluczowym jednak dowodem istnienia dawnego potoku jest wielkość i zaokrąglony kształt żwiru scementowanego wokół skalnego podłoża. Hottah ma kawałki żwiru osadzone w zlepieńcach, o rozmiarach sięgających kilku centymetrów i znajdujących się w matrycy z materiału podobnego do piasku. Niektóre zlepieńce są owalne, prowadząc zespół naukowy do konkluzji, że były one transportowane przez energiczny przepływ wody. Ziarna zlepieńców są zbyt duże, aby mogły być przenoszone przez wiatr.
Dowody na istnienie wody na Marsie wynikały już z wcześniejszych misji, ale obecne dowody misji łazika Curiosity – zdjęcia skał zawierających koryta strumieni pochodzących z ubiegłych okresów geologicznych, wypełnione żwirem – są pierwszymi w swoim rodzaju

</doc>
<doc id="2924677" url="https://pl.wikipedia.org/wiki?curid=2924677" title="Abyss (wrestler)">
Abyss (wrestler)



</doc>
<doc id="2924679" url="https://pl.wikipedia.org/wiki?curid=2924679" title="Dallas Page">
Dallas Page



</doc>
<doc id="2924680" url="https://pl.wikipedia.org/wiki?curid=2924680" title="Álex Calatrava">
Álex Calatrava

Álex Patricio Calatrava (ur. 14 czerwca 1973 w Kolonii) – hiszpański tenisista pochodzenia niemieckiego.
Kariera tenisowa.
Karierę zawodową Calatrava rozpoczął w 1993 roku, a zakończył w 2008 roku.
W grze pojedynczej wygrał 1 turniej rangi ATP World Tour oraz osiągnął 2 finały.
W grze podwójnej osiągnął jeden 1 kategorii ATP World Tour.
W rankingu gry pojedynczej Calatrava najwyżej był na 44. miejscu (12 lutego 2001), a w klasyfikacji gry podwójnej na 110. pozycji (10 października 2005).

</doc>
<doc id="2924681" url="https://pl.wikipedia.org/wiki?curid=2924681" title="Booker T (wrestler)">
Booker T (wrestler)



</doc>
<doc id="2924682" url="https://pl.wikipedia.org/wiki?curid=2924682" title="Alex Calatrava">
Alex Calatrava



</doc>
<doc id="2924683" url="https://pl.wikipedia.org/wiki?curid=2924683" title="Lech Grabowski">
Lech Grabowski

Lech Grabowski (ur. 26 czerwca 1929 w Siedlcach, zm. 3 stycznia 2019) – polski socjolog, historyk sztuki, malarz, autor książek i artykułów o sztuce i fotografii.
Życiorys.
Absolwent Uniwersytetu Warszawskiego, Wydział Humanistyczny w latach 1949–1953. Dyplom w 1954. Doktorat w Instytucie Filozofii i Socjologii PAN 1980. W okresie 1965–1989 był wykładowcą warszawskiej Akademii Sztuk Pięknych, a w latach 1978–1980 Warszawskiej Szkoły Teatralnej. Był członkiem rzeczywistym i artystą Fotoklubu Rzeczypospolitej Polskiej.

</doc>
<doc id="2924686" url="https://pl.wikipedia.org/wiki?curid=2924686" title="Amy Dumas">
Amy Dumas



</doc>
<doc id="2924687" url="https://pl.wikipedia.org/wiki?curid=2924687" title="Randall Keith Orton">
Randall Keith Orton



</doc>
<doc id="2924688" url="https://pl.wikipedia.org/wiki?curid=2924688" title="Strasburgeriaceae">
Strasburgeriaceae

Strasburgeriaceae – rodzina roślin należąca do rzędu "Crossosomatales". Obejmuje dwa rodzaje z pojedynczymi gatunkami zimozielonych drzew. "Strasburgeria robusta" występuje na Nowej Kaledonii, a "Ixerba brexioides" na Wyspie Północnej (Nowa Zelandia). "Ixerba brexioides", znana w obszarze występowania jako "tawari", wykorzystywana bywa jako roślina miododajna. Nazwa rodziny została utrzymana, mimo że starszą wobec tego taksonu jest nazwa "Ixerbaceae". 
Systematyka.
Rodzina z rzędu "Crossosomatales" w obrębie kladu różowych roślin okrytonasiennych. Pozycja rodziny w kladogramie rzędu:

</doc>
<doc id="2924690" url="https://pl.wikipedia.org/wiki?curid=2924690" title="Cerbera manghas">
Cerbera manghas

Cerbera manghas – gatunek rośliny z rodziny toinowatych, pochodzący z tropikalnych rejonów Oceanu Indyjskiego i Pacyfiku. Roślina rozprzestrzenia się hydrochorycznie, dzięki owocom dryfującym wzdłuż wybrzeża. Preferuje zaplecze namorzynów. Roślina zawiera silnie trujący sok mleczny. Najbardziej toksyczne jest bielmo nasion. Zawarty w nich glikozyd nasercowy zwany cerberyną może spowodować śmierć.
Zastosowanie.
Gatunek sadzony jest jako drzewo ozdobne, ekranujące i cieniodajne.
Śmiertelnie trujące nasiona spożywano na Madagaskarze podczas tzw. sądów bożych.

</doc>
<doc id="2924691" url="https://pl.wikipedia.org/wiki?curid=2924691" title="Natalya (wrestler)">
Natalya (wrestler)



</doc>
<doc id="2924692" url="https://pl.wikipedia.org/wiki?curid=2924692" title="Natalie Neidhart">
Natalie Neidhart



</doc>
<doc id="2924693" url="https://pl.wikipedia.org/wiki?curid=2924693" title="Peter Senerchia">
Peter Senerchia



</doc>
<doc id="2924694" url="https://pl.wikipedia.org/wiki?curid=2924694" title="Michael Shawn Hickenbottom">
Michael Shawn Hickenbottom



</doc>
<doc id="2924695" url="https://pl.wikipedia.org/wiki?curid=2924695" title="Matt Sydal">
Matt Sydal



</doc>
<doc id="2924696" url="https://pl.wikipedia.org/wiki?curid=2924696" title="Ted Dibiase">
Ted Dibiase



</doc>
<doc id="2924697" url="https://pl.wikipedia.org/wiki?curid=2924697" title="Ted DiBiase Sr">
Ted DiBiase Sr



</doc>
<doc id="2924698" url="https://pl.wikipedia.org/wiki?curid=2924698" title="Robert Howard">
Robert Howard



</doc>
<doc id="2924699" url="https://pl.wikipedia.org/wiki?curid=2924699" title="Ted DiBiase, Jr.">
Ted DiBiase, Jr.



</doc>
<doc id="2924700" url="https://pl.wikipedia.org/wiki?curid=2924700" title="Rob van Dam">
Rob van Dam



</doc>
<doc id="2924701" url="https://pl.wikipedia.org/wiki?curid=2924701" title="Black Reign">
Black Reign



</doc>
<doc id="2924702" url="https://pl.wikipedia.org/wiki?curid=2924702" title="TJ Wilson">
TJ Wilson



</doc>
<doc id="2924703" url="https://pl.wikipedia.org/wiki?curid=2924703" title="Theodore Wilson">
Theodore Wilson



</doc>
<doc id="2924704" url="https://pl.wikipedia.org/wiki?curid=2924704" title="Francisco Pradilla">
Francisco Pradilla

Francisco Pradilla y Ortiz – hiszpański malarz pochodzący z Aragonii tworzący na przełomie XIX i XX wieku. 
Początkowo uczył się malarstwa u dwóch malarzy dekoracyjnych w Saragossie. W 1863 roku wyjechał do Madrytu, gdzie kontynuował naukę. W 1874 za obraz "Porwanie Sabinek" otrzymał stypendium na studia w Rzymie. Razem z nim wyjechali Casto Plasencia, Jaime Morera i Alejandro Ferrant.
Zamieszkał w Rzymie na dłużej; w 1878 roku namalował "Portret Joanny Szalonej", za który otrzymał wyróżnienie cum laude na Krajowej Wystawie Sztuk Pięknych w Madrycie i na wystawie światowej w Paryżu. Został dyrektorem "Real Academia de España" w Rzymie, na której wcześniej studiował, ale szybko zrezygnował, gdyż roczarowała go związana z tą pracą biurokracja.

</doc>
<doc id="2924705" url="https://pl.wikipedia.org/wiki?curid=2924705" title="Drew Hankinson">
Drew Hankinson



</doc>
<doc id="2924706" url="https://pl.wikipedia.org/wiki?curid=2924706" title="Festus (wrestler)">
Festus (wrestler)



</doc>
<doc id="2924708" url="https://pl.wikipedia.org/wiki?curid=2924708" title="Heath Miller (wrestler)">
Heath Miller (wrestler)



</doc>
<doc id="2924709" url="https://pl.wikipedia.org/wiki?curid=2924709" title="Heath Miller">
Heath Miller



</doc>
<doc id="2924710" url="https://pl.wikipedia.org/wiki?curid=2924710" title="Rey Mysterio, Jr.">
Rey Mysterio, Jr.



</doc>
<doc id="2924711" url="https://pl.wikipedia.org/wiki?curid=2924711" title="Rey Mysterio Jr.">
Rey Mysterio Jr.



</doc>
<doc id="2924712" url="https://pl.wikipedia.org/wiki?curid=2924712" title="Oscar Gutierrez">
Oscar Gutierrez



</doc>
<doc id="2924714" url="https://pl.wikipedia.org/wiki?curid=2924714" title="Cm Punk">
Cm Punk



</doc>
<doc id="2924715" url="https://pl.wikipedia.org/wiki?curid=2924715" title="Dusty Rhodes (wrestler)">
Dusty Rhodes (wrestler)



</doc>
<doc id="2924716" url="https://pl.wikipedia.org/wiki?curid=2924716" title="John Morrison (wrestler)">
John Morrison (wrestler)



</doc>
<doc id="2924717" url="https://pl.wikipedia.org/wiki?curid=2924717" title="Johnny Nitro">
Johnny Nitro



</doc>
<doc id="2924718" url="https://pl.wikipedia.org/wiki?curid=2924718" title="ODB (wrestler)">
ODB (wrestler)



</doc>
<doc id="2924719" url="https://pl.wikipedia.org/wiki?curid=2924719" title="Buddy Rogers (wrestler)">
Buddy Rogers (wrestler)



</doc>
<doc id="2924721" url="https://pl.wikipedia.org/wiki?curid=2924721" title="Tyrone Evans">
Tyrone Evans



</doc>
<doc id="2924722" url="https://pl.wikipedia.org/wiki?curid=2924722" title="Jamie Szantyr">
Jamie Szantyr



</doc>
<doc id="2924723" url="https://pl.wikipedia.org/wiki?curid=2924723" title="Mike Lockwood">
Mike Lockwood



</doc>
<doc id="2924724" url="https://pl.wikipedia.org/wiki?curid=2924724" title="Michael Lockwood">
Michael Lockwood



</doc>
<doc id="2924725" url="https://pl.wikipedia.org/wiki?curid=2924725" title="Caylen Croft">
Caylen Croft



</doc>
<doc id="2924726" url="https://pl.wikipedia.org/wiki?curid=2924726" title="Kris Pavone">
Kris Pavone



</doc>
<doc id="2924729" url="https://pl.wikipedia.org/wiki?curid=2924729" title="Christopher Mordetsky">
Christopher Mordetsky



</doc>
<doc id="2924730" url="https://pl.wikipedia.org/wiki?curid=2924730" title="Jon Moxley">
Jon Moxley



</doc>
<doc id="2924731" url="https://pl.wikipedia.org/wiki?curid=2924731" title="Jonathan Good">
Jonathan Good



</doc>
<doc id="2924732" url="https://pl.wikipedia.org/wiki?curid=2924732" title="Faarooq">
Faarooq



</doc>
<doc id="2924733" url="https://pl.wikipedia.org/wiki?curid=2924733" title="Živilė Raudonienė">
Živilė Raudonienė



</doc>
<doc id="2924734" url="https://pl.wikipedia.org/wiki?curid=2924734" title="Zivile Raudoniene">
Zivile Raudoniene



</doc>
<doc id="2924735" url="https://pl.wikipedia.org/wiki?curid=2924735" title="Aksana (wrestler)">
Aksana (wrestler)



</doc>
<doc id="2924736" url="https://pl.wikipedia.org/wiki?curid=2924736" title="Thaddeus Bullard">
Thaddeus Bullard



</doc>
<doc id="2924737" url="https://pl.wikipedia.org/wiki?curid=2924737" title="Jednokomorowe ogniwo paliwowe">
Jednokomorowe ogniwo paliwowe

Jednokomorowe ogniwo paliwowe – rodzaj ogniwa paliwowego, którego konstrukcja została zaproponowana przez T. Hibino. Składa się ono z jednej komory, gdzie znajdują się elektrody i elektrolit i do której doprowadza się gazową mieszaninę utleniacza i paliwa.
Budowa i zasada działania.
W odróżnieniu od konwencjonalnych to ogniwo posiada tylko jedną komorę, w której umieszczone są elektrody – katoda i anoda o różnych właściwościach elektrokatalitycznych. Materiał anodowy przyspiesza reakcję utleniania paliwa natomiast katodowy redukcję utleniacza. W wyniku tych reakcji na elektrodach powstaje różnica potencjałów, a po połączeniu anody i katody zewnętrznym obwodem ogniwo staje się źródłem prądu. Prąd jonowy jest zależny od różnicy aktywności katalitycznych elektrod.
Jednokomorowe ogniwo paliwowe jest zasilane mieszaniną paliwa i utleniacza, która zostaje doprowadzona do komory z elektrodami oddzielonymi elektrolitem (może być porowaty). Taka budowa umożliwia prostą konstrukcję stosów ogniw, gdyż zostaje wyeliminowany problem uszczelniania stosu.
Optymalna temperatura pracy tego ogniwa wynosi 600 °C, dla wyższych katoda i anoda katalizują bezproduktywne spalanie paliwa.
Reakcje zachodzące w ogniwie.
Katoda:
½O2 + 2e- → O2-
Anoda:
2CH4 + O2 → 4H2 + 2CO
H2 + O2- → H2O + 2e-
CO + O2- → CO2 + 2e-
Zalety i Wady.
Zalety:
Wady:

</doc>
<doc id="2924738" url="https://pl.wikipedia.org/wiki?curid=2924738" title="Brett Matthews">
Brett Matthews



</doc>
<doc id="2924739" url="https://pl.wikipedia.org/wiki?curid=2924739" title="Big Show (wrestler)">
Big Show (wrestler)



</doc>
<doc id="2924740" url="https://pl.wikipedia.org/wiki?curid=2924740" title="Ryback (wrestler)">
Ryback (wrestler)



</doc>
<doc id="2924741" url="https://pl.wikipedia.org/wiki?curid=2924741" title="Delirious (wrestler)">
Delirious (wrestler)



</doc>
<doc id="2924742" url="https://pl.wikipedia.org/wiki?curid=2924742" title="Kaitlyn (wrestler)">
Kaitlyn (wrestler)



</doc>
<doc id="2924745" url="https://pl.wikipedia.org/wiki?curid=2924745" title="La Sgambeda">
La Sgambeda

La Sgambeda – długodystansowy bieg narciarski, rozgrywany co roku w połowie grudnia, w północnych Włoszech, w regionie Lombardia, w prowincji Sondrio. Bieg ten należy do cyklu FIS Marathon Cup i Euroloppet i jest pierwszym w kalendarzu obu tych cyklów. Zawodniczki i zawodnicy rywalizują na dystansie 42 km techniką dowolną, na wysokości ponad 1800 m n.p.m., w okolicach Livigno. 
Pierwsza edycja biegu miała miejsce w 1990 roku; najlepsi okazali się reprezentanci gospodarzy: Guidina Dal Sasso i Maurilio De Zolt. Najwięcej zwycięstw wśród kobiet odniosła Włoszka Lara Peyrot, która trzykrotnie okazywała się najlepsza (2003, 2004 i 2006) oraz Finka Riitta-Liisa Roponen, która była najszybsza w latach 2012-2014. Wśród mężczyzn kilku zawodników zwyciężało dwukrotnie, między innymi dwukrotny zwycięzca całego cyklu FIS Marathon Cup - Szwed Jerry Ahrlin, który wygrywał La Sgambeda w latach 2006 i 2007. Ponadto w 2005 roku pierwsze miejsce wśród mężczyzn przyznano dwóm włoskim zawodnikom: Tullio Grandelisowi i Biagio Di Santo, a w 1991 roku miał miejsce jedyny polski sukces w tym biegu, kiedy wśród kobiet zwyciężyła Dorota Dziadkowiec.
Od 2009 roku rozgrywany jest również bieg techniką klasyczną na dystansie wahającym się pomiędzy 21 i 35 km. Bieg La Sgambeda rozpoczyna cykl Visma Ski Classics, na który składają się maratony narciarskie pokonywane techniką klasyczną.

</doc>
<doc id="2924746" url="https://pl.wikipedia.org/wiki?curid=2924746" title="Jaime Morera y Galicia">
Jaime Morera y Galicia

Jaime Morera y Galicia, kat. Jaume Morera i Galícia (ur. 1854 w Lleidzie, zm. 1927 w Madrycie) – hiszpański malarz pejzażysta pochodzący z Katalonii tworzący na przełomie XIX i XX wieku.
Studiował na Królewskiej Akademii Sztuk Pięknych św. Ferdynanda w Madrycie. Studiował również w Rzymie z artystami takimi jak Francisco Pradilla, Casto Plasencia, Manuel Castellano, Eduardo Sánchez Solá i Alejandro Ferrant y Fischermans. Jego nauczycielem pejzażu był Carlos de Haes.

</doc>
<doc id="2924747" url="https://pl.wikipedia.org/wiki?curid=2924747" title="Jaume Morera i Galícia">
Jaume Morera i Galícia



</doc>
<doc id="2924758" url="https://pl.wikipedia.org/wiki?curid=2924758" title="King’s Cup">
King’s Cup

King’s Cup, Puchar Króla Szwecji Gustawa V – halowe europejskie drużynowe zawody tenisowe rozgrywane w latach 1936–1985 w miesiącach zimowych (między październikiem a grudniem). Znane były jako Puchar Króla Szwecji Gustawa V, fundatora imprezy.
King’s Cup oparty był na formule Pucharu Davisa z pewną modyfikacją – najpierw grano cztery mecze gry pojedynczej (dwóch zawodników z drużyny; każdy grał z obydwoma przeciwnikami), a na koniec rozgrywano spotkanie gry podwójnej. Od roku 1962 mecze rozgrywano do dwóch zwycięskich setów.
Pierwszymi zwycięzcami byli Francuzi. Polska przystąpiła do rozgrywek w roku 1958.
W ramach tych zawodów podczas konfrontacji Polska–Anglia dnia 5 października 1966 w warszawskiej Hali Gwardii w spotkaniu Wiesław Gąsiorek–Roger Taylor rozegrano rekordową liczbę 126 gemów, a mecz zakończył się wynikiem 29:27, 29:31, 4:6.

</doc>
<doc id="2924764" url="https://pl.wikipedia.org/wiki?curid=2924764" title="Gothaer Towarzystwo Ubezpieczeń S.A.">
Gothaer Towarzystwo Ubezpieczeń S.A.



</doc>
<doc id="2924765" url="https://pl.wikipedia.org/wiki?curid=2924765" title="Anna Oldenburg">
Anna Oldenburg

Anna Oldenburg (ur. 22 listopada 1532 w Haderslev, zm. 1 października 1585 w Dreźnie) – księżniczka Danii i Norwegii, od śmierci szwagra elektora Maurycego 11 lipca 1553 księżna elektorowa Saksonii.
Była córką króla Danii i Norwegii Chrystiana III i jego żony królowej Doroty. 
7 października 1548 w Torgau poślubiła przyszłego elektora Saksonii - księcia Augusta. Para miała piętnaścioro dzieci:

</doc>
<doc id="2924766" url="https://pl.wikipedia.org/wiki?curid=2924766" title="NEToskop">
NEToskop



</doc>
<doc id="2924768" url="https://pl.wikipedia.org/wiki?curid=2924768" title="John Klein">
John Klein



</doc>
<doc id="2924772" url="https://pl.wikipedia.org/wiki?curid=2924772" title="Parafia Najświętszego Serca Pana Jezusa w Chudobie">
Parafia Najświętszego Serca Pana Jezusa w Chudobie

Parafia Najświętszego Serca Pana Jezusa – rzymskokatolicka parafia, znajdująca się w Chudobie, należąca do dekanatu Olesno w diecezji opolskiej.
Historia parafii.
Miejscowości Chudoba, Szumirad i Wędrynia, które obecnie tworzą parafię w Chudobie, należały do parafii Olesno. 10 kwietnia 1905 roku erygowano kurację w Chudobie. W 1906 roku zostaje poświęcony i wmurowany węgiel kamienny w nowo budowany kościół parafialny. 7 lipca 1907 roku kościół zostaje konsekrowany przez księdza kardynała Koppa ordynariusz wrocławski, a 10 lutego 1908 roku kuracja zostaje podniesiona do rangi parafii. Pierwszym proboszczem zostaje ks. Józef Menzel. Po II wojnie światowej przyłączono do parafii Wędrynię z kościołem filialnym św. Jana Chrzciciela.
Obecnie proboszczem parafii jest ks. Jan Michał Maksara.
Liczebność i obszar parafii.
Parafię zamieszkuje 1150 osób, swym zasięgiem duszpasterskim obejmuje ona miejscowości:
oraz przysiółki:

</doc>
<doc id="2924773" url="https://pl.wikipedia.org/wiki?curid=2924773" title="Chamaecostus">
Chamaecostus

Chamaecostus – rodzaj roślin tropikalnych z rodziny kostowcowatych ("Costaceae"). Obejmuje 7 gatunków występujących w tropikalnej części Ameryki Południowej.
Systematyka.
Należy do rodziny ("Costaceae") Nakai, która jest jednym z kladów w obrębie rzędu imbirowców ("Zingaberales") Griseb, kladu jednoliściennych i klasy roślin okrytonasiennych. Rodzaj jest siostrzany dla rodzajów "Dimerocostus" i "Monocostus", wraz z którymi tworzy klad bazalny dla rodziny.

</doc>
<doc id="2924778" url="https://pl.wikipedia.org/wiki?curid=2924778" title="Radomsko (gromada)">
Radomsko (gromada)

Radomsko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radomsko siedzibą GRN w mieście Radomsku (nie wchodzącym w jej skład) utworzono 31 grudnia 1961 w powiecie radomszczańskim w woj. łódzkim z obszaru zniesionych gromad: Bartodzieje Bankowe, Kietlin, Płoszów i Stobiecko Miejskie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie radomszczańskim reaktywowano zniesioną w 1954 roku gminę Radomsko.

</doc>
<doc id="2924779" url="https://pl.wikipedia.org/wiki?curid=2924779" title="Scum of the Earth">
Scum of the Earth

Scum of the Earth – amerykańska grupa muzyczna wykonująca muzykę z gatunku heavy metal i metal alternatywny. Zespół został założony w roku 2003 przez Mike'a Riggsa i Johna Tempesta po rozpadzie zespołu White Zombie, gdy Rob Zombie zdecydował się na karierę solową. Grupa wydała trzy albumy.
Nazwa zespołu została zapożyczona z piosenki "Scum of the Earth" z albumu Roba Zombiego, "The Sinister Urge".

</doc>
<doc id="2924780" url="https://pl.wikipedia.org/wiki?curid=2924780" title="Atlantic-Fokker XA-7">
Atlantic-Fokker XA-7

Atlantic-Fokker XA-7 – prototypowy samolot szturmowy zaprojektowany na zamówienie United States Army Air Corps w zakładach Atlantic-Fokker. Wraz z powstałym w tym samym czasie Curtissem A-8 były to pierwsze samoloty szturmowe USAAC zaprojektowane od początku specjalnie jako samoloty szturmowe, a nie powstałe w wyniku modyfikacji wcześniejszych samolotów, były to także pierwsze jednopłatowe samoloty szturmowe USAAC. Curtiss A-8 i Atlantic-Fokker A-7 miały bardzo podobne osiągi i konstrukcję, ale do produkcji seryjnej wybrano tylko samolot Curtissa poprzestając na wyprodukowaniu jednego egzemplarza Fokkera.
Tło historyczne.
Pierwszymi samolotami szturmowymi USAAC były dwupłatowe Douglas XA-2 (powstał tylko jeden prototyp) oraz produkowany seryjnie Curtiss A-3/4/5/6. Na początku 1930 dowództwo USAAC wystosowało list intencyjny do kilku wytwórni lotniczych na nowy samolot szturmowy. Nowa maszyna szturmowa miała być pierwszym jednopłatowym samolotem USAAC, w specyfikacjach wyszczególniono także, że samolot miał mieć konstrukcję całkowicie metalową i być napędzany przez silnik Curtiss V-1570-27 Conqueror. Na konkurs odpowiedziały dwie wytwórnie - Curtiss Aeroplane and Motor Company z maszyną Curtiss XA-8 i Atlantic-Fokker właśnie z XA-7.
Samolot został zaprojektowany w założonej przez Antona Fokkera firmie Atlantic-Fokker, która do 1930 należała do holenderskiej firmy Fokker. W 1930 firma została przejęta przez General Motors i jej nazwę zmieniono na General Aviation. Pracę nad samolotem rozpoczęto jeszcze przed przejęciem firmy, ale zakończono już po jej przejęciu i zmianie nazwy i samolot często jest określany jako General Aviation XA-7.
Historia.
Pierwszy i jedyny prototyp został ukończony i dostarczony do bazy Wright Field w czerwcu 1931. Samolot był oceniany wraz z dostarczonym w tym samym czasie Curtissem XA-8.
W czasie testów, przynajmniej w ich początkowej fazie, samolot był testowany bez uzbrojenia. W czasie oblatywania samolot Curtissa został oceniony jako posiadający lepsze charakterystyki pilotażowe, był także szybszy od maszyny Fokkera, ale XA-7 miał lepszą prędkość wnoszenia. Oblatywanie samolotów zakończono w 1932, zwycięzcą ogłoszono samolot Curtissa.
Według jednego źródła po zakończeniu programu testowego USAAC zamówił pięć egzemplarzy YA-8 w nieco zmienionej wersji (bardziej aerodynamiczne owiewki podwozia, zamykane kabiny załogi, ulepszona chłodnica) ale większość źródeł podaje, że po wygranej modelu Curtissa nie kontynuowano dalszych praca na XA-7 i jedyny prototyp został złomowany wkrótce po zakończeniu programu.
Opis konstrukcji.
Atlantic-Fokker (General Aviation) XA-7 był jednopłatowym, jednosilnikowym samolotem szturmowym o konstrukcji całkowicie metalowej. Samolot był typową jak na ówczesnej czasu konstrukcją Fokkera z bardzo grubym wolnonośnym skrzydłem i stałym podwoziem osłoniętym owiewkami. Napęd samolotu zapewniał 12-cylindrowy chłodzony cieczą silnik rzędowy typu Curtiss V-1570-27 Conqueror o mocy 600 KM napędzający dwupłatowe śmigło typu Hamilton Standard o stałym skoku. Załogę stanowiły dwie osoby - pilot i obserwator/strzelec siedzący w osobnych, otwartych kokpitach w konfiguracji typu tandem (jeden za drugim.
Uzbrojenie samolotu stanowiły cztery nieruchome karabiny maszynowe kalibru 7,62 mm strzelające do przodu, jeden ruchomy karabin maszynowy 7,62 obsługiwany przez strzelca i do 400 funtów (lub 488) bomb (181 - 221 kg) przenoszonych na zewnętrznych zaczepach.
Samolot mierzył 31 stóp długości i dziewięć stóp oraz pięć cali wysokości, rozpiętość skrzydeł wynosiła 46 stóp i dziewięć cali (odpowiednio - 9,45 m, 2,87 m i 14,25 m). Powierzchnia skrzydeł wynosiła 333 stopy kwadratowe (30,94 m).
Masa własna wynosiła 3866 funtów, a maksymalna masa startowa do 5650 funtów (1754 kg i 2563 kg).
Prędkość maksymalna wynosiła 184 mile na godzinę (296 km/h), a prędkość przelotowa około 150 mil na godzinę (241 km/h) samolot mógł się wspiąć na wysokość 19.000 stóp (5791 m), a jego zasięg wynosił do 500 mil (804 km).

</doc>
<doc id="2924787" url="https://pl.wikipedia.org/wiki?curid=2924787" title="Dermatoid">
Dermatoid



</doc>
<doc id="2924791" url="https://pl.wikipedia.org/wiki?curid=2924791" title="Europa kontynentalna">
Europa kontynentalna

Europa kontynentalna – określenie Europy z wyłączeniem otaczających ją wysp. W praktyce termin ten wykorzystywany jest w różnych, zarówno węższych jak i szerszych, znaczeniach.
W Wielkiej Brytanii oraz w kontekstach z nią związanych (zwłaszcza wyrażających kontrast), pod pojęciem Europy kontynentalnej (ang. "Continental Europe", "mainland Europe"), Kontynentu ("the Continent") lub po prostu Europy ("Europe") rozumie się Europę, szczególnie zachodnią, z wyłączeniem jedynie Wysp Brytyjskich.
Inne definicje wyłączają Półwysep Skandynawski (znaczenie takie rozpowszechnione jest m.in. w krajach nordyckich), Rosję bądź państwa wyspiarskie (z zachowaniem jednak wysp należących do państw leżących na kontynencie).
Przymiotnik „kontynentalny” w znaczeniu „charakterystyczny dla Europy kontynentalnej” występuje w takich pojęciach jak filozofia kontynentalna czy śniadanie kontynentalne.

</doc>
<doc id="2924794" url="https://pl.wikipedia.org/wiki?curid=2924794" title="Chłopi w Polsce">
Chłopi w Polsce

Chłopi w Polsce – warstwa ludności osiadła na roli i zajmująca się zawodowo gospodarstwem rolnym. Geneza chłopów jako stanu sięga wczesnych epok w historii ludzkości. Na ziemiach polskich już przed VI wieku rozkład wspólnoty rodowej wiódł do wyodrębnienia się gospodarstw uprawianych przez poszczególne rodziny w ramach wspólnoty terytorialnej (opole). Co najmniej do X wieku wolni chłopi, czyli smardowie, stanowili większość ludności. Obok nich na gruntach, które łączono w większe posiadłości, osadzano także niewolnych, przeważnie jeńców wojennych. 
Chłopi w okresie feudalizmu.
W miarę powstawania dużych gospodarstw i folwarków ubożsi chłopi popadali w zależność typu feudalnego od możnych sąsiadów, szukając u nich pomocy ekonomicznej i obrony w zamian za robociznę i daniny. Także powstająca władza państwowa i kościelna wciągała wolną ludność opoli do różnych posług i świadczeń. .
W ciągu XI i XII wieku większość chłopów utraciła wolność. Formy, stopień i geneza zależności feudalnej poszczególnych grup chłopów były jednak w tym okresie bardzo zróżnicowane, o czym świadczy odróżnianie w źródłach XII wieku rozmaitych kategorii chłopów: "zakupów", "dziedziców", "ratajów", "przypisańców" i innych.
Wspólne dla nich wszystkich było to, że prawo własności uprawianej przez nich ziemi przeszło w ręce feudała (księcia, kościoła, możnych) i z tego tytułu byli zobowiązani do uiszczania renty feudalnej, rzadziej w robociźnie, częściej w zbożu i innych produktach rolnictwa i hodowli. Oprócz świadczeń na rzecz feudała chłopów obciążały daniny i posługi na rzecz króla lub księcia (poradlne, podymne, stan, stróża, podwoda) oraz dziesięcina i meszne na rzecz kościoła. Powszechną formą oporu chłopów przeciw rosnącym obciążeniom stało się w tym okresie zbiegostwo. Sprzyjało ono kolonizacji pustek, gdyż zbiegowie osiedlali się przeważnie jako goście w nowych wsiach.
Od końca XII wieku zmiany w położeniu chłopów były następstwem coraz szerzej nadawanego dobrom możnowładczym i rycerskim immunitetu oraz kolonizacji wewnętrznej. Immunitet, wzmacniając feudalne prawo własności ziemi, prowadził w ostatecznych konsekwencjach do popadnięcia chłopów w poddaństwo osobiste i sądowe.
Kolonizacja, początkowo w formie osadnictwa „zwyczajem wolnych gości”, od XIII wieku zaś w formie kolonizacji na prawie niemieckim przynosiła chłopom poprawę bytu przez zamianę dotychczasowych świadczeń na ustalony umową czynsz, płacony coraz częściej, w miarę rozwoju gospodarki towarowej, nie w naturze, lecz w pieniądzu, oraz przez stosunkową łatwość opuszczania ziemi. Choć większość wsi w Polsce nie przeszła lokacji i nie została formalnie przeniesiona na prawo niemieckie, również i w nich położenie chłopów upodobniło się w ciągu XIV wieku do sytuacji chłopów we wsiach lokowanych (które odróżniały się głównie samorządem). Chłopi stawali się jednolitym stanem.
Ta względna poprawa położenia chłopów nie trwała długo. Już statuty Kazimierza Wielkiego (1346), a jeszcze bardziej uchwała łęczycka (1418) ograniczyły prawo chłopów do opuszczania wsi, a statut piotrkowski 1496 roku i konstytucje sejmowe z początku XVI wieku praktycznie przywiązały ich do ziemi. W związku z rosnącym zainteresowaniem szlachty towarową produkcją rolną we własnych folwarkach zdarzały się coraz częściej wysiedlania chłopów z ziemi lub przynajmniej zmniejszenie posiadłości chłopskich na korzyść folwarków czy też przenoszenie na gorsze grunty. 
Wraz z pojawieniem się folwarku zaczął się powolny wzrost powinności i nawrót do renty odrobkowej. Już w I połowie XV wieku pańszczyzna w dobrach kościelnych dochodziła do dwóch dni w tygodniu. W dobrach szlacheckich była mniejsza i dopiero w 1520 roku uznano wymiar jednego dnia tygodniowo z 1-łanowego gospodarstwa za minimalny. Aż do końca XVII wieku istniały w Polsce centralnej tereny, na których chłop płacił jeszcze czynsz nie będąc zmuszony do pańszczyzny.
Chłop, któremu udało się zgromadzić pewną kwotę pieniężną, mógł ją pożyczać sąsiadom na lichwę lub za odrobek, mógł brać w zastaw role uboższych chłopów. Bogatsi chłopi mogli też wykupić się z poddaństwa i osiąść w mieście.
Samorząd chłopów we wsiach lokowanych uległ w praktyce likwidacji wskutek wykupu sołectw przez szlachtę, przez co sądownictwo nad chłopem przeszło w ręce pana wsi i przestało być kontrolowane, odkąd król Zygmunt Stary zrezygnował w 1519 roku z jurysdykcji w sprawach między chłopami a feudałami. Jedynie w królewszczyznach zachowali chłopi prawo wnoszenia skarg na starostów i dzierżawców przed sądy referendarskie. 
Opór chłopów przeciw pogarszaniu ich sytuacji ekonomicznej i prawnej objawił się nową falą zbiegostwa i uczestnictwem w ruchu husyckim, ale nie mógł zahamować rozpoczętego procesu zaostrzania poddaństwa. W XVII wieku pańszczyzna osiągała już wymiar 6 dni z łana, a poza tym wymagano od chłopów coraz więcej posług dodatkowych, formą wyzysku chłopów stały się także monopole dworskie, np. propinacyjny.
Rozmiar gospodarstw chłopskich stale malał: jeszcze w XVI wieku wynosił przeciętnie pół łana, w 1 połowie XVII wieku ćwierć łana, a w 2 połowie XVII wieku przeważały już gospodarstwa karłowate. Wobec opornych chłopów stosowano okrutne kary (rózgi, zakuwanie w dyby, nawet karę śmierci). Bierny opór chłopów przejawiał się w tym okresie w różnych formach buntów, wystąpienia zbrojne nasiliły się, zwłaszcza w okresie powstania Chmielnickiego (w Wielkopolsce – Piotr Grzybowski, na Podhalu – Aleksander Kostka-Napierski 1651).
Kryzys gospodarki folwarczno-pańszczyźnianej skłonił niektórych magnatów w połowie XVIII wieku do zmniejszania lub całkowitego znoszenia pańszczyzny i zastępowania jej czynszem (Andrzej Hieronim Zamoyski, Paweł Ksawery Brzostowski, Joachim Litawor Chreptowicz, ojciec Stanisława Augusta Poniatowskiego Stanisław Poniatowski i inni). Na Pomorzu i w Wielkopolsce postępowała tak nawet średnia szlachta.
Według szacunków historyka Mariana Kniata na 100 talarów dochodu netto z gospodarstwa chłopskiego feudał w XVIII wieku zabierał ponad 70. Cudzoziemiec Georg Forster sytuację chłopów na ziemiach polskich przedstawił następująco: 
Położenie chłopów w I Rzeczypospolitej porównywane było przez wielu autorów (zarówno rodzimych jak i obcych) do losu niewolników. Przebywający w Polsce w latach 1555-1558 nuncjusz apostolski Luigi Lippomano sytuację chłopów ocenił następująco:
. . . Francuz Payen przebywający na ziemiach polskich około 1660 roku o miejscowej ludności wiejskiej napisał:
Pod władzą carów rosyjskich poddaństwo i pańszczyzna były jeszcze cięższe niż w Rzeczypospolitej. 
Równocześnie od połowy XVIII wieku pod wpływem idei oświecenia kształtował się program reform zmierzających do ulżenia doli chłopów. W 1768 zniesiono prawo karania chłopów przez sądy dominialne, Konstytucja 3 maja zapowiedziała wzięcie chłopów pod opiekę prawa, ustawa 1792 o sprzedaży królewszczyzn zapewniała chłopom tych dóbr wolność osobistą oraz własność użytkową ziemi, a nadto uwalniała z poddaństwa bezrolnych. Dalszą poprawę losu chłopów głosił Uniwersał połaniecki z 7 maja 1794, ale klęska insurekcji kościuszkowskiej i III rozbiór Polski (1795) przekreśliły realizację zapowiedzianych reform. W tych warunkach rozwiązanie problemów wsi musiało się stać jednym z centralnych punktów programu politycznego ugrupowań polskich w XIX wieku, w kraju i na emigracji.
Po rozbiorach losy chłopów na ziemiach polskich kształtowały się w zależności od sytuacji ekonomicznej, obowiązującego prawa i polityki państw zaborczych. Zarówno w zaborze austriackim, jak i w pruskim ograniczono poddaństwo i wzięto chłopów pod opiekę prawa, a w Galicji zredukowano wymiar pańszczyzny do 3 dni w tygodniu. Mimo to, wobec zwiększonego ucisku fiskalnego, położenie chłopów uległo nawet pogorszeniu. 
Poważniejsze zmiany ustrojowe przyniosły dopiero czasy napoleońskie. W Księstwie Warszawskim konstytucja z 1807 zniosła poddaństwo, zapewniając chłopom wolność osobistą i równość wobec prawa, ale nie dała im ziemi, a dekret grudniowy 1807 umożliwił właścicielom folwarków wysiedlanie chłopów z zajmowanych gospodarstw. W tej sytuacji większość chłopów zawierała z panami umowy, na mocy których mogła pozostać na roli pod warunkiem odrabiania pańszczyzny, często wyższej niż przedtem.
W zaborze pruskim, aby nie pozostawać w tyle za ustawodawstwem napoleońskim, również zniesiono w 1807 poddaństwo osobiste chłopów, 1808 przyznano chłopom własność ziemi na terenach państwowych, a edykt 1811 zarządził stopniowe przeprowadzanie uwłaszczenia w dobrach prywatnych przez regulację gruntów, czyli za odszkodowaniem płaconym szlachcie częścią gruntów chłopskich (późniejsze przepisy wyłączyły od tej reformy chłopów biedniejszych). Rozszerzenie ustawy regulacyjnej na Wielkie Księstwo Poznańskie nastąpiło w 1823, na małorolnych rozciągnięto prawo do uwłaszczenia w 1848–1850, praktycznie przeprowadzenie reformy trwało lata i ukończono je dopiero w 1865.
W zaborze austriackim uwłaszczenie chłopów zarządził patent cesarski z 1848 roku pod presją ruchów wolnościowych Wiosny Ludów.
Najdłużej system folwarczno-pańszczyźniany utrzymywał się w zaborze rosyjskim. W Królestwie Polskim po 1815 obciążenia chłopów nawet rosły i dopiero w latach 40. zaczęto w dobrach rządowych i niektórych latyfundiach prywatnych zamieniać pańszczyznę na czynsze. Pod wrażeniem skutków rzezi galicyjskiej z 1846 roku ograniczono ciężary feudalne chłopom w Królestwie, znosząc ukazem carskim w 1846 roku między innymi: darmochy i najem przymusowy. Reforma uwłaszczeniowa z 1861 roku w Rosji nie objęła Królestwa Polskiego dlatego powstańczy Rząd Narodowy 22 I 1863 roku ogłosił uwłaszczenie chłopów. To miało wpływ na zarządzenie i przeprowadzenie uwłaszczenia przez rząd carski 2 marca 1864 roku na korzystniejszych dla chłopów warunkach niż w cesarstwie rosyjskim.
Chłopi w okresie pouwłaszczeniowym.
Różne zasady, jakimi się kierowano, przeprowadzając uwłaszczenie chłopów w poszczególnych zaborach (choć wszystkie mieszczą się w pojęciu "drogi pruskiej"), zadecydowały o poważnych różnicach w strukturze wsi różnych części kraju. Na drogę kapitalistycznego rozwoju najbardziej zdecydowanie wkroczyła wieś zaboru pruskiego, gdzie różnice społeczne były największe. Powstały tam liczne gospodarstwa bogatych chłopów, a z drugiej strony rzesza bezrolnych i właścicieli gospodarstw karłowatych.
W zaborze rosyjskim i austriackim utrzymywały się liczne pozostałości stosunków feudalnych, jak serwituty i różne formy ukrytej pańszczyzny. W Galicji nędzę chłopów pogłębiał postępujący proces rozdrabniania gospodarstw. Stąd w tych dwóch zaborach utrzymywał się także po uwłaszczeniu dawny antagonizm między dworem a chłopską wsią.
W 1900 chłopi stanowili 64,9% ludności na ziemiach polskich. W tym też czasie we wszystkich trzech zaborach, zaczęli zrzeszać się w kółkach rolniczych i w spółdzielniach, głównie oszczędnościowo-pożyczkowych. W związku z silnym przeludnieniem wsi na przełomie XIX i XX wieku rozwinęła się emigracja stała i sezonowa z zaboru pruskiego za ocean i do Niemiec. Emigracja objęła również Galicję i Królestwo. U schyłku XIX wieku zaczął rozwijać się polityczny ruch ludowy.
I wojna światowa przyniosła poważne zniszczenia i pogorszenie sytuacji chłopów. Pod koniec wojny i po jej zakończeniu, w okresie niepokojów społecznych w Polsce, chłopi organizowali wiece i demonstracje, a niekiedy występowali zbrojnie. Domagano się parcelacji ziemi dworskiej, na terenach Zachodniej Ukrainy i Białorusi chłopi zajmowali ziemię folwarczną. Największe natężenie wystąpień było na Lubelszczyźnie i w Galicji (Republika Tarnobrzeska).
W okresie II Rzeczypospolitej nastąpiła znaczna aktywizacja polityczna chłopów którzy w 1931 stanowili 60% ludności kraju, natomiast dopiero okres II wojny światowej to apogeum działalności politycznej z jednoczesnym zanikiem podziału narodu polskiego na "panów" i "chamów". Chłop polski poprzez włączenie się w działalność podziemia, zrozumiał swoją wartość, wyzbył się kompleksów wobec „dobrze urodzonych” i stał się równorzędnym partnerem w walce.
Polscy chłopi i osoby o korzeniach chłopskich.
Kryterium umieszczenia na tej liście danej postaci było posiadanie przez nią biogramu w polskiej Wikipedii.
Pojęcia powiązane.
Kułak.
Kułak to pejoratywne określenie stosowane w ZSRR, a następnie w państwach bloku wschodniego wobec bogatego chłopa uznanego za zdziercę, wroga klasowego i „pijawkę na zdrowym ciele społeczności wiejskiej”.
Włościanin.
Włościanin to dawne określenie mieszkańca wsi trudniącego się rolnictwem, synonim chłopa. Nazwa pochodzi od "włości", czyli majątku ziemskiego składającego się zazwyczaj z kilku wsi należących wraz z jej mieszkańcami do jednego właściciela.
Włościanie tworzyli najliczniejszą grupą społeczną, w skład której wchodzili między innymi: kmiecie, zagrodnicy, chałupnicy i inni. Jeszcze w 1921 roku stanowili w Polsce około 75% ogółu ludności.

</doc>
<doc id="2924796" url="https://pl.wikipedia.org/wiki?curid=2924796" title="Kamienny Żleb (Małołączniak)">
Kamienny Żleb (Małołączniak)

Kamienny Żleb – żleb w Dolinie Małej Łąki w polskich Tatrach Zachodnich. Opada spod górnej części północno-wschodniego filara Zagonnej Turni do Wyżniego. Nazwa żlebu pochodzi od Kamiennego – dolnej części zbudowanego z łupków zbocza wznoszącego się po zachodniej stronie Wyżniego. W górnej, orograficznie prawej części żlebu, pod wielkim uskokiem filara Zagonnej Turni znajduje się Nyża z Kozicami, a na lewo, jeszcze wyżej, ponad zanikającym już żlebem – Trawnik nad Kamiennem.
Kamienny Żleb stanowi orograficznie lewe obramowanie północno-wschodniego filara Zagonnej Turni. Jego koryto jest skaliste, schodzące nim lawiny nie pozwalają na zarośnięcie go lasem. W górnej części jest płytki, niżej wcina się głęboko w zbocze Kamiennego, tworząc kanion zaklinowany dużym blokiem skalnym, widocznym z dna doliny. Dnem żlebu prowadzi jedna z dróg wspinaczkowych – łatwe podejście pod północną ścianę Zagonnej Turni.

</doc>
<doc id="2924798" url="https://pl.wikipedia.org/wiki?curid=2924798" title="Podstępne druhny">
Podstępne druhny

Podstępne druhny (ang. "Revenge of the Bridesmaids") – amerykańska komedia romantyczna z 2010 roku.
Treść.
Dwie mieszkające w Nowym Jorku przyjaciółki, Abigal i Parker wybierają się do rodzinnego miasteczka w Luizjanie na rocznicę ślubu rodziców jednej z nich. Na miejscu kobiety dowiadują się, że ich dobra znajoma Rachel rozstała się z Tonym, miłością swojego życia. Mężczyzna żeni się z próżną i pewną siebie Caitlyn, która podstępem zmusiła go do małżeństwa. Na domiar złego Rachel, mimo że Caitlyn odbiła jej ukochanego, zgodziła się zostać druhną rywalki. Przyjaciółki postanawiają nie dopuścić do ślubu. Zostają druhnami panny młodej by skuteczniej sabotować uroczystość.

</doc>
<doc id="2924808" url="https://pl.wikipedia.org/wiki?curid=2924808" title="Uwięziony Żleb">
Uwięziony Żleb



</doc>
<doc id="2924809" url="https://pl.wikipedia.org/wiki?curid=2924809" title="Sziszmanowo">
Sziszmanowo

Sziszmanowo (bułg. "Шишманово") – wieś w południowej Bułgarii, w obwodzie Chaskowo, w gminie Charmanli. Według danych Narodowego Instytutu Statystycznego, 31 grudnia 2011 roku wieś liczyła 529 mieszkańców.
Historia.
W czasie okupacji tureckiej wieś nazywała się Chasabas.
Gospodarka.
Mieszkańcy trudnią się uprawą tytoniu i wypasem owiec.

</doc>
<doc id="2924811" url="https://pl.wikipedia.org/wiki?curid=2924811" title="Sziszmanowo (obwód Chaskowo)">
Sziszmanowo (obwód Chaskowo)



</doc>
<doc id="2924829" url="https://pl.wikipedia.org/wiki?curid=2924829" title="Paryż-Roubaix 2005">
Paryż-Roubaix 2005

103. edycja wyścigu kolarskiego Paryż-Roubaix odbyła się w dniu 10 kwietnia 2005 roku i liczyła 259 km. Start wyścigu odbył się w Compiègne pod Paryżem, a finisz w Roubaix. Wyścig figurował w rankingu światowym UCI ProTour 2005.
Uczestnicy.
Na starcie tego klasycznego wyścigu stanęło 25 zawodowych ekip.
Lista drużyn uczestniczących w wyścigu:

</doc>
<doc id="2924832" url="https://pl.wikipedia.org/wiki?curid=2924832" title="Równanie Drake'a">
Równanie Drake'a



</doc>
<doc id="2924837" url="https://pl.wikipedia.org/wiki?curid=2924837" title="Robert Johnsen">
Robert Johnsen

Robert Jacob Johnsen (ur. 23 czerwca 1896 w Kopenhadze, zm. 31 sierpnia 1975 w Gentofte) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2924839" url="https://pl.wikipedia.org/wiki?curid=2924839" title="Marina Zarzeczewo">
Marina Zarzeczewo



</doc>
<doc id="2924840" url="https://pl.wikipedia.org/wiki?curid=2924840" title="Christian Juhl">
Christian Juhl

Christian Willumsen Juhl (ur. 29 kwietnia 1898 w Esbjergu, zm. 27 września 1962 w Esbjergu) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2924844" url="https://pl.wikipedia.org/wiki?curid=2924844" title="Biblioteka Arsenału">
Biblioteka Arsenału

Biblioteka Arsenału (fr. "Bibliothèque de l'Arsenal") – francuska biblioteka założona w 1757 przez księcia de Paulmy, ówczesnego Wielkiego Mistrza Artylerii, w budynku Arsenału Królewskiego w Paryżu. Od 1934 biblioteka jest oddziałem Francuskiej Biblioteki Narodowej.
Historia.
W 1756 roku Antoine-René de Voyer de Paulmy w dawnym arsenale zgromadził ksiegozbiór, który obejmował głównie manuskrypty i inkunabuły. W 1786 de Paulmy zakupił całą kolekcję książek księcia de la Vallière, jednak wkrótce później sprzedał swój księgozbiór księciu d'Artois, późniejszemu królowi Karolowi X Burbonowi. Podczas rewolucji francuskiej bibliotekę znacjonalizowano i dołączono do niej księgozbiory z likwidowanych klasztorów paryskich oraz archiwa Bastylii. 28 kwietnia 1797 placówka stała się biblioteką publiczną.
Wśród znaczących bibliotekarzy placówki był pisarz Charles Nodier, który po 1824 uczynił z niej znaczący salon literacki. 31 października 1852 Adam Mickiewicz otrzymał tu posadę jako pracownik biblioteki. Zostało mu przydzielone służbowe mieszkanie rodzinne (na II piętrze, wejście nr 1). Było to ostatnie mieszkanie poety w Paryżu; tam zmarła jego żona Celina Szymanowska.
Pomiędzy 1880 a 1914 rokiem biblioteka miała prawo do bezpłatnego egzemplarza każdej książki wydanej drukiem w Paryżu. W 1934 została włączona w skład Biblioteki Narodowej Francji jako jeden z jej oddziałów.

</doc>
<doc id="2924845" url="https://pl.wikipedia.org/wiki?curid=2924845" title="Vilhelm Lange">
Vilhelm Lange

Kristian Vilhelm Lange (ur. 20 grudnia 1893 w Ringkøbing, zm. 17 listopada 1950 w Kopenhadze) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2924847" url="https://pl.wikipedia.org/wiki?curid=2924847" title="Julian Niemczyński">
Julian Niemczyński

Julian Marian Niemczyński (ur. 9 października 1899 w Warszawie, zm. 2 kwietnia 1940 w Katyniu) – polski piłkarz i działacz sportowy związany z Polonią Warszawa, z wykształcenia prawnik, sędzia Sądu Grodzkiego w Krakowie, podporucznik rezerwy piechoty Wojska Polskiego.
Życiorys.
Julian Marian Niemczyński urodził się 9 października 1899 roku w Warszawie, w rodzinie Leonarda i Eugenii z Gełżyńskich. Weteran I wojny światowej. W WP służył w Oddziale II Sztabu Ministerstwa Spraw Wojskowych. W barwach Polonii Warszawa występował w pierwszym okresie istnienia klubu, a po zakończeniu kariery sportowej udzielał się jako działacz sportowy. Absolwent Wydziału Prawa na UW z 1925 roku. Podporucznikiem został mianowany ze starszeństwem z dniem 1 lipca 1925 roku w korpusie oficerów rezerwy piechoty. Od 1937 roku piastował stanowisko sędziego Sądu Grodzkiego w Krakowie.
W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do 10 pułku piechoty w Łowiczu.
W czasie kampanii wrześniowej 1939 roku dostał się do sowieckiej niewoli. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
5 października 2007 roku Minister Obrony Narodowej Aleksander Szczygło mianował go pośmiertnie do stopnia porucznika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Julian Niemczyński był żonaty z Zofią z Bieleckich, z którą miał dwie córki: Halinę i Elżbietę.

</doc>
<doc id="2924848" url="https://pl.wikipedia.org/wiki?curid=2924848" title="Solresol (album)">
Solresol (album)

Solresol – czwarty album studyjny grupy Vavamuffin. Wydany w 2013 przez Karrot Kommando. Zawiera 16 utworów.

</doc>
<doc id="2924849" url="https://pl.wikipedia.org/wiki?curid=2924849" title="Svend Madsen">
Svend Madsen

Svend Meulengracht Madsen (ur. 17 marca 1897 w Vejle, zm. 10 września 1990 w Gentofte) – duński gimnastyk, medalista olimpijski.
Brat gimnastyka Vigo Madsena (brązowego medalisty olimpijskiego z 1912) oraz żeglarza Hansa Madsena (srebrnego medalisty olimpijskiego z 1912).
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2924852" url="https://pl.wikipedia.org/wiki?curid=2924852" title="Janusz Zbierajewski">
Janusz Zbierajewski

Janusz Zbierajewski (ur. 2 marca 1942 w Raduniu, zm. 5 kwietnia 2022 w Warszawie) – znany jako "Zbieraj" – jachtowy kapitan żeglugi wielkiej. Z wykształcenia polonista i redaktor, z zamiłowania – żeglarz oceaniczny. Jachtowy kapitan żeglugi wielkiej. Przepłynął ponad 500 000 mil morskich, 20-krotnie przepłynął pod żaglami Atlantyk. Kapitan żaglowców w projekcie Zobaczyć morze. 
Życiorys.
Urodzony w Raduniu na terenach Wileńszczyzny, w wieku dziecięcym, w trakcie trwającej wojny, został przesiedlony wraz z rodziną w głąb III Rzeszy, do Kutna, gdzie później dorastał. Studiował w Warszawie. Początkowo na Wydziale Lotniczym Politechniki Warszawskiej. Studiów tych jednak nie ukończył. Rozpoczął studia dziennikarskie, które ukończył 4 kwietnia 1980r. uzyskując dyplom ukończenia studiów wyższych na Wydziale Dziennikarstwa i Nauk Politycznych Uniwersytetu Warszawskiego. Pracował jako dziennikarz, między innymi, dla Forum, Przeglądu Technicznego czy Życia Gospodarczego. Znany był z bardzo humorystycznego pisania. W tym czasie żeglarstwo traktował jako hobby. Jednak "przy nasilającej się propagandzie sukcesu w epoce Gierka nie wytrzymałem i rzuciłem dziennikarstwo. Stosując amerykańską zasadę na satysfakcję z pracy (zastanów się, co lubisz robić najbardziej i znajdź faceta, który będzie ci za to płacił) zamieniłem hobby na pracę zawodową."
W ciągu 7,5 roku przeszedł od patentu sternika jachtowego do jachtowego kapitana żeglugi wielkiej: 1 stycznia 1970 r. uzyskał patent sternika jachtowego; 30 sierpnia 1973 r. - patent jachtowego sternika morskiego; 4 listopada 1974 - uprawnienia jachtowego kapitana żeglugi bałtyckiej, a 12 maja 1977 r. - jachtowego kapitana żeglugi wielkiej (patent nr. 403). 
15 kwietnia 1978 r. objął funkcję kapitana Zawiszy Czarnego. W tym samym roku, jako etatowy kapitan, odbył na nim półroczny rejs na XI Światowy Festiwal Młodzieży i Studentów w Hawanie. Podczas tego rejsu poznał on przyszłą żonę, architektkę Władysławę, która na Zawiszy pełniła funkcję starszej wachty, a później oficera. Pobrali się dwa lata później. 
W rok później, po przejęciu rozbitego w Las Palmas Zewu Morza i wyremontowaniu go, odbył na nim rejs przez Atlantyk i Karaiby do USA i z powrotem. 
W 1981 r. został etatowym kapitanem Pogorii. W 1989 prowadził kilka etapów rejsu Zawiszą Czarnym dookoła świata - etap: Singapur, Sajgon, Tajwan, Chiny, KRL-D, Korea Południowa, Japonia, Nachodka.
Został pierwszym laureatem Nagrody im. kapitana Leszka Wiktorowicza. Kapituła nagrodziła "Zbieraja" przede wszystkim za to, że jako jedyny zgodził się prowadzić 20 rejsów w projekcie dla osób niewidomych i niedowidzących: „Zobaczyć morze” – na Zawiszy Czarnym, gdzie połowę załogi stanowiły osoby niewidome.
Był dydaktykiem, wychowawcą kapitanów polskich żaglowców i autorem krótkiego podręcznika „Astronawigacja praktyczna” . Jak mawiał: "jej tytuł nieoficjalny – “Celestial navigation step by step for complete idiots including you”".
Umiejętności dziennikarskie towarzyszyły mu przez całe życia: Recenzował książki, głównie o tematyce żeglarskiej. Tworzył też korekty dla autorów tychże. W sposób humorystyczny, spisywał wspomnienia ze swojego, głównie żeglarskiego, życia.
W 2020 roku założył stronę internetową „Wypadki jachtów” (grupującej orzeczenia Izb Morskich i raporty PKBWM dotyczących morskich wypadków jachtów żaglowych i żaglowców). Jeden z organizatorów Festiwalu Filmów Żeglarskich JachtFilm.
Znany był jako wspaniały gawędziarz z olbrzymim poczuciem humoru. 
Znany w środowisku jako mistrz skracania i upraszczania rzeczy długich i skomplikowanych. Autor "3-punktowego" regulaminu rejsów żeglarskich, znanego również jako "Regulamin Zbieraja":

</doc>
<doc id="2924853" url="https://pl.wikipedia.org/wiki?curid=2924853" title="Pozycja długa">
Pozycja długa

Pozycja długa (ang. "long position") – na rynku finansowym oznacza zakup instrumentu finansowego lub posiadanie tego instrumentu finansowego na właściwym rachunku. Zajęcie długiej pozycji związane jest z posiadaniem praw stowarzyszonych z danym instrumentem finansowym (np. dywidenda, prawo poboru, kupon odsetkowy).
Otwarcie w przypadku istnienia pozycji krótkiej.
Odwrotnością pozycji długiej jest pozycja krótka. W przypadku, gdy inwestor posiada już pozycję krótką i otwiera pozycję długą, następuje:
gdzie:
Profil zysku i strat posiadacza długiej pozycji.
Posiadacz pozycji długiej zyskuje w momencie, gdy cena instrumentu finansowego, w którym zajął długą pozycję, rośnie (np. wzrost ceny akcji emitenta XYZ, wzrost ceny obligacji emitenta XYZ, wzrost ceny kontraktu terminowego).
Posiadacz pozycji długiej traci w momencie, gdy cena instrumentu finansowego, w którym zajął długą pozycję, maleje (np. spadek ceny akcji emitenta XYZ, spadek ceny obligacji emitenta XYZ, spadek ceny kontraktu terminowego).
Przykłady.
Inwestor zajmuje pozycję długą w akcji spółki XYZ przy cenie 100 złotych. Po pewnym czasie sprzedaje akcje po cenie 150 złotych. Inwestor osiąga zysk w wysokości równej: formula_6 Co daje stopę zwrotu równą formula_7
Inwestor nabywa kontrakt terminowy po cenie 1000 pkt. Po pewnym czasie sprzedaje kontrakt terminowy po cenie 1100. Inwestor osiąga zysk w wysokości równej: formula_8 Jeśli jeden punkt odpowiada 10 PLN, wtedy zysk inwestora wynosi formula_9

</doc>
<doc id="2924856" url="https://pl.wikipedia.org/wiki?curid=2924856" title="Magnus Konow">
Magnus Konow

Magnus Andreas Thulstrup Clasen Konow (ur. 1 września 1887 w Melsomvik, zm. 25 sierpnia 1972 w San Remo) – norweski przedsiębiorca i żeglarz, sześciokrotny olimpijczyk, trzykrotny medalista tych zawodów.
Życiorys.
Po zdaniu "examen artium" w 1905 roku kontynuował naukę w Otto Treiders Handelsskole. Zajął się następnie handlem, po czym został współzałożycielem spółki zajmującej się wielorybnictwem, uczestnicząc również osobiście w polowaniach.
W młodości uprawiał wiele sportów – skoki narciarskie, kombinację norweską czy wioślarstwo, jednak jego największą pasją było żeglarstwo. Związany był z Kongelig Norsk Seilforening od 1907 roku, zasiadał następnie w jego władzach.
Podczas II wojny światowej wyjechał do USA, przyjmując następnie obywatelstwo tego kraju.
Trzykrotnie żonaty. Ojciec Karstena Konowa, teść Larsa Musæusa i Ragnara Hargreavesa, żeglarzy-olimpijczyków.

</doc>
<doc id="2924860" url="https://pl.wikipedia.org/wiki?curid=2924860" title="Ludowy Związek Obrony Ojczyzny i Wolności">
Ludowy Związek Obrony Ojczyzny i Wolności

Ludowy Związek Obrony Ojczyzny i Wolności (ros. Народный Союз защиты родины и свободы) – antybolszewicka organizacja rosyjska w Rosji, a następnie na emigracji w latach 1918-1924.
W marcu 1918 r. w Moskwie z inicjatywy działacza Partii Socjalistów-Rewolucjonistów (tzw. eserowców) Borysa Sawinkowa została utworzona nielegalna organizacja o charakterze antybolszewickim o nazwie Związek Obrony Ojczyzny i Wolności. Borys Sawinkow sprawował jednocześnie funkcję przedstawiciela Dońskiej Rady Państwowej gen. Michaiła Wasiliewa. Związek głosił hasło walki przeciw bolszewizmowi, odtworzenia „jednej i niepodzielnej Rosji”, przekazania władzy Zgromadzeniu Ustawodawczemu, podziału ziemi dla chłopów, dotrzymania sojuszu wojskowego z państwami Ententy. W skład organizacji weszli zarówno wojskowi, jak też działacze różnych ugrupowań politycznych, od socjalistów po monarchistów. Przyjmowano każdego, kto uznawał program organizacji i chciał walczyć z bronią w ręku przeciwko bolszewikom. Na czele Związku stał sztab z podziałem na wydziały wywiadu i kontrwywiadu oraz oddziały zagraniczny i spraw wewnętrznych. Funkcję sekretarza przewodniczącego Borysa Sawinkowa i jednocześnie skarbnika pełnił Flegont Klepikow. Szefem sztabu był płk Aleksandr Pierchurow, zaś szefem kadr wojskowych płk Kārlis Goppers. Za utrzymywanie kontaktów z Armią Ochotniczą odpowiadał płk Stradiecki. Na czele wywiadu i kontrwywiadu stał ppłk Frīdrihs Briedis, który ponadto koordynował propagandą antybolszewicką skierowaną przeciwko oddziałom Czerwonych Strzelców Łotewskich. Z kolei szefem oddziału prowincjonalnego i propagandy był dr N. Grigoriew, występujący jako „dr Aksanin”. Kontakty z państwami Ententy utrzymywał Aleksandr Dikhof-Dierental. Kawaleryjskie centrum organizacji utworzył rtm. Aleksandr Wielienkin, zaś artyleryjskie centrum – kpt. Szreder. Finanse pochodziły od władz białogwardyjskich i cudzoziemskich przedstawicielstw w Rosji. Wiosną 1918 r. oddziały organizacji powstały w wielu miastach rosyjskich. Jej liczebność wynosiła wówczas ok. 5,5 tys. członków. Prowadzili oni działania wywiadowcze i propagandowe skierowane przeciwko nowo formowanym bolszewickim oddziałom wojskowym i oddziałom CzeKa oraz przywódcom i czołowym działaczom Rosyjskiej Partii Komunistycznej (bolszewików) (RKP(b)). Po zdekonspirowaniu części struktur organizacji w Moskwie wczesnym latem 1918 r., sztab Związku został przeniesiony do Jarosławia, a następnie do Kazania.
Borys W. Sawinkow planował zorganizowanie antybolszewickiego powstania powszechnego na ziemiach nad Górną Wołgą, połączone z desantem interwencyjnych wojsk alianckich na Dalekiej Północy. Na początku lipca 1918 r. Ludowy Związek zorganizował trzy miejskie powstania zbrojne przeciwko lokalnym władzom bolszewickim: w Rybińsku i Muromie zostały one stłumione w ciągu jednego dnia, natomiast 17 dni trwało rozpoczęte 6 lipca 1918 r. powstanie w Jarosławiu. Wkrótce czekiści doprowadzili do zlikwidowania sztabu Związku w Kazaniu. Borysowi Sawinkowowi udało się jednak zbiec, po czym przystąpił do oddziału partyzanckiego płk. Władimira Kappela, działającego na tyłach wojsk bolszewickich. Doprowadziło to do rozpadu Związku Obrony Ojczyzny i Wolności.
W czerwcu 1921 r. w Warszawie organizacja została odtworzona przez Sawinkowa pod nazwą Ludowego Związku Obrony Ojczyzny i Wolności. Był on wspierany przez władze Polski, a szczególnie Józefa Piłsudskiego, a także państwa Ententy. Tym razem Sawinkow zerwał kontakty z monarchistami i pozostałymi partiami prawicowymi, głosząc hasło walki z „czerwoną reakcją” w imię „utworzenia trzeciej, nowej, ludowej Rosji”. Prowadził bliską współpracę z gen. Piotrem Wranglem, którego wojska prowadziły ciężkie walki z bolszewikami na Krymie. Związek miał pełnić rolę niepolityczej platformy walki z reżimem bolszewickim. W skład kierownictwa organizacji weszli: brat B.W. Sawinkowa, A.A. Dikhof-Dierental, Dmitrij Fiłosofow, sztabsrtm. Georg Elfengren i płk Michaił Gniłorybow. Emisariusze Związku, wysyłani licznie do Rosji Sowieckiej, mieli za zadanie inicjowanie i prowadzenie działalności dywersyjno-wywiadowczej, organizowanie nielegalnych jaczejek, rezydentur i struktur terytorialnych organizacji. Przewożono też setki tysięcy materiałów propagandowych, jak ulotki, plakaty czy broszury. Ponadto organizowano oddziały zbrojne, zajmujące się działaniami dywersyjnymi, wywiadowczymi i terrorystycznymi oraz „zwykłą” walką z Armią Czerwoną i CzeKa. Terenem ich działań były przede wszystkim tereny Białorusi, Ukrainy i południa Rosji. Funkcjonariusze CzeKa na przełomie 1921/1922 r. schwytali i aresztowali ponad 500 aktywnych działaczy „sawinkowskich”. W związku z podpisaniem przez Polskę i Rosję Sowiecką traktatu pokojowego w Rydze 18 marca 1921 r. czołowi działacze Związku na czele z Sawinkowem na żądania władz sowieckich zostali w październiku tego roku deportowani z terytorium II Rzeczypospolitej. Sztab Związku rozmieścił się w Pradze, a następnie w Paryżu. Polski wywiad wojskowy, podobnie zresztą jak służby specjalne Francji i Wielkiej Brytanii, nadal wspierały „sawinkowców” w ich działalności konspiracyjnej w Rosji Sowieckiej. Do ostatecznego rozbicia struktur Związku zarówno na terytorium sowieckim, jak też na emigracji doprowadziły operacje wywiadu sowieckiego pod kryptonimem „Trust”, a następnie „Syndykat-2”. W wyniku tej ostatniej Borys Sawinkow w sierpniu 1924 r. został namówiony do powrotu do Rosji Sowieckiej, celem kierowania rzekomo istniejącą podziemną organizacją antysowiecką. Po przekroczeniu granicy został aresztowany przez OGPU, sądzony w procesie pokazowym w sierpniu 1924, skazany ostatecznie na 10 lat więzienia i najprawdopodobniej zamordowany na Łubiance w maju 1925.

</doc>
<doc id="2924864" url="https://pl.wikipedia.org/wiki?curid=2924864" title="Torsten Sandelin">
Torsten Sandelin

Karl Viktor Torsten Sandelin (ur. 28 września 1887 w Maalahti, zm. 8 maja 1950 w Helsinkach) – fiński gimnastyk i żeglarz, medalista olimpijski.
W gimnastycznych ćwiczeniach drużynowych na Letnich Igrzyskach Olimpijskich 1908 zdobył brązowy medal, zaś cztery lata później wystąpił w żeglarskich zawodach w klasie 6 metrów zajmując 5 pozycję. Załogę jachtu "Finn II" tworzyli również Gunnar Stenbäck i Ernst Estlander.
Brat Eino Sandelina – również żeglarza-olimpijczyka.

</doc>
<doc id="2924865" url="https://pl.wikipedia.org/wiki?curid=2924865" title="Charles Binet-Sanglé">
Charles Binet-Sanglé

Charles Hippolyte Louis Jules Binet, zwany Binet-Sanglé (ur. 4 lipca 1868 w Clamecy, zm. 14 listopada 1941 w Nicei) – francuski lekarz wojskowy i psycholog. Stał się znany dzięki swojej książce "La folie de Jésus" ("Szaleństwo Jezusa"), w której kwestionował zdrowie psychiczne Jezusa. Wywołała ona polemikę i szczególnie dotknęła środowiska konserwatystów i chrześcijan. Sugestywny naukowiec, pozytywista, Charles Binet-Sanglé wykorzystał swoje dzieło do wprowadzenia swoich racjonalistycznych teorii, według których całkowita rezygnacja z własnych przekonań na rzecz „wiary” jest objawem patologii natury fizjologicznej.
Jego prace pozwalają na przybliżenie go do różnych prądów epoki. Przede wszystkim do neolamarkizmu, z którym podziela „całkowity materializm” i uwzględnianie wpływu środowiska na indywidualny rozwój jednostki. Ponadto, antropologia kryminalna (1843–1924) i Gabriela Tarde (1843–1904), szkoła, która sama w sobie przesiąknięta jest neolamarkizmem, i która z pewnością odegrała ważną rolę w ukształtowaniu Charlesa Bineta-Sanglé, w szczególności poprzez specyficzne podejście do konkretnych problemów społecznych i ludzkich, które proponuje. Jednak to neomaltuzjanizm stanowi główny nurt przyjęty przez Charlesa Bineta-Sanglé.
Jego prace to połączenie teorii antropologicznej i refleksji, stosunkowo popularnych w epoce, gdy tworzyła się genetyka, jako sposób na poprawę ludzkiego potencjału (jego książka "Le Haras humain" ("Ludzka stadnina"), 1918). W książce tej można dostrzec odwzorowanie doktryny cenionej przez (1837–1912), w myśl której medycyna i nauka powinny dążyć do promowania jakości urodzeń, a nie ich liczebności (neomaltuzjanizm zdecydowanie propaguje zmniejszenie liczby narodzin), doktryna broniona przez słynnego pedagoga, niestrudzonego aktywistę i utworzoną w tym celu w 1896 roku Ligue de Régénération humaine (Ligę ludzkiej regeneracji).
Życiorys.
Syn Edme’a Hyppolite’a Bineta (ur. 1810), emerytowanego szefa batalionu, i Pauliny Sanglé (ur. 1839), Charles Binet zostaje przyjęty 24 października 1889 jako „stypendysta z wyprawką” do Wojskowej Szkoły Służb Medycznych w Lyonie. W 1892 roku na wydziale medycyny w Lyonie broni swojej pracy doktorskiej z medycyny, poświęconej medycynie sądowej, pod kierunkiem profesora Alexandre’a Lacassagne’a, lekarza, który we Francji położył podwaliny pod antropologię kryminalną, dyrektora Archiwów Antropologii Kryminalnej, który od 1878 roku kierował katedrą medycyny sądowej na Wydziale Medycyny w Lyonie.
Został zapamiętany jako zbuntowany uczeń, „kłótliwy” i kontestator. Czas, jaki spędzał w Wojskowej Szkole Służb Medycznych był ubarwiony licznymi incydentami. Uważany przez swoich przełożonych za „wybitny umysł”, krytykowany jest jednakże za „brak wojskowego ducha”. Krytykowano go również regularnie za jego antyklerykalizm (powtarzająca się wzmianka w raportach rocznych jego przełożonych).
Lekarz stażysta (1892), pomocnik lekarza wojskowego II klasy (1893), a następnie I klasy (1895), zostaje lekarzem wojskowym II klasy w 1900 roku i I klasy w 1908 roku. Początkowo służył w jednostkach wojskowych a następnie w latach 1907–1912 zatrudniony był w szpitalu Begin (Dolina Marny, k. Paryża). Później, w latach 1912–1914 służył w Algierii. Po ogłoszeniu wojny w 1914 roku mianowany zostaje głównym lekarzem 143. Regimentu Piechoty. W październiku 1915 zostaje głównym lekarzem szpitali w Egipcie. W listopadzie 1915 awansuje na stanowisko naczelnego lekarza II klasy. Następnie, w październiku 1916 zostaje głównym lekarzem w szpitalu w Salonikach na Wschodnią Armię. W marcu 1918 zostaje głównym lekarzem w Rabacie a następnie, w kwietniu 1919, zostaje przydzielony do szpitala Begin. W październiku 1923 zostaje mianowany głównym lekarzem Paryża, a w czerwcu 1924 awansuje na stanowisko naczelnego lekarza I klasy. Jego kariera kończy się w lipcu 1927, po przekroczeniu granicy wieku wykonywania zawodu.
W 1903 roku pozwolono mu uczyć w l’École de psychologie (Szkole Psychologii) w Paryżu, między innymi pod opieką Marcellina Berthelota (1827–1907) i Théodula Ribota (1839–1916). W 1912 roku zostaje Kawalerem Legii Honorowej a następnie, w 1922 roku uhonorowany zostaje rangą oficera Legii Honorowej.
Dzieła.
Bardzo liczne artykuły w czasopismach z dziedziny medycyny, psychologii i antropologii były dziełem Charlesa Bineta-Sanglé, publikowane w szczególności w "Archives d'anthropologie criminelle" (Archiwach antropologii kryminalnej), "Archives de neurologie" (Archiwach neurologii), "La Chronique médicale" (Kronice medycznej) i "Annales médico-psychologiques" (Annałach medyczno-psychologicznych). Do tego należy dodać liczne książki opublikowane w latach 1905–1931.
Jest on oryginalnym myślicielem, który pozostaje jednak pod wpływem antyklerykalizmu i pozytywizmu naukowego swoich czasów. Skandal, jaki wywołała jego książka "La folie de Jesus" ("Szaleństwo Jezusa"), zwłaszcza w kręgach konserwatywnych i religijnych, spowodował, że ograniczono się do traktowania jego prac przede wszystkim, jako krytyki samych fundamentów wiary religijnej. O ile trudno jest zakwestionować zjadliwość antyklerykalizmu autora, która wyjaśnia, podobnie jak czynił to Freud w tej samej epoce, (np. w "Die Zukunft einer Illusion" ("Przyszłość pewnego złudzenia")), potrzebę religii jako objaw patologiczny, nie można jednakże ograniczyć zakresu zainteresowań Charlesa Bineta w tej kwestii.
W "Le Haras humain" (pierwsze wydanie z 1918 roku – Wydawnictwo Albin Michel), rozwija on ogólną teorię antropologiczną, która opiera się na potrzebie nowej edukacji w oparciu o wybór osób z największym potencjałem w odniesieniu do ich przyszłej roli w społeczeństwie. Edukacja i nauka, które uważane są za „ludzką stadninę” bezpośrednio zainspirowane są zasadami pedagogicznymi Paula Robina, pedagoga i przywódcy nurtu neomaltuzjańskiego we Francji, do którego "Le Haras humain" odnosi się bardzo wyraźnie.
Pod wpływem ortopatii i antropologii kryminalnej (szczególnie lyońskiej szkoły, której liderem był Alexandre Lacassagne), zaciekły obrońca idei neomaltuzjańskich, Binet Singlé może z tego tytułu być wiązany z LRH (Ligą Ludzkiej Regeneracji założoną przez Paula Robina) i z elitarną eugeniką, której ta broniła. Będąc blisko emancypacyjnych idei neomaltuzjanizmu, w szczególności ograniczenia liczby urodzeń, opowiedział się za antykoncepcją i legalizacją aborcji. Z tego powodu stał się on ofiarą ustawy z dnia 31 lipca 1920, która uznawała za nielegalne wszelkie publikacje na temat środków antykoncepcyjnych. Wydanie "Le Haras humain" w 1918 roku zostało ocenzurowane i pozbawione rozdziałów jawnie opowiadających się za neomaltuzjanizmem. Interesował się on również eutanazją (zwaną „negatywną eugeniką”, w przeciwieństwie do „pozytywnej eugeniki” "Le Haras humain") i samobójstwem wspomaganym ("L’Art de mourir, défense et technique du suicide secondé" – "Sztuka umierania, obrony i techniki wspomaganego samobójstwa", Wydawnictwo Albin Michel, 1919).
 (literatura i filozofia) przyznawana przez Akademię Francuską została ustanowiona w 1952 roku, jako hołd dla jego twórczości.

</doc>
<doc id="2924866" url="https://pl.wikipedia.org/wiki?curid=2924866" title="Wasilij Bogowoj">
Wasilij Bogowoj

Wasilij Grigorjewicz Bogowoj, ros. Василий Григорьевич Боговой (ur. 28 lutego 1893 r. we wsi Parczinskaja w guberni archangielskiej, zm. 26 października 1937 r. w Moskwie) – rosyjski działacz rewolucyjny, radziecki wojskowy, dyplomata, funkcjonariusz służb specjalnych.
Ukończył szkołę podstawową w Szenkursku. Następnie pracował fizycznie w Szenkursku, a potem Archangielsku. W tym czasie zaangażował się w działalność rewolucyjną. Opowiadał się za wprowadzeniem w Rosji ziemstw. Po wybuchu I wojny światowej został zmobilizowany do armii rosyjskiej. Służył jako podoficer w Kronsztadzkiej Brygadzie Saperów.
Brał czynny udział w rewolucji lutowej 1917 r. Był członkiem Partii Socjalistów-Rewolucjonistów (tzw. eserów). Po rewolucji październikowej został przewodniczącym Szenkurskiej Rady Delegatów Chłopskich. Na pocz. 1918 r. przeszedł do bolszewików. Stanął na czele Szenkurskiego Ujezdnego Wojenkomu, zajmującego się organizowaniem oddziałów wojska bolszewickiego. W 1919 r. objął dowództwo oddziału partyzanckiego, przekształconego w regularną kompanię piechoty. Jesienią 1919 r. został dowódcą 156 Pułku Strzeleckiego 18 Dywizji Strzeleckiej. Następnie dowodził kolejno 160 i 499 Pułkami Strzeleckimi. Uczestniczył w wojnie z Polską.
W 1921 r. objął funkcję komendanta Archangielska. Od poł. listopada 1922 r. był archangielskim gubwojenkomem. Następnie został dowódcą 52 Brygady 58 Dywizji Strzeleckiej. Latem 1926 r. ukończył akademię wojskową Armii Czerwonej im. M. W. Frunzego, po czym objął funkcję zastępcy do spraw szkoleniowych komendanta moskiewskiej szkoły piechoty. Na pocz. września tego roku został zastępcą szefa oddziału szkoleniowego Sztabu Generalnego Armii Czerwonej. Pod koniec stycznia 1928 r. skierowano go do Polski w charakterze zastępcy attaché wojskowego ZSRR, następnie został tam attaché wojskowym. Faktycznie pełnił funkcję rezydenta Razwiedupra. W 1931 r. odesłano go do ZSRR z powodu aresztowania przez Polaków jego agentów: majora Sztabu Generalnego Wojska Polskiego Piotra Demkowskiego i inżyniera-wynalazcy A. Staniszewskiego.
Od października tego roku był zastępcą szefa 3 Wydziału (informacyjno-statystycznego) IV Zarządu Razwiedupra. Jednocześnie w 1934 r. przeszedł kurs na wydziale operacyjnym akademii wojskowej im. M. W. Frunzego. Pod koniec stycznia 1935 r. został szefem 4 Wydziału (kierownictwo oddziałami wywiadowczymi okręgów i flot, po reorganizacji od lutego 1936 - 5 Wydziału) Razwiedupra. Doszedł do stopnia kombryga.
Pod koniec maja 1937 r. został aresztowany przez NKWD. Po procesie skazano go na karę śmierci wykonaną przez rozstrzelanie 26 października tego roku.

</doc>
<doc id="2924867" url="https://pl.wikipedia.org/wiki?curid=2924867" title="Charles Binet-Sangle">
Charles Binet-Sangle



</doc>
<doc id="2924870" url="https://pl.wikipedia.org/wiki?curid=2924870" title="Bandyta (ścieżka dźwiękowa)">
Bandyta (ścieżka dźwiękowa)

Bandyta – album Michała Lorenca ze ścieżką dźwiękową do niemiecko-francusko-brytyjsko-polskiego filmu fabularnego pt. "Bandyta" z 1997 w reżyserii Macieja Dejczera. Płyta została wydana 6 października 1997 i zawiera 24 utwory.
Michał Lorenc napisał na potrzeby filmu cztery godziny muzyki. Film miał zawierać godzinę muzyki, dlatego kompozytor musiał dokonać gruntownej selekcji materiału. W jednym z wywiadów powiedział:
W utworze „Mro iło” zaśpiewały Katarzyna Jamróz, Kayah i Daria Pawłowska. Słowa piosenki napisał Andrzej Pawłowski.
Utwór „Taniec Eleny” został wykorzystany przez rumuńską gimnastyczkę Sandrę Izbașę jako podkład w ćwiczeniach wolnych podczas Letnich Igrzysk Olimpijskich 2008 w Pekinie. Izbașa zdobyła złoty medal. Ten sam utwór służy za podkład muzyczny przy wejściu na mecz piłkarzy klubu Widzewa Łódź na stadionie Widzewa.
Muzyka do filmu była bardzo dobrze przyjęta.
Album uzyskał status podwójnej platynowej płyty (19 grudnia 2001).
Materiał z płyty został ponownie zremasterowany i wydany ponownie w 2004 roku wspólnie ze ścieżką dźwiękową do filmu "Prowokator", której autorem był także Michał Lorenc.

</doc>
<doc id="2924875" url="https://pl.wikipedia.org/wiki?curid=2924875" title="Ernst Estlander">
Ernst Estlander

Ernst Henrik Estlander (ur. 18 września 1870 w Helsinkach, zm. 6 lutego 1949 tamże) – fiński żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 6 metrów zajmując 5 pozycję. Załogę jachtu "Finn II" tworzyli również Torsten Sandelin i Gunnar Stenbäck.
Brat Gustafa – architekta, łyżwiarza szybkiego, projektanta jachtów i żeglarza-olimpijczyka.

</doc>
<doc id="2924876" url="https://pl.wikipedia.org/wiki?curid=2924876" title="Luciano Salce">
Luciano Salce

Luciano Salce (ur. 25 września 1922 zm. 17 grudnia 1989) - włoski aktor filmowy, reżyser i scenarzysta.
Wybrana filmografia.
scenarzysta
reżyser
film

</doc>
<doc id="2924877" url="https://pl.wikipedia.org/wiki?curid=2924877" title="Straight Out of Hell">
Straight Out of Hell

Straight Out Of Hell, album niemieckiej grupy heavymetalowej Helloween, wydany w 2013 roku.

</doc>
<doc id="2924878" url="https://pl.wikipedia.org/wiki?curid=2924878" title="Anałoj">
Anałoj



</doc>
<doc id="2924879" url="https://pl.wikipedia.org/wiki?curid=2924879" title="Ruth Werner">
Ruth Werner

Ruth Werner (ur. 15 maja 1907 w Berlinie, zm. 7 lipca 2000 tamże) – niemiecka działaczka rewolucyjna i pisarka, funkcjonariuszka radzieckich służb specjalnych.
Urodziła się pod nazwiskiem Kuczinski. Po ukończeniu nauki pracowała w księgarni, a następnie wydawnictwie Ullstein w Berlinie. Jednocześnie zaangażowała się w działalność w niemieckim ruchu rewolucyjnym. W 1926 roku wstąpiła do Komunistycznego Związku Młodzieży Niemieckiej, a wkrótce potem do Komunistycznej Partii Niemiec. W 1928 roku wysłano ją do Stanów Zjednoczonych jako przedstawiciela wydawnictwa Ullstein. W 1930 roku wyjechała do Chin, gdzie jej mąż otrzymał pracę architekta w Szanghaju.
Pod koniec 1930 roku została zwerbowana przez sowiecki wywiad wojskowy. Otrzymała pseudonim „Sonia”. Była współpracownicą Richarda Sorge, a następnie jego następcy. W 1933 roku przyjechała do Związku Radzieckiego, gdzie rok później ukończyła kurs wywiadu radiowego. W maju 1934 roku powróciła do Chin. Prowadziła nielegalną działalność wywiadowczą w Mukdenie, a następnie Pekinie. W 1935 roku została skierowana do Polski, gdzie występowała pod fałszywym nazwiskiem Urszula Kuczyńska. W 1938 roku zorganizowała siatkę szpiegowską w Szwajcarii. Współtworzyła „Czerwoną Kapelę”. Wyszła za mąż za brytyjskiego komunistę. W 1940 roku przybyła do Wielkiej Brytanii. Pełniła funkcję łączniczki między legalną rezydenturą sowieckiego wywiadu wojskowego i jej agentami w terenie. Doszła do stopnia podpułkownika bezpieczeństwa państwowego. W marcu 1950 roku, po aresztowaniu przez Brytyjczyków jako sowieckiego szpiega fizyka atomowego Klausa Fuchsa, wyjechała do Niemieckiej Republiki Demokratycznej. Pracowała w prasie, a następnie resorcie handlu wewnętrznego.
Napisała kilka książek z zakresu ekonomii. Od 1956 roku zajmowała się pisaniem opowiadań przygodowych dla młodzieży jako Ruth Werner.

</doc>
<doc id="2924884" url="https://pl.wikipedia.org/wiki?curid=2924884" title="Gunnar Stenbäck">
Gunnar Stenbäck

Gunnar Ludvig Stenbäck (ur. 31 października 1880 w Helsinkach, zm. 2 lutego 1947) – fiński żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 6 metrów zajmując 5 pozycję. Załogę jachtu "Finn II" tworzyli również Torsten Sandelin i Ernst Estlander.
Ojciec Ragnara Stenbäcka, również żeglarza-olimpijczyka.

</doc>
<doc id="2924886" url="https://pl.wikipedia.org/wiki?curid=2924886" title="Jarosław Łukomski">
Jarosław Łukomski

Jarosław Łukomski (ur. 7 maja 1962) – polski lektor, szkoleniowiec i trener biznesowy z teorii zarządzania. Branże, w których działa to doradztwo/konsulting/finanse/ekonomia.
Do końca lat 80. pracował na Uniwersytecie Warszawskim, szkoląc młodych tłumaczy. Pracował w wielu firmach i korporacjach o światowym zasięgu, sprawując wysokie funkcje kierownicze.
Pracę lektora rozpoczął w 1983 roku. Należy do najbardziej znanych polskich lektorów. Jest znany przede wszystkim z czytania filmów wojennych. Jest lektorem w Aktualności filmowe w Canal+.

</doc>
<doc id="2924887" url="https://pl.wikipedia.org/wiki?curid=2924887" title="Ludwik Krause">
Ludwik Krause

Ludwik Krause (Krauze) (ur. 26 października 1856 w Kaliszu, zm. 21 grudnia 1922 w Warszawie) – polski chirurg.
Życiorys.
Był synem Samuela. Ukończył Męskie Gimnazjum Klasyczne w Kaliszu jako ekstern. Ukończył studia na wydziale medycznym Cesarskiego Uniwersytetu Warszawskiego i 8 grudnia 1881 otrzymał dyplom lekarza. Za rozprawę "Wpływ soli salicytowych na ustrój" otrzymał srebrny medal. Po skończeniu studiów uczył się chirurgii u Ludwika Chwata w Szpitalu Starozakonnych (na Pokornej) w Warszawie. Był jego asystentem przez 6 lat. Uczył się wtedy także u Theodora Billrotha w Wiedniu. Opublikował około 20 artykułów. M.in. ogłosił pracę opartą na dwustu tracheotomiach. Obronił doktorat na ten temat w 1894 na Uniwersytecie w Dorpacie. W 1896 zostaje nadetatowym ordynatorem oddziału chirurgicznego w Szpitalu Starozakonnych na miejsce ustępującego Ludwika Chwata, a w 1898 ordynatorem etatowym. Następnie pracował w Szpitalu Starozakonnych na Czystem. Był członkiem sekcji chirurgicznej Warszawskiego Towarzystwa Lekarskiego. Był współwłaścicielem od 1895 pisma „Medycyna”.
Zmarł na nowotwór. Został pochowany w Warszawie na cmentarzu żydowskim przy ul. Okopowej.
Rodzina.
11 listopada 1894 ożenił się z Heleną Dawidson, która miała dwie siostry Zofię i Karolinę. Miał synów, Kazimierza (ur. 22 stycznia 1898 w Warszawie), Władysława i Stanisława. Kazimierz był kolegą szkolnym od E. Konopczyńskiego Maniusia Kurmana, Romana Badiora i Lechonia. Syn Stanisław Krause urodził się 14 grudnia 1895 zmarł 12 grudnia 1928. Syn Kazimierz urodził się 22 stycznia 1898 roku, ukończył szkołę E. Konopczyńskiego w 1917 roku, do tej szkoły uczęszczał 11 lat, mieszkał wtedy na Sienkiewicza 4. Kazimierz studiował prawo na Uniwersytecie Warszawskim od 1917 do 1922 roku. Uczęszczał też do Wyższej Szkoły Muzycznej imienia F. Chopina. Stanisław Krause skończył szkołę E. Konopczyńskiego w 1913 roku, zdał egzamin dojrzałości w 1914 roku. W 1915 r. wstąpił na wydział fizyko-matematyczny Uniwersytetu Moskiewskiego, którego nie skończył, zmuszony do powrotu do Polski w 1918 roku. 26 czerwca 1926 r. ukończył studia na wydziale inżynierii lądowej Politechniki Warszawskiej. Stanisław był ożeniony z Anną Flatau (1901-1943), córką Edwarda Flatau; był przyjacielem kompozytora Kazimierza Sikorskiego. Popełnił samobójstwo 12 grudnia 1928 w wieku 33 lat niebawem po ślubie. W zbiorach historyka medycyny Szarejki w Głównej Bibliotece Lekarskiej w Warszawie jest jego notatka rozmowy z 13 stycznia 1979: "Krauze (Krause) lekarz warszawski, miał syna który ożenił się z Anną córką dra Edwarda Flatau. Mieszkali w Warszawie."
Rodzina Ludwika Krause pasjonowała się muzyką. W Warszawie mieszkali na ulicy Sienkiewicza 4 (dom ocalał czasy wojny), podnajmowali pokoje, często muzykom, jednym z nich był Bolesław Kon. Żona Ludwika Krause i jego syn Władysław przypuszczalnie zginęli w czasie okupacji po zatrzymaniu przez Niemców na rogu Nowego Światu i Alei Jerozolimskich.

</doc>
<doc id="2924890" url="https://pl.wikipedia.org/wiki?curid=2924890" title="Edvin Hagberg">
Edvin Hagberg

Carl Edvin Hagberg (ur. 31 lipca 1875 w Torpa, zm. 1 września 1947 w Sztokholmie) – szwedzki żeglarz, dwukrotny olimpijczyk.
Na regatach rozegranych podczas Letnich Igrzysk Olimpijskich 1908 wystąpił w klasie 8 metrów zajmując 5 pozycję. Załogę jachtu "Saga" tworzyli również John Carlsson, Hjalmar Lönnroth, Karl Ljungberg i August Olsson.
Cztery lata później zajął zaś 4. miejsce w klasie 6 metrów na jachcie "Sass". Załogę uzupełniali wówczas Olof Mark i Jonas Jonsson.

</doc>
<doc id="2924894" url="https://pl.wikipedia.org/wiki?curid=2924894" title="Olof Mark">
Olof Mark

Olof Mark (ur. 13 stycznia 1873 w Seglorze, zm. 15 maja 1920 w Sztokholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 6 metrów zajmując 4 pozycję. Załogę jachtu "Sass" tworzyli również Edvin Hagberg i Jonas Jonsson.

</doc>
<doc id="2924895" url="https://pl.wikipedia.org/wiki?curid=2924895" title="Wzmocnienie układu">
Wzmocnienie układu



</doc>
<doc id="2924899" url="https://pl.wikipedia.org/wiki?curid=2924899" title="Blah...Blah...Blah... Love Songs for the New Millennium">
Blah...Blah...Blah... Love Songs for the New Millennium

Blah...Blah...Blah... Love Songs for the New Millennium – pierwszy album solowy amerykańskiego zespołu Scum of the Earth, grający muzykę heavy-metalową. Został wydany 26 października 2004 roku. "Blah...Blah...Blah..." został dobrze przyjęty przez krytyków i zyskał wysokie oceny, min. 3.5/5 w serwisie AllMusic.

</doc>
<doc id="2924901" url="https://pl.wikipedia.org/wiki?curid=2924901" title="Jonas Jonsson (żeglarz)">
Jonas Jonsson (żeglarz)

Ernst Jonas Jonsson (ur. 30 września 1873 w Sztokholmie, zm. 14 marca 1926 w Djursholmie) – szwedzki żeglarz, dwukrotny olimpijczyk.
Na regatach rozegranych podczas Letnich Igrzysk Olimpijskich 1908 wystąpił w klasie 6 metrów zajmując 5 pozycję. Załogę jachtu "Freja" tworzyli również Karl-Einar Sjögren i Birger Gustafsson.
Cztery lata później zajął zaś 4. miejsce w klasie 6 metrów na jachcie "Sass". Załogę uzupełniali wówczas Edvin Hagberg i Olof Mark.

</doc>
<doc id="2924902" url="https://pl.wikipedia.org/wiki?curid=2924902" title="Manuel Ossorio y Bernard">
Manuel Ossorio y Bernard

Manuel Ossorio y Bernard (ur. 1839 w Algeciras, zm. 1904 w Madrycie) – hiszpański dziennikarz i pisarz.
Pochodził z rodziny o tradycjach wojskowych. Jego dziadek, Francisco de Paula Ossorio y Vargas, brał udział w oblężeniu Tulonu (1793) i morskiej bitwie koło Przylądka św. Wincentego (1797), był także ministrem marynarki. Jego ojciec porzucił karierę wojskową i zajął się finansami. Manuel urodził się w Algeciras, gdzie wtedy stacjonował jego ojciec. W dzieciństwie dużo podróżował z rodzicami; kiedy miał 12 lat, rodzina osiedliła się w Madrycie. W 1855 roku w stolicy wybuchła epidemia cholery, w wyniku której zmarli oboje rodzice Manuela. Daleki przyjaciel jego ojca znalazł mu pracę uczonego w piśmie w Trybunale Obrachunkowym, gdzie pracował przez 9 lat. Ożenił się z Manuelą Gallardo, z którą miał troje dzieci: Angela, Carlosa i Maríę de Atocha. Jego dzieci, podobnie jak on sam, zajmowały się dziennikarstwem, literaturą i polityką.
Manuel łączył pracę urzędnika z dziennikarstwem i pisarstwem. Pisał artykuły do licznych gazet, tworzył komedie, krytykę sztuki, eseje, biografie.

</doc>
<doc id="2924903" url="https://pl.wikipedia.org/wiki?curid=2924903" title="Przestrzeń Dowkera">
Przestrzeń Dowkera

Przestrzeń Dowkera – przestrzeń topologiczna, która jest normalna, ale nie jest przeliczalnie parazwarta (przestrzeń topologiczna "X" jest "przeliczalnie parazwarta", gdy w każde jej przeliczalne pokrycie otwarte można wpisać pokrycie lokalnie skończone).
Charakteryzacja przestrzeni Dowkera.
Dla przestrzeni normalnej formula_1 (formula_1 jest również przestrzenią "T"1) następujące warunki są równoważne:
Dowker postawił hipotezę iż przestrzenie Dowkera nie istnieją. W 1971, Mary Ellen Rudin skonstruowałą jednak przykład przestrzeni Dowkera. Przestrzeń skonstruowana przez Rudin jest mocy formula_6
Zoltán Balogh podał kolejny przykład przestrzeni Dowkera, tym razem mocy continuum. Używając teorii PCF, M. Kojman i S. Shelach wskazali podprzestrzeń przestrzeni Dowkera skonsturowanej przez Rudin, która sama jest przestrzenią Dowekera i jest mocy formula_7

</doc>
<doc id="2924905" url="https://pl.wikipedia.org/wiki?curid=2924905" title="Sleaze Freak">
Sleaze Freak

Sleaze Freak – drugi album studyjny amerykańskiego zespołu Scum of the Earth, grający muzykę heavy-metalową. Został wydany 23 października 2007 roku. W pierwszym tygodniu album sprzedał się w ilości 800 sztuk, nie dostając się na listę Billboard 200.

</doc>
<doc id="2924910" url="https://pl.wikipedia.org/wiki?curid=2924910" title="Lednik (jezioro)">
Lednik (jezioro)

Lednik – jezioro przepływowe, polodowcowe w woj. pomorskim, w pow. bytowskim, w gminie Miastko, leżące w granicach Miastka na północnym zachodzie od centrum miasta. Wschodnia, zachodnia oraz północna linia brzegowa jeziora jest zalesiona. Powierzchnia akwenu wynosi 10,3 ha.
Stanowi główne kąpielisko miejskie będące pod nadzorem ratowników WOPR. Wzdłuż północnego i wschodniego brzegu jeziora biegnie linia kolejowa Piła Główna-Ustka. Na akwenie odbywają się turnieje i zawody rybackie Polskiego Związku Wędkarskiego, a także szkolenia i egzaminy ratowników WOPR.
Do 1945 r. niemiecką nazwą jeziora było "Loddersee". Jako oboczna nazwa polska funkcjonuje również "Lednica".

</doc>
<doc id="2924911" url="https://pl.wikipedia.org/wiki?curid=2924911" title="Jonas Jonsson (strzelec)">
Jonas Jonsson (strzelec)

Jonas Jonsson (ur. 27 października 1903 w Hanebo, zm. 12 stycznia 1996 w Norrköping) – szwedzki strzelec sportowy, olimpijczyk, zdobywca brązowego medalu na Letnich Igrzyskach Olimpijskich w 1948 roku w Londynie w konkurencji karabin dowolny leżąc 50 m.

</doc>
<doc id="2924912" url="https://pl.wikipedia.org/wiki?curid=2924912" title="Sergiu Secu">
Sergiu Secu

Sergiu Secu, ros. Сергей Фёдорович Секу, "Siergiej Fiodorowicz Seku" (ur. 28 listopada 1972 w Kiszyniowie, Mołdawska SRR) – mołdawski piłkarz, grający na pozycji obrońcy, były reprezentant Mołdawii, trener piłkarski.
Kariera piłkarska.
Kariera klubowa.
Karierę zawodniczą rozpoczął w Nistru Kiszyniów w 1989. Po uzyskaniu niepodległości Mołdawii w 1992 występował w kiszyniowskich klubach Amocom Kiszyniów i Sportul Kiszyniów. Na początku 1994 przeniósł się do Tiligulu Tyraspol, w którym występował przez 5 sezonów. Jesienią 2000 bronił barw Śląska Wrocław, ale rozegrał tylko 3 mecze i powrócił do ojczyzny. W 2002 ponownie wyjechał za granicę, gdzie bronił barw klubów SKA-Eniergija Chabarowsk i Żenis Astana. Latem 2003 powrócił do Mołdawii, gdzie został piłkarzem Unisport-Auto Kiszyniów. W 2004 przeszedł do Steaua Kiszyniów. Jesienią 2005 rozegrał 3 mecze w składzie ormiańskiego Bananca Erywań. Karierę piłkarską zakończył jako piłkarz CSCA-Agro Stăuceni w końcu 2006.
Kariera reprezentacyjna.
W 1991 zadebiutował w reprezentacji Mołdawii. Łącznie rozegrał 20 meczów, strzelił 1 gola.
Kariera trenerska.
Po zakończeniu kariery piłkarskiej rozpoczął pracę szkoleniową. Najpierw pomagał trenować, a w 2009 pełnił obowiązki głównego trenera CSCA-Rapid Kiszyniów. Potem prowadził CSCA Buiucani Kiszyniów, a po zakończeniu sezonu 2010/11 został zaproszony na stanowisko głównego trenera CSCA-Rapid Kiszyniów. Z klubem pracował do marca 2012, po czym został zwolniony, ale już w kwietniu 2012 ponownie objął stanowisko głównego trenera CSCA-Rapid Kiszyniów, jednak po miesiącu pracy został zwolniony. Potem trenował Rapid Ghidighici, ale w kwietniu 2013 został zmieniony przez Wołodymyra Lutego.

</doc>
<doc id="2924913" url="https://pl.wikipedia.org/wiki?curid=2924913" title="Serghei Secu">
Serghei Secu



</doc>
<doc id="2924915" url="https://pl.wikipedia.org/wiki?curid=2924915" title="Margaret Mazzantini">
Margaret Mazzantini

Margaret Mazzantini (ur. 27 października 1961 w Dublinie) – włoska aktorka, pisarka i dramaturg pochodzenia irlandzkiego.
Jest autorką pięciu powieści i dwóch dramatów.
Nagrody i nominacje.
Została nominowana do nagrody David di Donatello i nagrody Goya.
W 2002 otrzymała literacką Nagrodę Stregi za powieść "Zatrzymaj się" (wł. "Non ti muovere").

</doc>
<doc id="2924916" url="https://pl.wikipedia.org/wiki?curid=2924916" title="Blokersi (ścieżka dźwiękowa)">
Blokersi (ścieżka dźwiękowa)



</doc>
<doc id="2924918" url="https://pl.wikipedia.org/wiki?curid=2924918" title="The Devil Made Me Do It">
The Devil Made Me Do It

The Devil Made Me Do It – trzeci album studyjny amerykańskiego zespołu Scum of the Earth, który muzycznie łączy ze sobą elementy heavy metalu, horror metalu i po raz pierwszy w karierze grupy dubstepu. Został wydany 28 sierpnia 2012 roku. Singlem promującym album został utwór "The Devil Made Me Do It 3".

</doc>
<doc id="2924919" url="https://pl.wikipedia.org/wiki?curid=2924919" title="Jonas Jonsson">
Jonas Jonsson



</doc>
<doc id="2924937" url="https://pl.wikipedia.org/wiki?curid=2924937" title="Leon Kazimierski">
Leon Kazimierski

Leon Kazimierski (ur. 25 lipca 1909 w Kolonii Stargardzkiej w powiecie mińskim, zm. w kwietniu 1940 w Katyniu) – polski bokser reprezentujący barwy Varsovii oraz Polonii Warszawa, technik drogowo-budowlany, podporucznik piechoty rezerwy Wojska Polskiego.
Życiorys.
Był synem Bolesława i Zofii z Sobkowiczów. Przeszkolenie wojskowe odbył w Szkole Podchorążych Rezerwy Piechoty w Zambrowie. W 1935 został mianowany na stopień podporucznika ze starszeństwem z 1 stycznia 1934 i 748. lokatą w korpusie oficerów rezerwy piechoty. 
Był zawodnikiem Polonii Warszawa, uchodził za jednego z czołowych warszawskich bokserów okresu przedwojennego. W 1928 na V Indywidualnych Mistrzostwach Polski w Boksie w Warszawa, zajął trzecie miejsce w wadze muszej. W 1930 r., był już wicemistrzem Polski w tej wadze, wywalczając tytuł na VII Mistrzostwach Polski w Boksie w Poznaniu. Trzykrotny reprezentant Polski.
Po kampanii wrześniowej znalazł się w niewoli radzieckiej. Zamordowany przez NKWD w ramach zbrodni katyńskiej.
5 października 2007 minister obrony narodowej Aleksander Szczygło mianował go pośmiertnie na stopień porucznika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2924945" url="https://pl.wikipedia.org/wiki?curid=2924945" title="Augustyn Caloca Cortés">
Augustyn Caloca Cortés

Augustyn Caloca Cortés, "Agustín Caloca Cortés" (ur. 5 maja 1898 w San Juan Bautista del Teúl (współcześnie Teúl de González Ortega), zm. 25 maja 1927 w Colotlán) – święty Kościoła katolickiego, prezbiter, męczennik, ofiara rewolucji meksykańskiej.
Życiorys.
W dzieciństwie ciężko chorował, ale naukę w seminarium podjął w wieku czternastu lat. Po dwóch latach wskutek wzmożonych prześladowań antykatolickich zmuszony był powrócić do domu. Ukończenie studiów uwieńczyło otrzymanie 5 sierpnia 1923 r. święceń kapłańskich. Wysłany został do pracy w charakterze wikariusza w parafii administrowanej przez Krzysztofa Magallanesa Jarę i podjął obowiązki prefekta tajnego seminarium w Archidiecezji Guadalajara. W związku z nasilającą się falą prześladowań zorganizował ucieczkę seminarzystów co doprowadziło do jego uwięzienia 21 maja 1927 r. Rozstrzelany został razem z K. M. Jarą. Przed plutonem egzekucyjnym powiedział:
Relikwie Augustyna Caloca Cortésa znajdują się w Teúl, które jest miejscem szczególnego kultu i gdzie wspominany jest wzór skromności w sposobie bycia i działania, pobożności i gorliwości. Atrybutem świętego Augusta jest palma.
Po zakończeniu procesu informacyjnego na etapie lokalnej diecezji, który toczył się w latach 1933–1988, został beatyfikowany 22 listopada 1992 roku w watykańskiej bazylice św. Piotra, a jego kanonizacja na Placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Wspomnienie liturgiczne obchodzone jest w "dies natalis".

</doc>
<doc id="2924946" url="https://pl.wikipedia.org/wiki?curid=2924946" title="Ożenek">
Ożenek



</doc>
<doc id="2924950" url="https://pl.wikipedia.org/wiki?curid=2924950" title="Borys Sawinkow">
Borys Sawinkow



</doc>
<doc id="2924956" url="https://pl.wikipedia.org/wiki?curid=2924956" title="RON Janice">
RON Janice



</doc>
<doc id="2924958" url="https://pl.wikipedia.org/wiki?curid=2924958" title="Janusz Zalewski">
Janusz Zalewski



</doc>
<doc id="2924960" url="https://pl.wikipedia.org/wiki?curid=2924960" title="Tərəqqi Gəncə">
Tərəqqi Gəncə

Tərəqqi Gəncə (azer. Tərəqqi Futbol Klubu) – azerski klub piłkarski, z siedzibą w Gandży. 
Historia.
Klub piłkarski Tərəqqi został założony w mieście Gandża w 2011 roku, po podziale FK Gəncə, kiedy Kəpəz Gəncə awansował do Azerbejdżańskiej Premier Ligi, podczas gdy Tərəqqi będzie występował w Azerbejdżańskiej Pierwszej Lidze jako samodzielny klub.

</doc>
<doc id="2924966" url="https://pl.wikipedia.org/wiki?curid=2924966" title="Itsunori Onodera">
Itsunori Onodera

 – japoński polityk Partii Liberalno-Demokratycznej, deputowany do Izby Reprezentantów Parlamentu, od grudnia 2012 minister obrony.
Kariera.
W marcu 1983 Onodera ukończył studia na Tokyo University of Fisheries (obecnie, po połączeniu w 2003 z Tokyo University of Mercantile Marine, uczelnia nazywa się: Tokyo University of Marine Science and Technology) i rozpoczął pracę w urzędzie prefektury Miyagi, zajmując się problemami rybołówstwa.
W 1990 zakończył pracę w urzędzie prefekturalnym i kontynuował naukę w Matsushita Institute of Government and Management (w ostatniej klasie), a następnie w marcu 1993 dokończył studia w Graduate Schools for Law and Politics, University of Tokyo.
W latach 1994-1998 był zarówno etatowym, jak i gościnnym, wykładowcą w Tohoku Fukushi University w Sendai.
W grudniu 1997 został wybrany do Izby Reprezentantów z okręgu nr 6 prefektury Miyagi. Zrezygnował jednak w 2000 roku, udając się za granicę.
W 1999 został zastępcą dyrektora Wydziału Rybołówstwa w strukturze swojej Partii Liberalno-Demokratycznej.
We wrześniu 2000 wyjechał do Stanów Zjednoczonych na Uniwersytet Johnsa Hopkinsa jako badacz w dziedzinie stosunków międzynarodowych.
W kwietniu 2001 został dyrektorem szkoły zawodowej dla pracowników socjalnych Masuko Gakuen.
W październiku 2002 ponownie został wykładowcą na Uniwersytecie Tohoku Fukushi w Sendai na stanowisku profesora.
W listopadzie 2003 ponownie został wybrany do Izby Reprezentantów, był m.in. członkiem Komisji Spraw Zagranicznych. Jednocześnie był zastępcą dyrektora Wydziału Spraw Zagranicznych PLD.
We wrześniu 2005 został po raz trzeci wybrany do parlamentu. W listopadzie tego samego roku został szefem Komisji Spraw Zagranicznych Izby Reprezentantów. Pełnił także obowiązki szefa Wydziału Spraw Zagranicznych PLD.
W sierpniu 2007 został wiceministrem spraw zagranicznych, a 26 grudnia 2012 został mianowany ministrem obrony przez premiera Shinzō Abe.
Życie prywatne.
Jest żonaty, ma dwóch synów.
Hobby: tenis, narty

</doc>
<doc id="2924968" url="https://pl.wikipedia.org/wiki?curid=2924968" title="Singapur na Letnich Igrzyskach Olimpijskich 2012">
Singapur na Letnich Igrzyskach Olimpijskich 2012

Singapur na Letnich Igrzyskach Olimpijskich 2012 reprezentowało 23 zawodników: ośmiu mężczyzn i piętnaście kobiet. Zdobyli oni dwa brązowe medale, zajmując 75. miejsce w klasyfikacji medalowej.
Był to piętnasty start reprezentacji Singapuru na letnich igrzyskach olimpijskich.
Skład kadry.
Badminton.
Mężczyźni
Kobiety
Gimnastyka.
Kobiety
Kajakarstwo.
Kobiety
Lekkoatletyka.
Mężczyźni
Konkurencje biegowe
Kobiety
Konkurencje biegowe
Pływanie.
Mężczyźni
Kobiety
Podnoszenie ciężarów.
Kobiety
Strzelectwo.
Kobiety
Żeglarstwo.
M = Wyścig medalowy

</doc>
<doc id="2924972" url="https://pl.wikipedia.org/wiki?curid=2924972" title="NSport">
NSport



</doc>
<doc id="2924974" url="https://pl.wikipedia.org/wiki?curid=2924974" title="Bambusicola thoracicus">
Bambusicola thoracicus



</doc>
<doc id="2924976" url="https://pl.wikipedia.org/wiki?curid=2924976" title="Bambusicola fytchii">
Bambusicola fytchii



</doc>
<doc id="2924977" url="https://pl.wikipedia.org/wiki?curid=2924977" title="Zurab Awaliszwili">
Zurab Awaliszwili

Zurab Awaliszwili, gruz. ზურაბ ავალიშვილი, (ur. w 1876 w Tyflisie, zm. 21 maja 1944 w Monachium) – gruziński prawnik i działacz polityczny, zastępca ministra spraw zagranicznych w latach 1918-1921, emigracyjny działacz narodowy i publicysta, członek Północnokaukaskiego Komitetu Narodowego podczas II wojny światowej.
Życiorys.
Pochodził z rodu książęcego. W 1900 r. ukończył studia prawnicze na uniwersytecie w Sankt Petersburgu, zaś w 1903 r. na uniwersytecie w Paryżu. Od 1904 r. wykładał na wydziale prawa uniwersytetu w Sankt Petersburgu jako docent. W 1907 r. został profesorem prawa na politechnice w Sankt Petersburgu. Jednocześnie pełnił funkcję oficjalnego doradcy ministra handlu i gospodarki rządu rosyjskiego. Po rewolucji lutowej 1917 r. został w maju tego roku wybrany senatorem przez Rząd Tymczasowy w Gruzji. Kiedy proklamowano niepodległość państwa gruzińskiego 26 maja 1918 r., został zastępcą ministra spraw zagranicznych. Uczestniczył w delegacji gruzińskiej do Berlina. W 1919 r. był członkiem delegacji na konferencję wersalską. Po zaatakowaniu Gruzji przez wojska bolszewickie w marcu 1921 r., udał się na emigrację. Zamieszkał w Monachium, gdzie pracował jako profesor miejscowego uniwersytetu. Współzakładał Stowarzyszenie Gruzińskie w Niemczech. Publikował artykuły w pismach "Georgica", wychodzącym w Londynie i "Byzantion" w Brukseli, a także "Кавказ". Wchodził w skład grupy "Kaukaz", gromadzącej działaczy reprezentujących różne kraje kaukaskie. Stał się bliskim współpracownikiem nieformalnego przywódcy grupy Haidara Bammata. Był też autorem wielu książek dotyczących historii Gruzji i całego Kaukazu, gruzińskiej literatury, prawa międzynarodowego i stosunków Gruzji z innymi państwami. Jedną z jego głównych publikacji była praca pt. "The Independence of Georgia in International Politics, 1918-1921", w której została doskonale udokumentowana polityka zagraniczna władz gruzińskich w okresie istnienia Demokratycznej Republiki Gruzji. Wiosną 1942 r. brał udział w Berlinie w specjalnej konferencji działaczy kaukaskich, na której dyskutowano sprawę stosunku władz III Rzeszy co do przyszłości Kaukazu. Latem tego roku został członkiem Północnokaukaskiego Komitetu Narodowego, ale pod koniec 1943 r. odszedł z niego z powodu niejasnego stosunku Niemców do niezawisłości Gruzji.
W 1994 r. jego szczątki zostały przeniesione do Gruzji i umieszczone w Panteonie Didubijskim w Tbilisi.

</doc>
<doc id="2924980" url="https://pl.wikipedia.org/wiki?curid=2924980" title="Sorocko">
Sorocko

Sorocko (ukr. Сороцьке, Soroc´ke) – wieś w rejonie trembowelskim.
Pod koniec XIX w. część wsi nazywała się Mytnica. W Galicji w powiecie skałackim, w II RP w trembowelskim. Pod okupacją niemiecką istniała gmina Sorocko w Kreishauptmannschaft Tarnopol. 
W 1870 r. hr. Wacław Baworowski kupił Serocko dla swojego syna Michała, tworząc tu mocno rozwinięty folwark z kuźniami, cegielniami i wapiennikami oraz sadami owocowymi. 
W okresie międzywojennym we wsi przeważali Ukraińcy, działała tu silna placówka OUN. Polaków stanowili 25% mieszkańców. Po wkroczeniu Sowietów ostatnia właścicielka Sorocka, Maria Baworowska, została aresztowana przez NKWD. Zmarła w 1940 r. w więzieniu w Tarnopolu. 
W 1944 r. nacjonaliści ukraińscy z UPA dokonali zbrodni w Sorocku, zabijającej łącznie 112 Polaków, w tym miejscowego proboszcza ks. Adama Drzyzgę. 

</doc>
<doc id="2924981" url="https://pl.wikipedia.org/wiki?curid=2924981" title="Moto2">
Moto2

Moto2 – klasa pośrednia cyklu motocyklowych mistrzostw świata, wprowadzona w 2010, która zastąpiła kategorię 250 cm³.
Początkowym zamysłem było złączenie motocykli Moto2 z 250'kami, jednak ostateczna lista startowa uwzględniała tylko maszyny Moto2.
Dorna szukała przede wszystkim oszczędności, jednocześnie starając się zachować atrakcyjność wyścigów.
Wszystkie konstrukcje obowiązkowo posiadają silniki Hondy o pojemności 600 cm³ (Honda CBR 600RR). Wyłącznym dostawcą opon jest Dunlop.
Od 2013 minimalna waga w klasie wynosi 215 kg. Jest to waga łączna motocykla wraz z zawodnikiem, wliczając w to elementy ochronne kierowcy (kombinezon, ochraniacze, kask, itp.), maszyny, zamontowanej kamery itp. Możliwe jest dołożenie dodatkowego balastu aby uzyskać wymaganą wagę.
Specyfikacja motocykla.
Silnik: czterocylindrowy rzędowy, 4-suwowy, DOHC, chłodzony cieczą
Dostawca: Honda
Pojemność: 599 cm³
Średnica i skok tłoka: 67 × 42,5 mm
Moc maksymalna: 140 KM
Gaźnik: PGM-FI elektroniczny wtrysk paliwa
Średnica przepustnicy: 40 mm
Zbiornik paliwa: 22 litrów
Sprzęgło: wielotarczowe mokre
Rama: Aluminium twin-spar
Wymiary: 1990 × 500 x 1000 mm
Kąt główki ramy: 22º55
Wysokość siedzenia: 700 mm
Zawieszenie tylne: 55 mm amortyzator Showa
Koła: stop metali lekkich (magnez)
Przód: 17 x 3,75
Tył 17 x 6
Opona przód: 125/80-17 Dunlop
Opona tył: 190/55-17 Dunlop
Hamulec przedni: Tarcze 300 mm, cztero-tłokowe zaciski firmy Galfer
Tylny hamulec: Tarcze 220 mm, dwu-tłokowe zaciski firmy Galfer
Masa: 215 kg (zawodnik+motocykl)

</doc>
<doc id="2924982" url="https://pl.wikipedia.org/wiki?curid=2924982" title="Gustaw Bolesław Baumfeld">
Gustaw Bolesław Baumfeld

Gustaw Bolesław Baumfeld (ur. 16 sierpnia 1879 w Przemyślu, zm. 1940 w Katyniu) – polski literat, publicysta i tłumacz, działacz niepodległościowy, żołnierz Legionów, kapitan artylerii Wojska Polskiego.
Życiorys.
Był synem Jakuba i Tekli z Grynbergów. Początkowo uczył się w gimnazjum w Tarnowie. W 1899 zdał z odznaczeniem egzamin dojrzałości w Gimnazjum św. Jacka w Krakowie (w jego klasie był m.in. Józef Zachara). Absolwent Wydziału Prawno-Filozoficznego Uniwersytetu Jagiellońskiego z 1901. 17 września 1903 jako kandydat stanu nauczycielskiego został mianowany zastępcą nauczyciela w C. K. Gimnazjum w Sanoku, po czym został uwolniony od obowiązkow szkolnych z końcem sierpnia 1904.
W czasie I wojny światowej żołnierz 1 pułku piechoty Legionów Polskich i 1 pułku artylerii Legionów Polskich. Był wykładowcą języka polskiego i literatury polskiej w Oficerskiej Szkole dla Podoficerów w Bydgoszczy oraz Korpusie Kadetów nr 3 w Rawiczu. 1 grudnia 1924 został mianowany kapitanem ze starszeństwem z 15 sierpnia 1924 i 14. lokatą w korpusie oficerów artylerii. Z dniem 1 marca 1927 został mu udzielony dwumiesięczny urlop z zachowaniem uposażenia, a z dniem 30 kwietnia tego roku został przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Poznań Miasto. Posiadał przydział do Oficerskiej Kadry Okręgowej Nr VII. Był wówczas „w dyspozycji dowódcy Okręgu Korpusu Nr VII”.
Po zakończeniu służby wojskowej został nauczycielem szkół gimnazjalnych w Poznaniu. Był autorem licznych publikacji i opracowań z zakresu literatury polskiej i zagranicznej, a także tłumaczem na język polski literatury zagranicznej w tym między innymi Antoniego Czechowa. W dorobku miał także publikacje związane z krzewieniem trzeźwości i zwalczaniem alkoholizmu w tym wydaną w 1906, broszurkę "O jednym strasznym wrogu ludzi czyli o alkoholu" oraz publikacje w organie prasowym Towarzystwa Eleuterya do Walki z Alkoholizmem pt. "Wyzwolenie".
Po kampanii wrześniowej znalazł się w sowieckiej niewoli. Zamordowany przez NKWD w ramach tzw. zbrodni katyńskiej.
5 października 2007 roku Minister Obrony Narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W swoich wspomnieniach Franciszek Bielak wymienił Gustawa Baumfelda w gronie doskonałych nauczycieli-filologów.

</doc>
<doc id="2924985" url="https://pl.wikipedia.org/wiki?curid=2924985" title="Parafia św. Michała Archanioła w Kiełpinie">
Parafia św. Michała Archanioła w Kiełpinie

Parafia św. Michała Archanioła w Kiełpinie – rzymskokatolicka parafia w Kiełpinie. Należy do dekanatu kartuskiego znajdującego się w diecezji pelplińskiej. Erygowana w 1919 roku. 
Parafia obchodzi również odpust św. Józefa. Jej proboszczem jest ks. Tomasz Juchniewicz.
Historia.
Już w 1404 roku w Kiełpinie otwarte zostały drzwi świątyni. Był to drewniany kościół pod wezwaniem świętego Michała Archanioła i świętej Małgorzaty. Równocześnie utworzono samodzielną parafię pod patronatem kartuzów, której pierwszym proboszczem był najpewniej duchowny o imieniu Niclos. 20 stycznia 1486 roku biskup kujawski Piotr i przeor Andreas Brettschneider wydali dekret, na mocy którego parafia w Kiełpinie została zlikwidowana, a jej świątynia stała się – jak się okazało, na kilka wieków – kościołem filialnym goręczyńskiej parafii. W II połowie XVI wieku, na kilkadziesiąt lat, majątek kartuzów ze stanowiącym jego część Kiełpinem przejęli oliwscy cystersi. W 1591 roku ziemie powróciły w ręce poprzednich właścicieli. W 1647 roku w miejscu rozebranej drewnianej świątyni stanął nowy kościół. Był on murowany i składał się z jednej nawy. 20 września 1772 roku biskup Kazimierz Cyprian Wolicki, oficjał pomorski i gdański, dokonał jego konsekracji. Wcześniej, w 1686 roku w miejscowości powstała pierwsza szkółka parafialna; nauczaniem zajmował się organista. W czasach rozbiorów wieś należała do Królestwa Prus. Liczba mieszkańców powiększała się – od niespełna 200 osób w 1820 roku do 665 w roku 1921. Zdecydowaną większość stanowili katolicy, z którymi sąsiadowali, należący do kartuskiego zboru, ewangelicy. W 1879 roku w kościele zainstalowano organy, służące parafii do dzisiaj. Na początku XX wieku powiększono cmentarz i już w pierwszej jego dekadzie zaczęto rozważać rozbudowę kościoła, ze względu na stale rosnącą populację miejscowości. Projekt udało się zrealizować, po przezwyciężeniu wielu trudności, w latach 1926 – 1929. Budynek został powiększony o transept, prezbiterium i zakrystię, a także zelektryfikowany i wyposażony w kolejny dzwon. W tym kształcie istniał prawie sto lat. W sierpniu 1931 roku wizytację kanoniczną w kościele, wciąż stanowiącym filię parafii w Goręczynie, przeprowadził biskup pomocniczy chełmiński Konstantyn Dominik, ważna postać w historii lokalnego Kościoła, kandydat do wyniesienia na ołtarze. Wybuch II wojny światowej odbił się także na losach Kiełpina. Niemieckie wojska wkroczyły tutaj już 4 września 1939 roku, w okolicach odbywały się intensywne walki w ramach kampanii wrześniowej, a niektórzy mieszkańcy wsi stracili życie w działaniach wojennych. Ówczesny duszpasterz Kiełpina, Sługa Boży ksiądz Antoni Arasmus, został zamordowany przez hitlerowców pod koniec października 1939 roku. Okupacja Polski wywarła swój wpływ również na praktyki religijne – zakazano używania języka polskiego w liturgii, ograniczono liczbę nabożeństw i celebrację polskich świąt. Pod koniec XX wieku, z inicjatywy ówczesnego proboszcza, księdza Wojciecha Wiśniewskiego, przeprowadzono renowację budynku kościoła. Wyremontowano organy, wymieniono drewniany strop, posadzki, konfesjonały, ławki oraz oświetlenie i drzwi. Uporządkowano prezbiterium i ustawiono w nim kamienny ołtarz i ambonę.
Zasięg parafii.
Do parafii należą wierni z miejscowości: Borcz, Kiełpino, Leszno, Mezowo, Somonino i Wyczechowo.

</doc>
<doc id="2924988" url="https://pl.wikipedia.org/wiki?curid=2924988" title="Rajd Elmot 2005">
Rajd Elmot 2005

Rezultaty Rajdu Elmot ("33. Rajd Elmot-Remy"), 1. rundy Rajdowych Samochodowych Mistrzostw Polski w 2005 roku, który odbył się w dniach 7-8 maja:

</doc>
<doc id="2924994" url="https://pl.wikipedia.org/wiki?curid=2924994" title="Peder Marcussen">
Peder Marcussen

Peder Andreas Marinus Marcussen (ur. 26 listopada 1894 w Esbjergu, zm. 16 grudnia 1972 w Esbjergu) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2924998" url="https://pl.wikipedia.org/wiki?curid=2924998" title="Peder Møller">
Peder Møller

Peder Møller (ur. 28 grudnia 1897 w Kopenhadze, zm. 17 października 1984 w Kopenhadze) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2925002" url="https://pl.wikipedia.org/wiki?curid=2925002" title="Aleksandr Chadiejew">
Aleksandr Chadiejew

Aleksandr Chadiejew, (ur. w Petersburgu, zm. 19 lutego 1957 w Leningradzie) – radziecki generał porucznik.
Życiorys.
Urodził się w Petersburgu, w 1915 został powołany do armii carskiej, w 1916 ukończył przyspieszony kurs Władymirskiej Szkoły Wojskowej. Brał udział w I wojnie światowej na Froncie Rumuńskim. Był dowódcą kompanii i osiągnął stopień sztabskapitana.
W 1917 wstąpił do Czerwonej Gwardii, a po powstaniu Armii Czerwonej wszedł w jej skład. W czasie wojny domowej był początkowo dowódcą pułku zapasowego na Froncie Południowo-Zachodnim, a następnie dowódcą szkoły brygadowej w Kronsztadzie. W 1921 roku brał udział w tłumieniu powstania w Kronsztadzie.
Po zakończeniu wojny domowej w 1922 ukończył Wyższą Wojskową Szkołę Pedagogiczną. Następnie był dowódcą plutonu, kompanii, batalionu, pułku i dywizji. W 1929 ukończył strzelecko-taktyczny kurs doskonalący dowódców Armii Czerwonej Wystrieł.
Wziął udział w wojnie radziecko-fińskiej w latach 1939 – 1940 jako dowódca 138 Dywizji Strzeleckiej. W marcu 1941 roku został dowódcą 40 Korpusu Strzeleckiego w Zakaukaskim OW.
Po ataku Niemiec na ZSRR nadal dowódca 40 Korpusu Strzeleckiego, który stacjonował na granicy ZSRR z Iranem. Na początku sierpnia 1941 na bazie tego korpusu sformowano 44 Armię wchodzącą w skład Zakaukaskiego Okręgu Wojskowego a od 23 sierpnia w skład Frontu Zakaukaskiego. W grudniu 1941 został dowódcą 46 Armii broniącej linii obronnej na głównym grzbiecie Kaukazu.
W kwietniu 1942 ze względu na stan zdrowia zwolniony z funkcji dowódcy 46 Armii, został zastępcą dowódcy Zakaukaskiego Okręgu Wojskowego ds. formowania, a w grudniu 1942 został zastępcą dowódcy tego okręgu. Funkcję tę pełnił do zakończenia II wojny światowej.
Po rozformowaniu w maju 1945 Zakaukaskiego Okręgu Wojskowego został zastępcą dowódcy Tbiliskiego Okręgu Wojskowego powstałego z części rozformowanego okręgu. W grudniu 1945 ze względu na stan zdrowia został przeniesiony do rezerwy, po czym zamieszkał w Leningradzie, gdzie zmarł.

</doc>
<doc id="2925003" url="https://pl.wikipedia.org/wiki?curid=2925003" title="Niels Turin Nielsen">
Niels Turin Nielsen

Niels Christian Congo Turin Nielsen (ur. 22 stycznia 1887 we Frederiksbergu, zm. 9 czerwca 1964 tamże) – duński gimnastyk, medalista olimpijski.
W 1904 r. podczas letnich igrzyskach olimpijskich w Londynie wystąpił w wieloboju drużynowym, zajmując 4. miejsce. W 1920 r. na letnich igrzyskach olimpijskich w Antwerpii zdobył złoty medal w ćwiczeniach wolnych drużynowo.

</doc>
<doc id="2925006" url="https://pl.wikipedia.org/wiki?curid=2925006" title="Janina Budkowska">
Janina Budkowska

Janina Budkowska (ur. 27 grudnia 1899 w Dyneburgu, zm. 1 listopada 1978 w Toruniu) – polska badaczka literatury polskiej, autorka prac z zakresu wersyfikacji, prezes KIK w Toruniu (1966-1970).
Życiorys.
Była uczennicą Gimnazjum im. Elizy Orzeszkowej w Wilnie i w 1920 zdała tam egzamin maturalny. Następnie pracowała jako nauczycielka języka polskiego, łącząc pracę zawodową ze studiami polonistycznymi na Uniwersytecie Stefana Batorego w Wilnie (1921-1931). W 1931 obroniła pracę magisterską, a już w 1932 doktorską. W 1931 zdała egzamin dla nauczycieli dyplomowanych, a od 1935 do 1939 była nauczycielką w Gimnazjum im. Adama Czartoryskiego w Wilnie. W 1931 opublikowała pierwszą pracę naukową "Rytmika Cypriana Norwida" (w "Pamiętniku Literackim").
Od 1945 mieszkała w Toruniu. Pracowała jako nauczycielka i asystentka-wolontariuszka na Uniwersytecie Mikołaja Kopernika w Toruniu. Odmówiono jej stałego zatrudnienia na uczelni. Od 1949 do 1954 pracowała w Książnicy Miejskiej im. Mikołaja Kopernika w Toruniu. Następnie w IBL PAN uczestniczyła w pracach redakcji i była autorką haseł "Słownika języka Adama Mickiewicza". W 1970 opublikowała "Słownik rymów Adama Mickiewicza" (Zakład Narodowy im. Ossolińskich, 1970).
Była członkiem założycielem Klubu Inteligencji Katolickiej w Toruniu, prezesem KIK w Toruniu w latach 1966-1970, od kwietnia 1978 należała do Towarzystwa Kursów Naukowych.

</doc>
<doc id="2925008" url="https://pl.wikipedia.org/wiki?curid=2925008" title="Tadeusz Rykowski">
Tadeusz Rykowski

Tadeusz Witold Rykowski (ur. 1 kwietnia 1905 w Warszawie, zm. 1940 w Katyniu) – polski lekkoatleta, wicemistrz Polski w biegu na 400 metrów przez płotki podczas Mistrzostw Polski Seniorów w Lekkoatletyce z 1923 r. (na tych zawodach był także 4. w dziesięcioboju), porucznik saperów Wojska Polskiego.
Życiorys.
Był synem. Jana i Izabeli z Mielnickich. W 1923 ukończył Szkołę Budowlaną w Warszawie, a cztery lata później Szkołę Podchorążych Rezerwy w Batalionie Szkolnym Saperów w Modlinie. 25 października 1930 Prezydent RP mianował go podporucznikiem ze starszeństwem z 1 stycznia 1930 i 7. lokatą w korpusie oficerów rezerwy inżynierii i saperów, a minister spraw wojskowych wcielił do 1 Batalionu Saperów Legionów w Modlinie. W 1935 ukończył kurs dowódców kompanii. Później został przemianowany na oficera służby stałej. Na stopień porucznika został mianowany ze starszeństwem z 19 marca 1939 i 1. lokatą w korpusie oficerów saperów, grupa techniczna. W tym czasie pełnił służbę w Centrum Wyszkolenia Saperów w Modlinie na stanowisku dowódcy plutonu doświadczalnej kompanii zmotoryzowanej.
Jako sportowiec reprezentował barwy Polonii Warszawa.
Po kampanii wrześniowej znalazł się w sowieckiej niewoli. Zamordowany przez NKWD w ramach tzw. zbrodni katyńskiej.
Był żonaty.
5 października 2007 minister obrony narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2925009" url="https://pl.wikipedia.org/wiki?curid=2925009" title="Steen Olsen">
Steen Olsen

Steen Lerche Olsen (ur. 17 czerwca 1886 w Kopenhadze, zm. 5 maja 1960 tamże) – duński gimnastyk, dwukrotny medalista olimpijski.
Dwukrotnie reprezentował barwy Danii na letnich igrzyskach olimpijskich, zdobywając dwa medale: w 1912 r. w Sztokholmie zdobył brązowy, natomiast w 1920 r. w Antwerpii – złoty, w obu przypadkach w konkurencji ćwiczeń wolnych drużynowo.

</doc>
<doc id="2925013" url="https://pl.wikipedia.org/wiki?curid=2925013" title="Rajd Świdnicki 2011">
Rajd Świdnicki 2011

Rezultaty Rajdu Świdnickiego ("39. Rajd Świdnicki-Krause"), 2. rundy Rajdowych Samochodowych Mistrzostw Polski w 2011 roku, który odbył się w dniach 8-10 kwietnia. Rajd przerwano po 12 odcinkach specjalnych (z czego dwa: piąty i ósmy odwołano), po tragicznych wydarzenia, które miały miejsce na jedenastym OS-ie. Na tym odcinku specjalnym "Wolibórz - Jodłownik" doszło do tragicznego wypadku. Załoga nr 46 jadąca samochodem Honda Civic Type-R w składzie Sylwester Olszewski i pilotem Michałem Całkiem wypadli z drogi i uderzyli w drzewo. W wyniku tego wypadku kierowca zmarł tego samego dnia.

</doc>
<doc id="2925015" url="https://pl.wikipedia.org/wiki?curid=2925015" title="Christian Pedersen (gimnastyk)">
Christian Pedersen (gimnastyk)

Christian Møller Pedersen (ur. 27 października 1889 w Holstebro, zm. 22 marca 1953 w Kopenhadze) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2925024" url="https://pl.wikipedia.org/wiki?curid=2925024" title="Długa pozycja">
Długa pozycja



</doc>
<doc id="2925026" url="https://pl.wikipedia.org/wiki?curid=2925026" title="Hans Rønne">
Hans Rønne

Hans Stig Trappaud Rønne (ur. 30 grudnia 1887 w Albertslundzie, zm. 15 września 1951 w Kopenhadze) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2925028" url="https://pl.wikipedia.org/wiki?curid=2925028" title="Yoshio Morikawa">
Yoshio Morikawa

 – japoński lekkoatleta, chodziarz.
Podczas igrzysk olimpijskich w Montrealu (1976) zajął 34. miejsce w chodzie na 20 kilometrów z czasem 1:42:20,6.
Złoty medalista mistrzostw Azji w chodzie na 20 kilometrów (1973).
Trzykrotnie zwyciężał w mistrzostwach Japonii – w 1973 i 1974 na 20 kilometrów, a w 1974 w chodzie na 50 kilometrów.

</doc>
<doc id="2925029" url="https://pl.wikipedia.org/wiki?curid=2925029" title="Izomaltuloza">
Izomaltuloza

Izomaltuloza (palatynoza) – organiczny związek chemiczny z grupy disacharydów, izomer sacharozy. Jest substancją bezwonną, białą lub prawie białą, krystaliczną. Izomaltuloza znajduje zastosowanie głównie w przemyśle spożywczym. Charakteryzuje się niższym od sacharozy indeksem glikemicznym, a w procesie jej trawienia energia uwalniana jest w bardziej zrównoważony sposób i przez dłuższy czas.
Występowanie i otrzymywanie.
Izomaltuloza występuje naturalnie w miodzie oraz soku z trzciny cukrowej i buraka cukrowego.
Na skalę przemysłową otrzymywana jest z sacharozy poprzez przekształcenie na drodze enzymatycznej. Otrzymany w ten sposób produkt nosi nazwę handlową "palatynoza".
Budowa cząsteczki.
Podobnie jak sacharoza, izomaltuloza zbudowana jest z reszty glukozy i fruktozy, które połączone są wiązaniem α-1,6-glikozydowym, a nie α-1,2, jak w sacharozie.
Właściwości.
Właściwości fizykochemiczne.
Z uwagi na niższą temperaturę topnienia (120–126 °C) niż sacharoza (186 °C) oraz wyższą stabilność/większa trwałość wiązania glikozydowego niż w przypadku sacharozy, izomaltuloza w mniejszym stopniu ulega karmelizacji niż sacharoza.
Jest bardziej odporna na działanie kwasów niż sacharoza.
Ta właściwość pozwala na stosowanie jej w napojach o obniżonym pH.
Izomaltuloza jest cukrem redukującym, przez co bierze udział w reakcji Maillarda.
Izomaltuloza wykazuje właściwości antyoksydacyjne. Właściwości te są jednak znacznie mniejsze niż w przypadku klasycznych antyutleniaczy, ale z uwagi na dużą ilość cukrów w pokarmach mogą mieć znaczenie.
Metabolizm.
Trawienie izomaltulozy w organizmie człowieka jest wolniejsze niż w przypadku sacharozy. Produkty rozkładu izomaltulozy są niemal w całości wchłaniane w jelicie cienkim, co zapobiega nadmiernej fermentacji w jelicie grubym. Ponieważ izomaltuloza jest wolniej rozkładana w organizmie, powstające w ten sposób monosacharydy wchłaniane są dłużej. Izomaltuloza jest rozkładana do glukozy i fruktozy, które to dostarczają około 4 kcal/g energii, podobnie jak w przypadku sacharozy.
Izomaltuloza charakteryzuje się niższym indeksem glikemicznym (11) niż sacharoza (58–65). Jej utlenianie jest znacznie wolniejsze niż w przypadku sacharozy.
Izomaltuloza jest cukrem o mniejszej słodyczy niż sacharoza. Wynosi ona około 0,48 słodyczy sacharozy.
Zdrowie.
Badania wykazały, że izomaltuloza w połączeniu z ćwiczeniami fizycznymi ma pozytywny wpływ na spalanie tkanki tłuszczowej. W trakcie wysiłku u badanych izomaltuloza stanowiła źródło około połowy dostarczonej energii, podczas gdy reszta została pobrana z substancji zapasowych (węglowodanów czy tłuszczów). W porównaniu do sacharozy wzrosło wykorzystanie glikogenu i tłuszczów.
Stabilność mikrobiologiczna produktów zawierających izomaltulozę jest bardzo duża. Wykazano, że izomaltuloza nie wspomaga rozwoju streptokoków w jamie ustnej oraz dodatkowo hamuje rozwój bakterii. Praktycznie nie jest wykorzystywana przez mikroorganizmy występujące w jamie ustnej jako substrat fermentacji, więc nie przyczynia się do powstawania istotnych ilości kwasów powodujących demineralizację zębów. Spożycie izomaltulozy nie powoduje próchnicy zębów. Badania kliniczne udowodniły, że pH w jamie ustnej po spożyciu izomaltulozy nie spada poniżej 5,7, kiedy to dochodzi do demineralizacji.
Regulacje prawne.
Izomaltuloza może być używana w produkcji żywności (decyzje – z 4 kwietnia 2005 r. (2005/457/EC) oraz z 25 lipca 2005 r. (2005/581/EC)). Jej obecność należy zaznaczać w wykazie składników.
Zastosowanie.
Izomaltuloza znalazła zastosowanie w przemyśle spożywczym, gdzie może być wykorzystywana zamiast sacharozy. Może być stosowana w produkcji napojów, produktów zbożowych, zup, sosów, deserów, produktów na bazie mleka, pieczywa, wyrobów cukierniczych i dżemów oraz produktów o obniżonej wartości energetycznej.
Z uwagi na wysoką chemiczną i mikrobiologiczną stabilność (znacznie wyższą niż sacharoza) izomaltuloza jest wykorzystywana w produkcji napojów owocowych o obniżonym pH, czy też w produktach mlecznych zawierających żywe kultury bakterii. Zarówno obniżone pH, jak i bakterie nie są w stanie rozłożyć izomaltulozy, przez co słodycz produktu nie ulega zmianie.

</doc>
<doc id="2925034" url="https://pl.wikipedia.org/wiki?curid=2925034" title="Iwan Bocheński">
Iwan Bocheński

Iwan Bocheński (ur. 1783, zm. 25 stycznia 1857) – duchowny greckokatolicki, święcenia kapłańskie przyjął w 1815. Nie posiadał tytułu naukowego, lecz pomimo to przez dwadzieścia lat wykładał teologię dogmatyczną w seminarium lwowskim. W latach 1836-1850 pełnił funkcję rektora tego seminarium. Od 1836 do 1850 także archidiakon kapituły lwowskiej. Mianowany 20 maja 1850 sufraganem lwowskim i biskupem tytularnym Rhosus, konsekrowany na biskupa 13 października 1850 przez arcybiskupa Grzegorza Jachimowicza.

</doc>
<doc id="2925039" url="https://pl.wikipedia.org/wiki?curid=2925039" title="Mikołaj Napadiewicz-Więckowski">
Mikołaj Napadiewicz-Więckowski

Mikołaj Napadiewicz-Więckowski (ur. 9 marca 1779 w Uwiśle, zm. 11 kwietnia 1845 we Lwowie) – polski prawnik, dziekan i rektor Uniwersytetu Lwowskiego, filozof i teoretyk prawa, honorowy obywatel Lwowa.
Życie.
Pochodził z rodziny chłopskiej. Uczył się w szkołach w Zbarażu i Brzeżanach. Od 1804 studiował filozofię i prawo na Uniwersytecie Lwowskim, 16 listopada 1807 uzyskał tytuł doktora nauk prawnych na Uniwersytecie Krakowskim. W 1809 został nauczycielem logiki, etyki i filozofii w Liceum Lwowskim (od 1805 nazwa Uniwersytetu Lwowskiego). 
W latach 1810-1828 był adwokatem krajowym przy sądzie szlacheckim we Lwowie. W 1813 ozpoczął na nowo nauczanie filozofii w Liceum Lwowskim. Wraz z reaktywacją Uniwersytetu (1817) uzyskał na nim doktorat z filozofii (bez egzaminu). Był zwolennikiem filozofii Leibniza, którego uznawał za twórcę wielkiego, systemu metafizycznego, przezwyciężającego kartezjańskie dualizm. Swoje wykłady opierał na pracach Leibniza i jego ucznia, Johanna Georga Heinricha Federa.
W 1825 przeszedł do Wydziału Prawa Uniwersytetu Lwoskiego, zajmując Katedrę Prawa Natury i Prawa Kryminalnego, którą sprawował do 1845. Uczył tam prawa natury, prawa kryminalnego, prawa austriackiego i międzynarodowego. W latach 1820, 1825, 1830 był dziekanem Wydziału Prawa. W latach 1828-1829 pełnił funkcję rektora uczelni i z racji pełnienia tej funkcji brał udział w Sejmie Postulatowym, rozstrzygającym sprawy Uniwersytetu.
W 1811 ożenił się z Franciszką z Choleckich, z którą miał dwóch synów: Edwarda (zm. 1881, radcę Najwyższego Trybunału w Wiedniu) i Aleksandra (dra prawa).
W 1823 w uznaniu zasług publicznych, otrzymał honorowe obywatelstwo Lwowa. W 1834 otrzymał od cesarza Ferdynanda I tytuł szlachecki pierwszego stopnia i zaczął używać nazwiska Więckowski.
Został pochowany w Więckowicach.

</doc>
<doc id="2925040" url="https://pl.wikipedia.org/wiki?curid=2925040" title="Palatynoza">
Palatynoza



</doc>
<doc id="2925042" url="https://pl.wikipedia.org/wiki?curid=2925042" title="Szymon Idrjan">
Szymon Idrjan

Szymon Idrjan (ur. 7 lutego 1908 w Warszawie, zm. 1940 w Katyniu) – lekkoatleta, długodystansowiec i maratończyk, podporucznik rezerwy saperów Wojska Polskiego, ofiara zbrodni katyńskiej.
Życiorys.
Był synem Antoniego i Józefy z Obrębowskich. Absolwent Państwowej Średniej Szkoły Technicznej Kolejowej w Warszawie z 1933 oraz Szkoły Podchorążych Rezerwy Saperów w Modlinie z 1930. Pracował jako technik kolejowy w Luborzycy, w powiecie miechowskim.
Był dwukrotnym brązowym medalistą mistrzostw Polski w lekkoatletyce: w 1928 w biegu maratońskim oraz w 1929 w biegu na 10 000 metrów.
W 1935 został awansowany na stopień podporucznika ze starszeństwem z 1 stycznia 1934 i 55. lokatą w korpusie oficerów rezerwy inżynierii i saperów.
Był żonaty.
Po wybuchu II wojny światowej 1939, kampanii wrześniowej i agresji ZSRR na Polskę z 17 września 1939 został aresztowany przez Sowietów. Był przetrzymywany w obozie w Kozielsku. Na wiosnę 1940 został wywieziony do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Został pochowany na terenie obecnego Polskiego Cmentarza Wojennego w Katyniu.
Upamiętnienie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia porucznika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2925046" url="https://pl.wikipedia.org/wiki?curid=2925046" title="Harry Sørensen">
Harry Sørensen

Rino Harry Charles Sørensen (ur. 19 kwietnia 1892 we Flensburgu, zm. 14 września 1963 w Aarhus) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2925049" url="https://pl.wikipedia.org/wiki?curid=2925049" title="Święta Weronika trzymająca chustę (obraz El Greca z 1580)">
Święta Weronika trzymająca chustę (obraz El Greca z 1580)

Święta Weronika trzymająca chustę – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco. Obraz sygnowany: CHÈIR DOMENIKOU
Portret św. Weroniki jest pierwszym portretem, gdzie El Greco wykorzystał jako modelkę swoją wieloletnią partnerkę życiową Jeronimę de las Cuevas. Kobieta trzyma w dłoniach chustę z wizerunkiem Chrystusa. Według legendy Weronika miała zobaczyć niosącego krzyż Jezusa a widok zbitego i osłabionego skazańca upadającego pod ciężarem krzyża tak ją wzruszył, że przecisnęła się przez tłum i białą chustą otarła Mu twarz. Wizerunek umęczonego Jezusa pozostał na chuście.
Opis obrazu.
Wizerunek przedstawionej Weroniki, jej łagodny smutek lub wyraz ekstazy będzie można spotkać w innych późniejszych dziełach El Greca. Te same: wysokie, wypukłe czoło, szeroka górna część twarzy, duże oczy, gęste brwi, długi i cienki nos, policzki zwężające się ku ostrej brodzie, drobne usta i wąski łuk górnej wargi ściągający się ponad mięsistą dolną wargą będzie można zaobserwować u wszystkich kolejnych Madonn i wizerunków Marii Magdaleny.
Wizerunek Chrystusa na chuście El Greco umieścił wcześniej na ołtarzu kościoła bernardynów Santo Domingo de Silos w Toledo, w zwieńczeniu nad wizerunkami dwóch świętych: "Świętego Benedykta" i "Świętego Bernarda" z 1579 roku. W 1582 roku namalował samą chustę wiszącą na dwóch gwoździach, tych samych którymi przybito Chrystusa do krzyża. Obraz znajduje się w prywatnej kolekcji.

</doc>
<doc id="2925051" url="https://pl.wikipedia.org/wiki?curid=2925051" title="Astereognozja">
Astereognozja

Astereognozja (ang. "astereognosis") – zaburzenie polegające na niemożności rozpoznania przedmiotów za pomocą dotyku, mimo braku zaburzeń czucia. Jest formą agnozji czuciowej.
Termin "astereognozja" bywa używany zamiennie z terminem "agnozja dotykowa". Niektórzy proponują jednak, aby termin "agnozja dotykowa" zarezerwować dla niewielkich zaburzeń, w których nie występują istotne deficyty somatosensoryczne, natomiast terminem "astereognozja" określać deficyty somatosensoryczne "niższego rzędu", to znaczy spowodowane uszkodzeniami kory mózgowej, rdzenia kręgowego albo nerwów obwodowych.
Chory posiada czucie i potrafi opisać wrażenia czuciowe, formę trzymanego w ręce przedmiotu, ale nie jest w stanie scalić wrażeń i zidentyfikować go, jeśli go nie widzi. Choroba może dotyczyć tylko jednej ręki – oznacza to, że uszkodzenie powstało przeciwnej półkuli mózgowej (odpowiednio lewa ręka – prawa półkula).
Stanowi jedną z manifestacji wielu chorób centralnego układu nerwowego.

</doc>
<doc id="2925052" url="https://pl.wikipedia.org/wiki?curid=2925052" title="Christian Thomas (gimnastyk)">
Christian Thomas (gimnastyk)

Christian Richard Thomas (ur. 7 lutego 1896 w Kopenhadze, zm. 4 października 1970 w Gentofte) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2925055" url="https://pl.wikipedia.org/wiki?curid=2925055" title="Hryhorij Bałahurak">
Hryhorij Bałahurak

Hryhorij Bałahurak (ur. 5 lipca 1909, zm. 2 października 1965) – duchowny greckokatolicki. W kwietniu 1945 wyświęcony na sufragana stanisławowskiego przez biskupa Grzegorza Chomyszyna.

</doc>
<doc id="2925057" url="https://pl.wikipedia.org/wiki?curid=2925057" title="Elizabeth Cambage">
Elizabeth Cambage

Elizabeth Folake Cambage (ur. 18 sierpnia 1991 w Londynie) – australijska koszykarka, reprezentantka kraju, grająca na pozycji środkowej. Brązowa medalistka Igrzysk Olimpijskich w Londynie (2012), wicemistrzyni świata (2018), obecnie zawodniczka Los Angeles Sparks w WNBA.
Kariera sportowa.
Reprezentacja Australii.
Z reprezentacją Australii zdobyła brązowy medal Igrzysk Olimpijskich w Londynie (2012) oraz mistrzostwo Oceanii w 2009. W 2010 zajęła ze swoją drużyną 5 miejsce na mistrzostwach świata. Jako pierwsza kobieta w historii igrzysk olimpijskich zdobyła punkty wsadem do kosza.
Kariera klubowa.
Jej pierwszym zespołem w zawodowej australijskiej lidze WNBL była drużyna Dandenong Rangers (2007), następnie była zawodniczką Australian Institute of Sport (2007-2008) i Bulleen Boomers (2009-2012). W 2011 sięgnęła po mistrzostwo Australii, była też wybrana najlepszą zawodniczką ligi. W 2010 i 2011 była wybierana do zespołu all-star ligi. W 2012 została zawodniczką chińskiej drużyny Zhejiang Chouzhou.
W 2011 występowała w grającym w WNBA zespole Tulsa Shock i została wybrana do gry w meczu All-Star tego sezonu.
14 maja 2019 trafiła w wyniku wymiany do Las Vegas Aces. 13 marca 2021 podpisała kolejną umowę z klubem. 15 lutego 2022 została zawodniczką Los Angeles Sparks.

</doc>
<doc id="2925058" url="https://pl.wikipedia.org/wiki?curid=2925058" title="Knud Vermehren">
Knud Vermehren

Knud Frederik Rasmus Vermehren (ur. 19 grudnia 1890 w Kopenhadze, zm. 1 stycznia 1985 w Gentofte) – duński gimnastyk, medalista olimpijski.
W 1920 r. reprezentował barwy Danii na letnich igrzyskach olimpijskich w Antwerpii, zdobywając złoty medal w ćwiczeniach wolnych drużynowo.

</doc>
<doc id="2925060" url="https://pl.wikipedia.org/wiki?curid=2925060" title="Nadija Kiczenok">
Nadija Kiczenok

Nadija Kiczenok (ur. 20 lipca 1992 w Dniepropetrowsku) – ukraińska tenisistka, reprezentantka kraju w Pucharze Federacji.
Kariera tenisowa.
Starty w zawodowych turniejach rozpoczęła w październiku 2006 roku, biorąc udział w turnieju ITF w Podgoricy, na którym razem ze swoją siostrą, Ludmyłą Kiczenok, dotarła do finału gry podwójnej. Pierwsze sukcesy odniosła w 2009 roku, wygrywając trzy turnieje ITF w grze podwójnej. W czerwcu 2012 roku wygrała turniej singlowy w Karszy, gdzie przebiwszy się przez kwalifikacje, dotarła do finału, pokonując w nim Tadeję Majerič. W sumie w swojej karierze wygrała cztery turnieje singlowe i dwadzieścia cztery deblowe rangi ITF.
W 2010 i 2012 roku reprezentowała swój kraj w rozgrywkach Pucharu Federacji.
Także w 2010 roku zagrała po raz pierwszy w kwalifikacjach turnieju WTA – w Taszkencie, ale odpadła w drugiej rundzie. Rok później, na tym samym turnieju dotarła wraz z siostrą do finału gry podwójnej.
W kwietniu 2013 roku osiągnęła drugą setkę światowego rankingu WTA, plasując się na 193. miejscu. W styczniu 2014 zadebiutowała w pierwszej setki rankingu singlowego (100. pozycja).
Na początku sezonu 2014 razem z siostrą osiągnęły finał zawodów deblowych w Shenzhen, ulegając w nim 3:6, 4:6 parze Monica Niculescu–Klára Zakopalová. Łącznie w grze podwójnej zwyciężyła w ośmiu turniejach z szesnastu rozegranych finałów w ramach rozgrywek cyklu WTA Tour.

</doc>
<doc id="2925062" url="https://pl.wikipedia.org/wiki?curid=2925062" title="Nadiya Kichenok">
Nadiya Kichenok



</doc>
<doc id="2925064" url="https://pl.wikipedia.org/wiki?curid=2925064" title="Osvaldo Lourenço Filho">
Osvaldo Lourenço Filho

Osvaldo, właśc. Osvaldo Lourenço Filho (ur. 11 kwietnia 1987 w Fortalezie) – piłkarz brazylijski, występujący na pozycji napastnika.
Kariera klubowa.
Osvaldo piłkarską karierę rozpoczął w Fortalezie EC, której jest wychowankiem w 2006. W lidze brazylijskiej zadebiutował 4 listopada 2006 w przegranym 0-3 meczu z Goiás EC. Fortaleza zajęła na koniec sezonu osiemnaste miejsce i spadła do Série B. Z Fortalezą dwukrotnie zdobył mistrzostwo stanu Ceará - Campeonato Cearense w 2007 i 2008. W 2007 został wypożyczony do trzecioligowego Ríver Teresina. Z River zdobył mistrzostwo stanu Piauí - Campeonato Piauiense.
Na początku 2009 wyjechał do Zjednoczonych Emiratów Arabskich, gdzie został zawodnikiem Al-Ahli Dubaj. Już kilka miesięcy później świętował z Al-Ahli zdobycie mistrzostwo ZEA. Na początku sezonu 2009/10 został wypożyczony do portugalskiej Bragi. W Bradze zadebiutował 24 października 2009 w zremisowanym 1-1 wyjazdowym meczu ligi stanowej z Rio Ave FC. Pobyt nie był zbyt udany, dlatego w 2010 Osvaldo powrócił do Al-Ahli. W 2011 po raz kolejny został wypożyczony, tym razem do Ceary Fortaleza.
W nowych barwach zadebiutował 28 stycznia 2011 w wygranym 1-0 meczu ligi stanowej z Crato EC. Z Cearą zdobył trzecie w swojej karierze mistrzostwo stanu. Gorzej Cearze wiodło się w Série A, gdzie zajęła osiemnaste miejsce i spadła z niej. Osvaldo rozegrał w lidze 36 spotkań, w których strzelił 5 bramek. W styczniu 2012 został wykupiony z Al-Ahli przez São Paulo. W nowych barwach zadebiutował 10 lutego 2012 w zremisowanym 1-1 meczu w lidze stanowej z Comercialem. Pod koniec 2012 odniósł pierwszy sukces w barwach "Sampy" zdobywając Copa Sudamericana. Osvaldo wystąpił w obu meczach finałowych z Tigre Buenos Aires. W rewanżowym meczu w 28 min. ustalił wynik meczu.
Kariera reprezentacyjna.
Osvaldo w reprezentacji Brazylii zadebiutował 6 kwietnia 2013 w wygranym 4-0 towarzyskim meczu z reprezentacją Boliwią zastępując w 46 min. Neymara.

</doc>
<doc id="2925065" url="https://pl.wikipedia.org/wiki?curid=2925065" title="Granatnik GP-30">
Granatnik GP-30

GP-30 „Obuwka” (ros. ГП-30 «Обувка») – radziecki granatnik podwieszany kalibru 40 mm, ładowany odprzodowo, przeznaczony dla karabinów z rodziny AK i AN-94. Podstawowymi zmianami odróżniającymi go od poprzednika, granatnika GP-25 jest zwiększona liczba pierścieni wzmacniających (cztery zamiast trzech), zmienione przyrządy celownicze, zredukowana o około 20% masa. 

</doc>
<doc id="2925067" url="https://pl.wikipedia.org/wiki?curid=2925067" title="Christian Thomas">
Christian Thomas



</doc>
<doc id="2925068" url="https://pl.wikipedia.org/wiki?curid=2925068" title="Irvin Ternström">
Irvin Ternström

Lars Irvin Wilhelm Ternström (ur. 17 marca 1909 w Karlshamn, zm. 5 lutego 1975 tamże) – szwedzki lekkoatleta, sprinter.
Podczas igrzysk olimpijskich w Berlinie (1936) biegł na drugiej zmianie szwedzkiej sztafety 4 × 100 metrów, która odpadła w eliminacjach pomimo ustanowienia wynikiem 41,5 rekordu kraju w tej konkurencji.

</doc>
<doc id="2925069" url="https://pl.wikipedia.org/wiki?curid=2925069" title="Lars Ternström">
Lars Ternström



</doc>
<doc id="2925078" url="https://pl.wikipedia.org/wiki?curid=2925078" title="Środek spożywczy specjalnego przeznaczenia żywieniowego">
Środek spożywczy specjalnego przeznaczenia żywieniowego

Środek spożywczy specjalnego przeznaczenia żywieniowego – środek spożywczy, który ze względu na specjalny skład lub sposób przygotowania wyraźnie różni się od środków spożywczych powszechnie spożywanych i zgodnie z informacją zamieszczoną na opakowaniu jest wprowadzany do obrotu z przeznaczeniem do zaspokajania szczególnych potrzeb żywieniowych:

</doc>
<doc id="2925079" url="https://pl.wikipedia.org/wiki?curid=2925079" title="Mammootty">
Mammootty

Muhammadkutty Ismail Panaparambil znany jako Mammootty (ur. 7 września 1951) - indyjski aktor, producent i dystrybutor filmowy, także filantrop.
Dzieciństwo i młodość.
Urodził się w Chempu niedaleko Vaikom w dystrykcie Kottayam na terenie dzisiejszego stanu Kerala. Pochodzi z muzułmańskiej rodziny należącej do klasy średniej. Jest najstarszym synem spośród sześciorga dzieci Ismaila i Fatimy. Uczęszczał do St. Albert's School, następnie zaś do Maharajas College w Koczinie. Kształcił się w Ernakulam Government Law College, uzyskał licencjat w zakresie prawa.
Działalność artystyczna.
Mammootty po raz pierwszy pojawił się na ekranie w "Anubhavangal Paalichakal" (1971), wyreżyserowanym przez K.S. Sethumadhavana. Grał również w "Kaalachakram" (1973). Profesjonalną karierę rozpoczął jednak dopiero główną rolą w "Devalokam" (1979), w reżyserii M. T. Vasudevana Naira. Obraz ten wszakże nie doczekał się premiery. Pierwszą znaczącą produkcją z jego udziałem była "Thrishna". Pozycję Mammootty'ego w Mollywood ugruntował thriller "Yavanika" (1982). Kolejne lata były dla niego okresem licznych sukcesów zawodowych. W kolejnych latach, umiejętnie łącząc pracę przy obrazach o charakterze artystycznym i komercyjnych, stał się jedną z ikon kinematografii w malajalam.
Jego filmografia jako aktora obejmuje (do 2016) 386 tytułów. Występuje również w filmach kręconych w języku tamilskim, telugu, angielskim, hindi oraz kannada.
Działalność społeczna.
Angażuje się w działalność charytatywną, wspiera liczne organizacje społeczne, takie jak Pain and Palliative Care Society, Share International Foundation czy Jeevan Jothi. Jest również ambasadorem Street India Movement, walczącego z zatrudnianiem dzieci.
Nagrody i wyróżnienia.
W 1998 został odznaczony Padmą Shri. Posiada tytuł doktora honoris causa University of Kerala (2010) oraz University of Calicut (2010). We wrześniu 2013 nagrodzony podczas gali stulecia kina indyjskiego, zorganizowanej w Ćennaj. Otrzymał między innymi National Film Award (1989, 1993, 1998), Filmare Awards w kategorii najlepszy aktor malajalam (1984, 1985, 1990, 1991, 1997, 2001, 2004, 2006, 2009, 2010), Kerala State Film Awards (1981, 1984, 1985, 1989, 1993, 2004, 2009), Asianet Film Awards (2001, 2005, 2005, 2008) oraz Prem Nazir Award.
Biznes.
Angażuje się również, pośrednio bądź bezpośrednio, w rozmaite projekty biznesowe. Zajmuje się produkcją oraz dystrybucją filmów (jako właściciel Playhouse Entertainment). Przewodniczy radzie dyrektorów Malayalam Communications Ltd, spółki odpowiedzialnej za kanały telewizyjne People TV, We TV oraz Kairali TV. Nie posiada w niej jednak udziałów. Patronuje też jednemu ze szpitali w Bengaluru. Współpracuje z wieloma przedsiębiorstwami, jako ambasador marek takich jak South Indian Bank, Avatar Gold and Diamonds czy Saras Group. Fankluby filmowe z nim związane skupia organizacja Mammootty Fans and Welfare Association International (MFWAI).
Żonaty (od 1979) z Sulfath. Ma dwoje dzieci. Jego syn, Dulquer Salmaan, również jest aktorem.

</doc>
<doc id="2925080" url="https://pl.wikipedia.org/wiki?curid=2925080" title="Renault Duster">
Renault Duster



</doc>
<doc id="2925084" url="https://pl.wikipedia.org/wiki?curid=2925084" title="Kamen Rider (serial telewizyjny 1979)">
Kamen Rider (serial telewizyjny 1979)

 – japoński serial "tokusatsu", szósta odsłona serii "Kamen Rider". Serial powstał przy współpracy Ishimori Productions oraz Toei Company. Emitowany był na kanale MBS i TBS w każdą sobotę od 5 października 1979 do 10 października 1980 roku, liczył 54 odcinki.
Z racji tego, że tytuł tej serii jest identyczny z nazwą pierwszej części cyklu, fani zwykle nazywają serial lub od tytułu głównej postaci – . Zbieżność nazw dwóch serii była spowodowana tym, że "Nowy Kamen Rider" miał być alternatywną wersją oryginalnej serii, prezentującą historię opowiedzianą na nowo. Mimo wszystko doszło do tego, że w serialu pojawia się siódemka Kamen Riderów z lat poprzednich. 
Każdy odcinek zaczyna się od słów .
Fabuła.
Młody amator karate i lotni Hiroshi Tsukuba podczas pikniku zostaje zraniony i uprowadzony przez organizację terrorystyczną Nowy Szoker (która powstała na gruzach Szokera z pierwszej serii). Chłopak widział członków tej organizacji, którzy uprowadzali znanego naukowca, doktora Shido. Podczas próby ucieczki naukowiec zostaje zatrzymany i zmuszony do przeprowadzenia operacji, której celem jest zmiana Hiroshiego w posłusznego terrorystom cyborga. Zbuntowany Shido postanowił zmienić chłopaka w wojownika zwanego Kamen Riderem. Hiroshi od tej pory musi powstrzymać Nowy Szoker od próby podboju świata. Pomagają mu w tym Genjirou Tani a także siódemka poprzednich Kamen Riderów. 
Tsukuba jest nazywany Kamen Riderem do odcinka 19. W odcinku 20 Stronger nadaje mu imię Skyrider, ponieważ Tsukuba jest pierwszym Riderem umiejącym latać, i od tamtej pory nazwa ta stała się jego oficjalną.

</doc>
<doc id="2925085" url="https://pl.wikipedia.org/wiki?curid=2925085" title="Brak wsparcia z zewnątrz podczas powstania warszawskiego">
Brak wsparcia z zewnątrz podczas powstania warszawskiego



</doc>
<doc id="2925089" url="https://pl.wikipedia.org/wiki?curid=2925089" title="Christian Thomas (lekkoatleta)">
Christian Thomas (lekkoatleta)

Christian Thomas (ur. 31 marca 1965) – niemiecki lekkoatleta specjalizujący się w skoku w dal. W czasie swojej kariery reprezentował również Niemcy Zachodnie.

</doc>
<doc id="2925093" url="https://pl.wikipedia.org/wiki?curid=2925093" title="Kamen Rider (Skyrider)">
Kamen Rider (Skyrider)



</doc>
<doc id="2925094" url="https://pl.wikipedia.org/wiki?curid=2925094" title="Nowy Kamen Rider">
Nowy Kamen Rider



</doc>
<doc id="2925096" url="https://pl.wikipedia.org/wiki?curid=2925096" title="Skyrider">
Skyrider



</doc>
<doc id="2925102" url="https://pl.wikipedia.org/wiki?curid=2925102" title="Mienai chikara ~Invisible One~/Move">
Mienai chikara ~Invisible One~/Move

 – dziewiętnasty singel japońskiego zespołu B’z, wydany 6 marca 1996 roku. Osiągnął 1 pozycję w rankingu Oricon i pozostał na liście przez 11 tygodni, sprzedał się w nakładzie egzemplarzy. Singel zdobył status płyty Milion.
Utwór "Mienai chikara ~INVISIBLE ONE~" został wykorzystany jako opening anime , a utwór "MOVE" został użyty w reklamie firmy Benesse Corporation.

</doc>
<doc id="2925109" url="https://pl.wikipedia.org/wiki?curid=2925109" title="Daniel Cronin">
Daniel Cronin

Daniel Anthony Cronin (ur. 14 listopada 1927 w Bostonie, Massachusetts) – amerykański duchowny katolicki, arcybiskup metropolita Hartford w latach 1991-2003.
Życiorys.
Do kapłaństwa przygotowywał się w seminarium św. Jana w Brighton, a także w Rzymie w Kolegium Ameryki Płn. Święcenia kapłańskie otrzymał w bazylice laterańskiej. Kontynuował studia na Uniwersytecie Gregoriańskim, który ukończył doktoratem z teologii w 1956 roku. Pracował w dyplomacji papieskiej początkowo w Etiopii, a od roku 1961 w watykańskim Sekretariacie Stanu. Od roku 1962 prałat domowy Jego Świątobliwości.
10 czerwca 1968 papież Paweł VI mianował go biskupem pomocniczym rodzinnej archidiecezji bostońskiej ze stolicą tytularną "Egnatia". Sakry udzielił mu w katedrze Świętego Krzyża w Bostonie kardynał Richard Cushing. 30 października 1970 mianowany ordynariuszem Fall River.
Od 10 grudnia 1991 do przejścia na emeryturę 18 grudnia 2003 sprawował funkcję arcybiskupa metropolity Hartford.

</doc>
<doc id="2925112" url="https://pl.wikipedia.org/wiki?curid=2925112" title="Rajd Świdnicki 2012">
Rajd Świdnicki 2012

Rezultaty Rajdu Świdnickiego ("40. Rajd Świdnicki-Krause"), 2. rundy Rajdowych Samochodowych Mistrzostw Polski w 2012 roku, który odbył się w dniach 20-22 kwietnia:

</doc>
<doc id="2925114" url="https://pl.wikipedia.org/wiki?curid=2925114" title="Catherine Rabett">
Catherine Rabett

Catherine Rabett (występująca też jako Katie Rabett, ur. 20 lipca 1960 w Londynie) – brytyjska aktorka telewizyjna i teatralna, najszerzej znana z udziału w serialu "Pan wzywał, Milordzie?".
Kariera.
W telewizji zadebiutowała w 1981, kiedy to została członkinią stałej obsady programu satyrycznego "The Kenny Everett Television Show". W latach 80. pojawiła się gościnnie w kilku serialach, m.in. komediodramacie "Auf Wiedersehen, Pet", opowiadającym o brytyjskich emigrantach zarobkowych mieszkających w Niemczech. W 1987 zagrała w niewielkiej roli w piętnastym z filmów o Jamesie Bondzie, "W obliczu śmierci", który był debiutem Timothy'ego Daltona w roli agenta 007.
W 1988 otrzymała swoją najbardziej popularną rolę, w serialu "Pan wzywał, Milordzie?", gdzie wcielała się w Cissy, wyzwoloną feministkę i lesbijkę, starszą z lordowskich córek. Grała w serialu aż do jego zamknięcia w 1993 roku. Ponadto w latach 90. wystąpiła też w serialu "Bergerac" oraz w ekranizacji powieści Agathy Cristie "Boże Narodzenie Herkulesa Poirot", z Davidem Suchet w roli tytułowej.
Życie prywatne.
W młodości była związana uczuciowo z księciem Andrzejem, jednym z synów królowej Elżbiety II. Od 1986 jej mężem jest muzyk, kompozytor i tłumacz Kit Hesketh-Harvey. Mają dwoje dzieci.

</doc>
<doc id="2925123" url="https://pl.wikipedia.org/wiki?curid=2925123" title="Przyzwoity przestępca">
Przyzwoity przestępca

Przyzwoity przestępca (ang. "Ordinary Decent Criminal") – brytyjsko-niemiecko-irlandzko-amerykańska komedia kryminalna z 2000 roku w reżyserii Thaddeusa O'Sullivana.
Światowa premiera filmu miała miejsce 7 stycznia 2000 roku, natomiast w Polsce premiera odbyła się 14 września 2001 roku.
Opis fabuły.
Dla złodzieja Michaela Lyncha (Kevin Spacey) ważniejszy jest styl, w jakim została dokonana kradzież, niż sam łup. Przestępca ma poczucie humoru i za to kochają go media, a koledzy po fachu uważają za niedościgły wzór. Przekonany o swojej bezkarności Lynch postanawia ukraść obraz Caravaggia.
Obsada.
i inni.

</doc>
<doc id="2925129" url="https://pl.wikipedia.org/wiki?curid=2925129" title="Cupcini">
Cupcini

Cupcini – miasto (rum. oraș) w północno-zachodniej Mołdawii w rejonie Edineţ. W latach 1958-1990 nazywało się Kalininsk. Według danych szacunkowych, w 2004 liczyło 9086 mieszkańców.

</doc>
<doc id="2925132" url="https://pl.wikipedia.org/wiki?curid=2925132" title="Pstrolistka sercowata">
Pstrolistka sercowata

Pstrolistka sercowata, hutujnia sercowata, tułacz pstry ("Houttuynia cordata") – gatunek roślin z monotypowego rodzaju pstrolistka ("Houttuynia" Thunberg, ) z rodziny saururowatych. Występuje we wschodniej i południowej Azji, poza tym uprawiany jako roślina okrywowa i miejscami dziczejący. W krajach azjatyckich pędy i kłącza tej rośliny wykorzystywane są jako warzywo i przyprawa. Liście stosowane są w medycynie tradycyjnej.
Rozmieszczenie.
Gatunek występuje naturalnie w rejonie Himalajów (w północnych Indiach, Nepalu, Bhutanie), w południowych i wschodnich Chinach, w Mjanmie, na Półwyspie Indochińskim, Koreańskim i w Japonii. Jako gatunek dziczejący rośnie w niektórych krajach środkowej i zachodniej Europy oraz w Ameryce Północnej. W Polsce rośnie tylko uprawiany.
Systematyka i zmienność.
Jeden z 6 gatunków wyróżnianych w obrębie rodziny saururowatych ("Saururaceae"), która jest jedną z czterech rodzin wchodzących w skład rzędu pieprzowców, jednego z czterech w grupie magnoliowych.
Wyhodowano kilka odmian uprawnych:
Uprawa.
Roślina odporna na mróz – może rosnąć w strefach mrozoodporności 5–11. Najlepiej rośnie w miejscach wilgotnych. Wymaga stanowisk lekko zacienionych i osłoniętych. W klimacie chłodniejszym znosi nasłonecznienie, wymaga jednak okrywania podczas zimy. W klimacie ciepłym powinna być uprawiana w cieniu. Bywa ekspansywna w uprawie.

</doc>
<doc id="2925133" url="https://pl.wikipedia.org/wiki?curid=2925133" title="Sîngera">
Sîngera

Sîngera – miasto (rum. oraș) w środkowej Mołdawii w sektorze Botanica miasta Kiszyniowa. Według danych szacunkowych, w 2012 liczyło 8000 mieszkańców.

</doc>
<doc id="2925134" url="https://pl.wikipedia.org/wiki?curid=2925134" title="Houttuynia cordata">
Houttuynia cordata



</doc>
<doc id="2925135" url="https://pl.wikipedia.org/wiki?curid=2925135" title="Pstrolistka">
Pstrolistka



</doc>
<doc id="2925136" url="https://pl.wikipedia.org/wiki?curid=2925136" title="Houttuynia">
Houttuynia



</doc>
<doc id="2925137" url="https://pl.wikipedia.org/wiki?curid=2925137" title="Józef Stefański (duchowny)">
Józef Stefański (duchowny)

Józef Stefański (ur. 8 lutego 1903 w Bratkowicach, zm. 24 stycznia 1985 w Goświnowicach) – polski ksiądz katolicki, nauczyciel, wychowawca i działacz społeczny, podczas II wojny światowej organizator tajnego nauczania i kapelan Armii Krajowej, represjonowany w okresie stalinowskim. Kawaler Orderu Virtuti Militari.
Życiorys.
Był synem Władysława i Wiktorii z Chmajów. W 1923 roku ukończył gimnazjum klasyczne w Rzeszowie i wstąpił do Seminarium Duchownego w Przemyślu. Święcenia kapłańskie otrzymał 29 czerwca 1927 roku z rąk biskupa Anatola Nowaka. Po okresie pracy w różnych parafiach diecezji przemyskiej, w 1937 roku został katechetą szkół powszechnych i średnich w Przeworsku. Udzielał się w pracy społecznej, prowadził między innymi Związek Zawodowy Dozorców Domowych w Rzeszowie oraz Związek Zawodowy Robotników Rolnych i Leśnych w Przeworsku. W 1938 roku został za pracę oświatową i społeczną odznaczony Złotym Krzyżem Zasługi.
We wrześniu 1939 roku został powołany do pełnienia funkcji kapelana czasu wojny. Dostał się do niewoli radzieckiej pod Przemyślanami. Zwolniony po kilku dniach powrócił do Przeworska. W listopadzie 1939 roku został aresztowany przez Niemców i do stycznia następnego roku więziony na Zamku w Rzeszowie. Od początku okupacji zaangażował się w działalność konspiracyjną, przede wszystkim w organizację tajnego nauczania na terenie Rzeszowszczyzny. Używał pseudonimów „Frer”, „Prus”, „Niezgoda”, „Burski”, „Tarcica”, „Szczepański”. Pełnił posługę kapelana w Obwodzie ZWZ-AK Przeworsk, następnie Inspektoracie AK Przemyśl i Podokręgu AK Rzeszów. 1 kwietnia 1944 roku został awansowany do stopnia podpułkownika. Był odznaczony Krzyżem Srebrnym Orderu Virtuti Militari oraz Złotym Krzyżem Zasługi z Mieczami, a w okresie powojennym także Krzyżem Armii Krajowej.
Po wkroczeniu wojsk radzieckich w grudniu 1944 roku został aresztowany i do stycznia następnego roku więziony w Rzeszowie. Po zwolnieniu został skierowany na Śląsk, w ramach akcji jego repolonizacji. Pracował między innymi w Bytomiu i na Opolszczyźnie. 19 czerwca 1950 roku, po wygłoszeniu antykomunistycznego kazania wielkopostnego, został aresztowany przez funkcjonariuszy Wojewódzkiego Urzędu Bezpieczeństwa w Rzeszowie za tzw. szeptaną propagandę i w grudniu skazany na cztery lata więzienia. Zwolniony po amnestii w 1953 roku, jako inwalida, został ponownie wysłany do diecezji opolskiej. Pracował między innymi w parafiach Szklary oraz Goświnowice, gdzie był proboszczem. W 1960 roku został skazany na rok więzienia za budowę kaplicy. Dziesięć lat później w Krakowie uczestniczył w sesji naukowej Polskiej Akademii Nauk dotyczącej tajnego nauczania. W 1976 roku został awansowany do stopnia pułkownika. W 1983 roku otrzymał godność kapelana honorowego Jego Świątobliwości.
Zmarł w 1985 roku w Goświnowicach.

</doc>
<doc id="2925141" url="https://pl.wikipedia.org/wiki?curid=2925141" title="Rafał Dębiński">
Rafał Dębiński

Rafał Dębiński (ur. 2 czerwca 1978 w Opolu Lubelskim) – były polski piłkarz, obecnie komentator i dziennikarz sportowy, od początku związany z Canal+ Polska. Na antenie Canal+ Sport komentuje mecze Ligue 1 i Pucharu Ligi Francuskiej w piłce nożnej (wraz ze Stefanem Białasem), a także T-Mobile Ekstraklasę. Prowadzący magazynu Liga+. Syn byłego piłkarza i trenera Romana Dębińskiego.

</doc>
<doc id="2925156" url="https://pl.wikipedia.org/wiki?curid=2925156" title="Sztuczna palma na rondzie Charles'a de Gaulle'a w Warszawie">
Sztuczna palma na rondzie Charles'a de Gaulle'a w Warszawie



</doc>
<doc id="2925157" url="https://pl.wikipedia.org/wiki?curid=2925157" title="Moto3">
Moto3

Moto3 – najniższa klasa wyścigowa cyklu motocyklowych mistrzostw świata, która wystartowała w 2012, zastępując kategorię 125 cm3.
Silniki to jednocylindrowe czterosuwy o pojemności 250 cm3, średnica cylindra to maksymalnie 81 mm oraz obroty ograniczone do 14 tys. obr./min. Minimalna waga motocykla wraz z zawodnikiem wynosi 148 kg. Dolny limit wiekowy to 16, górny 28 lat.
W sezonie 2015 dostawcami jednostek napędowych byli: Honda, KTM, Mahindra oraz Husqvarna.
Każdy motocykl wyposażony jest w identyczny ECU Dell’Orto. Nie można w żaden sposób zmieniać oprogramowania, poza standardowym mapowaniem. Jedyną rzeczą wolną od zakazów są podwozia, które w sezonie 2015 dostarczało sześć firm: FTR, Kalex, KTM, TSR, Suter i Honda. Zabroniono używania kompozytowych tarcz hamulcowych oraz aktywnego zawieszenia.
Ogólne zasady.
Zespół może wystawiać tylko jeden motocykl na zawodnika.
Zawodnik ma do dyspozycji 8 silników na cały sezon.
Specyfikacja motocykla.
Silnik.
Silnik ma spełniać warunki:
Dostarczanie silników.
Maksymalna cena nie może przekroczyć 12000 euro. Podana kwota obejmuje silnik z potencjalnym wyposażaniem (jedna, kompletna skrzynia biegów, wtrysk). Każdy producent chcący wziąć udział w Moto3, musi być w stanie zaopatrzyć do 15 zawodników. Każda nowa część musi być udostępniana w tym samym czasie wszystkim uczestnikom. Pojedyncze podzespoły muszą mieć z góry ustalone ceny. Jeśli za tuning będą chciały zabrać się firmy zewnętrzne, muszą sprzedawać poszczególne części dokładnie po takich samych cenach.
Skrzynia biegów.
Maksymalnie 6-biegowa.
Układ wydechowy.
Limit dźwięku na poziomie 115 dB. Żadnych ruchomych części (np. przegrody) wewnątrz układu.
Zapłon, elektronika.
Jedynie ECU zatwierdzony przez organizatora jest dozwolony. ECU musi pozostać niezmieniony zarówno od strony sprzętowej jak i programowej.
Dyrektor techniczny może w każdej chwili zażądać, aby zespół wymienił swoją obecną jednostkę ECU na inną udostępnianą przez organizatora zawodów.
ECU ma zawierać ogranicznik obrotów.
Tylko standardowy, zatwierdzony przez organizatora datalogger może być używany.
Podwozie.
Jakiekolwiek regulacje elektroniczne podwozia czy prześwitu są zakazane.
Koła.
Jedyne dopuszczalne materiały dla felg to stopy magnezu lub aluminium.
Jedyne dopuszczalne rozmiary felg to odpowiednio:
Tylko opony dostarczane przez oficjalnego dostawcę mogą być używane (Dunlop).
Materiał i wykonanie.
Tłoki muszą być wykonane ze stopu aluminium.
Sworznie, wały korbowe, wały rozrządu muszą być wykonane z materiałów bazujących na stopach żelaza.
Korbowody, zawory i sprężyny zaworowe muszą być wykonane z materiałów bazujących na stopach żelaza lub tytanu.

</doc>
<doc id="2925160" url="https://pl.wikipedia.org/wiki?curid=2925160" title="Dziewczynka w zielonym sweterku">
Dziewczynka w zielonym sweterku

Dziewczynka w zielonym sweterku – powieść autorstwa Krystyny Chiger, ocalonej z Holokaustu we lwowskich kanałach. W Polsce premiera książki odbyła się we wrześniu 2011 roku. Została wydana nakładem wydawnictwa PWN. Przełożona przez Beatę Dżon.
Opis fabuły.
Prawdziwa historia żydowskiej rodziny, którą podczas drugiej wojny światowej uratował polski kanalarz Leopold Socha. Przez czternaście miesięcy pomagał i dawał schronienie w kanałach grupie Żydów, która uciekła z getta. Tytułowa bohaterka to ośmioletnia Krysia, która opowiada o pobycie we lwowskich podziemiach. Początkowo życie w takich warunkach wydaje się jej niemożliwe, jednakże z każdym dniem zarówno ona, jak i reszta grupy przyswajają się do miejsca ich przymusowego pobytu. Dzięki dobroci polskich kanalarzy uciekinierom udaje się przetrwać wojnę.
Dziewczynce podczas pobytu w kanałach nadziei dodawał fakt, iż jej najbliższa rodzina, pomimo tylu wydarzeń, wciąż była razem. Skarbem Krysi był tytułowy zielony sweterek, który zrobiła dla niej babcia. Miał dla niej podwójne znaczenie: po pierwsze – był pamiątką po babci, a po drugie – codziennie chronił ją przed zimnem. Obecnie sweterek jest eksponatem w Muzeum Holocaustu w Waszyngtonie.
Ekranizacja.
Wspomnienia Krystyny Chiger – obok powieści "In The Sewers of Lvov" ("W kanałach Lwowa") autorstwa Roberta Marshalla – przyczyniły się do powstania, nominowanego do Oscara, filmu "W ciemności" Agnieszki Holland (2011).

</doc>
<doc id="2925161" url="https://pl.wikipedia.org/wiki?curid=2925161" title="Hrehoryj Bałahurak">
Hrehoryj Bałahurak



</doc>
<doc id="2925162" url="https://pl.wikipedia.org/wiki?curid=2925162" title="Nadia Kiczenok">
Nadia Kiczenok



</doc>
<doc id="2925169" url="https://pl.wikipedia.org/wiki?curid=2925169" title="Dolomitenlauf">
Dolomitenlauf

Dolomitenlauf – długodystansowy bieg narciarski, rozgrywany co roku w drugiej połowie stycznia, w kraju związkowym Tyrol, w okolicach miasta Lienz. Bieg ten należy do cyklu Worldloppet i FIS Worldloppet Cup. Zawodniczki i zawodnicy rywalizują na dystansie 42 km techniką dowolną. Pierwsza edycja biegu miała miejsce w 1970 roku, a wzięło w niej udział 48 biegaczy. Kilkakrotnie zawody odwoływano z powodu braku śniegu (między innymi w 2000, 2002 i 2007 roku). By zagwarantować odbycie się biegu organizatorzy równocześnie przygotowują trasę w pobliskim Obertilliach, położonym na wysokości około 1400 m n.p.m., gdzie pokrywa śnieżna utrzymuje się dłużej. 
Trasa biegu prowadzi z Lienzu doliną Drawy przez wsie Lavant, Pirkach, Nikolsdorf, Dölsach i Tristach z powrotem do mety w Lienzu.
Spośród reprezentantów Polski największy sukces odniosła Dorota Dziadkowiec, która w 1992 roku zajęła drugie miejsce (wygrała Litwinka Vida Vencienė).

</doc>
<doc id="2925170" url="https://pl.wikipedia.org/wiki?curid=2925170" title="Zakrzepowe zapalenie żył">
Zakrzepowe zapalenie żył



</doc>
<doc id="2925171" url="https://pl.wikipedia.org/wiki?curid=2925171" title="Serafin Dobrzański">
Serafin Dobrzański

Serafin Dobrzański (ur. 5 grudnia 1860 w Jarosławiu, zm. 28 listopada 1936 tamże) – legionista, kapitan piechoty Wojska Polskiego.
Życiorys.
Urodził się w rodzinie Grzegorza i Marii z Błahowiczów. W latach 1878-1886 służył jako podoficer zawodowy w cesarskiej i królewskiej armii, awansując w niej na sierżanta. W 1891 został urzędnikiem Rady Powiatowej na stanowisku drogomistrza powiatowego (okręg Pruchnik). Był członkiem Towarzystwa Rzemieślniczego „Gwiazda”, Towarzystwa Gimnastycznego „Sokół” i Towarzystwa Szkoły Ludowej. W 1911 rozpoczął formowanie drużyn sokolich. Posiadając przeszkolenie wojskowe w armii austriackiej, został instruktorem plutonu. W 1914 przyjął komendę nad całą 140-osobową drużyną sokolą (w tym około 30 z Drużyn Bartoszowych). Mianowany przez dowództwo Legionu podporucznikiem, dowodził 13 kompanią IV batalionu (dowódca kpt. Bolesław Roja) 2 Pułku Piechoty (dowódca płk Zygmunt Zieliński) w bitwach w okolicy Stanisławowa. 28 października tegoż roku pod Bohorodczanami dostał się do niewoli rosyjskiej. W niewoli przebywał do 1917, po czym powrócił do Jarosławia.
W 1918 objął komendę nad Strażą Obywatelską. W stopniu kapitana przeszedł w stan spoczynku. Trzykrotnie odznaczany Krzyżem Walecznych, w uznaniu poniesionych zasług został mianowany Kawalerem Krzyża Niepodległości. Od Towarzystwa Gimnastycznego „Sokół” otrzymał tytuł członka honorowego. Związek Byłych Ochotników Armii Polskiej mianował go członkiem honorowym, a Związek Legionistów Polskich powierzył mu stanowisko prezesa. Radny rady powiatu w latach 1918–1920, 1924–1927 i 1932–1936.
Serafin Dobrzański był żonaty z Różą (1901–1931).

</doc>
<doc id="2925174" url="https://pl.wikipedia.org/wiki?curid=2925174" title="Anemopsis californica">
Anemopsis californica

Anemopsis californica – gatunek roślin z monotypowego rodzaju Anemopsis Hooker &amp; Arnott ) z rodziny saururowatych. Występuje w zachodniej części Stanów Zjednoczonych oraz w północnej części Meksyku. Wykorzystywany był przez Indian do celów leczniczych. Z walcowatych kłączy sporządzane były przez nich paciorki, zwane paciorkami Apaczów, wykorzystywane do robienia naszyjników.
Systematyka i zmienność.
Jeden z 6 gatunków wyróżnianych w obrębie rodziny saururowatych ("Saururaceae"), która jest jedną z czterech rodzin wchodzących w skład rzędu pieprzowców, jednego z czterech w grupie magnoliowych (odpowiadającej magnoliopodobnym w systemie Ruggiero i in. z 2015).

</doc>
<doc id="2925175" url="https://pl.wikipedia.org/wiki?curid=2925175" title="Pro Pinball">
Pro Pinball

Pro Pinball – seria czterech gier komputerowych typu pinball stworzonych przez brytyjskie studio Cunning Developments (wewnętrzne studio Empire funkcjonujące w latach 1994 - 2002 r) i wyprodukowanych przez Empire Interactive. Wydane zostały one pomiędzy rokiem 1995 a 1999. Gry z serii to: ' (1995), ' (1997), ' (1998) oraz ' (1999). W 2001 roku gry "Big Race USA", "Fantastic Journey" i "Timeshock" zostały wydane w zestawie na konsolę Sega Dreamcast pod tytułem "Pro Pinball Trilogy". Członkowie Cunning Developments pracują obecnie dla Silverball Studios, które przy aprobacie twórcy serii, Adriana Barritta, planuje ją wznowić po ewentualnym dofinansowaniu przez serwis Kickstarter.

</doc>
<doc id="2925176" url="https://pl.wikipedia.org/wiki?curid=2925176" title="Anemopsis">
Anemopsis



</doc>
<doc id="2925180" url="https://pl.wikipedia.org/wiki?curid=2925180" title="Save Rock'N'Roll">
Save Rock'N'Roll

Save Rock and Roll – piąty album studyjny amerykańskiego zespołu pop punk Fall Out Boy wyprodukowany przez Butcha Walkera. Jest to pierwszy studyjny album zespołu, który wyszedł po czteroletniej przerwie, kontynuacja albumu z 2008 roku Folie à Deux. Podczas przerwy każdy członek grupy realizował indywidualnie swoje zainteresowania muzyczne. Zespół uznał, że przerwa jest konieczna, powołując się na rozpad i jednocześnie obiecując wrócić w przyszłości. Po kilku próbach reformacji, album został nagrany w tajemnicy w Rubyred Recordings w 2012 roku, a ukończenie zostało ogłoszone 4 lutego 2013 roku. Na płycie gościnnie swojego głosu użyczyli Foxes, Big Sean, Courtney Love i Elton John. Pierwszy singiel, "My Songs Know What You Did in the Dark (Light Em Up)", został wydany zaraz po ogłoszeniu i od razu osiągnął wysokie miejsca na liście światowych przebojów, np. miejsce 26 w Stanach Zjednoczonych na Billboard Hot 100 oraz 5 miejsce w Wielkiej Brytanii. Album ukazał się 15 i 16 kwietnia 2013 roku na całym świecie za pośrednictwem Island Records i Decaydance Records. Album uzyskał pozytywne opinie od krytyków, którzy zaobserwowali muzyczny postęp, jednak powstrzymali się od uznania go za rekord rocka. Do wszystkich utworów z płyty ukazały się już wideoklipy. Oglądane w odpowiedniej kolejności "My Songs Know What You Did in the Dark (Light Em Up)", "The Phoenix", "Young Volcanoes", "Alone Together", "The Mighty Fall"(featuring Big Sean), "Just One Yesterday" (featuring Foxes), "Where Did the Party Go", "Death Valley"(featuring Tommy Lee), "Rat a Tat" (featuring Courtney Love), "Miss Missing You" i "Save Rock and Roll" (featuring Elton John) tworzą jedną spójną historię o nazwie "The Young Blood Chronicles".
Lista utworów.
1. "The Phoenix"
2. "My Songs Know What You Did in the Dark (Light Em Up)"
3. "Alone Together"
4. "Where Did the Party Go"
5. "Just One Yesterday" (featuring Foxes)
6. "The Mighty Fall" (featuring Big Sean)
7. "Miss Missing You"
8. "Death Valley" (featuring Tommy Lee, jako "The Devil")
9. "Young Volcanoes"
10. "Rat a Tat" (featuring Courtney Love)
11. "Save Rock and Roll" (featuring Elton John)

</doc>
<doc id="2925181" url="https://pl.wikipedia.org/wiki?curid=2925181" title="Al-Wehda Club Mekka">
Al-Wehda Club Mekka

Al-Wehda Club Mekka (arab. نادي الوحدة) – saudyjski klub piłkarski z siedzibą w Mekce.
Historia.
Klub "Al-Wehda" założony został w 1945. Pierwszy poważny sukces odniósł w 1957 roku, stając się właścicielem pierwszego w historii Pucharu Króla Arabii Saudyjskiej, a następnie przez 4 kolejne lata, dotarł do finału Pucharu, w 1966 zdobył go po raz drugi. Ostatni (na razie) ważnym sukcesem klubu było dotarcie w 1973 roku do finału Pucharu następcy tronu Arabii Saudyjskiej.
Najbardziej znanymi piłkarzami w historii Al-Wehda są Obeid Al-Dosari oraz Mejdi Traoui.

</doc>
<doc id="2925182" url="https://pl.wikipedia.org/wiki?curid=2925182" title="Al-Wehda Club">
Al-Wehda Club



</doc>
<doc id="2925183" url="https://pl.wikipedia.org/wiki?curid=2925183" title="Rondo Charles'a de Gaulle'a w Warszawie">
Rondo Charles'a de Gaulle'a w Warszawie



</doc>
<doc id="2925187" url="https://pl.wikipedia.org/wiki?curid=2925187" title="Yelena Churakova">
Yelena Churakova



</doc>
<doc id="2925188" url="https://pl.wikipedia.org/wiki?curid=2925188" title="Jasienica Solna">
Jasienica Solna

Jasienica Solna (ukr. Ясениця-Сільна, "Jasenycia-Silna") – wieś na Ukrainie w rejonie drohobyckim należącym do obwodu lwowskiego.

</doc>
<doc id="2925189" url="https://pl.wikipedia.org/wiki?curid=2925189" title="Jamuna Bridge">
Jamuna Bridge



</doc>
<doc id="2925192" url="https://pl.wikipedia.org/wiki?curid=2925192" title="Modrycz">
Modrycz

Modrycz – wieś na Ukrainie w rejonie drohobyckim należącym do obwodu lwowskiego.
Wieś położona na przełomie XVI i XVII wieku w powiecie drohobyckim ziemi przemyskiej województwa ruskiego, w drugiej połowie XVII wieku należała do starostwa drohobyckiego. W 1565 roku istniał tu trzan solny należący do żupy solnej drohobyckiej.
We wsi urodził się ks. August Nahlik (1812–1878), powstaniec 1846 roku, starszy brat burmistrza Żółkwi Juliusza Nahlika (ok. 1817–1881).

</doc>
<doc id="2925193" url="https://pl.wikipedia.org/wiki?curid=2925193" title="Jacqueline de Saint-Euphémie">
Jacqueline de Saint-Euphémie



</doc>
<doc id="2925196" url="https://pl.wikipedia.org/wiki?curid=2925196" title="Żawzandamba">
Żawzandamba



</doc>
<doc id="2925197" url="https://pl.wikipedia.org/wiki?curid=2925197" title="Liceum ewangelickie w Kieżmarku">
Liceum ewangelickie w Kieżmarku

Liceum ewangelickie w Kieżmarku – zabytkowy budynek dawnego liceum ewangelickiego w Kieżmarku na Spiszu, w północnej Słowacji, obecnie siedziba zabytkowej biblioteki i oddziału muzeum.
Opis.
Pierwsze wzmianki o istnieniu miejskiej szkoły w Kieżmarku pochodzą z lat 1383-1392. Istnieją jednak przypuszczenia, że jakaś starsza szkoła, parafialna, istniała przy tutejszej parafii św. Krzyża już w XIII w. W okresie reformacji po 1531 r. szkoła ta otrzymała charakter gimnazjum protestanckiego. W latach 1787-1852 przy ośmioklasowym gimnazjum istniały wyższe oddziały „akademickie” z katedrą filozofii, prawa i teologii, dzięki czemu szkoła miała status liceum. Na terenach dzisiejszej Słowacji istniały jedynie cztery takie licea, a bez świadectwa ukończenia któregoś z nich nie było możliwe ubieganie się o przyjęcie na studia uniwersyteckie. W 1852 r. oddziały licealne zostały zlikwidowane i szkoła spadła znów do rangi gimnazjum.
Pierwsza kieżmarska szkoła stała koło kościoła św. Krzyża. Wraz z nasileniem się kontrreformacji szkołę wyrzucono poza obręb murów miejskich. Przez pewien czas działała w zakrystii drewnianego kościoła protestanckiego św. Trójcy (obecnie tzw. „artykularnego”). Dopiero w latach 1774-1776 wzniesiono według planów M. Krausa nowy, murowany budynek, który obecny kształt zyskał w XIX w. poprzez dobudowy pierwszego, a następnie drugiego piętra. Na przełomie lat 60. i 70. XX w. budynek poddano gruntownej renowacji według projektu inż. arch. M. Križana, po czym umieszczono w nim zabytkową bibliotekę oraz ekspozycję kieżmarskiego muzeum, poświęconą literaturze.
W kieżmarskiej szkole wykładali profesorowie i uczyli się studenci z całej środkowej Europy. Wielu z jej absolwentów rozwijało później kariery słowackich, węgierskich, niemieckich, a nawet serbskich uczonych, artystów czy polityków. Między nimi byli pisarze i poeci: Jur Tesák Mošovský, František Kacinczy, Pavel Jozef Šafárik, Karol Kuzmány, bracia Ján i Samo Chalupkowie, Samo Tomášik, Janko Kráľ, Johann Generisch, Jovan Sterija–Popovič, Jonáš Záborský, Pavol Országh Hviezdoslav, Ladislav Nádaši–Jégé, Martin Kukučín, Janko Jesenský, Martin Rázus, Ivan Stodola, malarze: Peter Michal Bohúň, Ladislav Medňanský, politycy: Imre Thököly, Artúr Görgey, Matúš Dula, lekarze: Daniel Fischer, Ľudovít Markušovský, Vojtech Alexander, podróżnicy, geografowie i historycy: Jozef Bencúr, David Frölich, Juraj Bohuš, Georg Buchholtz młodszy, Christian Generisch, bracia Pál i János Hunfalvy, Thomas Mauksch, Samuel Weber, filozofowie i ekonomiści: Gregor Berzeviczy, Ján Feješ, Martin Schwartner, przyrodnicy, fizycy i matematycy: Fridrich Hažlinský, Aurel Stodola, Jur Hronec.
Biblioteka zaczęła powstawać wraz ze szkołą. Rozrastała się drogą zakupów oraz licznych darowizn. Dziś liczy ok. 150 tys. tomów z wszystkich możliwych dziedzin wiedzy w wielu językach i jest uważana za największą historyczną bibliotekę szkolną w środkowej Europie. W zbiorach znajduje się 55 inkunabułów z lat 1468-1500, ok. 3 tys. starodruków z XVI w., ok. 6 tys. słowakianów (dzieł drukowanych na terenie Słowacji, dział słowackich autorów i dzieł w języku słowackim) oraz 44 tys. germaników z lat 1470-1944. Biblioteka jest udostępniona do zwiedzania.
W pobliżu stoi budynek tzw. nowego liceum z lat 1893-1906, obecne gimnazjum im. P. O. Hviezdoslava.

</doc>
<doc id="2925198" url="https://pl.wikipedia.org/wiki?curid=2925198" title="Popiele (Ukraina)">
Popiele (Ukraina)

Popiele – wieś na Ukrainie w rejonie drohobyckim należącym do obwodu lwowskiego.
Wiosną 1928 w Popielach poświęcono szybowisko.

</doc>
<doc id="2925199" url="https://pl.wikipedia.org/wiki?curid=2925199" title="Vijay Yesudas">
Vijay Yesudas

Vijay Yesudas Kattassery (ur. 23 marca 1979) - indyjski wokalista podkładający głos w piosenkach filmowych.
Urodził się w Ćennaj jako drugi syn K. J. Yesudasa. Naukę śpiewu rozpoczął w dzieciństwie. Kształcił się w rodzinnym mieście, następnie studiował na University of Miami. Karierę w przemyśle filmowym rozpoczął w 2000. Wykonywał utwory w językach tamilskim, telugu, hindi, malajalam, kannada oraz tulu. Wyróżniony między innymi Kerala State Film Award dla najlepszego wokalisty (2007), Sathyan Memorial Film Award dla najlepszego wokalisty (2007) oraz Filmfare Award dla najlepszego wokalisty (malajalam, 2011).

</doc>
<doc id="2925203" url="https://pl.wikipedia.org/wiki?curid=2925203" title="Skoki narciarskie na Mistrzostwach Świata Juniorów w Narciarstwie Klasycznym 2005">
Skoki narciarskie na Mistrzostwach Świata Juniorów w Narciarstwie Klasycznym 2005

Skoki narciarskie na Mistrzostwach Świata Juniorów w Narciarstwie Klasycznym 2005 – zawody w skokach narciarskich, przeprowadzone w dniach 23–25 marca w fińskim Rovaniemi, w ramach Mistrzostw Świata Juniorów w Narciarstwie Klasycznym 2005.
W ramach mistrzostw rozegrano dwie konkurencje – indywidualne i drużynowe zawody mężczyzn na skoczni Ounasvaara. O tytuł mistrza świata juniorów w skokach narciarskich mężczyźni rywalizowali po raz dwudziesty siódmy. Konkursy mistrzostw świata juniorów w skokach narciarskich przeprowadzono na terenie Finlandii po raz trzeci w historii. Wcześniej zawody tej rangi zostały rozegrane w 1983 roku w Kuopio i w 1992 roku w Vuokatti.
Przebieg zawodów.
Konkurs drużynowy rozegrano 23 marca. Wzięło w nim udział 15 reprezentacji narodowych. W rywalizacji zwyciężyła reprezentacja Słowenii, która wystartowała w składzie: Mitja Mežnar, Matevž Šparovec, Jurij Tepeš i Nejc Frank. Wicemistrzostwo świata wywalczyli reprezentanci Polski w składzie: Paweł Urbański, Wojciech Topór, Piotr Żyła i Kamil Stoch. Brązowe medale zdobyli natomiast Finowie: Anssi Koivuranta, Jere Kykkänen, Olli Pekkala, Joonas Ikonen.
Zawody indywidualne odbyły się dwa dni po drużynowych. Wystartowało w nich 67 skoczków z 19 krajów. Triumfował w nich reprezentant gospodarzy – Joonas Ikonen, drugi był Austriak Arthur Pauli, a brązowy medal wywalczył Słoweniec Jurij Tepeš.

</doc>
<doc id="2925207" url="https://pl.wikipedia.org/wiki?curid=2925207" title="Uniatycze">
Uniatycze

Uniatycze – wieś na Ukrainie w rejonie drohobyckim należącym do obwodu lwowskiego.
Gniazdo rodziny Uniatyckich herbu Sas. pod koniec XIX w. na obszarze dworskim znajdowała się karczma Zabawa.

</doc>
<doc id="2925213" url="https://pl.wikipedia.org/wiki?curid=2925213" title="Farma Wiatrowa Kukinia">
Farma Wiatrowa Kukinia

Farma Wiatrowa Kukinia – zespół elektrowni wiatrowych w województwie zachodniopomorskim, w powiecie kołobrzeskim, w gminach Ustronie Morskie i Dygowo. Najbliżej położone miejscowości to Stojkowo, Gąskowo, Dygowo, Ustronie Morskie, Rusowo, Łykowo, Kukinia i Jazy.
Farma wiatrowa docelowa składać się ma z 23 turbin wiatrowych o wysokości 139 metrów. Każda z nich posiadać będzie moc maksymalną 2,3 MW. Łączna moc pozyskiwana ze wszystkich elektrowni wiatrowych będzie wynosić 52,9 MW.
Budowa rozpoczęła się w lipcu 2012 roku, a została oddana do użytku 19 listopada 2013. Budowa została dofinansowana z Funduszy Unii Europejskiej z Programu Operacyjnego Infrastruktura i Środowisko.

</doc>
<doc id="2925214" url="https://pl.wikipedia.org/wiki?curid=2925214" title="Farma Wiatrowa Stramnica">
Farma Wiatrowa Stramnica

Farma Wiatrowa Stramnica – para elektrowni wiatrowych w województwie zachodniopomorskim, w powiecie kołobrzeskim, w gminie gmina Kołobrzeg.
Farma wiatrowa składa się tylko z dwóch turbin wiatrowych o wysokości 139 metrów. Każda z nich posiada moc maksymalną 2,3 MW. Łączna maksymalna moc pozyskiwana z obu elektrowni wiatrowych wynosi 4,6 MW. 
Budowa rozpoczęła się w lipcu 2010 roku a zakończyła w marcu 2011 roku. Budowa została dofinansowana ze środków europejskich z Programu Operacyjnego Infrastruktura i Środowisko.

</doc>
<doc id="2925215" url="https://pl.wikipedia.org/wiki?curid=2925215" title="Delawa (obwód lwowski)">
Delawa (obwód lwowski)

Delawa (ukr. Далява) – wieś na Ukrainie w rejonie drohobyckim należącym do obwodu lwowskiego.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego.

</doc>
<doc id="2925217" url="https://pl.wikipedia.org/wiki?curid=2925217" title="Spadek ilości owadów zapylających">
Spadek ilości owadów zapylających



</doc>
<doc id="2925219" url="https://pl.wikipedia.org/wiki?curid=2925219" title="Słońsko (Ukraina)">
Słońsko (Ukraina)

Słońsko – wieś na Ukrainie w rejonie drohobyckim należącym do obwodu lwowskiego.

</doc>
<doc id="2925220" url="https://pl.wikipedia.org/wiki?curid=2925220" title="Hayward (Wisconsin)">
Hayward (Wisconsin)

Hayward - miasto położone w południowo-wschodniej części stanu Wisconsin, w hrabstwie Sawyer. Według spisu ludności z 2011 roku miasto liczy 2 321 mieszkańców. Jest siedzibą administracyjną hrabstwa.
Od 1973 roku Hayward jest organizatorem jednego z największych maratonów narciarskich w Ameryce Północnej - American Birkebeiner.

</doc>
<doc id="2925221" url="https://pl.wikipedia.org/wiki?curid=2925221" title="Dendrokalamus olbrzymi">
Dendrokalamus olbrzymi

Dendrokalamus olbrzymi ("Dendrocalamus giganteus" Munro) – gatunek wieloletniej rośliny z rodziny wiechlinowatych. Pochodzi z Azji Południowo-Wschodniej. Tworzy największe źdźbła ze wszystkich traw. W sprzyjających warunkach tempo przyrostu może wynosić 45 cm dziennie. Źdźbła bardzo trwałe.

</doc>
<doc id="2925222" url="https://pl.wikipedia.org/wiki?curid=2925222" title="Stara Wieś (rejon drohobycki)">
Stara Wieś (rejon drohobycki)

Stara Wieś – wieś na Ukrainie w rejonie drohobyckim należącym do obwodu lwowskiego.

</doc>
<doc id="2925226" url="https://pl.wikipedia.org/wiki?curid=2925226" title="Farma Wiatrowa Tychowo">
Farma Wiatrowa Tychowo

Farma Wiatrowa Tychowo – zespół elektrowni wiatrowych w województwie zachodniopomorskim, w powiecie sławieńskim, w gminie Sławno.
Farma wiatrowa składa się z dwudziestu turbin wiatrowych o wysokości 145 metrów. Każda z nich posiada moc maksymalną 2,5 MW. Łączna maksymalna moc pozyskiwana ze wszystkich elektrowni wiatrowych wynosi 50 MW.
Budowa rozpoczęła się w lipcu 2008 roku, a zakończyła w lipcu 2009 roku.

</doc>
<doc id="2925229" url="https://pl.wikipedia.org/wiki?curid=2925229" title="Matevz Sparovec">
Matevz Sparovec



</doc>
<doc id="2925231" url="https://pl.wikipedia.org/wiki?curid=2925231" title="Nowoszyce (Ukraina)">
Nowoszyce (Ukraina)

Nowoszyce – wieś na Ukrainie w rejonie drohobyckim należącym do obwodu lwowskiego.

</doc>
<doc id="2925235" url="https://pl.wikipedia.org/wiki?curid=2925235" title="Bystrycia (obwód lwowski)">
Bystrycia (obwód lwowski)

Bystrycia () – wieś na Ukrainie, w obwodzie lwowskim, w rejonie drohobyckim, w hromadzie Drohobycz. W 2001 roku liczyła 425 mieszkańców.
Do 1946 roku miejscowość nosiła nazwę Prusy (). 
Znajduje tu się przystanek kolejowy Nowoszyce, położony na linii Stryj – Sambor.

</doc>
<doc id="2925237" url="https://pl.wikipedia.org/wiki?curid=2925237" title="Internazionali di Lombardia Milano">
Internazionali di Lombardia Milano

Internazionali di Lombardia Milano – męski turniej tenisowy wchodzący w skład rozgrywek ATP World Tour rozgrywany w latach 1978–2005.
W latach 1978–1997 i 2001–2005 zawody odbywały się w Mediolanie, natomiast między rokiem 1998 i 2000 w Londynie. W obu miastach turniej grany był na nawierzchni dywanowej w hali z wyjątkiem edycji z 2000 roku, kiedy to tenisiści grali na kortach twardych w hali.
W 1991 roku odbył się również turniej kobiet.

</doc>
<doc id="2925239" url="https://pl.wikipedia.org/wiki?curid=2925239" title="Amiternum">
Amiternum

Amiternum (łac. "Amiterninus", wł. "Amiterno") – stolica historycznej diecezji w Italii erygowanej w III wieku, a skasowanej w wieku XI.
Współczesne San Vittorino to wioska (frazione) w Prowincji L’Aquila we Włoszech. Obecnie katolickie biskupstwo tytularne ustanowione w 1966 przez papieża Pawła VI.

</doc>
<doc id="2925240" url="https://pl.wikipedia.org/wiki?curid=2925240" title="Ozimina Wielka">
Ozimina Wielka

Ozimina Wielka – wieś na Ukrainie w rejonie samborskim należącym do obwodu lwowskiego.

</doc>
<doc id="2925242" url="https://pl.wikipedia.org/wiki?curid=2925242" title="Alcantara (rzeka)">
Alcantara (rzeka)

Alcantara (wł. "L’Alcantara", staroż. gr. "Ακεσίνης", "Akessines", syc. "Alcàntara") – rzeka w północno-wschodniej części Sycylii. Długość – 52 km, powierzchnia zlewni – 573 km².
Źródła Alcantary znajdują się w górach Nebrodi, na wysokości 1393 m n.p.m. Rzeka płynie na wschód, częściowo głęboką, skalistą doliną, na północ od Etny, uchodzi do Morza Jońskiego.
Kilkanaście tysięcy lat temu dolina rzeczna została zablokowana przez potok lawowy z Etny. Rzeka wyerodowała nowe koryto w obrębie pola lawowego, ukazując różnokierunkowo ułożone słupy bazaltowe.
W 2001 r. utworzono "Parco fluviale dell'Alcantara" o powierzchni 1927,48 ha w celu ochrony doliny Alcantary i zjawisk geologicznych.

</doc>
<doc id="2925243" url="https://pl.wikipedia.org/wiki?curid=2925243" title="Drużbice (gromada)">
Drużbice (gromada)

Drużbice (do 30 XII 1961 "Gręboszew") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Drużbice siedzibą GRN w Drużbicach utworzono 31 grudnia 1961 w powiecie bełchatowskim w woj. łódzkim przez przemianowanie gromady Gręboszew na "gromada Drużbice".
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie bełchatowskim utworzono gminę Drużbice.

</doc>
<doc id="2925260" url="https://pl.wikipedia.org/wiki?curid=2925260" title="Renata de Valois">
Renata de Valois



</doc>
<doc id="2925266" url="https://pl.wikipedia.org/wiki?curid=2925266" title="Giorgio Galimberti">
Giorgio Galimberti

Giorgio Galimberti (ur. 5 września 1976 w Mediolanie) – włoski tenisista.
Kariera tenisowa.
Karierę zawodową Galimberti rozpoczął w 1995 roku, a zakończył w 2007 roku. W grze pojedynczej wygrał trzy turnieje kategorii ATP Challenger Tour.
W grze podwójnej zwyciężył w jednym turnieju rangi ATP World Tour oraz osiągnął dwa finały.
W reprezentacji Włoch w Pucharze Davisa startował w latach 2001–2006, rozgrywając w grze pojedynczej jedenaście meczów, z których siedem wygrał oraz cztery w deblu, z których w dwóch triumfował.
W rankingu gry pojedynczej Galimberti najwyżej był na 115. miejscu (5 maja 2003), a w klasyfikacji gry podwójnej na 65. pozycji (6 czerwca 2005).

</doc>
<doc id="2925270" url="https://pl.wikipedia.org/wiki?curid=2925270" title="Kościół św. Jana Chrzciciela w Wędryni">
Kościół św. Jana Chrzciciela w Wędryni

Kościół św. Jana Chrzciciela – rzymskokatolicki, drewniany kościół filialny położony we wsi Wędrynia, należący do parafii Najświętszego Serca Pana Jezusa w Chudobie w dekanacie Olesno, diecezji opolskiej. 
Historia i wnętrze.
Kościół św. Jana Chrzciciela wybudowany został w 1791 roku. W 1818 roku dobudowana została wieża. W 1959 roku został odnowiony. Jest to świątynia o konstrukcji zrębowej z zamkniętym trójbocznie prezbiterium, wykonana w stylu barokowym. Wieża o konstrukcji słupowej, pochodzi z 1818 roku, natomiast sygnaturka nakryta jest baniastym hełmem. Późnobarokowy ołtarz główny z rzeźbami dwóch św. biskupów i obrazem św. Augustyna lub św. Zachariasza oraz św. Jana Chrzciciela. Ołtarze boczne poświęcone są Matce Boskiej i św. Józefowi. Sklepienie kościoła ozdobione jest w motywy ludowe.
Kościół należy do Szlaku Drewnianego Budownictwa Sakralnego.

</doc>
<doc id="2925271" url="https://pl.wikipedia.org/wiki?curid=2925271" title="Feliks Antoniak">
Feliks Antoniak

Feliks Piotr Antoniak (ur. 9 maja 1888 w Krakowie, zm. 13 marca 1974 w Chorzowie) – polski rzeźbiarz, narciarz wysokogórski.
Życiorys.
W 1903 rozpoczął naukę w klasie rzeźby figuralnej Szkoły Przemysłu Drzewnego w Zakopanem, dwa lata później dyrektor szkoły Stanisław Barabasz namówił Feliksa Antoniaka i innych uczniów szkoły do jazdy na samodzielnie sporządzonych nartach. W 1906 zaczął uczestniczyć w wycieczkach narciarskich, poza nim brali w nich udział m.in. Mariusz Zaruski, Stanisław Zdyb, Józef Lesiecki i Mieczysław Karłowicz. Już rok później został pomocnikiem instruktora na kursie narciarskim, który był prowadzony przez Mariusza Zaruskiego, dzięki temu został jednym z pierwszych członków Zakopiańskiego Oddziału Narciarzy Towarzystwa Tatrzańskiego (późniejsza Sekcja Narciarska Polskiego Towarzystwa Tatrzańskiego).
Do osiągnięć Feliksa Antoniaka należy zaliczyć przejście zimą 1907 do Morskiego Oka przez Zawrat i Świstówkę (razem ze Stanisławem Zdybem) oraz w styczniu 1908 wejście na Świnicę. W lutym 1908 uczestniczył w wejściu na Żółtą Turnię, Skrajną Turnię i Pośrednią Turnię, a miesiąc później przeszedł przez Czerwone Wierchy, był uznawany wówczas za jednego z czołowych polskich narciarzy. W tym samym roku ukończył naukę w zakopiańskiej szkole i wyjechał kontynuować naukę w Wiedniu, należał do Akademickiego Ski-Verein i w wolnym czasie uprawiał narciarstwo alpejskie. Od 1913 przebywał w Paryżu, gdzie uczył się w École des beaux-arts.
W 1914 po wybuchu I wojny światowej zgłosił się ochotniczo do armii francuskiej i służył w niej do 1919, a następnie powrócił do Polski. Przebywając we Francji, wysyłał swoje prace na wystawy organizowane w Pałacu Sztuki w Krakowie oraz w warszawskim Towarzystwie Zachęty Sztuk Pięknych. Ilustracje jego autorstwa były publikowane w licznych czasopismach ukazujących się na ziemiach polskich. Od 1925 był zatrudniony w Polskich Kopalniach Skarbowych na Śląsku, po II wojnie światowej kontynuował pracę w tej branży na Śląsku. Po roku 1945 zaangażował się też w rozpowszechnianie i organizowanie turystyki narciarskiej w Beskidach i Tatrach.
W 1960 został członkiem honorowym Sekcji Narciarskiej Polskiego Towarzystwa Tatrzańskiego. Po przejściu na emeryturę wolny czas poświęcił rzeźbie, wystawiał swoje prace na wielu wystawach zbiorowych, a od 1965 do 1967 uczestniczył w wystawach organizowanych przez katowicki oddział Związku Polskich Artystów Plastyków. Od 1961 mieszkał w Chorzowie i tam zmarł w 1974. Wspomnienia Feliksa Antoniaka ukazywały się od 1965 do 1967 na łamach czasopisma „Tempo”.
Feliks Antoniak uprawiał rzeźbę w drewnie i kamieniu, tworzył zarówno rzeźby sakralne, jak i o tematyce świeckiej.

</doc>
<doc id="2925272" url="https://pl.wikipedia.org/wiki?curid=2925272" title="The Circle Tour">
The Circle Tour

The Circle Tour - światowa trasa koncertowa Bon Jovi, która odbyła się w 2010 r. Na trasie zespół zarobił łącznie 201 100 000 $.
Program koncertów.
Bisy:

</doc>
<doc id="2925273" url="https://pl.wikipedia.org/wiki?curid=2925273" title="Autostrada międzystanowa nr 64">
Autostrada międzystanowa nr 64

Interstate 64 − autostrada międzystanowa w USA. Prowadzi z Wentzville do Norfolk (stanowi jego wschodnią i południową obwodnicę). Przebiega przez stany: Missouri, Illinois, Indiana, Kentucky, Wirginia Zachodnia i Wirginia. Jej długość to 937,71 mili (1500,34 km).

</doc>
<doc id="2925274" url="https://pl.wikipedia.org/wiki?curid=2925274" title="Renata Walezjuszka">
Renata Walezjuszka

Renata Walezjuszka, Renata francuska, fr. "Renée de Valois" (ur. 10 października 1510 w Blois, zm. 20 czerwca 1574) – królewna francuska z dynastii Walezjuszów, księżna Ferrary od 1528 roku i Modeny od 1534 roku.
Życiorys.
Renata była młodszą córką króla Francji Ludwika XII i jego żony, księżnej Bretanii Anny, dziedziczki księcia Franciszka II Bretońskiego. Jej wczesną edukacją zajęła się jej guwernantka, Michelle de Saubonne, Madame de Soubise.
W zamian za wyrzeczenie się pretensji do księstwa Bretanii, Renata otrzymała księstwo Chartres od Franciszka I, króla Francji. W dzieciństwie zaprzyjaźniła się z Anną Boleyn, późniejszą królową Anglii, przebywającą wówczas na dworze francuskim.
Związki z protestantami.
Renata jako księżna Ferrary była gorącą protektorką proreformacyjnych kół intelektualnych we Włoszech, w związku z czym została poddana silnym naciskom ze strony Rzymu. Restrykcjami inkwizycji rzymskiej objęte zostało także księstwo rządzone przez dynastię D'Este. Dwór książęcy był bezpiecznym schronieniem dla włoskich i zagranicznych protestantów (w 1536 Ferrarę odwiedził sam Kalwin). Ponieważ miejscowy inkwizytor Girolamo Papini był blisko związany z dworem, Kongregacja Świętego Oficjum wysłała do Ferrary własnych komisarzy. Pod ich naciskiem książę Ercole zgodził się na egzekucję jednego z czołowych włoskich protestantów, Fanino Faniniego (1550). W 1554 księżna Renata oficjalnie złożyła katolickie wyznanie wiary i wyrzekła się protestantyzmu. Było to odstępstwo taktyczne, księżna bowiem kategorycznie odmawiała w uczestniczeniu w katolickich obrzędach i to pomimo nacisków męża. Próbowała również wychowywać młodsze córki w kalwinizmie. Po śmierci męża i pod wpływem nacisków syna w 1560 roku powróciła do Francji. Tam Renata już oficjalnie przeszła na Kalwinizm i popierała Hugenotów w swoich dobrach. Noc św. Bartłomieja przeżyła dzięki opiece Katarzyny Medycejskiej, ale pomimo nacisków dworu odmówiła przejścia na katolicyzm. W swoich w Montargis udzielała pomocy i ochrony Hugenotom. Jej pogrzeb odbył się według liturgii kalwińskiej ku wielkiemu niezadowoleniu dzieci. 
Rodzina.
W kwietniu 1528 poślubiła księcia Ferrary, Modeny i Reggio – Herkulesa II. Mieli pięcioro dzieci:
Renata owdowiała w 1559. W związku ze złymi stosunkami z synem, księciem Ferrary, wróciła do Francji w 1560 roku i osiedliła się w Montargis, gdzie zmarła 12 czerwca 1574.

</doc>
<doc id="2925283" url="https://pl.wikipedia.org/wiki?curid=2925283" title="Guffey">
Guffey

Guffey - miejscowość w USA, położona w hrabstwie Park w stanie Kolorado.
Guffey jest formalnie jednostką osadniczą, tzw. census-designated place (CDP). Nie posiada formalnych władz miejskich.
Tradycje.
Mieszkańcy miejscowości kultywują kilkudziesięcioletnią, żartobliwą tradycję, zgodnie z którą "wybierają" na stanowisko burmistrza psa lub kota. Obecnie, "na czele" miasta stoi kot "Monster", wybrany w 1998 roku.
Ludność.
Populacja miejscowości w 2010 roku wyniosła 98 osób.

</doc>
<doc id="2925286" url="https://pl.wikipedia.org/wiki?curid=2925286" title="Gelre">
Gelre



</doc>
<doc id="2925287" url="https://pl.wikipedia.org/wiki?curid=2925287" title="Benedykt Aleksejczuk">
Benedykt Aleksejczuk



</doc>
<doc id="2925288" url="https://pl.wikipedia.org/wiki?curid=2925288" title="Epitafia katyńskie">
Epitafia katyńskie

Epitafia katyńskie – polski krótkometrażowy serial dokumentalny z 2010 r., poświęcony ofiarom zbrodni katyńskiej zamordowanym w Charkowie, Katyniu i Miednoje na wiosnę 1940 r. Reżyserami projektu byli Paulina Brzezińska, Maciej Dancewicz, Marek Drążewski, Paweł Pawlicki i Piotr Wejchert, a producentem firma Media Kontakt.
Charakterystyka serialu.
Serial został stworzony jako cykl miniatur filmowych. W każdym 3-minutowym odcinku, zostaje przedstawiona jedna z ofiar tzw. zbrodni katyńskiej. Bohaterowie serialu są przedstawieni nie tylko jako oficerowie WP, gdyż większość z nich była oficerami rezerwy, prowadzącymi różnego typu działalność zawodową. Tak więc autorzy serialu prezentują losy poszczególnych ofiar przedstawiając ich dorobek życiowy. Bohaterami serialu są duchowni, lekarze, artyści, sportowcy, prawnicy, uczeni – przedstawiciele inteligencji stanowiący elitę narodu. Pojawiają się postaci różnych wyznań, a także mniejszości etnicznych. Jednocześnie cała historia ukazana jest zwykle z punktu widzenia rodziny, przez co serial zawiera wiele wątków osobistych i opisów cech indywidualnych bohaterów. Narracja oparta jest o listy i wspomnienia krewnych pomordowanych oraz ich towarzyszy niewoli.
W serialu wykorzystano materiały zarówno z archiwów państwowych jak i zbiorów prywatnych, a także wspomnienia Józefa Czapskiego, Józefa Mackiewicza i Stanisława Swianiewicza oraz fragmenty pamiętników odnalezionych w Katyniu.
Dane techniczne.
Przy realizacji serialu współpracowały grupy rekonstrukcyjne MGRH II/18 pp, Milicja i ZOMO, AA7, Batalion Czata 49.
Mecenasi projektu.
Wsparcia finansowego udzielili: Energa S.A., Grupa LotosS.A., Ministerstwo Kultury i Dziedzictwa Narodowego, Muzeum II Wojny Światowej, Narodowe Centrum Kultury, PKO Bank Polski, Rada Ochrony Pamięci Walk i Męczeństwa, Telewizja TVN, Urząd do Spraw Kombatantów i Osób Represjonowanych, Urząd Marszałkowski Województwa Świętokrzyskiego i Urząd Miasta Stołecznego Warszawy.

</doc>
<doc id="2925290" url="https://pl.wikipedia.org/wiki?curid=2925290" title="Île de la Tortue">
Île de la Tortue



</doc>
<doc id="2925292" url="https://pl.wikipedia.org/wiki?curid=2925292" title="Grande Prémio Internacional de Rio Maior em Marcha Atlética 2013">
Grande Prémio Internacional de Rio Maior em Marcha Atlética 2013

Grande Prémio Internacional de Rio Maior em Marcha Atlética 2013 – zawody lekkoatletyczne w chodzie sportowym, które odbyły się 6 kwietnia w Rio Maior w Portugalii. Impreza była kolejną w cyklu IAAF Race Walking Challenge w sezonie 2013. 
Druga zawodniczka chodu na 20 kilometrów – Gwatemalka Mirna Ortiz ustanowiła wynikiem 1:28:31 rekord Ameryki Północnej w tej konkurencji.
Rekordy.
Podczas zawodów ustanowiono 1 krajowy rekord w kategorii seniorów:

</doc>
<doc id="2925293" url="https://pl.wikipedia.org/wiki?curid=2925293" title="Grao Para">
Grao Para



</doc>
<doc id="2925294" url="https://pl.wikipedia.org/wiki?curid=2925294" title="Bitwa w zatoce Chesapeake">
Bitwa w zatoce Chesapeake



</doc>
<doc id="2925296" url="https://pl.wikipedia.org/wiki?curid=2925296" title="Trybutariusz">
Trybutariusz

Trybutariusz – osoba (władca) płacąca trybut (daninę) innej osobie (władcy).

</doc>
<doc id="2925299" url="https://pl.wikipedia.org/wiki?curid=2925299" title="Uwłaszczenie chłopów na ziemiach polskich">
Uwłaszczenie chłopów na ziemiach polskich

Uwłaszczenie chłopów na ziemiach polskich – nadanie chłopom prawa własności do posiadanej przez nich ziemi, połączone ze zniesieniem obciążeń feudalnych, tj. poddaństwa, pańszczyzny, czynszu, darmoch itp. Na ziemiach polskich uwłaszczenie przeprowadzono: w Galicji, czyli zaborze austriackim w 1848 r., w zaborze pruskim w latach 1808–1850, natomiast w zaborze rosyjskim dwuetapowo w latach 1861-1864; w 1861 r. na tzw. ziemiach zabranych, a w 1864 r. w rosyjskim Królestwie Polskim (Kongresówce). Kwestia uwłaszczenia chłopów w Królestwie Polskim stała się przedmiotem ostrej politycznej rozgrywki między caratem a powstańcami.
W Królestwie Polskim pod zaborem rosyjskim nadanie chłopom ziemi na własność, przeprowadzono na mocy "ukazu o uwłaszczeniu włościan w Królestwie Polskim" wydanego przez cara Aleksandra II Romanowa, wprowadzającym uwłaszczenie pełne i natychmiastowe za odszkodowaniem. Były to warunki podobne do ogłoszonych przez Rząd Narodowy w manifeście z 22 stycznia 1863, wprowadzającym uwłaszczenie bez wykupu i zapewniający właścicieli majątków ziemskich, że "wynagrodzeni będą z ogólnych funduszów Państwa". Ruch chłopski z 1861 roku, obejmujący swym zasięgiem kilkaset wsi był sygnałem, że stosunki na wsi należy zmienić, ponieważ właśnie tego roku uwłaszczono m.in. polskich chłopów na ziemiach zabranych, jednak pominięto Kongresówkę. Chłopi żywili nadzieje że posiadaną ziemię otrzymają na własność bez zobowiązań, uważali też, że mają prawo do lasów i gruntów folwarcznych. Antyfeudalne wystąpienia nie przyniosły chłopom spodziewanych rezultatów, przyczyniły się jednak do zmiany renty odrobkowej na pieniężną. Na większe reformy przed powstaniem styczniowym właściciele ziemscy nie zdobyli się. Wiosną 1863 chłopi w Królestwie faktycznie zaprzestali wszelkich świadczeń na rzecz dworów. Narastające niezadowolenie i wzrost świadomości chłopskiej utwierdzał ich w przekonaniu że właściciele ziemscy zrobią wszystko aby nie dopuścić do nadania włościanom ziemi na własność, co miało znaczny wpływ na postawę chłopów w czasie powstania styczniowego. W związku z napiętą sytuacją na wsi trwającą aż do wybuchu powstania w 1863 roku rząd powstańczy nie szczędził chłopom obietnic, obiecując że ziemia którą posiadają stanie się ich własnością wraz z budynkami. Chłopom małorolnym i bezrolnym za udział w powstaniu obiecywano co najmniej po 3 morgi ziemi. Chłopi zachowali jednak sceptycyzm wobec obietnic rządu powstańczego. Ukaz carski z 2 marca 1864 potwierdzał zasadę uwłaszczenia chłopów w Królestwie Polskim bez obowiązku spłat na rzecz dotychczasowych właścicieli gruntu i z pełną indywidualną własnością ziemi. Zasady te, odrębne od regulacji na innych terenach imperium rosyjskiego miały odebrać powstaniu styczniowemu poparcie chłopów i były świadomym elementem jego pacyfikacji. Konsekwencją powstania styczniowego była również modyfikacja zasad reformy agrarnej na tzw. ziemiach zabranych, na korzyść chłopów.
Uwłaszczenie przeprowadzono za odszkodowaniem pieniężnym przyznanym byłym właścicielom, głównie szlachcie i klerowi.
Polskie próby uwłaszczenia chłopów.
Główne miejsce na drodze do uwłaszczenia chłopów zajmowała pańszczyzna. Jednymi z pierwszych wspierających chłopów w walce o zniesienie pańszczyzny byli Bracia Polscy. W ich ideologii wysokie miejsce zajmowało hasło sprawiedliwości i równości społecznej, co usiłowała realizować w praktyce ariańska szlachta kujawska poprzez uwalnianie chłopów od pańszczyzny. Jednym ze znanych braci polskich który uwolnił chłopów od pańszczyzny był Samuel Przypkowski. Pańszczyznę zniósł w swoim majątku w Przytkowicach.
Zniesienia poddaństwa chłopów i likwidacji pańszczyzny stojących na drodze do uwłaszczenia włościan domagali się również jakobini polscy.
W 1792 roku Sejm uchwalił "Ustawę o sprzedaży królewszczyzn", która oddawała chłopom osiadłym w królewszczyznach użytkowany grunt na własność, nadawała im wolność osobistą (po rozwiązaniu kontraktu z dziedzicem), prawo wychodu i uwolnienie z poddaństwa włościan nieposiadających gruntu – ustawa ta jednak nie weszła w życie na skutek przegranej wojny w obronie Konstytucji 3 maja z Rosją i II rozbioru Polski.
W 1794 roku Tadeusz Kościuszko w oparciu o art. IV Konstytucji 3 Maja wydał Uniwersał połaniecki (właśc. "Uniwersał urządzający powinności gruntowe włościan i zapewniający dla nich skuteczną opiekę rządową, bezpieczeństwo własności i sprawiedliwość w komisjach porządkowych"), w którym zmniejszono ilość pańszczyzny, nadano chłopom wolność osobistą, zakaz rugów i nieusuwalność z gruntu.
Niedługo przed III rozbiorem Polski w 1794 roku Hugo Kołłątaj opracował ustawę, na podstawie której gwarantowano chłopom biorącym udział w Powstaniu kościuszkowskim nadanie na własność ziemi przez nich użytkowanej, a w razie ich śmierci – ich synom.
Kolejnym zwolennikiem uwłaszczenia chłopów, przed i w czasie powstania listopadowego był Jan Olrych Szaniecki. Głównym przedmiotem jego działania w parlamencie była kwestia włościańska. Jan Olrych Szaniecki zdecydowanie opowiadał się za uwłaszczeniem chłopów. Sam już przed 1825 r. zniósł w swych majątkach pańszczyznę, zastępując ją czynszami i jako pierwszy nadał swym chłopom nazwiska. W okresie powstania listopadowego Szaniecki rozwinął w Izbie Poselskiej niezwykle żywą i zdecydowaną działalność. 6 stycznia 1831 r. w „Dzienniku Powszechnym Krajowym” opublikował artykuł „O celach i środkach rewolucji”. Przemawiając w sejmie za ustawą o uwłaszczeniu chłopów, mówił, cytat:
"Odznaczmy sejm nasz teraźniejszy uchwałą niszczącą ostatni zabytek feudalizmu – pańszczyznę. Uchwała ta postawi Polskę na stopniu odpowiednim cywilizacji europejskiej, na stopniu szczęścia i swobód prawdziwej wolności. (...) Milion rąk podniesiemy ku obronie tej ziemi"
Przywódcy powstania przeciwni byli jednak myśli zniesienia pańszczyzny i uwłaszczenia chłopów, a tylko tak można było uzyskać ich poparcie i udział w powstaniu. Uwłaszczenie chłopów na ziemiach polskich planowały dwie emigracyjne organizacje Komitet Narodowy Polski i Zemsta Ludu, założone przez Joachima Lelewela.
Ostatnia polska próba niezrealizowanego uwłaszczenia chłopów została podjęta w 1863 w czasie powstania styczniowego przez Tymczasowy Rząd Narodowy z inspiracji stronnictwa czerwonych w wydanym 22 stycznia 1863 „Manifeście”, który oprócz wezwania do walki ogłosił uwłaszczenie chłopów. Wiosną 1863 włościanie w Królestwie Polskim zaprzestali faktycznie świadczeń na rzecz dworów.
Realizacja uwłaszczenia chłopów.
Reformy uwłaszczeniowe na terenie Polski dokonane przez władze zaborcze:
Uwłaszczenie chłopów w zaborze pruskim.
Najbardziej rozciągnięta w czasie okazała się reforma uwłaszczeniowa w Prusach. Forsowała ona odgórne, stopniowe uwłaszczenie chłopów za odszkodowaniem, z zapewnieniem przewagi ekonomicznej i politycznej ziemiaństwa, tak by nie zmienić rewolucyjnie podstaw gospodarki państwa. Przejawiało się to między innymi tym że ziemianin z 1 morgi ziemi folwarcznej płacił 1 grosz srebrny i 5 fenigów podatku, natomiast chłop z 1 morgi ziemi płacił 6 groszy i 7 fenigów podatku. Nawet urzędnicy pruscy stwierdzali, że są to nadmierne ciężary fiskalne nakładane na chłopów. W latach 1807–1872 stopniowo uwłaszczono chłopów (nadano im ziemię przez nich uprawianą na własność) za odszkodowaniem w formie nadziału ziemi lub w formie pieniężnej. Wraz z uwłaszczeniem dokonano likwidacji serwitutów, wspólnot gruntowych, komasacji i regulacji gruntów. Dzięki temu nie dopuszczono do rozdrobnienia gospodarstw chłopskich, co nastąpiło w austriackiej Galicji. Proces uwłaszczenia polskich chłopów w zaborze pruskim nie był jednolity, ponieważ uwłaszczenie znacznie szybciej objęło ziemię chełmińską, Pomorze Nadwiślańskie (Pomorze Gdańskie) i Warmię niż Poznańskie.
Proces uwłaszczenia na ziemiach pruskich przebiegał następująco:
Pruski model przemian określa się niekiedy jako „pruską drogę do kapitalizmu”. Termin ten wprowadził Włodzimierz Lenin w monografii "Rozwój kapitalizmu w Rosji" (1899), przeciwstawiając go modelowi amerykańskiemu. Jego zdaniem ten drugi miał charakter wolnorynkowy i spontaniczny („od dołu”), natomiast ten pierwszy był procesem zainicjowanym i kontrolowanym przez państwo („od góry”). Charakterystyczną cechą uwłaszczenia pruskiego było przerzucenie niemal całego ciężaru transformacji własnościowej na chłopów. Dodatkowo w ramach postępowania uwłaszczeniowego (na podstanie edyktu z 1811 i deklaracji z 1816) do 1848 roku chłopi w Zachodnich i Wschodnich Prusach oraz w prowincji pomorskiej utracili około 25% posiadanej przez nich ziemi przed uwłaszczeniem.
Jako efekt „pruskiej drogi” wskazywano: 1) umocnienie się dużej własności junkierskiej w wyniku systemu odszkodowań w gruncie oraz poprzez przejmowanie niewydolnych gospodarstw chłopskich (w Kongresówce czy w Galicji w wyniku przemian kapitalistycznych duża własność uległa raczej ograniczeniu), 2) zanik nieefektywnych gospodarstw chłopskich, od początku obciążonych wysokimi odszkodowaniami i szybko przejmowanych przez junkrów lub bogatszych chłopów (w Kongresówce i zwłaszcza w Galicji drobne gospodarstwa zaczęły przeważać), 3) powstanie silnej średniej warstwy chłopskiej, zdolnej do aktywnego uczestniczenia w gospodarce towarowo-pieniężnej (w Kongresówce i w Galicji ta warstwa była stosunkowo słaba); 4) stworzenie warstwy robotników folwarcznych oraz umożliwienie płynnego przepływu siły najemnej ze wsi do miast, przyczyniając się tym samym do szybszego uprzemysłowienia.
Pod koniec XX wieku termin zaczął wychodzić z użycia. Powodem jest szereg wątpliwości, dotyczących zasadności leninowskiej typologii. Wskazuje się m.in., że w samych Prusach przemiany własnościowe w rolnictwie nie miały charakteru homogenicznego, oraz że o ile w prowincjach wschodnich istotnie wykazywały one cechy wskazane przez Lenina, o tyle w prowincjach zachodnich bliższe one były raczej modelowi „od dołu”. Podkreśla się, że w prowincjach wschodnich, dla których „pruska droga” miała być jakoby charakterystyczna (Prusy Wschodnie, Pomorze, Poznańskie), poziom urbanizacji i uprzemysłowienia był właśnie stosunkowo niski. Niektórzy uważają, że również w Galicji czy Kongresówce ciężar transformacji został przerzucony głównie na chłopów, z tym że odmiennie niż w Prusach, przyjęty model przemian rozłożył go na wiele dekad czy kilka pokoleń. Są historycy, którzy wręcz uważają, że „pruską drogą” przeprowadzano uwłaszczenie we wszystkich trzech państwach zaborczych. Obecnie termin „pruska droga do kapitalizmu” jest uważany za kontrowersyjny i raczej porzucony przez historyków.
Uwłaszczenie chłopów w zaborze austriackim.
Nadanie ziemi chłopom na własność w zaborze austriackim przeprowadzono w 1848 r. Znaczący wpływ na uregulowanie kwestii uwłaszczenia chłopów wywarły następujące wydarzenia: powstanie krakowskie, rabacja chłopska i Wiosna Ludów. Pod ich presją cesarz Ferdynand I Habsburg podpisał reskrypt uwłaszczający chłopów w zaborze austriackim. Reskrypt podpisany 17 kwietnia 1848 roku obejmował wszystkich chłopów bez względu na wielkość posiadanego przez nich gospodarstwa rolnego, pomijał jednak bezrolnych mieszkańców wsi. Z uwłaszczenia wyłączono grunty będące w czasowej dzierżawie chłopskiej.
Zniesiono wszelkie dzierżawy gruntowe wynikające z poddaństwa (pańszczyzny, daniny, czynsze) w zamian za planowane odszkodowania dla właścicieli ziemskich. Wyliczoną kwotę odszkodowania dzielono na trzy. Jedną część skreślano a pozostałe dwie części należności miały wypłacić feudałowi po połowie rząd wiedeński i rząd krajowy w Galicji. W 1849 roku przystąpiono do tworzenia funduszu opartego na dodatkowych podatkach nałożonych na ludność. Z funduszu tego wydawano właścicielom ziemskim obligacje na całą sumę odszkodowania w wysokości 5%. Obligacje (listy indemnizacyjne) były wykupywane do 1898 roku. Ich giełdowa wartość wynosiła około 70% wartości nominalnej. Natomiast pańszczyznę chałupników i komorników zniesiono bezpłatnie w 1849 roku.
Uwłaszczenie chłopów w zaborze rosyjskim.
Najwcześniej uwłaszczenia na ziemiach polskich w zaborze rosyjskim polscy chłopi doczekali się na ziemiach zabranych (tereny dzisiejszej Litwy, Białorusi i Ukrainy oraz Białostocczyzny w Polsce), ponieważ ukaz cara Aleksandra II Romanowa ukazał się już w 1861 roku wraz z nadaniem chłopom ziemi na własność. Ukaz ten jednak nie objął rosyjskiego Królestwa Polskiego (Kongresowego), nawet mimo że znajdowało się ono pod zaborem rosyjskim, to pominięto je. Ruch i bunt polskich chłopów z Kielecczyzny, radomskiego, Lubelszczyzny, częstochowskiego, kaliskiego, łódzkiego, części Kujaw, warszawskiego czy Suwalszczyzny (czyli z Kongresówki) przybrał na sile po tym, kiedy dowiedzieli się, że polscy chłopi z Białostocczyzny, Wileńszczyzny, Grodzieńszczyzny, Mińszczyzny, Polesia, Wołynia czy Podola otrzymali już ziemię na własność (z racji, że były to regiony znajdujące się na ziemiach zabranych). 
Nadanie chłopom na własność ziemi którą użytkowali w rosyjskim Królestwie Polskim przeprowadzono w 1864 na mocy ukazu cara Rosji Aleksandra II Romanowa. Wraz z ziemią chłopi na własność otrzymali zabudowania i inwentarz. Ponadto zobowiązano dwór aby zwrócił chłopom ziemie które włączono do folwarków po 1846 roku. Ogółem w wyniku uwłaszczenia w 1864 roku włościanie otrzymali na własność 7,8 mln morgów ziemi. W zamian za to obciążono ich wieczystym podatkiem gruntowym, z którego miały być wypłacane odszkodowania dla ziemian.
Projekt reform uwłaszczeniowych opracował Mikołaj Milutin. Rząd rosyjski przeprowadził reformę uwłaszczeniową w 1864 roku w sposób bardzo korzystny dla chłopów, otrzymali oni na własność wszystkie użytkowane grunty, wykup stał się obowiązkowy a sumy wykupowe obniżono, wszelkie powinności pańszczyźniane zlikwidowano z dniem 15 kwietnia 1864 roku. Natomiast niejasno sprecyzowana sprawa serwitutów stała się przedmiotem sporu między wsią a dworem. Ustanowiono też nowy podatek gruntowy, między innymi z tego podatku właścicielom ziemskim wypłacono około 120 milionów rubli, będących odszkodowaniem za utraconą ziemię. Odszkodowania wypłacano przez ponad 40 lat i odbywało się ono drogą corocznego losowania list likwidacyjnych: listy dawały 4% zysku.
Bez względu na motywy działania Caratu uwłaszczenie było dobrodziejstwem dla polskiej wsi, dlatego chłopi nie tylko za sprawą rosyjskich nakazów w Częstochowie wznieśli w 1889 przy wejściu do klasztoru paulinów pomnik Aleksandra II -"Cara-Wyzwoliciela", ufundowany ze składek chłopów z Kongresówki. Podobny pomnik postawiono po powstaniu styczniowym w Sandomierzu ze składek od okolicznych chłopów zebranych z inspiracji rosyjskich naczelników ziemskich. W guberni kieleckiej i radomskiej podobne pomniki powstały też m.in. w Ożarowie, Staszowie i we Włostowie. Strach wśród chłopów przed powrotem pańszczyzny wraz z odbudową państwa polskiego był tak wielki, że w 1914 roku wielu chłopów polskich witało armię carską z entuzjazmem. W 1916 roku publicysta związany z obozem narodowym napisał, że pomimo upływu około pół wieku chłop doskonale pamięta iż w 1864 roku to "rząd rosyjski obdarował go gruntem i od pańszczyzny wyswobodził".

</doc>
<doc id="2925302" url="https://pl.wikipedia.org/wiki?curid=2925302" title="Zniesienie niewolnictwa">
Zniesienie niewolnictwa

Zniesienie niewolnictwa (rzadko manumisja z , od ; także: wyzwolenie niewolników, emancypacja niewolników) – w wąskim sensie: akt prawny znoszący niewolnictwo, w szerszym: proces społeczny do tego prowadzący.
Odpowiednie prawa umożliwiające zniesienie niewolnictwa (w indywidualnych przypadkach, czyli wyzwalające niewolnika) istniały w większości społeczeństw z systemem niewolniczym, m.in. w starożytnej Grecji i starożytnym Rzymie. W czasach współczesnych termin odnosi się do zniesienia niewolnictwa w cywilizacji zachodniej. W 1823 niewolnictwo zniesiono w Chile, w 1829 w Meksyku. W 1833 Wielka Brytania uchwaliła zniesienie niewolnictwa w imperium brytyjskim. Następnie uczyniła to Francja (1848) i Peru (1854). W Stanach Zjednoczonych nastąpiło to w wyniku wojny secesyjnej (1863 Proklamacja Emancypacji, 1865 13. poprawka do konstytucji). Brazylia była ostatnim państwem Ameryki Łacińskiej znoszącym niewolnictwo (1888).
W XX w. likwidacja niewolnictwa stała się przedmiotem umów i praw międzynarodowych, m.in. sponsorowanych przez Ligę Narodów (Konwencja w sprawie niewolnictwa podpisana w Genewie 25 września 1926), później ONZ.

</doc>
<doc id="2925305" url="https://pl.wikipedia.org/wiki?curid=2925305" title="Nyarko">
Nyarko



</doc>
<doc id="2925322" url="https://pl.wikipedia.org/wiki?curid=2925322" title="Stanisław Krasicki">
Stanisław Krasicki



</doc>
<doc id="2925324" url="https://pl.wikipedia.org/wiki?curid=2925324" title="Edusei">
Edusei



</doc>
<doc id="2925327" url="https://pl.wikipedia.org/wiki?curid=2925327" title="Lamptey">
Lamptey

Osoby o nazwisku Lamptey:

</doc>
<doc id="2925329" url="https://pl.wikipedia.org/wiki?curid=2925329" title="Stare Opoczno">
Stare Opoczno



</doc>
<doc id="2925330" url="https://pl.wikipedia.org/wiki?curid=2925330" title="Nowe Opoczno">
Nowe Opoczno



</doc>
<doc id="2925331" url="https://pl.wikipedia.org/wiki?curid=2925331" title="Zao Wou-Ki">
Zao Wou-Ki

Zao Wou-Ki, (ur. 13 lutego 1920 w Pekinie, zm. 9 kwietnia 2013 w Nyon w Szwajcarii) – francuski malarz chińskiego pochodzenia.
Życiorys.
Zao Wou-Ki urodził się 13 lutego 1920 roku w Pekinie. Studiował kaligrafię, a w latach 1935-1941 malarstwo w szkole dzieł sztuki w Hangzhou. W 1948 roku wyjechał wraz z żoną Lan-Lan do Paryża, gdzie zamieszkali w bloku w dzielnicy Montparnasse. Jego wystawy we Francji spotkały się z uznaniem Joana Miró i Pabla Picassa. W połowie 1950 roku rozwiódł się z żoną. W 1957 roku wyjechał do Stanów Zjednoczonych, gdzie mieszkał jego młodszy brat Chao Wu-Wai. Podczas pobytu w Stanach Zjednoczonych w domu swojego brata namalował siedem obrazów. Po sześciu tygodniach podróży do Tokio i Hongkongu poznał swoją przyszłą żonę aktorkę Zhu Ying. Był członkiem akademii des Beaux-Arts.
Zmarł 9 kwietnia 2013 roku w szwajcarskim Nyonie.

</doc>
<doc id="2925332" url="https://pl.wikipedia.org/wiki?curid=2925332" title="Ruben (imię)">
Ruben (imię)

Ruben – imię z j. hebrajskiego ("רובן") znaczy oto syn. W skali najpopularniejszych imion na świecie, w Holandii zajmowało 8 miejsce wśród imion męskich (2008). W języku angielskim występuje również forma "Reuben". Od imienia Ruben pochodzi imię i nazwisko "Rubens" (od liczby mnogiej imienia Ruben w j. angielskim).

</doc>
<doc id="2925334" url="https://pl.wikipedia.org/wiki?curid=2925334" title="Asare">
Asare



</doc>
<doc id="2925340" url="https://pl.wikipedia.org/wiki?curid=2925340" title="Quansah">
Quansah



</doc>
<doc id="2925341" url="https://pl.wikipedia.org/wiki?curid=2925341" title="Na rozkaz kobiety">
Na rozkaz kobiety

Na rozkaz kobiety (ang. "A Woman Commands") – amerykański film dramatyczny z 1932 roku. Polski tytuł alternatywny: "Z rozkazu kobiety".

</doc>
<doc id="2925342" url="https://pl.wikipedia.org/wiki?curid=2925342" title="Lothar Knörzer">
Lothar Knörzer

Lothar Knörzer (ur. 4 sierpnia 1933 w Karlsruhe) – zachodnioniemiecki lekkoatleta (sprinter), medalista olimpijski z 1956.
Zdobył brązowy medal w sztafecie 4 × 100 metrów na igrzyskach olimpijskich w 1956 w Melbourne startując we wspólnej reprezentacji olimpijskiej Niemiec. Sztafeta biegła w składzie: w składzie: Knörzer, Leonhard Pohl, Heinz Fütterer i Manfred Germar.
Knörzer był mistrzem RFN w sztafecie 4 × 100 metrów w 1955 oraz wicemistrzem w biegu na 100 metrów w 1956. Zdobył również brązowe medale halowych mistrzostw RFN w biegu na 60 metrów w 1955, 1956 i 1957.
14 października 1956 biegł na pierwszej zmianie zachodnioniemieckiej sztafety 4 × 100 metrów (po Knörzerze biegli: Manfred Steinbach, Leonhard Pohl i Manfred Germar), która ustanowiła wynikiem 40,0 rekord kraju i wyrównała rekord Europy w tej konkurencji.
Był zawodnikiem klubu Karlsruher SC.

</doc>
<doc id="2925344" url="https://pl.wikipedia.org/wiki?curid=2925344" title="Krauze">
Krauze

Osoby o nazwisku Krauze:

</doc>
<doc id="2925345" url="https://pl.wikipedia.org/wiki?curid=2925345" title="Strzelectwo na Letnich Igrzyskach Olimpijskich 1912 – pistolet pojedynkowy, 30 m">
Strzelectwo na Letnich Igrzyskach Olimpijskich 1912 – pistolet pojedynkowy, 30 m

Strzelanie z pistoletu pojedynkowego z 30 metrów mężczyzn (później ustandaryzowane na "strzelanie z pistoletu szybkostrzelnego z 25 metrów") było jedną z konkurencji strzeleckich rozgrywanych podczas V Igrzysk Olimpijskich w Sztokholmie. Zawody zostały rozegrane 29 czerwca w Kaknäs.
Był to trzeci raz, kiedy to ta konkurencja była rozgrywana na igrzyskach olimpijskich. Wcześniej rozegrano ją podczas I Letnich Igrzysk Olimpijskich w Atenach w 1896 roku, oraz cztery lata później podczas II Letnich Igrzysk Olimpijskich w Paryżu.
W zawodach wzięło udział czterdziestu dwóch strzelców z dziesięciu reprezentacji. Każdy z nich oddawał maksymalnie trzydzieści strzałów w sześciu seriach po pięć strzałów. Celem była cała postać z zaznaczonymi strefami punktowymi. Maksymalna liczba punktów do zdobycia wynosiła 300. W przypadku remisu decydowała dogrywka.

</doc>
<doc id="2925357" url="https://pl.wikipedia.org/wiki?curid=2925357" title="Walki o Kowel i Włodzimierz Wołyński (1944)">
Walki o Kowel i Włodzimierz Wołyński (1944)

Bitwa o Kowel i Włodzimierz Wołyński – seria starć stoczonych w dniach 19 stycznia–21 maja 1944 roku pomiędzy oddziałami 27 WDP Armii Krajowej we współdziałaniu z Armią Czerwoną z oddziałami Wehrmachtu. Był to pierwsza regularna bitwa żołnierzy AK stoczona wspólnie z oddziałami sowieckimi.
Historia.
4 stycznia 1944 r. Armia Czerwona przekroczyła wschodnią granicę Polski sprzed 1 września 1939 r. W tej sytuacji komendant Okręgu Wołyń AK płk Kazimierz Bąbiński ps. "Luboń" 15 stycznia wydał rozkaz rozpoczęcia Planu Burza na Wołyniu (ogłoszenie mobilizacji oddziałów AK). Działania bojowe miały prowadzić skoncentrowane w zachodniej części województwa wołyńskiego oddziały AK z których sformowano 27 WDP. W krótkim czasie udało się zmobilizować ok. 6500 żołnierzy, zorganizowanych w dwóch zgrupowaniach: na południu w rej. Włodzimierza - "Osnowa", na północy w rej. Kowla - "Gromada".
19 stycznia 1944 doszło do pierwszych potyczek z Ukraińcami i Niemcami. Od stycznia do marca oddziały 27 WDP przeprowadziły akcje, wspólnie z sowiecką partyzantką, przeciwko Ukraińcom o opanowanie okolicznych lasów w rejonie formowania. W związku z licznymi napadami na ludność polską, część sił przekazano do tzw. placówek polskiej samoobrony, a z zajętych terenów wypędzono ludność ukraińską. 23 lutego siły Zgrupowania "Osnowa" stoczyły walki z batalionem Wehrmachtu pod Włodzimierzem Wołyńskim. Zgrupowanie "Gromada" 8/9 marca podjęło próbę zdobycia magazynów wojskowych w m. Hołoda.
Wiosną 1944 r. wojska niemieckie na Wołyniu cofały się. Wojska sowieckie siłami 47 i 70 Armii 18 marca rozpoczęły blokadę Kowla. O Kowel rozgorzały walki w wyniku których 27 WDP znalazła się w strefie frontowej. 4 marca w rej. Dąbrowa - Zasmyki doszło do pierwszego kontaktu oddziałów rozpoznawczych polskich i sowieckich i walki z Ukraińcami. Dowództwo 27 WDP i pododdziały sowieckie nawiązały współdziałanie taktyczne. Dokonano uzgodnień polsko-sowieckiego współdziałania. Zgodnie z nimi ustalono, że 27 WDP podporządkuje się operacyjnie ich dowództwu, zachowując podległość polskim władzom wojskowym i operacyjnym. Zgodnie z zaleceniami operacyjnymi 27 WDP przegrupowała się na zachodni brzeg Turii do rejonu; rz. Turia, rz. Bug, linia kolejowa Dorohusk - Kowel i szosa Uściług - Włodzimierz Wołyński.
20 marca 1944 na Turzysk uderzyły oddziały 27 WDP we współdziałaniu z Sowietami. Były to pierwsze otwarte działania 27 WDP przeciwko hitlerowcom. O wydarzeniu tym dowódca AK meldował do Naczelnego Wodza w Londynie. Następną wspólną akcją było opanowanie miejscowości i stacji kolejowej Turopin i mostu na Turii. Zdobycie Turzysk i Turopina przerywało połączenie kolejowe Kowel - Włodzimierz Wołyński i zabezpieczało skrzydło wojsk sowieckich nacierających na Kowel. 27 WDP uzyskiwała możliwość manewru na zachód.
27 WDP AK miała za zadanie wiązanie sił niemieckich na południowy zachód od Kowla w rejonie: Turzysk, Olesk, Luboml, Zamłynie, Uściług, Włodzimierz Wołyński, utrzymanie przepraw przez Bug, prowadzenie rozpoznania ruchu wojsk niemieckich (szczególnie na linii kolejowej Lublin - Luboml - Kowel) i utrzymywanie łączności. Przewidywano też wykonanie uderzeń w celu zablokowania szosy Włodzimierz Wołyński - Uściług oraz linii kolejowej Luboml - Kowel.
27 Dywizja znalazła się, po przegrupowaniu, na pozycjach najbardziej wysuniętych na zachód, w strefie bezpośrednich działań frontu w operacji kowelskiej. Oddziały dywizji weszły na teren walk o węzeł komunikacyjny - Kowel. Kowel był broniony przez oddziały SS oraz wycofujące się ze wschodu jednostki liniowe. W miasteczkach i osadach leżących na linii kolejowej Chełm - Kowel, Niemcy utworzyli punkty oporu. Wzmocniono też garnizon Włodzimierz Wołyński i broniono szosy Włodzimierz - Uściług. W rejonach nad lewym Bugiem, od Dorohuska do Uściługa, Niemcy zorganizowali ubezpieczenie i obronę rzeki.
2 kwietnia 1944 r. 27 Dywizja rozpoczęła walki pod Sztuniem i Zamłyniem. Dywizja początkowo odnosiła sukcesy stosując walki manewrowe na skrzydła i tyły. 12 kwietnia 27 WDP próbowała przejąć inicjatywę wykonując zwrot zaczepny na dwóch kierunkach: północnym i południowym. W wyniku niepowodzenia dywizji groziło okrążenie z kierunku Lubomla jak i Włodzimierza. Zagrożona okrążeniem, pozostawała w masywie lasów mosurskich, ziemlickich i stęzarzyckich bez żadnego wsparcia oddziałów sowieckich. W dniach 13-19 kwietnia 1944 r. prowadziła ciężkie walki obronne w okrążeniu razem z 45 pułkiem kawalerii sowieckiej. Sytuacja okrążonych była trudna. 18 kwietnia 1944 r. poległ ppłk Jan Wojciech Kiwerski ps. „Oliwa” - dowódca 27 WDP AK. Jego miejsce zajął mjr Tadeusz Sztumberk-Rychter ps. "Żegota", który podjął decyzję o przebijaniu się. Żołnierze, wyczerpani ponad dwutygodniowymi walkami pod Lubomlem i Włodzimierzem Wołyńskim, nie byli w stanie prowadzić walki przeciwko oddziałom mającym przewagę techniczną i liczebną. Przyjęto przebijanie się w kierunku północnym przez Zamłynie, Jagodzin, wyprowadzające oddziały dywizyjne na tyły wojsk niemieckich. Komenda Główna AK rozkazywała pozostanie na Wołyniu, dlatego wariant wycofania za Bug nie był możliwy do wykonania.
Po walkach 20-22 kwietnia 1944 r., dywizja przebiła się z okrążenia, nad górną Prypecią, ponosząc ciężkie straty ponad 200 zabitych i rannych. W rejonie okrążenia pozostawiono cały tabor, ciężki sprzęt oraz szpital z rannymi. W walkach prowadzonych w ramach operacji kowelskiej dywizja poniosła duże straty: poległo 349 żołnierzy, 160 odniosło rany, 170 dostało się do niewoli, około 1600 uległo rozproszeniu. Mimo strat dywizja nie została rozbita. Po wyjściu z okrążenia jej zasadniczy trzon liczył około 3600 ludzi pod bronią. Około 500 żołnierzy, którzy nie zdołali przebić się z okrążenia, walczyło dalej w odosobnieniu i dołączyło do dywizji już na Lubelszczyźnie.
W nocy z 25/26 kwietnia 1944 r. dywizja rozpoczęła marsz w kierunku wschodnim, po walkach obronnych pod Sokołem i Holadynem. 28 kwietnia osiągnęła kompleks lasów szackich. Tu zatrzymano się na dłuższy odpoczynek. Komendant Główny AK, mimo strat, nie zmienił zadania dywizji. Miała dalej wykonywać zadanie B [„Burza”] na wschód od Bugu, tak długo, jak to będzie możliwe. Jednocześnie Komendant Główny AK przewidywał podporządkowanie oddziałów 27 WDP AK pod rozkazy Komendanta Okręgu AK Lublin, gdyby oddziały te nie miały możliwości pozostawania na Wołyniu. Po przejściu do lasów szackich 27 Dywizja znalazła się na bezpośrednim zapleczu frontu między pierwszą linią obrony niemieckiej przebiegającą od Wyżwy Nowej, wzdłuż rz. Wyżewka do Ratna i dalej wzdłuż Prypeci, a drugą linią biegnącą od Szacka przez miejscowości: Piszcza, Ołtusz do Małoryty. Obecność 4 tysięcznej jednostki na tyłach była zagrożeniem dla Niemców. Niemcy z powietrza i patrolami oddziałów lądowych prowadzili rozpoznanie oddziałów dywizyjnych w lasach szackich. Polskie patrole toczyły potyczki z patrolami nieprzyjaciela. Od połowy maja coraz bardziej zacieśniał się pierścień niemiecki wokół 27 WDP i sowieckich oddziałów partyzanckich. Lotnictwo niemieckie rozpoznawało, bombardowało i ostrzeliwało oddziały.
21 maja, o świcie, ruszyło niemieckie natarcie na lasy szackie z kilku kierunków: od strony Miernik, z Szacka, z Kropiwnik, Zabłocia i Huty Ratneńskiej. Natarcie było wspierane czołgami i ogniem artylerii. W wyniku walk Niemcy zepchnęli oddziały 27 WDP AK i oddziały sowieckie do północnej części lasów. Wieczorem 21 maja oceniono, że dalsze prowadzenie walki przez całość Dywizji na zapleczu operacyjnym, jest niemożliwe. Nie było też dostaw zaopatrzenia i amunicji. Ponieważ nie było zezwolenia dowództwa na opuszczenie Wołynia, postanowiono dyslokować się za front, na stronę sowiecką.
Podjęto decyzję przebijania się w kierunku północno-wschodnim do rejonu Dywina, skąd miało nastąpić sforsowanie Prypeci (w tym czasie linia frontu niemiecko-sowieckiego), a dalej do rejonu Police, na południowy wschód od Kamienia Koszyrskiego. Dywizja miała przebijać się na trzech kierunkach, w trzech kolumnach. Nocą 21/22 maja 1944 r. oddziały 27 WDP AK wyszły poza pierścień okrążenia, pokonując rozległe bagna nie obsadzone przez nieprzyjaciela. W międzyczasie dowódca dywizji otrzymał od Komendanta Głównego AK rozkaz przegrupowania sił za Bug.
Sztab Dywizji 29 maja 1944 r. przekroczył Bug w rejonie Durycze. Zgrupowań „Kowala” i „Gardy” (dowódca kpt. Kazimierz Rzaniak) nie zawrócono. 27 maja 1944 r. zgrupowanie „Gardy” forsowało Prypeć i przekraczało front, ponosząc duże straty wynoszące około 2/5 stanu. Na Prypeci zginęło ok. 120 ludzi, a rany odniosło 114 żołnierzy. Zgrupowanie „Kowala” zawróciło i skierowało się na zachód w kierunku Bugu. Ze sztabem dywizji spotkało się w rejonie Miedna. W nocy z 9/10 czerwca 1944 roku oddziały dywizji przekroczyły Bug jednocześnie w czterech punktach i osiągnęły w dniach 17-20 czerwca 1944 r. rejon lasów Parczewskich. Tam uporządkowano oddziały oraz prowadzono szkolenie.
Straty: pod Kowlem: 349 zabitych, 160 rannych, 170 w niewoli, 1600 rozproszonych, na Prypeci: 120 zabitych, 114 rannych.
Walki żołnierzy 27 Wołyńskiej Dywizji Piechoty Armii Krajowej pod Kowlem i Włodzimierzem Wołyńskim zostały upamiętnione na Grobie Nieznanego Żołnierza w Warszawie, napisem na jednej z tablic po 1990 r. - "KOWEL - WŁODZIMIERZ WOŁYŃSKI 19 I - 21 V 1944".
Zobacz też.
27 Wołyńska Dywizja Piechoty,
Akcja "Burza" na Wołyniu

</doc>
<doc id="2925359" url="https://pl.wikipedia.org/wiki?curid=2925359" title="Decapogon verissimi">
Decapogon verissimi



</doc>
<doc id="2925360" url="https://pl.wikipedia.org/wiki?curid=2925360" title="Callichthys adspersus">
Callichthys adspersus



</doc>
<doc id="2925366" url="https://pl.wikipedia.org/wiki?curid=2925366" title="Bogd Chan">
Bogd Chan



</doc>
<doc id="2925368" url="https://pl.wikipedia.org/wiki?curid=2925368" title="Pośrednie Małołąckie Siodło">
Pośrednie Małołąckie Siodło

Pośrednie Małołąckie Siodło (ok. 1770 m) – niewielka przełączka w północno-zachodniej grani Małołączniaka w polskich Tatrach Zachodnich. Znajduje się w krótkiej, trawiasto-kosówkowej grzędzie, która odgałęzia się nieco powyżej Kobylarzowego Siodełka od Czerwonego Grzbietu i łagodnie opada w kierunku północno-wschodnim. Przełączka ta oddziela Pośrednią Małołącką Turnię od grzędy Czerwonego Grzbietu. Na obydwie strony opadają z niej dwa żlebki; na północną stronę jedna z odnóg Żlebu Pronobisa, na wschodnią niewielki żlebek, opadający do północnej depresji pomiędzy Pośrednią Małołącką Turnią a Wielką Turnią. Jest on w dolnej części podcięty bardzo stromym progiem o wysokości ok. 10 m, ale próg ten można obejść. Wszystkie wyjścia na Pośrednie Małołąckie Siodełko są łatwe i latem na pewno chadzano nimi już w czasach pasterskich. Pierwsze przejście zimowe ze Żlebu Pronobisa oraz Skrytym Żlebem od Małołąckiego Ogrodu: Władysław Cywiński 22 lutego 1990.

</doc>
<doc id="2925386" url="https://pl.wikipedia.org/wiki?curid=2925386" title="Eduardo Sánchez Solá">
Eduardo Sánchez Solá

Eduardo Sánchez Solá – hiszpański malarz. Jest znany jako malarz scen dziecięcych, ale tworzył również portrety i pejzaże.
Studiował w Królewskiej Akademii Sztuk Pięknych św. Ferdynanda w Madrycie, gdzie jego nauczycielem był Alejandro Ferrant y Fischermans. Studiował również w Rzymie z artystami takimi jak Francisco Pradilla, Casto Plasencia, Manuel Castellano, Jaime Morera y Galicia. Wykładał na "Escuela de Artes y Oficios de Granada". Brał udział w Krajowych Wystawie Sztuk Pięknych, na których zdobył wyróżnienie cum laude w 1895 roku, oraz III medal w 1897 i 1899 roku za "Tristes noticias" i "El destete".
Specjalizował się w malarstwie olejnym przedstawiającym dziecięce zabawy ministrantów i wnętrza andaluzyjskich kościołów. Jest znany jako “malarz mininstrantów”, do dzieł o tej tematyce należą: "Corto y ceñido", "Haz lo que quieras", "Cabeza de monaguillo", "Travesuras", "Los monaguillos" i inne.

</doc>
<doc id="2925387" url="https://pl.wikipedia.org/wiki?curid=2925387" title="Żeglarstwo na Letnich Igrzyskach Olimpijskich 1912 – klasa 8 metrów">
Żeglarstwo na Letnich Igrzyskach Olimpijskich 1912 – klasa 8 metrów

Zawody w żeglarskiej klasie 8 metrów podczas V Letnich Igrzysk Olimpijskich odbyły się w dniach 20–22 lipca 1912 roku na wodach położonego w regionie Sztokholm miasta Nynäshamn.
Informacje ogólne.
Do zawodów zgłosiło się osiem jachtów z czterech reprezentacji – po dwie ze Finlandii, Norwegii, Szwecji i Rosji, na starcie zawodów nie stanęły jednak jedna ze szwedzkich załóg.
W regatach triumfował norweski jacht "Taifun", drugie miejsce zajął szwedzki "Sans Atout", który w dogrywce pokonał Finów na "Lucky Girl". Prócz medali czołowa trójka otrzymała pamiątkowe plakietki.
Format zawodów.
Zawody składały się z dwóch punktowanych wyścigów przeprowadzonych 20 i 21 lipca 1912 roku. Punkty były przyznawane za miejsca zajęte na mecie – pierwsza trójka otrzymywała odpowiednio siedem, trzy i jeden punkt, za zajęcie pozostałych miejsc punkty nie przysługiwały. Na wynik końcowy składała się suma wszystkich punktów, przy równej punktacji załóg 22 lipca przeprowadzana była między nimi dogrywka.
Przebieg zawodów.
Pierwszy wyścig odbył się 20 lipca, przy wietrze ENE z prędkością 3,6–4 m/s. "Sans Atout" pierwszy przepłynął linię startu, lecz norweski "Taifun" wkrótce objął prowadzenie. Dalsze miejsca zajmowały kolejno "Örn", "Norman", "Lucky Girl" i "Bylina". Pod koniec pierwszego etapu szwedzki "Sans Atout" powrócił na czoło i przy kolejnym nawrocie miał minutę przewagi nad "Taifunem", kolejne dwie pozycje zajmowały zaś oba fińskie jachty. Otrzymawszy silniejszy wiatr ze sterburty Szwedzi podnieśli spinaker, "Taifun" jednak pozostał przy poprzednim ożaglowaniu. Po kilku minutach Norwegowie poszli jednak za przykładem rywali zmniejszając do nich stratę, na finiszu ostatecznie ich prześcigając. Na trzecim miejscu przypłynął fiński "Örn".
Dzień później przy wietrze NEbN wiejącym z prędkością 3,9–4 m/s odbył się wyścig drugi. Tuż po strzale startera linię startu przekroczył "Taifun", za którym znajdowały się oba fińskie jachty. Wkrótce okazało się, że do panujących warunków najlepiej dostosował się rosyjski "Norman", w drugiej części trasy obejmując wyraźne prowadzenie. Już po ostatnim nawrocie, przy stawianiu spinakera znalazł się człowiek za burtą i mimo szybkiej akcji ratowniczej "Norman" przestał się liczyć w tym wyścigu. Na czoło wysunął się "Taifun" nie oddając prowadzenia do samej mety, w słabnącym wietrze "Sans Atout" stracił zaś miejsce w czołowej trójce.
Z powodu zdobycia przez dwa jachty trzech punktów konieczne było rozegranie 22 lipca dogrywki. "Sans Atout" i "Lucky Girl" wyścig rozpoczęły z dala od siebie – Szwedzi bliżej brzegu, Finowie zaś dalej uzyskując początkowo przewagę. W drugiej części dystansu "Sans Atout" wyszedł na prowadzenie i podszedł do ostatniego nawrotu dwadzieścia pięć sekund przed jachtem fińskim. Potem nastąpiła między nimi ostra walka, po szybkim postawieniu głównych żagli Szwedzi próbowali postawić i spinakera, jednak ta sztuka nie poszła im sprawnie, przez co "Lucky Girl" prawie zasłonił im wiatr. Szwedzki sternik Bengt Heyman sprawnie wydostał jacht z kłopotów i na kolejny punkt kontrolny "Sans Atout" przypłynął o dwie długości szybciej. Przy lekkim półwietrze zwiększał stopniowo przewagę i finiszował blisko minutę przed rywalem.

</doc>
<doc id="2925388" url="https://pl.wikipedia.org/wiki?curid=2925388" title="Małołącki Ogród">
Małołącki Ogród

Małołącki Ogród – trawiasty stok w środkowej części wielkiej północnej depresji pomiędzy Wielką Turnią a Pośrednią Małołącką Turnią w Dolinie Małej Łąki w polskich Tatrach Zachodnich. Z taternickiego punktu widzenia jest umiarkowanie stromy. Znajdują się w nim także niewielkie skaliste ścianki i upłazy. W ściany Pośredniej Małołąckiej Turni przechodzi płynnie, nie oddzielają go od niej żadne formacje skalne. natomiast od północnego, urwistego filara Wielkiej Turni oddziela go niemal na całej długości Komin Flacha. Małołącki Ogród jest najbardziej łagodnym odcinkiem tej depresji. Od dołu podcięty jest pionową ścianą opadającą do Komina Flacha. Znajduje się w niej skośny zachód dzielący ją na dwa piętra. Górna część depresji powyżej Małołąckiego Ogrodu znów jest stroma. Z Pośredniego Małołąckiego Siodła do prawej górnej części (patrząc od dołu) Małołąckiego Ogrodu opada tutaj mały żlebek, w swojej dolnej części podcięty bardzo stromym progiem o wysokości ok. 10 m. Próg ten można jednak ominąć. Zejście tym żlebkiem, czy też sąsiednim Skrytym Żlebem z Czerwonego Grzbietu do Małołąckiego Ogrodu jest łatwe, chodzono tędy na pewno jeszcze w czasach pasterskich.
Małołącki Ogród ma szerokość ok. 100 m i różnicę wysokości również ok. 100 m. W okresie najbardziej intensywnego pasterstwa był wypasany. Władysław Szafer podaje, że w masywie Wielkiej Turni wypasano kozy (a więc zapewne i w Małołąckim Ogrodzie, wówczas jeszcze nieznana była nazwa Skrajna i Pośrednia Turnia Małołącka, te nazwy utworzone zostały później przez taterników). Obecnie masyw Wielkiej Turni (i sąsiadujące z nią inne turnie) to jedno z zaledwie pięciu miejsc w polskich Tatrach, w których kozice mogą spędzić zimę i jeden z powodów, dla których TANAP zakazał taternikom wspinaczki w tym rejonie.
Powyżej trawników Małołąckiego Ogrodu znajduje się duża sala wejściowa Jaskini Strzelistej, a w pobliżu, m.in.: Awen z Korkiem Śnieżnym, Łamana Dziura, Jaskinia Ciasna w Groniu i Kominek obok Ciasnej w Groniu.

</doc>
<doc id="2925389" url="https://pl.wikipedia.org/wiki?curid=2925389" title="Jan Nepomucen Hoffmann">
Jan Nepomucen Hoffmann

Jan Nepomucen Franciszek Hoffmann (ur. w 1753 w Kelču, zm. 21 grudnia 1835 we Lwowie) – rektor Uniwersytetu Jagiellońskiego i Liceum Lwowskiego, honorowy obywatel Lwowa.
Uczęszczał do szkół gimnazjalnych w Hradyszu i Mikulovie. Studia filozoficzne i teologiczne ukończył w Ołomuńcu, święcenia kapłańskie otrzymał w 1776 roku w Wiedniu. W 1778 został skierowany do Lwowa, gdzie pełnił funkcje kierownicze w szkolnictwie. W 1784 został wybrany scholastykiem katedralnym kapituły lwowskiej. 12 listopada 1785 otrzymał tytuł doktora prawa na Uniwersytecie Lwowskim. Objął urząd generalnego wizytatora szkół elementarnych w Galicji. W latach 1805-1806 był rektorem na Uniwersytecie Jagiellońskim i profesorem na katedrze teologii. W 1806 powrócił do Lwowa, gdzie w roku akademickim 1808/09 pełnił funkcję rektora Liceum. W 1812 został administratorem kapituły lwowskiej, a w 1822 opatem żółkiewskim. W 1830 został dyrektorem zakładu głuchoniemych we Lwowie.
Zapisał się działalnością na rzecz sierot i głuchoniemych, otwierając dla nich placówki. Za tę działalność otrzymał honorowe obywatelstwo miasta Lwowa (ok. 1831), a także Order Cesarza Leopolda. Pozostawił znaczny majątek, który w większości zapisał na dzieła dobroczynne we Lwowie.

</doc>
<doc id="2925402" url="https://pl.wikipedia.org/wiki?curid=2925402" title="Krzywa Kuznetza">
Krzywa Kuznetza



</doc>
<doc id="2925410" url="https://pl.wikipedia.org/wiki?curid=2925410" title="Sonad skuld">
Sonad skuld

Sonad skuld – szwedzki niemy film dramatyczny z 1915 roku w reżyserii Victora Sjöströma.

</doc>
<doc id="2925412" url="https://pl.wikipedia.org/wiki?curid=2925412" title="Dżebcundampa">
Dżebcundampa



</doc>
<doc id="2925415" url="https://pl.wikipedia.org/wiki?curid=2925415" title="Zaja Pandita">
Zaja Pandita

Zaja Pandita (kalm. Зая-Пандит, mong. Зая Бандид, wymowa mongolska Dzaja Bandid; ur. 1599, zm. 1662) – ojracki mnich i misjonarz buddyzmu tybetańskiego, twórca pisma kałmucko-ojrackiego, powstałego na osnowie alfabetu staromongolskiego.
Życiorys.
Zaja Pandita urodził się jako piąty syn ojrackiego księcia Babachana. Babachan wprowadził buddyzm tybetański w ojrackim terytorium plemion Choszutów (kałmuckie Хошууд) i wyświęcił Zaja Panditę na mnicha buddyjskiego. W 1615 roku Zaja Pandita odbył podróż do Tybetu, gdzie studiował buddyzm u boku takich nauczycieli jak IV Panczenlama Lobsang Czokji Gjalcen z gelug. W roku 1638 opuścił Tybet na rzecz pracy misjonarskiej wśród plemion imperium mongolskiego. Zaja Pandita był od roku 1639 pierwszym ojrackim gubernatorem zwanym „Khutughtu” (przedstawicielem dalajlamy). Na podstawie pisma staromongolskiego utworzył on alfabet języka kałmuckiego zwany todo biczig. Przetłumaczył na ten język wiele tekstów buddyjskich z kanonów kangjur i tengjur (przynajmniej 170 pozycji), przyczyniając się do ugruntowania buddyzmu tybetańskiego jako religii narodowej Kałmucji aż do czasów współczesnych.

</doc>
<doc id="2925416" url="https://pl.wikipedia.org/wiki?curid=2925416" title="Ankaran">
Ankaran

Ankaran () – miejscowość w zachodniej Słowenii, w gminie Ankaran, nad Morzem Adriatyckim. Zaczęła rozwijać się po II wojnie światowej przede wszystkim jako miejscowość turystyczna (popularne miejsce campingowe). Do Ankaranu przyjeżdża (przede wszystkim latem) wielu turystów, organizowane są tu wydarzenia, m.in. "Ankaranska noc" i "targ średniowieczny".
Historia.
Pochodzenie nazwy.
Według niektórych źródeł, Ankaran miał być zasiedlony już w czasach rzymskich. Jedne źródła mówią, że miał się nazywać "Ancaria", co wynika z teorii, że miejsce otrzymało nazwę od opata klasztoru, św. Mikołaja Ancarana (w co ciężko by było uwierzyć, gdyż klasztor był wybudowany w XI wieku, to jest całe 6 wieków po upadku zachodniego cesarstwa rzymskiego).
Inne źródła mówią o tym, że miejsce nazywało się "Ultra", co też nie jest wyjaśnione. Na to może wskazywać późniejsza nazwa Valdoltra (Vale d’Oltra – po włosku dolina z drugiej strony, później zwana Val d’Oltra).
Rzymskie pozostałości.
Z czasów cesarstwa rzymskiego był na zboczu nad Ankaranem (dzisiejsze Hrvatini) posterunek rzymskiej straży drogowej (resztki fundamentów widać w Božičach), dla nadzoru nad rzymską drogą, która biegła przez Škofije, zboczem Tinjanu i Miljskich hribów (jej pozostałości widać na skrzyżowaniu Bivje, które też na starych mapach ma zapisaną nazwę Ancarano).
Z czasów rzymskich, może nawet greckich, mają pochodzić też znaleziska, które wykopano przy wzgórzu Srmin.
Rozbudowa.
W IX w. kazał ówczesny biskup triesteński wybudować mały kościół poświęcony św. Apolinaremu Gaselskiemu (Sant'Apollinare del Gasello), gdyż miejsce to zwało się wtedy Gasello. W 1072 biskup triesteński Adalger podarował kościół św. Apolinarego z całą przypadającą posesją benedyktyńskiemu klasztorowi św. Mikołaja ("San Niccolo") z Wenecji.
Benedyktyni powiększyli swoją posesję, tak, że zaczęła się rozszerzać poza granice Ankaranu na Koper i zachodnie wybrzeże Istrii aż do Poreča. Klasztor, który powstał wraz z rozszerzeniem jest najstarszą budowla w Ankaranie i jego turystyczną i kulturalną atrakcją. Klasztor później został nazwany San Niccolo (Mikołaj z Miry).
Rola klasztoru św. Mikołaja.
Wokół klasztoru wyrosło przez ten czas kilka mniejszych gospodarstw, z osadnictwem kolonistów z sąsiedniej Furlanii, gdyż była w tych czasach przyjęta praktyka, że klasztory musiały utrzymać się same. Z tych gospodarstw miały powstać zalążki obecnej miejscowości. Tak jak w dzisiejszych czasach, klasztory wtedy zajmowały się i żyły z uprawy różnych cennych roślin.
Także ma klasztor w Ankaranie wielkie zasługi dla rozwoju uprawy oliwek i winorośli w rejonie. Wiadomo, że klasztor wino ze swoich winorośli dostarczył do domu wojewody Filippo Viscontiego i słynnej rodziny Litta. Pod nazwą "Lacrimae Christi" (Łzy Chrystusowe) w XVI w. wywożono je do niemieckich krajów. Klasztor zajmował się też produkcją oliwy z oliwek. W okolicy hotelu Convent jeszcze teraz widać pojemniki, w których trzymano oliwę. Według zapisów z połowy XVI w widać też, że klasztor nie płacił podatku za oliwę z oliwek, który produkował w swoich wyciskalniach („torklach”). Lata temu te ogromne torkle zostały usunięte.
Klasztor w swoich spisach wspomina też dwóch koperskich biskupów i biskupa z Novigradu, Giacoma Filippa Tomasiniego, który zapisał: „Latem przyjeżdżają mnisi z Wenecji tutaj na zabawę, gdyż jest w tych krajach zdrowy klimat i mogą mnisi iść swobodnie łowić ryby, na puste brzegi”.
Klasztor Benedyktyni przez stulecia odnawiali i powiększali. Najstarsza część klasztoru jest jeszcze dziś widoczna w północno-zachodniej części budynku. W 1572 została dokończona dzwonnica, tak, że na początku XVII w. klasztor otrzymał mniej więcej taki wygląd, jaki ma do dziś. W tym samym czasie dla kościółka przy klasztorze przyjęła się nazwa San Niccolo d’Oltre (św. Mikołaj Oltrski, później San Niccolo d’Oltra), żeby koprzanie mogli go odróżnić od swojego, który stał przy koperskiej przystani. Z czasów funkcjonowania klasztoru św. Mikołaja (san Niccolo) pochodzi też sarkofag, który jest w nim wystawiony (znany jest z rzeźbionych równobocznych krzyży).
Dżuma, która szalała po Istrii w latach 1630/31, drastycznie zdziesiątkowała mieszkańców w miejscowości (jak na całej Istrii), co spowodowało wyjazd mnichów z klasztoru (ostatni opuścił go w 1641). Od tych czasów klasztor działał jako letnia rezydencja zakonu benedyktyńskiego. Z zapisków koperskiego biskupa Zenona z 1661 wiemy też, że żalił się on na niemoralne prowadzenie się mnichów.
Likwidacja klasztoru.
Klasztor św. Mikołaja funkcjonował całe 5 wieków, tak, że w czasie od XIV do XVIII w stał się mniejszym skarbcem dzieł sztuki. Większą część tego skarbca tajemniczo zniknął bez śladu, kiedy w 1774 Republika Wenecka porzuciła klasztor, W tym roku kupiła go z całą posesją koperska rodzina szlachecka Madonizza i zmieniła go w swoją letnią rezydencję. Studni, która znajduje się na zewnętrznym tarasie, wybudowali w 1835 Bonifazio z Piranu i Dominik z Kortów nad Izolą. W 1860 dobudowano w pierzei trzy sklepienia, a w ich wnętrzu postawiono kamieniste schody, by umożliwić zwiedzającym podziwianie podwórza ze studnią.
W czasach bonapartowskich Prowincji Iliryjskich działał w klasztorze szpital wojskowy, później zaś Austria utworzyła w nim sanatorium dla swoich oficerów marynarki.
Rozwój lecznictwa.
W 1818 w Ratyzbonie wydano książkę ówczesnych podróżników Heinricha Hoppego i Friedericha Hornschuha, w której zachwycali się tutejszą bogatą przyrodą i subtropikalną ankaranską roślinnością. Wtedy rozpowszechnił się pogląd, że tutejszy klimat jest odpowiedni dla terapeutycznego leczenia chorób płuc i kości za pomocą słońca i morza. Dlatego działalność lecznicza stała się bardzo intensywna na obszarze Ankaranu (od rozpadu Prowincji Iliryjskich do wybuchu I wojny światowej). Powstały też na tym terenie sanatoria gruźlicze (dzisiejsze koszary słoweńskiej marynarki wojennej i okoliczne budynki), a w 1909 dziecięce sanatorium nadmorskie dla dzieci z gruźlicą kości.
Ankaran dziś.
Klasztor działał po I wojnie światowej jako hotel, jako część oferty turystycznej razem z terenami dla gier i kąpieliskiem św. Mikołaja (otwartym w 1925). Po II wojnie światowej na terenie klasztoru rozwinął się kompleks hotelowy i kempingowy Adria, do dziecięcego sanatorium nadmorskiego zaś wprowadził się szpital ortopedyczny Valdoltra. Na Debelim rtiču ("Grubym Przylądeczku") założono później sanatorium młodzieżowe. W sanatorium gruźliczym zaś do 1985 działał szpital Ankaran, później przeprowadzony jako oddział internistyczny do szpitala Izola.
Na fundamencie wszystkich tych ośrodków, które powstały na obszarze dzisiejszego Ankaranu po II wojnie światowej, zaczęło się też budować dzisiejsze osiedle. Najpierw jako osiedle mieszkaniowe dla pracowników wszystkich ośrodków, później zaś też jako samodzielna miejscowość.
Główną komórką dla rozwoju turystyki w rejonie jest Towarzystwo Turystyczne Ankaran. Miejscowość jest końcowym (albo początkowym) punktem Słoweńskiego Szlaku Górskiego.

</doc>
<doc id="2925419" url="https://pl.wikipedia.org/wiki?curid=2925419" title="Przywrotnik miękki">
Przywrotnik miękki

Przywrotnik miękki ("Alchemilla mollis" (Buser) Rothm.) – gatunek roślin z rodziny różowatych ("Rosaceae"). Występuje naturalnie w Azji Mniejszej (Turcja) oraz w Rumunii i na Ukrainie.
Uprawa oraz zastosowanie.
Przywrotnik miękki lubi stanowiska półcieniste. Niewybredny jeśli chodzi o glebę, pod warunkiem wystarczającej wilgoci. pH od obojętnego do lekko zasadowego. Używana w ogrodach naturalistycznych, na rabaty oraz skarpy. Sadzenie około 5 szt. na 1 m². Nie należy sadzić rośliny pod dębami oraz lipami i innymi roślinami, które wrażliwe są na ataki grzybów sadzakowych ze względu, że liście przywrotnika są bardzo podatne.
Roślina jest rzadko atakowana przez szkodniki, nie choruje. Jest mrozoodporna. Rozmnaża się wiosną lub jesienią przez podział.
Badania przeprowadzone w 2015 roku na przywrotniku miękkim wykazały, że rozwój endometriozy został istotnie zmniejszony za pomocą wyciągu z części nadziemnej rośliny. 
Odmiany.
Uprawiane w Polsce odmiany przywrotnika miękkiego:

</doc>
<doc id="2925421" url="https://pl.wikipedia.org/wiki?curid=2925421" title="Bertil Tallberg">
Bertil Tallberg

Bertil Tallberg (ur. 17 września 1883 w Helsinkach, zm. 20 kwietnia 1963 tamże) – fiński przedsiębiorca i żeglarz, olimpijczyk, zdobywca brązowego medalu w regatach na Letnich Igrzyskach Olimpijskich w 1912 roku w Sztokholmie.
Na Letnich Igrzyskach Olimpijskich 1912 zdobył brąz w żeglarskiej klasie 8 metrów. Załogę jachtu "Lucky Girl" tworzyli również Gunnar Tallberg, Emil Lindh, Arthur Ahnger i Georg Westling.
Szkołę średnią ukończył w 1903 roku, następnie studiował w Anglii i Francji, a po śmierci ojca wraz z bratem przejęli rodzinne przedsiębiorstwo. Po jego rezygnacji z funkcji dyrektora generalnego objął to stanowisko na początku 1929 roku i piastował je do roku 1949, prezesem zarządu pozostał zaś aż do śmierci. Zasiadał także we władzach branżowych organizacji.
Otrzymał Order Lwa Finlandii oraz Order Gwiazdy Polarnej.
Brat Gunnara, dziadek Henrika, Johana i Petera, pradziadek Mathiasa – wszyscy rywalizowali w żeglarstwie na igrzyskach olimpijskich.

</doc>
<doc id="2925423" url="https://pl.wikipedia.org/wiki?curid=2925423" title="Appiah">
Appiah



</doc>
<doc id="2925424" url="https://pl.wikipedia.org/wiki?curid=2925424" title="Hiroyuki Ebihara">
Hiroyuki Ebihara

 – japoński bokser, dwukrotny zawodowy mistrz świata kategorii muszej.
Rozpoczął karierę boksera zawodowego w 1959. Do końca 1963 walczył wyłącznie w Japonii. Stoczył w tym czasie 40 walk, z których przegrał tylko jedną (24 grudnia 1960 pokonał go przyszły mistrz świata Masahiko „Fighting” Harada) i jedną zremisował, a 38 zakończyło się jego zwycięstwem. 31 grudnia 1962 wygrał na punkty z innym przyszłym mistrzem świata Chartchaim Chionoim.
18 września 1963 w Tokio Ebihara znokautował w 1. rundzie mistrza świata w wadze muszej Pone Kingpetcha i odebrał mu pas mistrzowski. W rewanżu 23 stycznia 1964 w Bangkoku Kingpetch wygrał niejednogłośnie na punkty i odzyskał tytuł mistrza świata.
Następnie Ebihara wygrał kolejne 14 walk, w tym dwie z Efrenem Torresem (30 kwietnia 1964 w Los Angeles niejednogłośnie na punkty oraz 5 maja 1965, również w Los Angeles, przez techniczny nokaut w 7. rundzie). 15 lipca 1966 w Buenos Aires zmierzył się w walce o mistrzostwo świata federacji WBA w wadze muszej z obrońcą tytułu Horacio Accavallo, ale przegrał jednogłośnie na punkty. W walce rewanżowej, gdzie również tytuł był stawką, Accavallo zwyciężył niejednogłośnie. Po tej walce Accavallo zakończył karierę bokserską.
WBA wyznaczyła do walki o wakujący tytuł Ebiharę i José Severino. 30 marca 1969 w Sapporo Ebihara zwyciężył na punkty i ponownie został mistrzem świata. Stracił tytuł już w pierwszej obronie 19 października tego roku w Osace po porażce z Bernabe Villacampo. Po tej walce zakończył karierę. Zmarł w 1991.
Jeden z pokémonów Hitmonchan jest w wersji japońskiej zwany "Ebiwarā" od nazwiska Ebihary.

</doc>
<doc id="2925428" url="https://pl.wikipedia.org/wiki?curid=2925428" title="Epiplatys dageti monroviae">
Epiplatys dageti monroviae



</doc>
<doc id="2925429" url="https://pl.wikipedia.org/wiki?curid=2925429" title="Epiplatys dageti dageti">
Epiplatys dageti dageti



</doc>
<doc id="2925433" url="https://pl.wikipedia.org/wiki?curid=2925433" title="Rynek spot">
Rynek spot



</doc>
<doc id="2925436" url="https://pl.wikipedia.org/wiki?curid=2925436" title="Gunnar Tallberg">
Gunnar Tallberg

Gunnar Tallberg (ur. 23 grudnia 1881 w Helsinkach, zm. 27 sierpnia 1931 tamże) – fiński przedsiębiorca i żeglarz, olimpijczyk, zdobywca brązowego medalu w regatach na Letnich Igrzyskach Olimpijskich w 1912 roku w Sztokholmie.
Na Letnich Igrzyskach Olimpijskich 1912 zdobył brąz w żeglarskiej klasie 8 metrów. Załogę jachtu "Lucky Girl" tworzyli również Emil Lindh, Arthur Ahnger, Bertil Tallberg i Georg Westling.
Studiował za granicą, a po śmierci ojca wraz z bratem przejęli rodzinne przedsiębiorstwo. Ze względu na zły stan zdrowia zrezygnował z funkcji dyrektora generalnego w 1928 roku, trzy lata później zmarł.
Brat Bertila, którego wnukami byli Henrik, Johan i Peter Tallbergowie – wszyscy rywalizowali w żeglarstwie na igrzyskach olimpijskich.

</doc>
<doc id="2925445" url="https://pl.wikipedia.org/wiki?curid=2925445" title="Nea Salamina Famagusta Larnaka">
Nea Salamina Famagusta Larnaka



</doc>
<doc id="2925449" url="https://pl.wikipedia.org/wiki?curid=2925449" title="24 Brygada Moździerzy Ciężkich">
24 Brygada Moździerzy Ciężkich



</doc>
<doc id="2925450" url="https://pl.wikipedia.org/wiki?curid=2925450" title="Condla mac Coelbad">
Condla mac Coelbad

Condla mac Coelbad lub Conla mac Coilbad – król Dál nAraidi w drugiej połowie V w., syn Caelbada, legendarnego króla Ulsteru i na wpół legendarnego zwierzchniego króla Irlandii. Według "Księgi z Leinsteru" następca Sarana mac Coelbad, a poprzednik Fiachry I Lonna (Fachtny mac Coilbad) (MS folio 41e). Ci byli jego braćmi. Condla pozostawił po sobie syna Eochaida mac Condlai (zm. 553 r.), przyszłego króla Dál nAraidi oraz Ulaidu (Ulsteru). Tradycyjna chronologia panowania Caelbada i Sarana została błędnie ustalona na połowę IV w., zamiast na połowę V w. Condla prawdopodobnie zmarł ok. 480 r. 

</doc>
<doc id="2925453" url="https://pl.wikipedia.org/wiki?curid=2925453" title="Esox lugubrosus">
Esox lugubrosus



</doc>
<doc id="2925454" url="https://pl.wikipedia.org/wiki?curid=2925454" title="Esox depraudus">
Esox depraudus



</doc>
<doc id="2925455" url="https://pl.wikipedia.org/wiki?curid=2925455" title="Esox australis">
Esox australis



</doc>
<doc id="2925456" url="https://pl.wikipedia.org/wiki?curid=2925456" title="Esox lucius aralensis">
Esox lucius aralensis



</doc>
<doc id="2925457" url="https://pl.wikipedia.org/wiki?curid=2925457" title="Trematina foveolata">
Trematina foveolata



</doc>
<doc id="2925458" url="https://pl.wikipedia.org/wiki?curid=2925458" title="Lucius lucius">
Lucius lucius



</doc>
<doc id="2925459" url="https://pl.wikipedia.org/wiki?curid=2925459" title="Luccius vorax">
Luccius vorax



</doc>
<doc id="2925460" url="https://pl.wikipedia.org/wiki?curid=2925460" title="Esox reichertii baicalensis">
Esox reichertii baicalensis



</doc>
<doc id="2925461" url="https://pl.wikipedia.org/wiki?curid=2925461" title="Esox lucius bergi">
Esox lucius bergi



</doc>
<doc id="2925462" url="https://pl.wikipedia.org/wiki?curid=2925462" title="Hjärtan som mötas">
Hjärtan som mötas

Hjärtan som mötas – szwedzki niemy film dramatyczny z 1914 roku w reżyserii Victora Sjöströma.

</doc>
<doc id="2925463" url="https://pl.wikipedia.org/wiki?curid=2925463" title="Esox lucius atrox">
Esox lucius atrox



</doc>
<doc id="2925464" url="https://pl.wikipedia.org/wiki?curid=2925464" title="Esox lucioides">
Esox lucioides



</doc>
<doc id="2925465" url="https://pl.wikipedia.org/wiki?curid=2925465" title="Esox estor">
Esox estor



</doc>
<doc id="2925466" url="https://pl.wikipedia.org/wiki?curid=2925466" title="Esox boreus">
Esox boreus



</doc>
<doc id="2925471" url="https://pl.wikipedia.org/wiki?curid=2925471" title="Emil Lindh">
Emil Lindh

Emil Alexander Lindh (ur. 15 kwietnia 1867 w Helsinkach, zm. 3 września 1937 tamże) – fiński żeglarz i aktor, olimpijczyk, zdobywca brązowego medalu w regatach na Letnich Igrzyskach Olimpijskich w 1912 roku w Sztokholmie.
Na Letnich Igrzyskach Olimpijskich 1912 zdobył brąz w żeglarskiej klasie 8 metrów. Załogę jachtu "Lucky Girl" tworzyli również Gunnar Tallberg, Arthur Ahnger, Bertil Tallberg i Georg Westling.
Aktor filmowy i teatralny, zagrał w ośmiu filmach.
Ojciec Tora-Kristiana Lindha, również żeglarza-olimpijczyka.

</doc>
<doc id="2925477" url="https://pl.wikipedia.org/wiki?curid=2925477" title="Lovrenška jezera">
Lovrenška jezera

Lovrenškie jeziora (słoweń. "Lovrenška jezera") – jeziora i mokradła na Pohorskim torfowisku.
Jeziorka leżą na powierzchni około 16 ha między Planinką (1392 m n.p.m.) i Muljevim vrhem (1533 m), w dorzeczu potoków Radolnje, Mislinje i Velke. Jeziorka są niewielkie i mają głębokość do 1,2 m. Po zaprzestaniu wypasu zarasta je kosodrzewina, która przechodzi na obydwu stronach mokradła na bardziej stromym zboczu w las świerkowy. Jeziorek jest 11–22, w zależności od pojemności i trwałości stojącej wody. Najwyższe jeziorko leży na wysokości 1529 m, najniższe zaś na wysokości 1517 m. Przy najwyżej leżącym jeziorku jest postawiona drewniana wieża widokowa. Lovrenškie jeziora są atrakcją przyrodniczą i turystyczną Pohorja. Z hotelu na Rogli jest wytyczony i oznaczony łatwy szlak pieszy.

</doc>
<doc id="2925482" url="https://pl.wikipedia.org/wiki?curid=2925482" title="Danuta Gellnerowa">
Danuta Gellnerowa

Danuta Gellnerowa (Danuta Kornelia Gellner) (ur. 12 lutego 1920 we Lwowie, zm. 11 maja 2003 w Warszawie) – polska poetka, autorka książek dla dzieci. Matka poetki Doroty Gellner.
Życiorys.
Ukończyła w roku 1939 Gimnazjum i Liceum Ogólnokształcące o profilu humanistycznym w Stanisławowie. Jako poetka dla dzieci debiutowała w roku 1951 na łamach czasopisma "Iskierki".
Przez wiele lat współpracowała z dziecięcymi czasopismami: "Świerszczykiem" ("Świerszczyk-Iskierki") (w latach 1951–2002), "Misiem" (w latach 1959–2003), "Płomyczkiem" (lata 1960–1992), "Ciuchcią" (w latach 1995–1996) i "Pentliczkiem" (w latach 1996–1997) zamieszczając w nich ponad 500 utworów (wiersze, inscenizacje, teksty piosenek).
Piosenki z jej tekstami nadawane były przez Polskie Radio i śpiewane w programach telewizyjnych. W dorobku swoim ma również kilka słuchowisk radiowych nadawanych w latach pięćdziesiątych przez rozgłośnię radiową w Bydgoszczy. Debiutem książkowym były "Opowieści starej sowy" w 1960 r. Dziewięć książek opublikował Instytut Wydawniczy „Nasza Księgarnia” ("Balony Jacka" ukazały się również w przekładzie na język francuski, a "Gdzie jesteś misiu" – na francuski i hiszpański). Siedem pozycji zostało wydanych w postaci broszurowej (Wydawnictwa Ligi Ochrony Przyrody). Utwory Danuty Gellnerowej zamieszczane są w antologiach, podręcznikach, przewodnikach metodycznych dla nauczycieli i innych publikacjach wydawnictw edukacyjnych.
Dzieła.
Książki Danuty Gellnerowej:
Książki wydane przez Wydawnictwo Ligi Ochrony Przygody:
Wybrane piosenki z tekstami Danuty Gellnerowej:
Wybrane inscenizacje autorstwa Danuty Gellnerowej:
Antologie zawierające utwory Danuty Gellnerowej:
Inscenizacje zamieszczone w książce "Teatrzyk przedszkolaka"

</doc>
<doc id="2925484" url="https://pl.wikipedia.org/wiki?curid=2925484" title="Fergna mac Óengusa">
Fergna mac Óengusa

Fergna mac Óengusa (zm. 557 r.) – król Ulaidu (Ulsteru) z dynastii Dál Fiatach od 553 r. do swej śmierci, bratanek króla Ulaidu Muiredacha II Muinderga („z Czerwoną Szyją”), syn Óengusa Ibdacha, syna prawdopodobnego króla Ulsteru Forga mac Dalláin oraz kobiety pochodzącej z Ibdaig.
Wstąpił na tron Ulaidu po Eochaidzie V mac Condlai, pochodzącego z konkurencyjnej dynastii Dál nAraidi. W źródłach są rozbieżności do liczby lat rządów Fergny. "Księga z Leinsteru" podała pięć lat, zaś „Tablica Synchronistyczna Laud” cztery lata rządów nad Ulaidem.
Poległ w bitwie pod Druim Cleithe (Kilclief, hr. Down) z ręki kuzyna Demmána mac Cairill, który miał poparcie Uí Echach nÁrda, innej linii Dál Fiatach. W wyniku tej bitwy, boczna linia Ui Ibdaig została odsunięta od tronu Ulaidu. Nazwa Uí Ibdaig jest różnie interpretowana przez uczonych. Sugerują oni, że Ibdaig to epitet wyprowadzony z Ibdachu = Fir Ebudaci = ludzie z Hebrydów. Niektórzy identyfikują ich z ludem Fir Iboth.

</doc>
<doc id="2925487" url="https://pl.wikipedia.org/wiki?curid=2925487" title="Demmán mac Cairill">
Demmán mac Cairill

Demmán mac Cairill (zm. 572 r.) – król Ulaidu (Ulsteru) z dynastii Dál Fiatach od 557 r. do swej śmierci, syn Cairella I Coscracha mac Muiredaig, króla Ulaidu.
Według tradycji był wychowany przez Domangarta mac Predae, prawdopodobnie Domangarta I Réti, króla Dál Riaty. Według innych pochodził z Uí Echach na hArda. Zdobył tron Ulaidu dzięki pokonaniu i zabiciu Fergny mac Óengusa w bitwie pod Druim Cleithe (Kilclief, ob. hr. Down). Miał w bitwie wsparcie Uí Echach nÁrda (boczna linia Dál Fiatach). W 572 r. zginął z ręki pasterzy Boirenn. "Księga z Leinsteru" podała, że panował jedenaście, zaś „Tablica Synchronistyczna Laud” czternaście lat nad Ulaidem.
Jego żoną była Garb z Cenél nEógain, córka Illanna mac Eógain, wnuka Nialla I od Dziewięciu Zakładników, arcykróla Irlandii. Demmán miał pięciu synów:

</doc>
<doc id="2925489" url="https://pl.wikipedia.org/wiki?curid=2925489" title="Báetán mac Cairill">
Báetán mac Cairill

Baétán mac Cairill (zm. 581 r.) – król Ulaidu (Ulsteru) z dynastii Dál Fiatach od 572 r. do swej śmierci, syn Cairella I Coscracha mac Muiredaig i brat Demmána mac Cairill, królów Ulaidu. Przypuszczalnie jeden z najpotężniejszych władców Irlandii VI wieku.
Báetán objął tron Ulaidu po śmierci swego brata Demmána mac Cairill. W ciągu swego krótkiego panowania zbudował znaczenie militarne swego kraju. Posiadał zakładników z Munsteru. Otrzymywał trybut z całej Irlandii oraz Szkocji, gdzie zajmował twierdzę Lethet. Źródła przypisują mu „oczyszczenie” wyspy Man, czyli zapewne przepędzenie rodu Conailli Muithemne. Wykorzystując uwagę Dalriady ekspansją na szkockie ziemie, zażądał od jej króla hołdu. Został on złożony w Rinn Seimne na półwyspie Islandmegee w hr. Antrim w 574 lub 575 r. "Kroniki Ulsteru" podały, że w 577 r. doszło do wyprawy Ulaidu na wyspę Man, zaś w 578 r. do ucieczki z tejże wyspy. Po śmierci Báetána mac Cairill władza nad Ulaidem przeszła na konkurencyjną dynastię Dál nAraidi, w osobie króla Áeda Duba („Czarnego”) mac Suibne.
Báetán poślubił Cumne Dub („Czarna”), córkę Furadrána, syna Bécca z Uí Tuirtre (plemię Aírgialla na zachód od jeziora Lough Neagh na terenie ob hr. Tyrone), z którym mógł mieć przymierze. Ta była później żoną jego bratanka, Fiachny mac Demmáin. Potomkowie Báetána nie utrzymali przy sobie królewskości, która przeszła na potomków jego brata, klanu Demmáin. Synowie jego zostali zabici przez Máel Dúina mac Fíachnai, syna Cumne Dub i Fiachny III w 605 r. Potomków miał tylko Cu Garbraidi (ok. 700 r.), syn Flanda, syna Fergala, syna Dairchella, syna Báetána mac Cairill.

</doc>
<doc id="2925490" url="https://pl.wikipedia.org/wiki?curid=2925490" title="Piotr Pawlina">
Piotr Pawlina

Piotr Pawlina (ur. 18 września 1913 w Ujściu Jezuickim, zm. 6 października 1981 w Kielcach) – polski działacz ruchu ludowego, dowódca oddziału partyzanckiego Batalionów Chłopskich, poseł na Sejm PRL II kadencji.
Życiorys.
Urodził się 18 września 1913 roku w Ujściu Jezuickim w rodzinie chłopskiej. Był synem Leona i Jadwigi, miał brata Władysława. Po ukończeniu szkoły podstawowej, po przeprowadzce razem z rodzicami zamieszkał w Szczytnikach w powiecie stopnickim. Służbę wojskową odbył w 4 Pułku Piechoty Legionów w Kielcach. W latach 1933–1939 był współorganizatorem kół Stronnictwa Ludowego i kół Związku Młodzieży Wiejskiej „Wici” oraz organizatorem manifestacji antysanacyjnych, strajku chłopskiego i bojkotu wyborów do Sejmu. W tym czasie był dwukrotnie aresztowany i osadzony w więzieniu w Kielcach.
W czasie II wojny światowej razem z ruchem ludowym zszedł do podziemia i utworzył oddział partyzancki Batalionów Chłopskich.
Dowodząc wspomnianym oddziałem 10 czerwca 1944 roku, dokonał pierwszego ataku na więzienie w Pińczowie. W czasie akcji uwolniono 281 więźniów. Zdobyto broń i umundurowanie. 1 sierpnia 1944 roku dowodził jednym z dwu oddziałów Batalionów Chłopskich, które we wsi Strzelce zaatakowały tabor wojskowy. W czasie walki zginęło 14 żołnierzy niemieckich, a 9 rozbrojono.
Po zakończeniu wojny napisał książkę: "Podziemni żołnierze wolności. Wspomnienia dowódcy oddziału partyzanckiego BCh", którą opatrzył dedykacją: "Żołnierzom BCh, którzy oddali życie w walce o wolność ziemi kieleckiej, w hołdzie". W 1957 roku został posłem Sejmu PRL. Zmarł 6 października 1981 roku w Kielcach.

</doc>
<doc id="2925492" url="https://pl.wikipedia.org/wiki?curid=2925492" title="Arthur Ahnger">
Arthur Ahnger

Arthur Ahnger (ur. 28 lutego 1886 w Raseborgu, zm. 7 grudnia 1940 w Helsinkach) – fiński żeglarz, olimpijczyk, zdobywca brązowego medalu w regatach na Letnich Igrzyskach Olimpijskich w 1912 roku w Sztokholmie.
Na Letnich Igrzyskach Olimpijskich 1912 zdobył brąz w żeglarskiej klasie 8 metrów. Załogę jachtu "Lucky Girl" tworzyli również Gunnar Tallberg, Emil Lindh, Bertil Tallberg i Georg Westling.

</doc>
<doc id="2925493" url="https://pl.wikipedia.org/wiki?curid=2925493" title="Áed I Dub">
Áed I Dub

Áed I Dub („Czarny”) (zm. 588 r.) – król Dál nAraidi z ludu Cruithni jako Áed II Dub od 563 r., król Ulaidu (Ulsteru) od 581 r. do swej śmierci, syn Suibne’a Araide, prawdopodobnie z dynastii Uí Chóelbad z Mag Line.
Według Księgi z Leinsteru Áed objął tron Dál nAraidi po niejakim Áedzie I Breccie (zm. 563 r.). Zabił ostatniego pogańskiego zwierzchniego króla Irlandii, Diarmaita I mac Cerbaill w 565 r. Do zdarzenia doszło w Ráith Becc, na równinie Mag Line (Moylinny, koło Larne), leżącej w Dál nAraidi. Według tradycji głowę zabitego zaniesiono do Clonmacnois, zaś ciało pochowano w Condiri. 
Kroniki Irlandii nie są zgodne, co do chronologii rządów nad Ulaidem. "Księga z Leinsteru" podała błędnie, że Áed nastąpił po niejakim Daigu mac Cairill, rzekomym bracie Báetána mac Cairill, panującym dziesięć lat. Według tego źródła Aed miał rządzić nad Ulaidem pięć lat (MS folio 41c). Natomiast „Tablica Synchronistyczna Laud” zanotowała, że panował siedem lat („Aed Dub m[ac] Suibne. uii.”, fo. 116 b). W 581 r. Áed objął tron Ulaidu po śmierci Báetána mac Cairill. Po siedmiu latach swych rządów został zabity w 588 r. Tron Dál nAraidi i Ulaidu przeszedł na Fiachnę II Lurgana mac Báetáin, wnuka króla Eochaida mac Condlai (zm. 553 r.)

</doc>
<doc id="2925495" url="https://pl.wikipedia.org/wiki?curid=2925495" title="Witold Cisło">
Witold Cisło

Witold Robert Cisło – polski kompozytor, producent i multiinstrumentalista.
Życiorys.
Absolwent PSM I stopnia w Nowej Soli (klasa gitary) oraz PSM II stopnia w Zielonej Górze w klasie perkusji profesora Grzegorza Buckiego.
Ukończył Technikum Elektryczne w Nowej Soli, studiował w Wyższej Szkole Pedagogicznej w Zielonej Górze na wydziale muzycznym.
Od roku 1991 rozpoczął współpracę z orkiestrą symfoniczną Filharmonii Zielonogórskiej im. Tadeusza Bairda pod dyr. Czesława Grabowskiego. Współpraca trwała przez kolejne 7 lat jako perkusista z orkiestrą symfoniczną odbył liczne tournée zagraniczne po całej Europie oraz nagrał płytę "Odwieczne Pieśni" (Dux 1997).
Podjął również współpracę muzyczną z Teatrem Lubuskim w Zielonej Górze akompaniując w wielu sztukach teatralnych min. „Songi” Bertolda Brechta w inscenizacji reżysera Tomasza Dutkiewicza /obecnie dyr. teatru Komedia w Warszawie/, która z powodzeniem wystawiana była na deskach greckiego teatru „SIMIJO” w Atenach.
Od 1992 perkusista zespołu "Konferansjer" z solistami: Dagmarą Koroną-Persowską oraz Markiem Dyjakiem, zdobywając liczne nagrody i wyróżnienia na Festiwalach Studenckich min. w Krakowie, „Fama” w Świnoujściu, „Łykend” we Wrocławiu. Piosenki zespołu “Bałagany”, “Kowalska”, “Dzień dobry” ukazały się na składankach “Cytryna”, “Kraina łagodności” i do dziś goszczą w programach rozgłośni radiowych.
W roku 1995 wyjeżdża do Wiednia, gdzie poznaje rezydującego tam amerykańskiego pieśniarza, kompozytora Willy Bella. Współpraca, trwająca do dziś, zaowocowała nagraniem wspólnej płyty „Just hanging Round” (perkusja, gitary, bas) i licznymi koncertami w Austrii, Niemczech, na Cyprze i w Australii.
W 1999 r. po przeprowadzce do Warszawy dołącza do zespołu Mirosława Czyżykiewicza, z którym poza koncertami nagrywa płytę „Allez” (perkusja).
W tym czasie również wziął udział w nagraniu płyty Vojty Zicha – czeskiego wirtuoza banjo – „Drucha Miza” (perkusja, bas).
Na przestrzeni 2003-2005 r. zaczął pracę nad własną płytą, do której zaprosił Willy Bella (autora ang. tekstów) i wokalistę Krzysztofa Kiljańskiego. W tym czasie powstał materiał składający się na płytę „In the Room” (Kayax), premiera której odbyła się 24.01.2005 i po dwóch miesiącach uzyskała ona status złotej (35 tys. egz.), a do końca 2005 status platynowej (70 tys.).
Utwór “Stay” zapowiadający płytę wziął udział w eliminacjach krajowych do konkursu Eurowizji 2004.
Singiel z płyty – Prócz ciebie, nic – kompozycja Witolda Cisły z tekstem Kayah została na festiwalu w Opolu 2005 przebojem roku.
Kolejny utwór z płyty “I don't where life is going” wziął udział w konkursie o Bursztynowego Słowika na festiwalu w Sopocie 2005 r.
W roku 2005 reedycja płyty „In the Room” zawierająca dodatkowe 3 nowe piosenki, m.in. “Od Świąt do Świąt”, która później ukazuje się także na rozmaitych składankach.
W roku 2009 singiel “Noce bez gwiazd” – Lora Szafran&amp;Witold Cisło, /Witold Cisło – kompozycja, aranżacja, produkcja i nagranie wszystkich instrumentów/.
W roku 2010 zaprasza wokalistę Piotra Karpienię do udziału w swoim kolejnym autorskim projekcie i jako kompozytor, aranżer, producent, wykonawca wszystkich partii instrumentalnych oprócz: /partie smyczków, dodatkowy fortepian – Jacek Subociałło, kontrabas – Maciej Szczyciński, trąbka – Jerzy Małek/, wydanym w 2012 jako płyta “Mój Swiat” – Piotr Karpienia &amp; Witold Cisło (SONY MUSIC).
Członek zespołu Kameleon pod kierownictwem Hadriana Filipa Tabęckiego.

</doc>
<doc id="2925497" url="https://pl.wikipedia.org/wiki?curid=2925497" title="Żuraweczka">
Żuraweczka

Żuraweczka, żurawkotenella ("Heucherella") – grupa mieszańców międzyrodzajowych z rodziny skalnicowatych, dla którego taksonami rodzicielskimi są rodzaje żurawka i tiarella. Rośliny uprawiane jako ozdobne.
Morfologia.
Żuraweczki mają okazałe, groniaste kwiatostany wyrastające na pędach o długości około 40 cm ponad liśćmi. Złożone z licznych białych kwiatów, które rozwijają się od kwietnia do czerwca. 
Zastosowanie.
Rośliny stosowane jako byliny rabatowe do ogrodów skalnych i naturalistycznych. Tworzą zwarte kobierce (sadzone w rozstawie 40×40 cm). 

</doc>
<doc id="2925498" url="https://pl.wikipedia.org/wiki?curid=2925498" title="Real Thing Shakes">
Real Thing Shakes

Real Thing Shakes – dwudziesty singel japońskiego zespołu B’z, wydany 15 maja 1996 roku. Osiągnął 1 pozycję w rankingu Oricon i pozostał na liście przez 10 tygodni, sprzedał się w nakładzie egzemplarzy. Singel zdobył status płyty Milion.
Utwór tytułowy został wykorzystany jako piosenka przewodnia TV dramy .

</doc>
<doc id="2925499" url="https://pl.wikipedia.org/wiki?curid=2925499" title="Fiachna II Lurgan">
Fiachna II Lurgan

Fiachna II Lurgan („Noga”) lub Fiachna II mac Báetáin (zm. 626 r.) – król Dál nAraidi z ludu Cruithni oraz Ulaidu (Ulsteru) od 588 r. do swej śmierci, syn Báetána, Eochaida mac Condlai (zm. 553 r.), króla Dál nAraidi i Ulaidu.
Królestwo Dál nAraidi było faktycznie federacją plemion Cruithni, współzawodniczących ze sobą o zwierzchnictwo nad nim. Natomiast królowie Dál nAraidi i Dál Fiatach walczyli między sobą o zwierzchnictwo nad Ulaidem. Fiachna, jako król całego Ulsteru, postanowił przywrócić prawo do zwierzchnictwa nad Dalriadą. Nawiązując do swego poprzednika, Báetána mac Cairil, prowadził kampanię wojenną w Szkocji.
Zachowane listy "prímscéla" wymieniają wiersz o tytule "Sluagad Fiachna meic Báítáin co Dún nGuaire i Saxanaib" („Szturm Fiachny mac Báetáin na Dún Guaire (Bamburgh?) w królestwie Saksończyków”). Tekst ten sugeruje, że był osobą znaczącą w tych czasach. Zapewne opisywał szerzej wydarzenie lakonicznie podane w "Rocznikach Ulsteru" pod 623 r. („oblężenie Ráth Guali”). Źródła odnoszą do zorganizowanej ekspedycji przeciw twierdzy królów Northumbrii w Bamburgh Castle (irl. Dún Guaire). Nie wiadomo natomiast jaki był wynik tejże wyprawy.
Saga z VIII w., "Compert Mongáin", opowiada czyny na wpół legendarnego syna Mongána. Żona Fiachny została poczęta przez boga morza, Manannána mac Lir, podczas gdy mąż w tym czasie prowadził kampanię przeciw Áedánowi mac Gabráin z Dál Riaty. Mongán zginął w bitwie przeciw Brytom z królestwa Strathclyde.
W 626 r. Fiachna II mac Báetáin poległ w bitwie pod Leithet Midind. Został pokonany przez Fiachnę mac Demmáin z Dál Fiatach, który zajął po nim tron Ulaidu. Jego synami byli:

</doc>
<doc id="2925501" url="https://pl.wikipedia.org/wiki?curid=2925501" title="Georg Westling">
Georg Westling

Georg Gustaf Westling (ur. 24 sierpnia 1879 w Helsinkach, zm. 14 listopada 1930 w Helsinkach) – fiński żeglarz, olimpijczyk, zdobywca brązowego medalu w regatach na Letnich Igrzyskach Olimpijskich w 1912 roku w Sztokholmie.
Na Letnich Igrzyskach Olimpijskich 1912 zdobył brąz w żeglarskiej klasie 8 metrów. Załogę jachtu "Lucky Girl" tworzyli również Gunnar Tallberg, Emil Lindh, Arthur Ahnger i Bertil Tallberg.

</doc>
<doc id="2925506" url="https://pl.wikipedia.org/wiki?curid=2925506" title="Fiachna III mac Demmáin">
Fiachna III mac Demmáin

Fiachna III mac Demmáin (zm. 627 r.) – król Ulaidu (Ulsteru) z dynastii Dál Fiatach od 626 r. do swej śmierci, syn króla Ulaidu Demmána mac Cairill oraz Garb z Cenél nEógain, córki Illanna mac Eógain, wnuka Nialla I od Dziewięciu Zakładników, arcykróla Irlandii.
Pierwsza wzmianka o nim w kronikach irlandzkich dotyczy jego udziału w bitwie pod Cúl Choíl (prawdopodobnie Kilkeel, ob. hrabstwo Down) w 602 r. Uciekł z bitwy, dając zwycięstwo królowi Ulaidu, Fiachnie II mac Báetáin z Dál nAraidi. Ta bitwa była jedną z wielu walk tych dwu rywalizujących klanów o zwierzchnictwo nad Ulaidem. W 626 r. doszło do kolejnej walki między tymi dwoma rywalami. W bitwie pod Leithet Midind w Drong (Knocklayd, ob. hrabstwo Antrim) Fiachna mac Demmáin zwyciężył Fiachnę II mac Báetáin. Ten ginąc w bitwie, utracił tron Ulaidu na rzecz rywala. Fiachna III niezbyt długo cieszył się władzą. W 627 r. został pokonany i zabity z ręki Connada Cerra (zm. 629), króla Dalriady, w bitwie pod Ard Corann. "Roczniki z Clonmacnoise" podały, że to była zemsta za śmierć Fiachny II mac Báetáin.
Rodzina.
Jego żonami były: Cumne Dub („Czarna”), córka Furadrána, syna Bécca z Uí Tuirtre, oraz Cumne (Cummíne) Find („Biała”), córka Báetána, syna Eochaida V mac Condlai, króla Dál nAraidi i Ulaidu. Pierwsza z nich była wcześniej żoną jego stryja, Báetána mac Cairill (zm. 581 r.). Zaś Cumne Find była siostrą jego wroga, Fiachny II mac Báetáin. Fiachna III miał czterech synów i córkę:

</doc>
<doc id="2925508" url="https://pl.wikipedia.org/wiki?curid=2925508" title="Dzieci z Bullerbyn (ujednoznacznienie)">
Dzieci z Bullerbyn (ujednoznacznienie)



</doc>
<doc id="2925511" url="https://pl.wikipedia.org/wiki?curid=2925511" title="Żurawka amerykańska">
Żurawka amerykańska

Żurawka amerykańska ("Heuchera americana" L.) – gatunek byliny z rodziny skalnicowatych. Występuje we wschodniej części Ameryki Północnej, poza tym roślina uprawiana jako ozdobna.

</doc>
<doc id="2925512" url="https://pl.wikipedia.org/wiki?curid=2925512" title="Ribniška koča">
Ribniška koča

Ribniškie schronisko (słoweń. "Ribniška koča") – najwyżej położone schronisko górskie na Pohorju. Leży na małym płaskowyżu pod Malim Črnim vrhem w głównym grzbiecie pohorskim na wysokości 1505 m. Schronisko jest stale otwarte. Do schroniska można latem dostać się samochodem lokalna drogą z Ribnicy na Pohorju, oznaczone są też szlaki piesze. Schronisko leży na trasie Słoweńskiego Szlaku Górskiego. Oprócz schroniska są nartostrady z trzema wyciągami.
Historia.
Na miejscu, gdzie dzisiaj stoi schronisko, za Królestwa Jugosławii wybudował sobie willę wypoczynkową mariborski kupiec Josip Hutter. Podczas II wojny światowej, 9. października 1942 pohorski batalion partyzancki ją podpalili, by wojska niemieckie nie mogły utworzyć z niej swojego schronienia. Na pogorzelisku 29. listopada 1949 działacze górscy PD (Towarzystwa Górskiego) Maribor-Matica wybudowali schronisko.

</doc>
<doc id="2925515" url="https://pl.wikipedia.org/wiki?curid=2925515" title="Lamprologus leleupi longior">
Lamprologus leleupi longior



</doc>
<doc id="2925516" url="https://pl.wikipedia.org/wiki?curid=2925516" title="Lamprologus leloupi">
Lamprologus leloupi



</doc>
<doc id="2925517" url="https://pl.wikipedia.org/wiki?curid=2925517" title="Neolamprologus leleupi melas">
Neolamprologus leleupi melas



</doc>
<doc id="2925518" url="https://pl.wikipedia.org/wiki?curid=2925518" title="Neolamprologus leleupi leleupi">
Neolamprologus leleupi leleupi



</doc>
<doc id="2925519" url="https://pl.wikipedia.org/wiki?curid=2925519" title="Lamprologus leleupi melas">
Lamprologus leleupi melas



</doc>
<doc id="2925520" url="https://pl.wikipedia.org/wiki?curid=2925520" title="Port Nelson">
Port Nelson

Port Nelson - miejscowość na Bahamach, na wyspie Rum Cay. Według danych szacunkowych na rok 2013 liczy 100 mieszkańców . Ośrodek turystyczny. Dwudziesta czwarta co do wielkości miejscowość kraju.

</doc>
<doc id="2925521" url="https://pl.wikipedia.org/wiki?curid=2925521" title="Lamprologus leleupi leleupi">
Lamprologus leleupi leleupi



</doc>
<doc id="2925522" url="https://pl.wikipedia.org/wiki?curid=2925522" title="Lamprologus leleupi">
Lamprologus leleupi



</doc>
<doc id="2925524" url="https://pl.wikipedia.org/wiki?curid=2925524" title="Duncan Town">
Duncan Town

Duncan Town - miejscowość na Bahamach, na wyspie Ragged Island. Według danych szacunkowych na rok 2013 liczy 69 mieszkańców . Ośrodek turystyczny. Dwudziesta piąta co do wielkości miejscowość kraju.

</doc>
<doc id="2925525" url="https://pl.wikipedia.org/wiki?curid=2925525" title="Jeep Commander">
Jeep Commander

Jeep Commander – samochód osobowy typu SUV klasy wyższej produkowany pod amerykańską marką Jeep w latach 2005 – 2010 oraz ponownie od 2021 roku jako druga generacja.
Pierwsza generacja.
Jeep Commander I został zaprezentowany po raz pierwszy w 2005 roku.
Model Commanderpo raz pierwszy został przedstawiony światowej publiczności podczas targów motoryzacyjnych w Nowym Jorku jako nowy model plasujący się w ofercie powyżej SUV-a Grand Cherokee. Samochód wyróżniał się kanciastą stylistyką nadwozia, a co więcej - był pierwszym samochodem marki Jeep z trzema rzędami siedzeń.
Do budowy zastosowano wydłużoną płytę podlogową znaną z Jeepa Grand Cherokee, który z kolei powstał na platformie Mercedesa ML i GL, z których też otrzymały silniki Diesla 3.0 CRD. Do napędu posłużyły też silniki benzynowe: V6 3.7, V8 4.7 i V8 HEMI 5.7. Zastosowano również znany z Jeepa napęd Quadra-Drive II z blokada centralnego mechanizmu różnicowego i tylnym i przednim dyferencjałem z blokadą o ograniczonym poślizgu. Głębokość brodzenia wynosiła 60cm i była najlepsza w klasie. Również wykrzyż osi był na poziomie Jeepa Wranglera.
Sprzedaż.
Pojazdy produkowane na rynek północnoamerykański nosiły oznaczenie XK, zaś na rynek europejski - XH. Ponadto, Jeep Commander był też sprzedawany na rynku Japonii, Australii oraz Nowej Zelandii. Produkcja zakończyła się w 2010 roku na rzecz nowego wcielenia Grand Cherokee.
Druga generacja.
Jeep Commander II został zaprezentowany po raz pierwszy w 2021 roku.
Zaawansowane testy nowego modelu Jeepa o kodzie fabrycznym "598" opartego na wydłużonej platformie kompaktowego Compassa weszły w zaawansowaną fazę na przełomie 2019 i 2020 roku, kiedy po raz pierwszy sfotografowano głęboko zamaskowany egzemplarz.
Pod koniec maja 2021 roku Jeep oficjalnie zapowiedział prezentację pojazdu, potwierdzając, że otrzyma on stosowaną już w pierwszej dekadzie XXI wieku nazwę Commander. Ostatecznie samochód zadebiutował w Brazylii 3 miesiące później, w sierpniu 2021.
Pomimo bliskiego pokrewieństwa z modelem Compass, poza podobną bryłą nadwozia, linią szyb i kształtem drzwi, Jeep Commander zyskał obszerne modyfikacje wizualne. Pas przedni zyskał węższe, zmodyfikowane reflektory i zderzak, z kolei tylną część nadwozia wyróżniły wąskie, podłużne reflektory poprowadzone wzdłuż szyby.
Kluczową cechą wyróżniającą Commandera jest możliwość transportu 7 pasażerów w trzech rzędach siedzeń.
Sprzedaż.
W przeciwieństwie do poprzednika, Jeep Commander drugiej generacji został zbudowany z głównie z myślą nie o rynku amerykańskim i europejskim, lecz dla dwóch głównych państw rozwijających się: Brazylii oraz Indii. To tam producent planuje przedstawić Commandera i tam będzie on je produkować. W Indiach głównymi rywalami dla 7-osobowego SUV-a będą duże, terenowo-osobowe modele Forda i Toyoty, a model otrzymał tam inną nazwę Jeep Meridian, debiutując w pierwszym kwartale 2022 roku.

</doc>
<doc id="2925531" url="https://pl.wikipedia.org/wiki?curid=2925531" title="Dzaja Pandita">
Dzaja Pandita



</doc>
<doc id="2925536" url="https://pl.wikipedia.org/wiki?curid=2925536" title="Panchax annulatus">
Panchax annulatus



</doc>
<doc id="2925537" url="https://pl.wikipedia.org/wiki?curid=2925537" title="Aplocheilus annulatus">
Aplocheilus annulatus



</doc>
<doc id="2925542" url="https://pl.wikipedia.org/wiki?curid=2925542" title="Szeflera drzewkowata">
Szeflera drzewkowata

Szeflera drzewkowata ("Schefflera arboricola" L.) – gatunek z rodziny araliowatych. Pochodzi z wysp Hajnan i Tajwan. Strefy mrozoodporności: 10-11. Zawiera substancje, które mogą drażnić skórę i błonę śluzową.
Uprawa.
Szeflera drzewkowata wymaga jasnego albo przynajmniej półcienistego miejsca. Latem należy roślinę osłonić przed pełnym słońcem, które może spowodować żółknięcie liści. Roślina wymaga latem temperatur z zakresu 15-21ºC, zimą – 12–16ºC. 
Szeflera drzewkowata dobrze znosi krótkotrwałe chłody w granicach do 10ºC (w przypadku dłuższego utrzymywania się chłodu liście żółkną i opadają). Roślinę należy regularnie umiarkowanie podlewać, podłoże powinno być lekko wilgotne. Podłożem najlepiej jeśli jest substrat torfowy lub ziemia uniwersalna o odczynie pH 5,5-6,5. Liście należy przecierać ściereczką lekko wilgotną. Przesadzanie co 2-3 lata.

</doc>
<doc id="2925546" url="https://pl.wikipedia.org/wiki?curid=2925546" title="Podlesie (gmina Solec-Zdrój)">
Podlesie (gmina Solec-Zdrój)

Podlesie – zniesiona nazwa wsi w Polsce położona w województwie świętokrzyskim, w powiecie buskim, w gminie Solec-Zdrój.
W latach 1975–1998 miejscowość administracyjnie należała do województwa kieleckiego.
Nazwa miejscowości została zniesiona z 2022 r.

</doc>
<doc id="2925552" url="https://pl.wikipedia.org/wiki?curid=2925552" title="Stefanotis bukietowy">
Stefanotis bukietowy

Stefanotis bukietowy ("Stephanotis floribunda" Brongn.) – gatunek roślin z rodziny toinowatych. Pochodzi z Madagaskaru. 
Morfologia.
W jego naturalnym środowisku w Afryce pędy osiągają nawet do 6 m długości. W warunkach mieszkalnych dochodzi do 2,5 m. Roślina ma twarde, elastyczne pędy, jak również owalne, błyszczące, ciemnozielone liście. Okres kwitnienia przypada zazwyczaj od czerwca do września. Kwiaty są silnie pachnące.
Wymagania.
Stefanotis bukietowy wymaga jasnego pomieszczenia, jednakże osłoniętego przed bezpośrednim nasłonecznieniem. Optymalna temperatura w lecie to około 20°C natomiast zimą 12–14°C. W okresie wzrostu podlewanie obfite, letnią wodą, aby podłoże było stale lekko wilgotne. Zalecane nawożenie w okresie kwietnia-września w odstępach co 2 tygodnie. Roślina lubi próchnicze, przepuszczalne podłoże z drobnym drenażem. Jest wrażliwa na przenoszenie i zmiany miejsc.

</doc>
<doc id="2925553" url="https://pl.wikipedia.org/wiki?curid=2925553" title="Podlesie (gmina Oksa)">
Podlesie (gmina Oksa)

Podlesie – kolonia w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość należała administracyjnie do województwa kieleckiego.

</doc>
<doc id="2925554" url="https://pl.wikipedia.org/wiki?curid=2925554" title="Jedburgh">
Jedburgh

Jedburgh (scots "Jethart", gael. "Deadard") – miasto w Wielkiej Brytanii, w południowo-wschodniej Szkocji, w jednostce administracyjnej Scottish Borders, położone nad rzeką Jed Water, około 15 km od granicy angielskiej. W 2001 roku miasto liczyło 4090 mieszkańców.
W przeszłości miasto posiadało status "royal burgh" i znajdowało się w granicach historycznego hrabstwa Roxburghshire. W mieście znajdują się ruiny zbudowanego w XII wieku klasztoru Jedburgh Abbey. Pochodzący z tego samego wieku zamek Jedburgh Castle został zburzony w 1409 roku, w jego miejscu wybudowano nieczynne obecnie więzienie znane pod tą samą nazwą.

</doc>
<doc id="2925555" url="https://pl.wikipedia.org/wiki?curid=2925555" title="Podlesie (gmina Słupia)">
Podlesie (gmina Słupia)

Podlesie – kolonia w Polsce położona w województwie świętokrzyskim, w powiecie jędrzejowskim, w gminie Słupia.
W latach 1975–1998 miejscowość należała administracyjnie do województwa kieleckiego.

</doc>
<doc id="2925558" url="https://pl.wikipedia.org/wiki?curid=2925558" title="Sansewieria gwinejska">
Sansewieria gwinejska

Sansewieria gwinejska ("Dracaena trifasciata") – gatunek roślin z rodziny szparagowatych ("Asparagaceae"). Pochodzi z Afryki równikowej (Zair, Nigeria). Uprawiany jako roślina pokojowa już od kilku stuleci. Ze względu na zagnieżdżenie dawniej wyróżnianego rodzaju sansewieria "Sansevieria" w obrębie rodzaju dracena "Dracaena", gatunek został w 2017 roku włączony właśnie do rodzaju.
Morfologia.
Sukulent liściowy. Roślina dorasta do 120 cm wysokości, jednakże zazwyczaj osiąga do 80 cm. W sprzedaży również są karłowate odmiany do 30 cm. Sansewieria gwinejska posiada długie, ostro zakończone liście o szerokości 5–6 cm i zielonej barwie z żółtawym lub kremowym brzegiem (w porównaniu do innych odmian). Kwitnięcie na początku lata.
Wymagania.
Roślina długowieczna bardzo wytrzymała na niekorzystne warunki jak susza, duże różnice temperatur lub silne nasłonecznienie. Równie dobrze rośnie w pełnym słońcu, półcieniu, jak i w cieniu. Roślina potrafi znieść spadki temperatury nawet poniżej 10 °C. Podlewanie w lecie: raz na 1-2 tygodnie w zimie nawet co 3 tygodnie. Nawożenie tylko w okresie letnim – co 3 tygodnie nawozami np. dla kaktusów. Przesadzanie dokonujemy co 2 lata (w przypadku młodszych roślin), co 3 lata w przypadku starszych.
Zastosowania.
Roślina uprawiana jest jako doniczkowa w domach. Dowiedziono, że oczyszcza powietrze wewnątrz pomieszczeń zmniejszając stężenie 4 z 5 głównych toksyn mogących skutkować syndromem chorego budynku, przy czym jednak intensywność procesu jest tak mała, że nie ma praktycznego znaczenia (dla poprawy jakości powietrza na każdym m² podłogi w pomieszczeniach musiałoby znajdować się 10 do 1000 roślin).

</doc>
<doc id="2925564" url="https://pl.wikipedia.org/wiki?curid=2925564" title="Altocumulus castellanus">
Altocumulus castellanus

Altocumulus castellanus – gatunek chmur Altocumulus. Ma postać niewielkich, kłębiastych wieżyczek lub baszt o wspólnej podstawie, co nadaje im ząbkowany wygląd. Może występować w postaci uszeregowanych linii lub też ławic.
Powiększanie się tych chmur, adekwatne do wzrastającej niestabilności w atmosferze jest oznaką tego, że w najbliższym czasie powstaną burze. Większe chmury "Altocumulus castellanus" mogą się łączyć i przekształcać w chmury Cumulus, a niekiedy nawet stopniowo w Cumulonimbus.

</doc>
<doc id="2925565" url="https://pl.wikipedia.org/wiki?curid=2925565" title="Kadrioru staadion">
Kadrioru staadion



</doc>
<doc id="2925567" url="https://pl.wikipedia.org/wiki?curid=2925567" title="Dzierążnia (powiat jędrzejowski)">
Dzierążnia (powiat jędrzejowski)

Dzierążnia – kolonia w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość należała administracyjnie do województwa kieleckiego.

</doc>
<doc id="2925568" url="https://pl.wikipedia.org/wiki?curid=2925568" title="Gawrony (gmina Oksa)">
Gawrony (gmina Oksa)

Gawrony – kolonia w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość należała administracyjnie do województwa kieleckiego.

</doc>
<doc id="2925570" url="https://pl.wikipedia.org/wiki?curid=2925570" title="Lubelski węzeł kolejowy">
Lubelski węzeł kolejowy



</doc>
<doc id="2925572" url="https://pl.wikipedia.org/wiki?curid=2925572" title="Piastów (Kędzierzyn-Koźle)">
Piastów (Kędzierzyn-Koźle)



</doc>
<doc id="2925574" url="https://pl.wikipedia.org/wiki?curid=2925574" title="Rhipsalis pilocarpa">
Rhipsalis pilocarpa

Rhipsalis pilocarpa (Loefgr.) A. Berger – gatunek roślin z rodziny kaktusowatych. Pochodzi z Brazylii ze stanów: Rio de Janeiro i São Paulo. W naturalnym środowisku jest rzadki, porasta gałęzie drzew w wilgotnych lasach tropikalnych lub fragmenty skalne. Uprawiany jest w Europie od 1904, najpierw w Anglii, kiedy to przywieziono do Royal Botanic Kew Gardens w Londynie pierwszy egzemplarz. Polecany jest wraz z innymi gatunkami rodzaju "Rhipsalis" przez Holenderską Radę Roślin Ozdobnych jako roślina o potwierdzonych właściwościach relaksacyjnych.
Morfologia.
Sukulent. Z innymi rhipsalisami łączy go podobny ołówkowaty wygląd pędów oraz zwieszający się pokrój. Jako jedyny (ang. "Hairy Stemmed Rhipsalis", tłum. "Włochate Łodygi Rypsalis", "Włochaty Rypsalis", "Owłosiony Rypsalis") spośród rhipsalisów, pokryty jest włoskami przypominającymi delikatne ciernie wyrastające kępkami z malutkich areoli. Pędy w kształcie ołówkowato-wałeczkowatym o średnicy około 3 mm. W dobrych warunkach roślina wytwarza kwiaty 2-3 razy w roku, najczęściej zimą i powtórnie latem. Kwiaty na końcach pędów, pojedyncze, dzwonkowate, szeroko otwarte od 1,5 do 2,5 cm szerokości, biało-kremowe z różowymi przebarwieniami na brzegach płatków i często z czerwonymi przebarwieniami w centrum tuby, pachnące. Owoce – kuliste, czerwone jagody, pokryte podobnie jak pędy, szczeciniastymi włoskami, zawierające czarne nasiona, pojawiają się po okwitnięciu rośliny..
Uprawa.
Łatwy i niewymagający w uprawie kaktus epifityczny. Znosi zarówno bezpośrednie działanie słońca jak i suszę. Najlepiej jednak rośnie w rozproszonym świetle spryskiwany czasem wodą dzięki czemu wytwarza więcej korzeni powietrznych. Roślina rozmnaża się bardzo łatwo przez sadzonki lub wysiew nasion. Wystarczy odciąć pędy i umieścić w wodzie lub posadzić od razu w wilgotnym podłożu. Po kilku tygodniach nastąpi dobre ukorzenienie się oraz wypuszczanie nowych pędów. Wysiane nasiona kiełkują w ciągu 1 tygodnia..

</doc>
<doc id="2925576" url="https://pl.wikipedia.org/wiki?curid=2925576" title="AZS Gdańsk (klub rugby)">
AZS Gdańsk (klub rugby)

AZS Gdańsk AZS Politechnika Gdańsk – klub rugby union z siedzibą w Gdańsku działający w latach 1956–1961. Klub powstał w styczniu 1956. Założycielem, a później trenerem i kierownikiem drużyny, był Eugeniusz Rogotka. Drużyna w 1958 zdobyła tytuł wicemistrza Polski seniorów. Sekcję rozwiązano w marcu 1961 (przed startem ligi) po odejściu najlepszych zawodników do Lechii Gdańsk. Były zarzuty o kaperowaniu zawodników przez Lechię, jednakże komisja Polskiego Związku Rugby badającą tę sprawę ich nie potwierdziła. W latach 1963 i 1964 podejmowane były próby reaktywacji zespołu.
Historia.
Początki rugby w Polsce.
Rugby w Polsce pojawiło się w latach 20. XX wieku wraz z repatriantami i misją wojskową z Francji. Wówczas został założony pierwszy klub Orzeł Biały w Warszawie. Pierwszy mecz w Polsce zagrano we Lwowie. W tym spotkaniu wystąpiły dwie piętnastki Orła Białego. Po kilku latach trudności organizacyjne spowodowały likwidację drużyny i zaprzestano gry w rugby w Polsce.
Odrodzenie rugby w Polsce nastąpiło na początku lat 50. Jednym ze środowisk, w których rugby rozwinęło się najszybciej, był Gdańsk. Dwiema pierwszymi drużynami w Gdańsku były AZS Politechnika oraz uczniowie Technikum Wychowania Fizycznego (późniejsza Lechia Gdańsk).
Zainteresowanie rugby w Polsce spowodowało, że we wrześniu 1955 zgłoszono rejestrację nowej dyscypliny sportu do GKKF. Oficjalna rejestracja nastąpiła rozporządzeniem ministra sportu z 14 grudnia 1955. Tym samym powstał Komitet Organizacji Polskiego Związku Rugby. Utworzenie związku spowodowało, że możliwa stała się rejestracja drużyn. Pierwszą oficjalną drużyną w Gdańsku była sekcja rugby AZS Politechnika Gdańska.
Formowanie się rozgrywek rugby w Polsce.
Pierwszy oficjalny sezon rugby w Polsce trwał od września do grudnia 1956. Nie było jeszcze rozgrywek centralnych, a tylko 5 rozgrywek okręgowych, które miały być eliminacją do I ligi w następnym sezonie. AZS Politechnika Gdańsk trafił do grupy gdańsko-bydgoskiej, gdzie rywalizował z Lechią Gdańsk, Stalą Gdańsk oraz Goplaną Inowrocław. AZS wygrał te rozgrywki i awansował do I ligi w następnym sezonie.
Sezon 1957.
Rozgrywki ligowe rugbyści AZS-u Gdańsk rozpoczęli od I ligi (wówczas najwyższa i jedyna centralna liga w Polsce). W pierwszym meczu rugbyści AZS Gdańsk zagrali na wyjeździe z Czarnymi Szczecin. Mecz ten został rozegrany 31 marca 1957, wynik na boisku 6:9 (3:3) został potem zweryfikowany na walkower, gdyż w zespole gospodarzy zagrał nieuprawniony zawodnik. W drugim meczu gdańszczanie pokonali Górnika Bytom 18:14 (3:6). Pierwszą porażkę ponieśli w trzeciej kolejce z późniejszym mistrzem AZS-em AWF Warszawa. W czwartej kolejce AZS zremisował 3:3 (3:3) z Górnikiem Kochłowice. W następnych meczach AZS wygrał ze Startem w Łodzi 3:6 (3:3). Mecz w Gdańsku z Górnikiem Katowice nie odbył się ze względu na niestawienie się drużyny gości.
W rundzie rewanżowej AZS Gdańsk najpierw przegrał 0:11 (0:3) w Bytomiu z miejscowym Górnikiem, a następnie zremisował jako gospodarz w Wejherowie z Grochowem Warszawa 9:9. Przegrał na wyjeździe z Górnikiem Kochłowice 5:9 oraz przegrał u siebie z AZS-em AWF Warszawą 0:30, przegrywając do przerwy tylko 0:3. Pozostałe mecze zakończyły się walkowerami na korzyść AZS-u Politechnika Gdańsk.
W lidze okręgowej wystąpiły rezerwy AZS-u Politechnika, które rywalizowały z Lechią Gdańsk, Polonią Gdańsk, Zrywem TWF Gdańsk, Wisłą Bydgoszcz, Goplaną Inowrocław oraz Posnanią Poznań.
Sezon 1958.
W sezonie 1958 po raz pierwszy w I lidze zagrało 10 zespołów, z czego z poprzedniego sezonu 4, natomiast pozostałe 6 z lig okręgowych. AZS w rundzie wiosennej był niepokonany, rozpoczął sezon od 6 zwycięstw z beniaminkami, pokonując kolejno: Posnanię 11:9 (11:6), Lotnika 3:6 (3:0), AZS Szczecin 17:8 (9:5), Włókniarza 6:9 (3:6), AZS Lublin 14:6 (8:3) oraz gdańską Lechię 6:3 (3:3). Mecz z Lechią został potem zweryfikowany jako walkower z powodu udziału nieuprawnionego zawodnika w drużynie Lechii. Mecz z mistrzem Polski AZS-em AWF Warszawa zakończył się zwycięstwem gdańszczan 9:8 (3:0). Drużyna AZS pokonała także Czarnych Bytom 8:6 (8:3). AZS Politechnika nie grał w tej rundzie w Górnikiem Kochłowice, mecz ten odbył się na zakończenie sezonu. W rundę jesienną AZS rozpoczął od porażki 8:6 (3:3) w Poznaniu z miejscową Posnanią. Następnie wygrywał mecze kolejno z Lotnikiem 14:3 (3:3), z Lechią 24:0 (19:0), AZS-em Szczecin 16:0 (3:0), Włókniarzem 18:6 (12:0), Górnikiem 11:3 (11:3), AZS Lublinem 19:3 (6:0). W Warszawie miejscowy AZS pokonał gdańszczan 6:3 (3:3). W przedostatnim meczu AZS pokonał Czarnych 6:3 (0:0). Przed ostatnim zaległym meczem rugbystom z Gdańska wystarczał remis z bonusem w meczu z Górnikiem Kochłowice. AZS przegrał jednak to spotkanie, co spowodowało, że tytuł mistrza obronił AZS AWF Warszawa, natomiast AZS Politechnika Gdańsk zdobył drugie miejsce i swój jedyny medal mistrzostw Polski.
AZS Gdańsk wygrał klasyfikację czystości gry.
Sezon 1959.
Rozgrywki ligowe 1959 zostały przeprowadzone w dwóch grupach: północnej i południowej. AZS Politechnika zagrał w grupie północnej. Dwie najlepsze drużyny awansowały do grupy finałowej grającej o miejsca 1-4, drużyny z miejsc 3 i 4 grały o miejsca 5-8. Natomiast najsłabsze grały między sobą o miejsce 9.
Rugbyści AZS rozpoczęli sezon od dwóch porażek na wyjeździe z Lechią przegrali 3:8 (0:0) oraz u siebie z AZS-em AWF Warszawa 3:9 (3:3), pozostałe mecze wygrali z Posnanią w Gdańsku 11:6 (0:3) oraz z Pionierem w Szczecinie 12:6 (6:3). W rundzie rewanżowej przegrali z AZS-em AWF Warszawa 13:6 (8:3). Zrewanżowali się Lechii, wygrywając 8:0 (3:0), a następnie wygrali z Pionierem 15:11 (6:11) oraz Posnanią 9:6 (3:6). Dzięki lepszemu bilansowi małych punktów AZS awansował do rundy finałowej.
W finałach AZS przegrał wszystkie mecze kolejno z: AZS-em Warszawą 6:17 (3:9), Czarnymi Bytom 3:6 (0:6) oraz z Włókniarzem 8:18 (5:0). Ostatecznie AZS Politechnika Gdańsk zajął czwarte miejsce.
Sezon 1960.
W 1960 rozgrywki były prowadzone w ten sam sposób, co w roku poprzednim.
Sezon 1960 AZS Gdańsk rozpoczął od porażki u siebie z Lechią 0:6 (0:3), następnie wygrał na wyjeździe z AZS-em AWF Warszawą 9:8 (3:3). W następnym meczu padł remis z Posnanią w Poznaniu 9:9 (3:6). Później AZS Gdańsk wygrywał z Pionierem w Szczecinie 17:14 (17:0). W derbach Gdańska ponownie lepsza była Lechia, która pokonała AZS 11:9 (0:6) AZS przegrał jeszcze z AZS-em AWF Warszawa u siebie 0:5 (0:5). Pozostałe dwa zwycięstwa z Posnanią 11:0 i Pionierem 23:0 nie dały już awansu do grupy finałowej.
W finałach o miejscach 5-8 odbyły się tylko dwa mecze ze względu na wycofanie się Włókniarza oraz oddanie walkowerem ostatniego meczu przez AZS Gdańsk. W meczu z Posnanią gdańszczanie przegrali 9:22 (6:16), co spowodowało, że ostatecznie zajęli 7 miejsce w lidze.
Rozwiązanie klubu i dalsza sytuacja rugby.
Przed sezonem 1961 do Lechii przeszło 9 podstawowych zawodników AZS-u Politechnika. Przejście tych zawodników spowodowało zdekompletowanie składu oraz w konsekwencji rozwiązanie sekcji rugby AZS Politechnika Gdańsk. Lechia została oskarżona o kaperowanie zawodników, jednak PZR tych zarzutów nie potwierdził.
Ostatni rok działalności AZS-u Gdańsk zbiegł się z kryzysem tej dyscypliny sportu w Polsce. Rada GKKFiT wydała uchwałę o podziale sportów na lepsze i gorsze. Rugby znalazło się w tej drugiej grupie. W 1961 nie wystartowały AZS Gdańsk, Górnik Kochłowice i Pionier Szczecin. Przybył tylko Rozwój Katowice, który grał jeden sezon. W 1962 nie wystartował Lotnik Warszawa. Natomiast w 1963 w lidze były tylko 4 zespoły. W 1963 Polski Związek Rugby dostał dotację od PKOl-u wystarczająca zaledwie na pokrycie wynajęcia biura.
Reprezentanci Polski.
W AZS-ie Politechnika Gdańsk grało 9 reprezentantów Polski (liczba meczów w reprezentacji jako zawodnicy AZS-u):

</doc>
<doc id="2925582" url="https://pl.wikipedia.org/wiki?curid=2925582" title="Pachypodium Lamera">
Pachypodium Lamera

Pachypodium Lamera ("Pachypodium lamerei" Drake) – gatunek rośliny z rodziny toinowatych ("Apocynaceae"). Pochodzi z Madagaskaru gdzie w naturalnych warunkach osiąga do 10 m wysokości.
Morfologia.
Sukulent przypominający przedstawicieli kaktusowatych – ma gruby pień najeżony kolcami. Z pnia wyrastają długie, ciemnozielone liście, które zrzucane są w okresie zimy. Na wiosnę liście znów się rozwijają. Roślina szybko rośnie – po 2-3 latach osiąga 1 m wysokości. Liście dochodzą do 40 cm długości i 11 szerokości. Pachypodium Lamera jest rośliną długowieczną, dożywającą 200 lat. Kwitnie bardzo rzadko, pojawiają się wówczas niewielkie białe kwiaty.
Wymagania.
Wymaga bardzo jasnych pomieszczeń dopuszczane jest nawet stawianie w słońcu czy też na słonecznym parapecie. Potrafi znieść wysoką temperaturę. W okresie zimy należy pilnować by nie spadła ona poniżej 15 °C. Przesadzanie na wiosnę co około dwa lata.

</doc>
<doc id="2925591" url="https://pl.wikipedia.org/wiki?curid=2925591" title="Karolina Szczygieł-Głód">
Karolina Szczygieł-Głód

Karolina Szczygieł-Głód (ur. 1 lutego 1996 w Nowym Sączu) − polska siatkarka grająca na pozycji rozgrywającej, młodzieżowa reprezentantka kraju. Zdobywczyni złotego medalu na Mistrzostwach Europy Kadetek w 2013 roku. Od grudnia 2019 roku do końca sezonu 2021/2022 występowała w drużynie Grupa Azoty PWSZ Tarnów.
Sukcesy klubowe.
Orlen Liga:
I liga:
Sukcesy reprezentacyjne.
Mistrzostw Europy Wschodniej EEVZA:
Mistrzostwa Europy Kadetek:

</doc>
<doc id="2925594" url="https://pl.wikipedia.org/wiki?curid=2925594" title="Ilha de Itamaracá">
Ilha de Itamaracá

Ilha de Itamaracá – wyspa i gmina w północno-wschodniej Brazylii, w stanie Pernambuco, w mezoregionie Metropolitana do Recife, w mikroregionie Itamaracá, położona na Oceanie Atlantyckim. Powierzchnia gminy wynosi 65,1 km², a liczba ludności w 2010 roku wyniosła 21 884. W 2000 roku gmina liczyła 15 858 mieszkańców, spośród których 12 930 (81,5%) zamieszkiwało w położonym we wschodniej części wyspy mieście Itamaracá.
Na południowo-wschodnim skraju wyspy znajduje się wzniesiony przez Holendrów w 1631 roku fort zwany Forte Orange.

</doc>
<doc id="2925596" url="https://pl.wikipedia.org/wiki?curid=2925596" title="Itamaracá">
Itamaracá



</doc>
<doc id="2925597" url="https://pl.wikipedia.org/wiki?curid=2925597" title="Nagyagit">
Nagyagit

Nagyagit – minerał klasy siarczków.

</doc>
<doc id="2925598" url="https://pl.wikipedia.org/wiki?curid=2925598" title="Itamaraca">
Itamaraca



</doc>
<doc id="2925602" url="https://pl.wikipedia.org/wiki?curid=2925602" title="Portret rzeźbiarza">
Portret rzeźbiarza

Portret rzeźbiarza – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Powszechnie przyjmuje się, iż sportretowanym mężczyzną jest włoski rzeźbiarz Pompeo Leoni. Gdy król hiszpański Filip II budował Escorial stał się jego główny nadwornym rzeźbiarzem. W 1571 roku pracował chwilowo w Toledo, gdzie na zamówienie kapituły katedry wykonywał z marmuru i brązu sarkofag św. Eugeniusza. Wykonał również popiersie Filipa II czym szczególnie się chlubił. El Greco poznał Leoniego prawdopodobnie w Madrycie a fakt iż obaj byli cudzoziemcami zbliżył ich do siebie i zostali wieloletnimi przyjaciółmi. W 1578 roku malarz ukończył portret Leoniego. Tak jak w przypadku "Portretu Giulia Clovia", obraz powstał w mieszkaniu artysty. El Greco maluje przyjaciela przy jego dziele, z młotkiem i dłutem w dłoniach.
Portret stał się inspiracją dla Velazqueza, który w 1635 namalował portret Juana Martineza Montañesa.

</doc>
<doc id="2925605" url="https://pl.wikipedia.org/wiki?curid=2925605" title="Dória">
Dória

Matheus Dória Macedo (ur. 8 listopada 1994 w São Gonçalo) – piłkarz brazylijski występujący na pozycji środkowego obrońcy.
Kariera klubowa.
Dória piłkarską karierę rozpoczął w Botafogo, którego jest wychowankiem, w 2012. W lidze brazylijskiej zadebiutował 27 maja 2012 w wygranym 3-2 wyjazdowym meczu z Coritibą. Botafogo zajęła na koniec sezonu siódme miejsce, a Dória w debiutanckim sezonie rozegrał 20 spotkań, w których zdobył bramkę w meczu z Atlético Goianiense.
Kariera reprezentacyjna.
Dória ma za sobą grę w reprezentacji Brazylii do lat 20. W 2013 uczestniczył w Mistrzostwach Ameryki Południowej U-20, na których Brazylia odpadła w pierwszej fazie rozgrywek. Dória wystąpił we wszystkich czterech meczach z Ekwadorem, Urugwajem, Wenezuelą i Peru. 6 kwietnia 2013 zadebiutował w seniorskiej kadrze podczas wygranego 4:0 towarzyskiego meczu z reprezentacją Boliwią, zastępując w 87 min. Dedé.

</doc>
<doc id="2925606" url="https://pl.wikipedia.org/wiki?curid=2925606" title="Ford Tourneo Connect">
Ford Tourneo Connect



</doc>
<doc id="2925610" url="https://pl.wikipedia.org/wiki?curid=2925610" title="Grmovškov dom pod Veliko Kopo">
Grmovškov dom pod Veliko Kopo

Grmovškov dom pod Veliko Kopo – schronisko turystyczne na Pohorju w Słowenii. 
Opis.
Grmovškowe schronisko pod Veliką Kopą leży w skrajnie zachodniej i najwyższej części Pohorja, która łączy Mislinjską i Drawską dolinę. Schronisko pod Kopą zostało wybudowane i otwarte 7. listopada 1937 i stało się ważnym punktem wycieczek i sportów zimowych. Schronisko zostało spalone w nocy z 8. na 9. października 1942. Działacze górscy wybudowali nowe i na uroczyste otwarcie wybrali 1. lipca 1947, jednak zostało trzy dni przed otwarciem spalone. mimo wszystkich trudności pracowici górołazi schronisko pod Kopą wybudowali jeszcze trzeci raz i je 4. lipca 1954 otwarli. Obecną nazwę nosi na cześć wieloletniego, zasłużonego prezesa PD (Towarzystwa Górskiego) Slovenj Gradec Miloša Grmovška. Zarządza nim PD Slovenj Gradec.
Schronisko jest stale otwarte. Od listopada do maja nie zapewnia noclegów. W pokojach 2-, 3-, 4- i 5-osobowych jest 68 miejsc, toalety są na piętrach (osobno męskie i żeńskie na każdym piętrze). Do dyspozycji jest jadalnia, pokój myśliwski z kominkiem, centralne ogrzewanie, prąd, telefon.
Widok.
Z Velikiej Kopy, drugiego najwyższego szczytu Pohorja (1541) otwiera nam się widok na wszystkie strony. W pobliżu są obszerne nartostrady i wyciągi. Na wschód i północny wschód przy czystym powietrzu otwiera nam się cały grzbiet Pohorja aż do Mariboru, na północ Alpy austriackie, na zachodniej i południowej stronie Mislinjska dolina ze Slovenj Gradcem, na zachodzie Peca, Olševa, Uršlja gora, Raduha, na południowo-zachodniej stronie Velenje, Alpy Kamińsko-Sawińskie, Menina planina, Golte.
Dostop.
Samochód: do Grmovškovego schroniska można się dostać droga asfaltową ze Slovenj Gradca (16 km)
Pieszo: z Dovžów 2,30h, ze Šmartna 3h, ze Slovenj Gradca 3,30h, z Vuhredu 4h, z Vuzenicy przez Sv. Antona na Pohorju 4,30h.

</doc>
<doc id="2925612" url="https://pl.wikipedia.org/wiki?curid=2925612" title="544 Dywizja Grenadierów (III Rzesza)">
544 Dywizja Grenadierów (III Rzesza)

544 Dywizja Grenadierów Ludowych – niemiecka dywizja z czasów II wojny światowej, powstała przez przekształcenie 544 Dywizji do Zadań Specjalnych.
Sformowana w na poligonie Grafenwöhr na mocy rozkazu z 10 lipca 1944 roku, w 29. fali mobilizacyjnej w XIII Okręgu Wojskowym, przez przekształcenie 544 Dywizji do Zadań Specjalnych. Weszła w skład LIX Korpusu Armijnego.
Struktura organizacyjna.
Stan w lipcu i październiku 1944 roku:

</doc>
<doc id="2925613" url="https://pl.wikipedia.org/wiki?curid=2925613" title="Rafael Ximeno y Planes">
Rafael Ximeno y Planes

Rafael Ximeno y Planes (hiszp. Rafael Jimeno y Planes) – hiszpański malarz. Jego prace można oglądać w Katedrze Metropolitalna w Meksyku oraz w miejscowości Cieza w Hiszpanii.
Jego ojciec był artystą pracującym w srebrze. Malarstwa uczył się u swojego wuja Luisa Antonia Planes, a następnie w Królewskiej Akademii Sztuk Pięknych San Carlos w Walencji. W 1776 roku wyjechał do Madrytu, aby kontynuować naukę w Królewskiej Akademii Sztuk Pięknych św. Ferdynanda. W stolicy został uczniem i protegowanym Manuela Monforta. Wyjechał na stypendium do Rzymu, a po powrocie do kraju dzielił aktywność zawodową między Madryt i Walencję. W 1793 roku otrzymał pozycję dyrektora Akademii San Carlos w Meksyku (był jedynym kandydatem, który się zgłosił) i wyjechał do Ameryki. W Meksyku zaprzyjaźnił się z rytownikiem Jeronimem Antoniem Gilem, któremu namalował ceniony portret.

</doc>
<doc id="2925614" url="https://pl.wikipedia.org/wiki?curid=2925614" title="Rafael Jimeno y Planes">
Rafael Jimeno y Planes



</doc>
<doc id="2925617" url="https://pl.wikipedia.org/wiki?curid=2925617" title="Przodozgryz">
Przodozgryz

Przodozgryz – jako odstępstwo od zgryzu prawidłowego może dotyczyć zarówno samych zębów jak i całych szczęk. Ważne jest ustalenie, czy szczęka i żuchwa są normalnie rozwinięte, czy też występują odstępstwa od normy (np. połączenie makrogenii – zbyt dużej żuchwy z mikrognacją – niedorozwiniętą szczęką górną). Prawie we wszystkich przypadkach przodozgryz wymaga leczenia, gdyż zaburza funkcje gryzienia i żucia, może przyczynić się do wystąpienia chorób przyzębia i zaburzeń czynności stawu skroniowo-żuchwowego, a także dlatego, że od osiągnięcia pewnego wieku można go korygować już tylko chirurgicznie.

</doc>
<doc id="2925621" url="https://pl.wikipedia.org/wiki?curid=2925621" title="Rajd Elmot 2004">
Rajd Elmot 2004

Rezultaty Rajdu Elmot ("32. Rajd Elmot"), 1. rundy Rajdowych Samochodowych Mistrzostw Polski w 2004 roku, który odbył się w dniach 4-6 maja:

</doc>
<doc id="2925625" url="https://pl.wikipedia.org/wiki?curid=2925625" title="Setophaga palmarum">
Setophaga palmarum



</doc>
<doc id="2925632" url="https://pl.wikipedia.org/wiki?curid=2925632" title="Setophaga coronata">
Setophaga coronata



</doc>
<doc id="2925638" url="https://pl.wikipedia.org/wiki?curid=2925638" title="Warszawska Szkoła Reklamy">
Warszawska Szkoła Reklamy

Warszawska Szkoła Reklamy – dwuletnia policealna szkoła założona w 1993 r. w Warszawie przez Artura Waczko jako pierwsza komercyjna szkoła reklamy w Polsce z uprawnieniami szkoły publicznej. Początkowo pod nazwą Policealnego Studium Reklamy Handlowej, instytucja działała w strukturach Fundacji Przeciw Obojętności na Rzecz Dzieci Specjalnej Troski. W 1998 r. Szkoła przyjęła nazwę marketingową Warszawska Szkoła Reklamy, a od 2000 r. zarząd nad nią przejęła spółka o tej samej nazwie.
Nauka w Szkole trwa dwa lata i odbywa się w systemie dziennym, zaocznym oraz w trybie indywidualnym. Między pierwszym a drugim rokiem nauki słuchacze odbywają praktyki zawodowe.
Absolwentami Warszawskiej Szkoły Reklamy są między innymi raper Fisz oraz aktorka Joanna Koroniewska.
Przy Warszawskiej Szkole Reklamy działają również Szkoła Wizażu i Charakteryzacji SWiCH.
Struktura.
W ramach Szkoły działają następujące placówki:
Specjalizacje.
Warszawska Szkoła Reklamy kształci w następujących specjalizacjach:
Linki zewnętrzne.
 

</doc>
<doc id="2925640" url="https://pl.wikipedia.org/wiki?curid=2925640" title="Freieslebenit">
Freieslebenit

Freieslebenit – minerał klasy siarczków.

</doc>
<doc id="2925641" url="https://pl.wikipedia.org/wiki?curid=2925641" title="Abdoulkader Kamil Mohamed">
Abdoulkader Kamil Mohamed

Abdoulkader Kamil Mohamed (ur. 1 lipca 1951 w regionie Obock) – dżibutyjski polityk, minister rolnictwa w latach 2005–2011, minister obrony w latach 2011–2013, premier Dżibuti od 1 kwietnia 2013.
Życiorys.
Abdoulkader Kamil Mohamed urodził się w 1951 w miejscowości Souali w regionie Obock. Studiował na Université de Limoges we Francji, na którym uzyskał stopień magistra nauk technicznych, ze specjalizacją w zarządzaniu wodnych i środowiskiem.
Swą karierę zawodową rozpoczął od pracy w krajowej agencji zarządzającej zasobami wodnymi, ONEAD ("Office national de l’Eau et de l’Assainissement de Djibouti"). W latach 1978–1979 pełnił funkcję jej tymczasowego dyrektora generalnego, a w latach 1983–2005 dyrektora generalnego.
W 2005 został mianowany na stanowisko ministra rolnictwa, hodowli, morza i zasobów wodnych w rządzie Dileity Mohameda Dileity. Jako minister doprowadził w latach 2006–2007 do powstania ponad dwudziestu studni w obszarach śródlądowych, co przyczyniło się do zmniejszenia problemów związanych z dostępem do wody. W latach 2007–2009, przy wsparciu MFW, Banku Światowego, Islamskiego Banku Rozwoju, Międzynarodowego Funduszu Rozwoju Rolnictwa, powołał narodowy program bezpieczeństwa żywności. Dodatkowo, przyczynił się do powstania pierwszego w Dżibuti laboratorium zajmującego się analizą produktów żywnościowych. W maju 2011 objął urząd ministra obrony narodowej.
W 1981 został wieloletnim członkiem rządzącego Ludowego Zgromadzenia na rzecz Postępu (RPP). W strukturach partii zajmował szereg stanowisk, by we wrześniu 2012 objąć funkcję jej wiceprzewodniczącego. W listopadzie 2012 objął funkcję przewodniczącego Unii na rzecz Większości Prezydenckiej (UMP), koalicji rządowej prezydenta Ismaila Omara Guelleha, grupującej również RPP.
Po wyborach parlamentarnych, 10 lutego 2008 objął mandat deputowanego do Zgromadzenia Narodowego. Po zwycięskich przez UMP kolejnych wyborach parlamentarnych z 22 lutego 2013 uzyskał reelekcję.
W związku z formowaniem nowego gabinetu po przeprowadzeniu wyborów, prezydent Guelleh 31 marca 2013 mianował go na urząd premiera. Urząd objął 1 kwietnia 2013, zastępując po dwunastu latach Dileitę Mohameda Dileitę.

</doc>
<doc id="2925642" url="https://pl.wikipedia.org/wiki?curid=2925642" title="Korea Południowa na Letnich Igrzyskach Olimpijskich 2012">
Korea Południowa na Letnich Igrzyskach Olimpijskich 2012

Koreę Południową na Letnich Igrzyskach Olimpijskich 2012, które odbyły się w Londynie reprezentowało 248 zawodników. Zdobyli oni 28 medali: 13 złotych, 8 srebrnych i 7 brązowych, zajmując 5. miejsce w klasyfikacji medalowej.
Był to szesnasty start reprezentacji Korei Południowej na letnich igrzyskach olimpijskich.
Reprezentanci.
Badminton.
Mężczyźni
Kobiety
Mieszane
Gimnastyka.
Gimnastyka sportowa.
Mężczyźni
Kobiety
Hokej na trawie.
Mężczyźni
Reprezentacja Korei Południowej w hokeju na trawie mężczyzn zajęła czwarte miejsce w rozgrywkach grupy B turnieju olimpijskiego, wygrywając dwa mecze i doznając trzech porażek. W meczu o 7. miejsce uległa reprezentacji Pakistanu.
Faza grupowa
Faza pucharowa
1. Lee Myung-ho3. Jang Jong-hyun5. Oh Dae-keun6. Lee Nam-yong7. Seo Jong-ho8. Lee Seung-il9. Yoon Sung-hoon10. You Hyo-sik11. Yeo Woon-kon13. Kang Moon-kweon14. Hyun Hye-sung15. Cha Jong-bok17. Hong Eun-seong19. Kim Young-jin23. Kang Moon-kyu32. Nam Hyun-woo
Cho Myung-jun
Kobiety
Reprezentacja Korei Południowej w hokeju na trawie kobiet zajęła czwarte miejsce w rozgrywkach grupy A turnieju olimpijskiego, wygrywając dwa mecze i doznając trzech porażek. W spotkaniu o 7. miejsce przegrała z reprezentacją Niemiec.
Faza grupowa
1. Moon Young-hui4. Kim Young-ran5. Cha Se-na6. Park Seon-mi7. Lee Seon-ok8. Park Mi-hyun9. Han Hye-lyoung10. Kim Jong-hee11. Kim Jong-eun12. Kim Da-rae13. Cheun Seul-ki14. Jeon Yu-mi17. Kim Ok-ju21. Park Ki-ju22. Jang Soo-ji23. Cheon Eun-bi
Judo.
Mężczyźni
Kobiety
Kolarstwo.
Kolarstwo szosowe.
Mężczyźni
Kobiety
Kolarstwo torowe.
Mężczyźni
Kobiety
Lekkoatletyka.
Mężczyźni
Kobiety
Łucznictwo.
Mężczyźni
Kobiety
Piłka nożna.
Mężczyźni
Reprezentacja Korei Południowej w piłce nożnej mężczyzn brała udział w rozgrywkach grupy B turnieju olimpijskiego, wygrywając jeden mecz i dwa remisując. Awansowała do ćwierćfinału, w którym pokonała reprezentację Wielkiej Brytanii. W półfinale uległa reprezentacji Brazylii, by w meczu o trzecie miejsce pokonać Japonię, zdobywając brązowe medale olimpijskie.
Tabela grupy
Wyniki spotkań
Skład
Trener: Hong Myung-bo
Piłka ręczna.
Mężczyźni
Reprezentacja Korei Południowej w piłce ręcznej mężczyzn brała udział w rozgrywkach grupy B turnieju olimpijskiego, przegrywając wszystkie pięć spotkań i nie awansując do dalszej fazy turnieju.
Tabela
Wyniki
Skład
Trener: Cho Young-shin
Kobiety
Reprezentacja Korei Południowej w piłce ręcznej kobiet brała udział w rozgrywkach grupy B turnieju olimpijskiego, wygrywając trzy mecze, jeden remisując i ponosząc jedną porażkę. Awansowała z drugiego miejsca do ćwierćfinału, gdzie wygrała z reprezentacją Rosji. W półfinale uległa Norwegii, a w meczu o brązowy medal Hiszpanii, zajmując ostatecznie 4. miejsce w turnieju.
Tabela
Wyniki
Skład
Trener: Kang Jae-won
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Siatkówka.
Siatkówka halowa.
Turniej kobiet
Reprezentacja Korei Południowej w siatkówce halowej kobiet brała udział w rozgrywkach grupy B turnieju olimpijskiego, wygrywając dwa spotkania i przegrywając trzy. Awansowała do ćwierćfinału, w którym pokonała Włochy. W półfinale przegrała z reprezentacją Stanów Zjednoczonych, a w meczu o brązowy medal z Japonią, zajmując ostatecznie czwarte miejsce w turnieju.
Wyniki spotkań
Trener: Kim Hyung-sil
Skoki do wody.
Mężczyźni
Kobiety
Wioślarstwo.
Mężczyźni
Kobiety
Zapasy.
Mężczyźni – styl wolny
Mężczyźni – styl klasyczny
Kobiety

</doc>
<doc id="2925650" url="https://pl.wikipedia.org/wiki?curid=2925650" title="Morehead (Papua-Nowa Gwinea)">
Morehead (Papua-Nowa Gwinea)

Morehead – miasto w południowo-zachodniej Papui-Nowej Gwinei, w Prowincji Zachodniej. Liczba mieszkańców: 2725 (2013).

</doc>
<doc id="2925652" url="https://pl.wikipedia.org/wiki?curid=2925652" title="Tom Vanhoudt">
Tom Vanhoudt

Tom Vanhoudt (ur. 28 lipca 1972 w Diescie) – belgijski tenisista, reprezentant w Pucharze Davisa.
Kariera tenisowa.
Karierę zawodową Vanhoudt rozpoczął w 1991 roku, a zakończył w 2005 roku, skupiając swoje umiejętności głównie na grze podwójnej, w której zwyciężył w jednym turnieju kategorii ATP World Tour oraz osiągnął jeden finał.
W reprezentacji Belgii w Pucharze Davisa startował w latach 1991–2002, rozgrywając w deblu dziewięć meczów, z których cztery wygrał.
W rankingu gry pojedynczej Vanhoudt najwyżej był na 203. miejscu (15 kwietnia 1996), a w klasyfikacji gry podwójnej na 36. pozycji (10 września 2001).

</doc>
<doc id="2925655" url="https://pl.wikipedia.org/wiki?curid=2925655" title="Angoram">
Angoram

Angoram – miasto w północno-zachodniej Papui-Nowej Gwinei, w prowincji Sepik Wschodni. Liczba mieszkańców: 2622 (2013).

</doc>
<doc id="2925656" url="https://pl.wikipedia.org/wiki?curid=2925656" title="Myiothlypis">
Myiothlypis

Myiothlypis – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 13–14,5 cm, masa ciała 9–22 g.
Systematyka.
Etymologia.
Nazwa rodzajowa jest połączeniem słów z języka greckiego: "muia", "muias" – „mucha” oraz "thlupis" – niezidentyfikowany mały ptak, być może jakaś zięba lub pokrzewka. W ornitologii "thlypis" oznacza albo cienkodziobą tanagrę lub, jak w tym przypadku, lasówkę.
Gatunek typowy.
"Trichas nigro-cristatus" 
Podział systematyczny.
Takson wyodrębniony ostatnio z "Basileuterus". Do rodzaju należą następujące gatunki:

</doc>
<doc id="2925659" url="https://pl.wikipedia.org/wiki?curid=2925659" title="Rzeki Hadesu">
Rzeki Hadesu

Rzeki Hadesu – powieść kryminalna autorstwa Marka Krajewskiego, wydana w 2012 roku przez Wydawnictwo Znak. W powojennym Wrocławiu spotykają się dwaj legendarni śledczy: ścigany przez służbę bezpieczeństwa były komisarz Edward Popielski oraz okaleczony na ciele i duchu Eberhard Mock. Obaj wyruszają w podróż w świat wspomnień lwowskiego komisarza. Czy po latach wojennej zawieruchy uda się im dokończyć makabryczna łamigłówkę i wymierzyć sprawiedliwość bestialskiemu zbrodniarzowi?

</doc>
<doc id="2925664" url="https://pl.wikipedia.org/wiki?curid=2925664" title="Diego Garcia NSF Airport">
Diego Garcia NSF Airport

Diego Garcia NSF Airport – lotnisko wojskowe na wyspie Diego Garcia wchodzącej w skład Brytyjskiego Terytorium Oceanu Indyjskiego.
W połowie lat 60. XX wieku archipelag Diego Garcia zyskał status terytorium zależnego, a w 1966 został wydzierżawiony na 50 lat Amerykanom. Na początku następnej dekady amerykańska marynarka wojenna rozpoczęła na wyspie budowę bazy wojskowej. Przedtem z całego archipelagu wysiedlono dotychczasowych mieszkańców – zamieszkali oni na Mauritiusie i Seszelach. Obecnie na wyspie stacjonuje ok. 2000 żołnierzy amerykańskich, podobna liczba personelu pomocniczego oraz kontyngent brytyjski.
Lotnisko posiada pas startowy przystosowany do przyjmowania najnowocześniejszych bombowców (w tym B-2). Na wyspie znajduje się port morski oraz baza paliw. Z racji położenia geograficznego i prawnej zależności od Wielkiej Brytanii, Diego Garcia jest jedną z najważniejszych baz wojsk amerykańskich na świecie. Wykorzystywano ją w czasie dwóch wojen z Irakiem (I i II wojna w Zatoce Perskiej) oraz w czasie amerykańskiej interwencji w Afganistanie w 2001.

</doc>
<doc id="2925666" url="https://pl.wikipedia.org/wiki?curid=2925666" title="Schefflera arboricola">
Schefflera arboricola



</doc>
<doc id="2925669" url="https://pl.wikipedia.org/wiki?curid=2925669" title="Kamen Rider (serial telewizyjny 1971)">
Kamen Rider (serial telewizyjny 1971)

 – manga science-fiction stworzona przez japońskiego artystę Shōtarō Ishinomoriego. Na jej podstawie powstał serial "tokusatsu", który zapoczątkował serię "Kamen Rider". Emitowany był na kanale MBS i Net TV (obecnie TV Asahi) od 3 kwietnia 1971 do 10 lutego 1973 roku. Liczył 98 odcinków, co czyni go najdłuższym serialem z całej sagi.
Japoński astronom Akimasa Nakamura, który jest fanem serialu nadał na jego cześć nazwy planetoidom: (12796) Kamenrider oraz (12408) Fujioka na cześć odtwórcy głównej roli.
Cytat, który pojawia się zwykle pod koniec czołówki serialu, brzmi następująco: 
Opis fabuły.
Nazistowska organizacja terrorystyczna zwana Szoker dąży do podboju świata za pomocą porywania ludzi i przekształcania ich w posłuszne i niebezpieczne mutanty-cyborgi. Jednakże jedna ofiara porwania – Takeshi Hongō po zoperowaniu w wojownika podobnego do konika polnego dokonuje ucieczki przed wypraniem mózgu. Z powodu uczuć i chęci ochrony innych przed niebezpieczeństwem, Hongō jako Kamen Rider decyduje się na walkę przeciwko Szokerowi. Inna ofiara cyborgizacji – Hayato Ichimonji zostaje przemieniona w wojownika niemalże identycznego z Kamen Riderem. Hongō ratuje Hayato przed skasowaniem pamięci i wyrusza w świat, zaś Hayato przejmuje jego obowiązki jako drugi Kamen Rider. Po pewnym czasie Hongō powraca i dwaj Riderzy walczą przeciwko Szokerowi, a później Gel-Szokerowi.
Szoker.
 to organizacja terrorystyczna złożona z dawnych nazistów, będąca antagonistą obydwu Kamen Riderów. Ich cel to podbój świata za pomocą zmodyfikowanych ludzi, który zostali chirurgicznie złączeni z DNA zwierząt. Symbolem organizacji jest orzeł podobny do tego w godle Trzeciej Rzeszy.
Po licznych porażkach w walce z Kamen Riderami, organizacja ta zostaje przez nich ostatecznie pokonana, jednak jej ocalali członkowie przyłączają się do innej grupy terrorystów zwanej Geldam. Odtąd organizacja ta zwie się Gel-Szoker (ゲルショッカー "Gerushokkā", Gelshocker).
Media.
S.I.C. Hero Saga.
Historie S.I.C. Hero Saga publikowane w magazynie "Monthly Hobby Japan" przedstawiały postacie z serii Ishinomoriego. "Kamen Rider" doczekał się trzech różnych historii: "Missing Link", oraz . "Missing Link" publikowany był od lipca do października 2002 roku, "From Here to Eternity" została zawarta w specjalnym wydaniu "HOBBY JAPAN MOOK S.I.C. OFFICIAL DIORAMA STORY S.I.C. HERO SAGA vol.1 Kakioroshi", a "Special Episode: Escape" została wydana z październikowym wydaniu "Hobby Japan" z 2006 roku.
Nowymi postaciami wprowadzonymi w historii "Missing Link" jest dwunastu oraz .

</doc>
<doc id="2925676" url="https://pl.wikipedia.org/wiki?curid=2925676" title="Cardellina">
Cardellina

Cardellina – rodzaj ptaka z rodziny lasówek (Parulidae).
Występowanie.
Rodzaj obejmuje gatunki występujące w Ameryce Północnej (z Centralną włącznie).
Morfologia.
Długość ciała 12–14 cm, masa ciała 5,4–13,5 g.
Systematyka.
Etymologia.
Nazwa rodzajowa pochodzi od słowa "cardellina" oznaczającego w nowoczesnej łacinie „małego szczygła” (zdrobnienie włoskiego "Cardella" – „szczygieł” (łacińskie "cardella" lub "cardellus" – „szczygieł”)).
Gatunek typowy.
"Cardellina amicta" = "Muscicapa rubrifrons" 
Podział systematyczny.
Do rodzaju należą następujące gatunki:

</doc>
<doc id="2925679" url="https://pl.wikipedia.org/wiki?curid=2925679" title="Cardellina canadensis">
Cardellina canadensis



</doc>
<doc id="2925683" url="https://pl.wikipedia.org/wiki?curid=2925683" title="Lekkoatletyka na Letnich Igrzyskach Olimpijskich 2012 - bieg na 800m kobiet">
Lekkoatletyka na Letnich Igrzyskach Olimpijskich 2012 - bieg na 800m kobiet



</doc>
<doc id="2925684" url="https://pl.wikipedia.org/wiki?curid=2925684" title="Lekkoatletyka na Letnich Igrzyskach Olimpijskich 2012 - bieg na 100m kobiet">
Lekkoatletyka na Letnich Igrzyskach Olimpijskich 2012 - bieg na 100m kobiet



</doc>
<doc id="2925689" url="https://pl.wikipedia.org/wiki?curid=2925689" title="Cardellina pusilla">
Cardellina pusilla



</doc>
<doc id="2925690" url="https://pl.wikipedia.org/wiki?curid=2925690" title="Komin Flacha">
Komin Flacha

Komin Flacha – duży komin i kanion w północnej depresji pomiędzy Wielką Turnią a Pośrednią Małołącką Turnią w Dolinie Małej Łąki w Tatrach Zachodnich. Nazwa pochodzi od nazwiska Janusza Flacha, który w latach 50. i 60. XX wieku intensywnie penetrował ten rejon w poszukiwaniu jaskiń i wytyczył w masywie Wielkiej Turni wiele nowych dróg wspinaczkowych. Pod taką nazwą ta formacja skalna była znana w środowisku taterników i grotołazów, na mapach nie była podpisana. Tymczasem na mapie wojskowej wydanej w 1988 niespodziewanie i bezzasadnie pojawił się opis tego komina pod nikomu nieznaną nazwą "Łamany Żleb".
Komin Flacha znajduje się w lewej części (patrząc od dołu) północnej depresji, pod ścianą Wielkiej Turni i ciągnie się na znacznej jej długości. Ma wylot około 50 m poniżej dolnej ostrogi północnego filara Wielkiej Turni. Podejście do tego wylotu prowadzi albo przez 40-metrowej wysokości próg skalny, bardzo stromy i zbudowany z płyt, albo przez jaskinię Tunel Małołącki. Dolna część Komina Flacha ma długość ok. 200 m i tworzy głęboki kanion o pionowych ścianach. W odcinku tym znajdują się dwa progi; dolny o wysokości 6 m, drugi 25 m. Powyżej pierwszego progu znajduje się Beczka – wyżłobione przez wodę głębokie zagłębienie o gładkich, obtoczonych ścianach. W pionowych ścianach wznoszących się nad Beczką zamontowane jest stałe ucho do asekuracji. Ponad Beczką znajduje się Małołącki Ogród. W jego obrębie Komin Flacha staje się już płytki, a w górnej części Małołąckiego Ogrodu przegrodzony jest pionową i częściowo przewieszoną ścianą o wysokości ok. 50 m. Powyżej tej ściany na przedłużeniu Komina Flacha wzdłuż podnóża północnego filara Wielkiej Turni ciągnie się skalne zacięcie, a w nim wielki otwór wlotowy jaskini Komora Gwiaździsta.
Pierwsze przejście Kominem Flacha: Janusz Flach i Marian Kruczek, lipiec 1959. Ocenili przejście na V+ w skali trudności UIAA. Później przechodzono Komin Flacha również innymi wariantami. Bardziej popularny był zimą, przy dobrym śniegu droga jest w zimie łatwiejsza niż latem; dolny próg i pierwszy próg pod Beczką są zaśnieżone, a Beczka zamienia się w lodospad o wysokości ok. 20 m, nachylony pod kątem 70°. Po 1982 w całym masywie nie wolno już uprawiać wspinaczki. Tatrzański Park Narodowy konieczność ścisłej ochrony całego rejonu Wielkiej Turni uzasadnia tym, że jest to jedno z zaledwie pięciu miejsc w polskich Tatrach, w których kozice mogą spędzić zimę. Płoszone przez wspinaczy przenoszą się w inne rejony, gdzie giną w lawinach.

</doc>
<doc id="2925691" url="https://pl.wikipedia.org/wiki?curid=2925691" title="Jan Rojek">
Jan Rojek

Jan Rojek (ur. 17 marca 1962, zm. 16 lipca 2011 w Krakowie) – polski dziennikarz, antropolog i działacz opozycyjny.
Życiorys.
Absolwent antropologii na UJ. Podczas studiów działał w organizacjach opozycyjnych (Wolność i Pokój, Niezależne Zrzeszenie Studentów).
Od 1991 związany z krakowskim ośrodkiem telewizyjnym. Był wydawcą i reporterem serwisu informacyjnego "Kronika", szefem programów informacyjnych (1994–1996 i 2004). Przygotowywał reportaże i filmy dokumentalne z Afryki, Ameryki Południowej, Europy. W lutym 2010 r. został dyrektorem Ośrodka Telewizji Kraków.
22 września 2010 roku został odznaczony Medalem „Niezłomnym w słowie”.
Zmarł w krakowskim szpitalu im. Gabriela Narutowicza. Uroczystości pogrzebowe dziennikarza odbyły się 21 lipca 2011 w krakowskim Kościele Mariackim. Pochowany został w Alei Zasłużonych na Cmentarzu Rakowickim (kwatera: LXIXPASB, rząd: 1, miejsce: 13).

</doc>
<doc id="2925694" url="https://pl.wikipedia.org/wiki?curid=2925694" title="Educated Horses">
Educated Horses

Educated Horses – trzeci solowy album studyjny amerykańskiego muzyka Roba Zombiego. Został wydany 28 marca 2006 roku. Utwór "Foxy Foxy" został pierwszym singlem promocyjnym albumu, do którego Zombie wyreżyserował teledysk. Drugim singlem został "American Witch", z teledyskiem również wyreżyserowanym przez artystę. "Let It All Bleed Out" posłużył za trzeci singel (singel promo).
Utwór "The Lords of Salem" został nominowany w 2009 roku do nagrody Grammy w kategorii "Najlepsze Wykonanie Hard Rocka".

</doc>
<doc id="2925695" url="https://pl.wikipedia.org/wiki?curid=2925695" title="Raúl Argemí">
Raúl Argemí

Raúl Argemí (ur. 1946 w La Plata) – argentyński pisarz, obecnie mieszkający w Barcelonie. Wielokrotnie nagradzany autor powieści kryminalnych i noir, którego twórczość tłumaczona była na francuski, włoski, niemiecki i holenderski.
Życiorys.
Raúl Argemí urodził się w mieście La Plata, stolicy prowincji La Plata, położonym ok. 50 km na południu od Buenos Aires. W młodości zajmował się teatrem, jako autor sztuk i reżyser. W początkach lat 70. brał udział w walkach zbrojnych w Argentynie, po stronie ruchu ERP 22 Sierpnia, frakcji Rewolucyjnej Armii Ludu. W roku 1974 został oskarżony o posiadanie broni i materiałów wybuchowych oraz o fałszowanie dokumentów. Lata dyktatury wojskowej (1976-83) spędził w więzieniu, uwolniony w 1984, wraz z amnestią po powrocie demokracji.
Po wyjściu na wolność rozpoczął karierę dziennikarską. W Buenos Aires współpracował m.in. z „Le monde diplomatique. Edición Cono Sur” (wydanie dla Argentyny, Urugwaju i Paragwaju), a następnie, w 1986 roku wyjechał na prowincję, do Patagonii, gdzie pisał dla regionalnej prasy. To wtedy zafascynował go patagoński pejzaż, który odtąd często bywał scenerią jego książek. W 1996 roku opublikował swoją debiutancką powieść "El gordo, el francés y el ratón Pérez".
W 2000 roku Argemí zdecydował się przeprowadzić do Hiszpanii, gdzie jego domem stała się Barcelona. To tam nabrała tempa jego kariera pisarska. Opublikował kolejne, dobrze przyjmowane i nagradzane powieści kryminalne. W 2004 roku wydał powieść "Penúltimo nombre de guerra", która została nagrodzona prestiżową nagrodą im. Dashiella Hammetta na festiwalu Semana Negra w Gijón.

</doc>
<doc id="2925700" url="https://pl.wikipedia.org/wiki?curid=2925700" title="Józef Wiejacz">
Józef Wiejacz

Józef Waldemar Wiejacz (ur. 8 marca 1933 w Jędrzejowie, zm. 12 sierpnia 2017 w Warszawie) – polski dyplomata.
Życiorys.
Odbył studia w Szkole Głównej Służby Zagranicznej w Warszawie (1951–1955), gdzie uzyskał tytuł magistra historii stosunków międzynarodowych. W Ministerstwie Spraw Zagranicznych był zatrudniony w latach 1954–2006. Jako dyplomata pracował w ambasadach w Ankarze, Teheranie, Oslo, Waszyngtonie, gdzie był zastępcą ambasadora jako Radca Minister Pełnomocny (1973–1977); był ambasadorem we Włoszech, akredytowanym także na Malcie przy FAO w Rzymie (1984–1989). W latach 1995–2000 był ambasadorem w Finlandii.
W centrali MSZ był referendarzem, radcą, starszym radcą, naczelnikiem wydziału brytyjsko-skandynawskiego, wicedyrektorem i dyrektorem departamentu studiów i programowania, wiceministrem spraw zagranicznych (1980–1984), ambasadorem-ad-personam i pełnomocnikiem ministra ds. współpracy bałtyckiej, Inicjatywy Środkowoeuropejskiej i współpracy międzynarodowej w zakresie Ochrony Środowiska (1990–1995), ambasadorem tytularnym, przewodniczącym komitetu wyższych urzędników Rady Państw Morza Bałtyckiego i przewodniczącym Komitetu Krajowych Koordynatorów Inicjatywy Środkowoeuropejskiej (2000–2006).
Uczestniczył jako delegat lub przewodniczący delegacji w kilku sesjach Zgromadzenia Ogólnego ONZ, Konferencji Bezpieczeństwa i Współpracy w Europie w Helsinkach i spotkaniach KBWE w Belgradzie i Madrycie, w rokowaniach rozbrojeniowych w Genewie i w Wiedniu, w Konferencji Rozbrojeniowej w Sztokholmie i w wielu innych konferencjach, w tym w spotkaniu na szczycie w sprawie ochrony środowiska w Rio de Janeiro.
W czasach PRL należał do PZPR. Odznaczony Złotym Krzyżem Zasługi, Krzyżem Kawalerskim Orderu Odrodzenia Polski, Krzyżem Komandorskim Orderu Odrodzenia Polski oraz Wielkim Krzyżem Orderu Zasługi Republiki Włoskiej i Krzyżem Komandorskim z Gwiazdą Orderu Lwa Republiki Finlandii. Wyróżniony licznymi medalami i honorami polskimi i zagranicznymi, w tym Medalem Zasłużonego Działacza Kultury, Opiekuna Miejsc Pamięci Narodowej, Zasłużonego dla Ziemi Krakowskiej, Honorowym Obywatelstwem miasta Baltimore. Pochowany na Cmentarzu ewangelicko-augsburskim w Warszawie (aleja 41-1-59).

</doc>
<doc id="2925702" url="https://pl.wikipedia.org/wiki?curid=2925702" title="Petr Luxa">
Petr Luxa

Petr Luxa (ur. 3 marca 1972 w Pradze) – czeski tenisista.
Kariera tenisowa.
Karierę zawodową Luxa rozpoczął w 1993 roku, a zakończył w 2005 roku, skupiając swoje umiejętności głównie na grze podwójnej, w której zwyciężył w trzech turniejach kategorii ATP World Tour oraz osiągnął dwa finały. W grze pojedynczej wygrał dwa razy zawody rangi ATP Challenger Tour.
W rankingu gry pojedynczej Luxa najwyżej był na 150. miejscu (18 września 2000), a w klasyfikacji gry podwójnej na 46. pozycji (24 lutego 2003).

</doc>
<doc id="2925706" url="https://pl.wikipedia.org/wiki?curid=2925706" title="Studnia Dusz">
Studnia Dusz

Studnia Dusz (arab. "Bir el-Arweh") – jaskinia znajdująca się w Jerozolimie, na Wzgórzu Świątynnym, pod świętą skałą (przykrytą Kopułą na Skale), w której – według tradycji muzułmańskiej – dusze zmarłych oczekują na sąd ostateczny.
Jaskinia jest studnią dusz par excellence, ponieważ termin „studnia dusz” w jakimkolwiek zastosowaniu lub kontekście pochodzi właśnie od niej. Muzułmanie odnoszą nazwę „studnia dusz” albo do całej jaskini, albo do zagłębienia w jej dnie, albo do hipotetycznej komory, która ma się pod nią znajdować.
Według części religijnych Żydów oraz niektórych badaczy jaskinia znajduje się bezpośrednio pod Miejscem Najświętszym dawnej Świątyni Jerozolimskiej i przez pewien czas mogła służyć jako skrytka bezpieczeństwa dla Arki Przymierza. Istnieje także hipoteza, że pod dnem jaskini znajduje się kolejna jaskinia lub sztuczna komora, w której od najazdu Babilończyków w 586 r. p.n.e. ukryta jest zaginiona Arka Przymierza.
Do jaskini prowadzą schody zbudowane przez krzyżowców. Być może pierwotnym wejściem do jaskini był otwór w jej sklepieniu o nieznanej dacie powstania/wykucia. Wychodzi on na powierzchnię świętej skały.
Kopuła na Skale oraz Studnia Dusz są dostępne dla ruchu turystycznego.
Kopuła na Skale jest dostępna dla niemuzułmanów tylko z zewnątrz i tylko w określonych godzinach, jak i całe Wzgórze Świątynne.
Bibliografia.
Jerusalem's Mysterious Well of Souls - artykuł w witrynie National Geografic

</doc>
<doc id="2925711" url="https://pl.wikipedia.org/wiki?curid=2925711" title="Higinio Uriate">
Higinio Uriate



</doc>
<doc id="2925714" url="https://pl.wikipedia.org/wiki?curid=2925714" title="Henry James O’Farrell">
Henry James O’Farrell

Henry James O’Farrell (ur. 1833 w Dublinie - zm. 21 kwietnia 1868 w Sydney) – australijski drobny kupiec irlandzkiego pochodzenia, uznawany za autora pierwszej w historii Australii próby mordu politycznego, którego usiłował dokonać 12 marca 1868 na księciu Alfredzie, jednym z synów królowej Wiktorii.
Życiorys.
Pochodził z rodziny niezamożnych Irlandczyków, jego ojciec był rzeźnikiem. Rodzina początkowo wyemigrowała z Irlandii do Liverpoolu, a następnie do Australii. Starszy brat O’Farrella został cenionym prawnikiem, prowadzącym kancelarie w Melbourne i Ballarat. On sam przez pewien czas pracował u brata, a później utrzymywał się ze straganu warzywnego, który prowadził na targowisku w Ballarat. Cierpiał na chorobę alkoholową, zaś w okresie bezpośrednio poprzedzającym zamach przebywał w zamkniętym zakładzie psychiatrycznym.
Zamach.
12 marca 1868, w czasie wizyty księcia Alfreda w Sydney, O’Farrell wmieszał się w tłum podczas publicznego pikniku z udziałem księcia, a gdy znalazł się dostatecznie blisko niego, wystrzelił z rewolweru w plecy Alfreda. Kula weszła w ciało księcia niedaleko rdzenia kręgowego i choć rana wyglądała groźnie, Alfred stosunkowo szybko powrócił do pełni sił. O’Farrell o mały włos nie został zlinczowany przez rozwścieczony tłum, jego życie w ostatniej chwili uratowali aresztujący go policjanci. Czyn O’Farrella został powszechnie odebrany w Nowej Południowej Walii jako powód do wstydu dla jej mieszkańców, dzień po zamachu w zgromadzeniu nazwanym „wiecem oburzonych” wzięło udział 20 tysięcy osób.
Proces.
Proces O’Farrella rozpoczął się 30 marca 1868 roku, jego obrońcą był renomowany australijski prawnik, były prokurator generalny Nowej Południowej Walii Butler Cole Aspinall. Początkowo O’Farrell podawał się za członka Bractwa Fenian, irlandzkiej emigracyjnej organizacji niepodległościowej związanej blisko z Irlandzkim Bractwem Republikańskim. Później przyznał, że nie jest członkiem tego ruchu, ale identyfikuje się z jego antyrojalistycznymi i antybrytyjskimi ideami. Jego obrońca starał się przedstawiać jego czyn jako związany z chorobą psychiczną.
Proces zakończył się wyrokiem skazującym na śmierć przez powieszenie. Na osobiste polecenie księcia Alfreda gubernator Nowej Południowej Walii, lord Belmore, zabiegał o odstąpienie od wykonania wyroku, lecz nie zgodził się na to rząd autonomiczny kolonii, pragnący zmazać skazę na jej honorze. Wyrok wykonano 21 kwietnia 1868 w więzieniu Darlinghurst Gaol w Sydney. W chwili egzekucji O’Farrell miał 35 lat.

</doc>
<doc id="2925725" url="https://pl.wikipedia.org/wiki?curid=2925725" title="Pozycja krótka">
Pozycja krótka

Pozycja krótka (ang. "short position") – na rynku finansowym oznacza zawarcie transakcji mającej na celu osiągnięcie zysku w przypadku spadku cen danego instrumentu finansowego. Jej odwrotnością jest pozycja długa.
W przypadku gdy inwestor posiada już pozycję długą i zajmuje pozycję krótką w tym samym instrumencie finansowym to następuje ich kompensacja, przez co w ujęciu netto: zajmuje on mniejszą pozycję długą, zajmuje on pozycję krótką lub też nastąpiło całkowite zamknięcie pozycji.
Pozycja krótka a krótka sprzedaż.
Pojęcie krótka sprzedaż stosowane jest tylko w zakresie papierów wartościowych, natomiast pojęcie pozycji krótkiej jest pojęciem szerszym. Pojęcie pozycji krótkiej obejmuje zarówno papiery wartościowe jak i instrumenty finansowe nie będące papierami wartościowymi.

</doc>
<doc id="2925726" url="https://pl.wikipedia.org/wiki?curid=2925726" title="Miesha Tate">
Miesha Tate

Miesha Tate (ur. 18 sierpnia 1986 w Tacoma) – amerykańska profesjonalna zawodniczka mieszanych sztuk walki (MMA), była mistrzyni organizacji Strikeforce oraz Ultimate Fighting Championship w wadze koguciej.
Kariera MMA.
W 2007 roku postanowiła zadebiutować w mieszanych sztukach walki dochodząc do półfinału turnieju BodogFIGHT (wcześniej stoczyła 3 walki w amatorskim MMA, bilans 2-1). Kolejne lata to pojedynki na lokalnych galach w których Miesha wygrywała przed czasem zdobywając m.in. tytuł Freestyle Cage Fighting w 2009 roku oraz sukcesywnie broniąc go rok później.
W 2010 roku związała się długoterminowo z drugą co do wielkości organizacją MMA w USA – Strikeforce (wcześniej, jednorazowo walczyła w Strikeforce w 2009 roku przegrywając z Kanadyjką Sarą Kaufman). W tym samym roku 26 marca stoczyła wygrany pojedynek z Zoilą Frausto Gurgel poddając ją dźwignią prostą na łokieć. 13 sierpnia 2010 roku wzięła udział w turnieju mającym wyłonić pretendentkę do pasa mistrzowskiego Strikeforce w wadze koguciej (do 61 kg) będącym w posiadaniu Holenderki Marloes Coenen. Tate wygrała turniej pokonując obie rywalki na punkty. Pojedynek o mistrzostwo odbył się 30 lipca 2011 roku który Tate ostatecznie wygrała poddając Holenderkę duszeniem trójkątnym rękoma w 4. rundzie. 3 marca 2012 roku Tate zmierzyła się w Columbus z pretendentką do tytułu Rondą Rousey. Rousey odebrała jej tytuł wygrywając przez kolejne z rzędu poddanie za pomocą dźwigni na staw łokciowy (Tate zwlekała z odklepaniem i w konsekwencji doznała kontuzji ręki). Następnie Tate zawalczyła z Julią Kedzie, którą pokonała przez poddanie w 4 rundzie. Po zakończeniu działalności Strikeforce przeszła do organizacji Ultimate Fighting Championship, podpisując kontrakt na walkę z Cat Zingano z którą przegrała przez TKO. Od porażki z Zingano wygrała cztery pojedynki w UFC (m.in. z Sarą McMann) i jeden przegrała (w rewanżu z Rousey).
5 marca 2016 na UFC 196 poddała obrończynię tytułu Holly Holm w 5. rundzie mistrzowskiego starcia duszeniem zza pleców, zdobywając tym samym pas mistrzyni UFC w wadze koguciej. Tytuł straciła w pierwszej obronie, 9 lipca 2016 (UFC 200), na rzecz Brazylijki Amandy Nunes już w pierwszej rundzie przez poddanie (duszenie zza pleców).
12 listopada 2016 roku na gali UFC 205 w Nowym Jorku, po przegranej na punkty walce z Raquel Pennington, ogłosiła zakończenie kariery.

</doc>
<doc id="2925731" url="https://pl.wikipedia.org/wiki?curid=2925731" title="Ace Bhatti">
Ace Bhatti

Ace Bhatti (ur. 1971) – brytyjski aktor filmowy i telewizyjny.
Filmografia.
seriale
film

</doc>
<doc id="2925732" url="https://pl.wikipedia.org/wiki?curid=2925732" title="Heucherella">
Heucherella



</doc>
<doc id="2925733" url="https://pl.wikipedia.org/wiki?curid=2925733" title="Kościół św. Krzyża w Kieżmarku">
Kościół św. Krzyża w Kieżmarku

Kościół św. Krzyża w Kieżmarku – kościół obrządku rzymskokatolickiego w Kieżmarku na Spiszu, w północnej Słowacji, od 1997 r. posiadający papieski tytuł bazyliki mniejszej. Główna budowla zespołu kościelnego, w skład którego wchodzą również dzwonnica, przylegający do niej budynek dawnej katolickiej szkoły ludowej oraz budynek dawnej łacińskiej szkoły miejskiej. Cały areał był w przeszłości otoczony własnym murem obronnym. Do dziś zachowała się jedynie jego część. Wejście przy dzwonnicy zdobi przeniesiony tu renesansowy portal z herbem miasta.
Początki kościoła św. Krzyża łączą się - jak na to wskazuje tradycyjna nazwa miejsca, na którym się on znajduje ("Windischgrund" - „słowiańska ziemia”) - ze starą słowiańską osadą w widłach Popradu i Ľubicy (Lubickiego Potoku). Być może już w XII w. istniał tu jakiś drewniany kościół. Najstarsze znalezione kamienne wątki dzisiejszego kościoła pochodzą z romańskiej kaplicy z połowy XIII w., która w następnym stuleciu została znacznie rozbudowana. Obecny kształt kościoła pochodzi z okresu jego wielkiej przebudowy w stylu gotyckim, realizowanej w latach 1444-1498. Swój udział w inwestycji miało miasto oraz dzierżawcy kieżmarskiego zamku – Zápolyowie. Obu dobroczyńców świątyni przypominają ich herby umieszczone przy małym wejściu do kościoła. O kolejnych etapach rozwojowych budowli świadczą trzy różne systemy sklepień (krzyżowe, gwiaździste i sieciowe), a także obszerne, wielobocznie zamknięte prezbiterium, położone nieco wyżej, niż nawa. Z racji swych rozmiarów trójnawowy kościół należy dziś do największych halowych kościołów w całej Słowacji. Nawy liczą po trzy przęsła, rozdzielane gładkimi, ośmiobocznymi, kamiennymi filarami. Czwarte przęsło zajmuje chór muzyczny, wsparty na gotyckich arkadach. Zarówno prezbiterium jak i nawa są opięte masywnymi przyporami. Wysoką wieżę w osi kościoła, na rzucie kwadratu, wybudowano w 1521 r., a jej attykowe zwieńczenie ma już charakter renesansowy.
Wystrój i wyposażenie świątyni są w większości gotyckie. W pierwszym rzędzie zwraca uwagę późnogotycki ołtarz główny z początków XVI w., na nowo ustawiony w świątyni w 1869 r. Przypuszcza się, że figura Chrystusa na krzyżu z centralnej grupy Ukrzyżowania mogła powstać w pracowni Wita Stwosza. Godne uwagi są dwa boczne ołtarze, pochodzące z drugiej połowy XV w. Oprócz nich do pierwotnego wyposażenia świątyni należą miedziana chrzcielnica z herbem miasta i niemiecką inskrypcją z Pisma Św. z 1472 r. oraz kamienne sakramentarium. Z 1518 r. pochodzą renesansowe stalle pod wielkim chórem, w których zasiadał wójt i członkowie rady miejskiej. W chórze muzycznym organy o 26 głosach. Na bocznej ścianie nawy mniejsze organy o 9 głosach, ofiarowane w 1651 r. przez Jerzego Günthera (w uznaniu tej fundacji pochowano go w kościele niedaleko miejsca, w którym zwykle siadywał w trakcie nabożeństwa).
W kościele tym spoczywa m.in. Hieronim Łaski, który uzyskał w 1535 r. w Wiedniu przywileje dla Kieżmarku. W pięknym grobowcu pochowani są Sebastian Thököly, jego małżonka Zuzanna Dóczy i 12 ich dzieci. Znajdziemy tu również nagrobek śląskiego szlachcica Krzysztofa Warkocza z Nebeszyc (zm. 1570 r.), którego Stefan Zápolya mianował starostą kieżmarskim oraz jego pierwszej żony, Katarzyny, córki Tomasza Tarczaya.
W czasach reformacji, kiedy całe miasto z mieszkańcami przeważnie niemieckiego pochodzenia przeszło na protestantyzm, kościół należał w latach 1531-1673 (a przejściowo również w latach 1678-1687 i 1705-1709) do ewangelików. W roku 1997 Papież Jan Paweł II nadał kościołowi tytuł bazyliki mniejszej.
Obok kościoła wznosi się czworoboczna, murowana, renesansowa dzwonnica z 1591 r., zwieńczona attyką. Do dzwonnicy przylega piętrowa, murowana budowla dawnej katolickiej szkoły ludowej. Powstała ona w XVIII w. w wyniku przebudowy starszej kaplicy św. Trójcy z 1468 r. Pierwsze nauki pobierał w niej m.in. Jozef Maximilián Petzval (1807-1891), matematyk, fizyk i wynalazca, jeden z twórców współczesnej optyki geometrycznej i podstaw konstrukcji obiektywów.
Naprzeciw małego wejścia do kościoła stoi murowany z kamienia, parterowy budynek dawnej szkoły miejskiej z 1536 r. Jest to najstarszy budynek szkolny w mieście.

</doc>
<doc id="2925736" url="https://pl.wikipedia.org/wiki?curid=2925736" title="Jan Bieliński (działacz regionalny)">
Jan Bieliński (działacz regionalny)

Jan Bieliński (ur. 1 czerwca 1870 w Nowej Wsi k. Starogardu Gdańskiego, zm. 10 lipca 1964 w Kartuzach) – drukarz, księgarz, redaktor naczelny i zarazem właściciel "Gazety Kartuskiej". Prowadził drukarnię i księgarnię w Pelplinie (m.in. wydawca „Pielgrzyma”) i od 1922–39 w Kartuzach (wydawca „Gazety Kartuskiej”, ponadto założył tu pierwszą polską księgarnię).
W okresie od 16 września 1920 do 1 sierpnia 1922 roku przez wojewodę pomorskiego został mianowany na stanowisko komisarycznego burmistrza Wejherowa po odwołaniu w sierpniu pierwszego burmistrza Augustyna Dybowskiego, natomiast jego zastępcą w tym okresie był Alfons Chmielewski.

</doc>
<doc id="2925744" url="https://pl.wikipedia.org/wiki?curid=2925744" title="Dendrocalamus giganteus">
Dendrocalamus giganteus



</doc>
<doc id="2925746" url="https://pl.wikipedia.org/wiki?curid=2925746" title="Łamany Żleb">
Łamany Żleb



</doc>
<doc id="2925748" url="https://pl.wikipedia.org/wiki?curid=2925748" title="Antonina (Zołotariowa)">
Antonina (Zołotariowa)

Antonina, imię świeckie Jelizawieta Pietrowna Zołotariowa (zm. 10 lipca 1904 w Wilnie) – rosyjska mniszka prawosławna, przełożona monasteru św. Marii Magdaleny w Wilnie w latach 1878-1900.
Życiorys.
Pochodziła z rodziny kupieckiej. Wykształcenie uzyskała na pensji w Moskwie. W 1841 została posłusznicą w monasterze św. Aleksego w Moskwie. Wieczyste śluby mnisze złożyła piętnaście lat później przed hieromnichem Grzegorzem. W 1865 razem z grupą mniszek z monasteru św. Aleksego przybyła do monasteru św. Marii Magdaleny, założonego rok wcześniej w Wilnie, którego przełożoną była inna była mniszka moskiewskiego klasztoru – ihumenia Flawiana. W monasterze w Wilnie mniszka Antonina objęła obowiązki ekonomki. W 1873 została nagrodzona krzyżem synodalnym.
W 1878, po śmierci ihumenii Flawiany, została nową przełożoną monasteru w Wilnie i w związku z tym otrzymała godność ihumeni. W 1887 została nagrodzona złotym krzyżem z ozdobami. Monasterem św. Marii Magdaleny kierowała do 1900, gdy dobrowolnie odeszła w stan spoczynku. Zmarła cztery lata później w wileńskim klasztorze i została pochowana w sąsiedztwie jego głównej cerkwi. Po tym, gdy kompleks klasztoru prawosławnego został oddany pierwotnym właścicielkom (zakonowi wizytek), nagrobek przeniesiono na cmentarz prawosławny w Wilnie.

</doc>
<doc id="2925752" url="https://pl.wikipedia.org/wiki?curid=2925752" title="Małżeństwo osób tej samej płci w Urugwaju">
Małżeństwo osób tej samej płci w Urugwaju

Małżeństwa osób tej samej płci są legalne w Urugwaju od 5 sierpnia 2013 roku. Ustawa zezwalająca na takie małżeństwa została przyjęta przez parlament w kwietniu 2013 i podpisana przez prezydenta 3 maja.
Historia.
12 września 2006 Senat przyjął projekt ustawy wprowadzającej związki partnerskie, zgłoszony przez senator Margaritę Percovich z Szerokiego Frontu. Izba Reprezentantów przyjęła go 29 listopada 2007, wnosząc do niego poprawki. Zmieniony projekt został zaakceptowany przez Senat 18 grudnia. Ustawa została podpisana przez prezydenta 27 grudnia i weszła w życie w styczniu 2008. Na mocy ustawy swój związek mogą zarejestrować pary żyjące ze sobą przynajmniej od 5 lat. Nabywają one większość praw, jakie mają małżeństwa.
We wrześniu 2009 pary jednopłciowe uzyskały prawo do adopcji dzieci.
25 maja 2009 senator Percovich zapowiedziała, że jeśli jej ugrupowanie wygra wybory parlamentarne zaplanowane na 25 października 2009, to wówczas przedstawi projekt ustawy legalizującej małżeństwa osób tej samej płci. W lipcu 2010 politycy rządzącego Szerokiego Frontu potwierdzili zamiar legalizacji małżeństw osób tej samej płci w trakcie obecnej kadencji parlamentu. 25 lipca były prezydent Julio María Sanguinetti zadeklarował swoje poparcie dla legalizacji małżeństw jednopłciowych, inny były prezydent Luis Alberto Lacalle wyraził swój sprzeciw.
W kwietniu 2011 deputowany Sebastián Sabini z Szerokiego Frontu zaprezentował projekt ustawy w tej kwestii. Został on formalnie zgłoszony do parlamentu 6 września 2011. W czerwcu 2012 minister edukacji poinformował, że debata nad projektem rozpocznie się przed końcem 2012 roku. 4 lipca komisja ustawodawcza i konstytucyjna Izby Reprezentantów rozpoczęła procedowanie nad ustawą.
28 listopada komisja wstępnie zaakceptowała projekt. 5 grudnia ostatecznie go zaaprobowała, wnosząc do niego poprawki. 12 grudnia 2012 Izba Reprezentantów przyjęła projekt ustawy stosunkiem głosów 81-6. 19 marca 2013 roku komisja ustawodawcza i konstytucyjna Senatu wniosła poprawki do projektu. Został on przyjęty przez Senat 2 kwietnia stosunkiem głosów 23-8. Izba Reprezentantów zaakceptowała zmieniony projekt ustawy 10 kwietnia. Ustawa została podpisana przez prezydenta José Mujicę 3 maja i weszła w życie 5 sierpnia 2013.

</doc>
<doc id="2925756" url="https://pl.wikipedia.org/wiki?curid=2925756" title="Civitates orbis terrarum">
Civitates orbis terrarum

Civitates orbis terrarum – atlas miast świata wydany w Kolonii w latach 1572–1618 przez Georga Brauna i Fransa Hogenberga. W sześciu tomach zawarto 546 sztychów, przedstawiających widoki, z perspektywy lotu ptaka, miast Europy i niektórych ważnych miast Azji, Afryki i Ameryki Łacińskiej. Ukazały się wydania łacińskie, niemieckie i francuskie.
Twórcy i historia dzieła.
Zamierzeniem G. Brauna było uzupełnienie wydanego w roku 1570 atlasu "Theatrum Orbis Terrarum" Abrahama Orteliusa. W "Civitates" znalazły się perspektywiczne plany miast i inne ilustracje, sporządzone przez ponad 100 kartografów, topografów, malarzy i grafików. Były one przenoszone na płyty miedziane metodą grawerską. Większość rytów wykonał Frans Hogenberg. Był on wcześniej współpracownikiem Abrahama Orteliusa – wykonał większość sztychów do "Theatrum". Grawerowane matryce (formy) pokrywano ręcznie farbami, co umożliwiało druk odbitek barwnych.
Poza Georgiem Braunem i Fransem Hogenbergiem głównym współtwórcą dzieła był flamandzki malarz i grafik, Joris Hoefnagel (Georg, 1542–1600). Wymieniani są ponadto: Jakob Hoefnagel (syn Jorisa, który po śmierci ojca kontynuował jego prace), holenderski geodeta Jacob van Deventer, znany też jako Jacob Roelofszof (1505–1575) – twórca wcześniej nie publikowanych planów miast holenderskich, angielski kartograf William Smith, Heinrich Rantzau, znany też jako łac. Rantzovius (1526–1599) – twórca map miast Europy Północnej, głównie duńskich, grawer Simon Novellanus i Cornelius Caymox. Wykorzystano również m.in. drzeworyty Stumpfa ze "Schweizer Chronik" (1548), widoki Münster, opublikowane w latach 1550 i 1572 w "Cosmographia", mapy Sebastiana Münstera z ok. 1550 roku.
Mapy uzupełniano opisem (głównie autorstwa Brauna). Obok nich zamieszczano dodatkowe ilustracje, np. herby miast lub scenki rodzajowe z postaciami w regionalnych strojach. Miało to nie tylko zwiększyć autentyczność obrazów, ale również sprawić, że nie będą one wykorzystywane w celach wojskowych przez Turków – wyznawców islamu, którym religia zabrania patrzeć na przedstawienia ludzkich postaci.
Od roku 1653 kolejne wydania "Civitates" drukował, korzystając z oryginalnych płyt miedzianych, holenderski podróżnik i kartograf, Jan Janssonius (Johannes Jansson, 1588–1664). W kolejnych latach zostały sprzedane na aukcji. Frederick de Wit, który je zakupił, dokonał przeróbek i rozpoczął wydawanie map pod własnym szyldem.
Zasięg geograficzny pracy kartograficznej.
W sześciu tomach "Civitates" zawarto 546 map miast Europy i niektórych ważnych miast Azji, Afryki i Ameryki Łacińskiej. Najliczniej reprezentowane są miasta Europy Północnej, przede wszystkim niemieckie (ok. 80). Obok nich znajdują się mapy miejscowości z innych kontynentów (liczne z Afryki), np. zamieszczone w I tomie atlasu, wydanym w roku 1572, mapy Meksyku, Cuzco w Peru, Casablanki w Maroku, Mombasy w Kenii i Elminy w Ghanie lub mapa Mahdii w Tunezji, zamieszczona w wydanym w roku 1575 tomie II.
Mapy miast współczesnej Polski.
Wśród planów miast Wschodniej Europy znajdują mapy 8 miast współczesnej Polski, wydane w latach: 
Inne miasta Europy Wschodniej.
W atlasie znajdują się – poza mapami miast współczesnej Polski – mapy innych historycznych miast Europy Wschodniej, m.in.: Budapeszt (tom I, 1572), Praga (tom I, 1572), Cheb (1572, tom I), Grodno (tom II, 1575), Wilno (tom III, 1581), Bratysława (tom IV, 1588), Brno (tom VI, 1617), Lwów (tom VI, 1617).

</doc>
<doc id="2925759" url="https://pl.wikipedia.org/wiki?curid=2925759" title="Batplane">
Batplane

Batplane - (pol. "Batsamolot") lub Batwing (pol. "Batskrzydło"), fikcyjny statek powietrzny (samolot lub inny pojazd latający), z którego korzysta fikcyjna postać Batmana, znana z licznych serii komiksowych, wydawanych przez DC Comics, oraz z wszelkich adaptacji związanych z tą postacią.
Jest jednym z trzech lotniczych pojazdów Batmana, razem z Batcopter (Batkopterem) i Bat-Glider ("Bat-lotnią"). Samolot po raz pierwszy pojawił się w "Detective Comics vol.1 # 31" (wrzesień 1939). Batpalne może wyglądać równie dobrze jak zwykły samolot, ale również jako pojazd pokrojem przypominający nietoperza. Był tak przedstawiany głównie w serii filmów Tima Burtona i Joela Schumachera, w serialach i filmach animowanych z serii DC Animated Universe, np. w "Batman" ("Batman: The Animated Series", "The Adventures of Batman &amp; Robin", "The New Batman Adventures"), "Superman" ("Superman: The Animated Series"), "Liga Sprawiedliwych" ("Justice League"), "Liga Sprawiedliwych Bez Granic" ("Justice League Unlimited"). W ', kiedy np. główny bohater, cofał się w czasie do czasów I wojny światowej, latał na dwupłacie w swoich barwach. Batplane pojawiał się w wielu komiksach i grach. Np. w , dostarczył nowy gadżet, lub w LEGO Batman, gdy można było nim kierować. Pojawił się także w jednym z zestawów LEGO Batman "The Batwing: The Joker's Aerial Assault". Podobnie jak większość pojazdów człowieka-nietoperza, został on zbudowany w Wayne Enterprises. W filmie Christophera Nolana "Mroczny rycerz powstaje" ("The Dark Knight Rises"), zaprezentowano wizję pojazdu typu VTOL (pionowego startu i lądowania), noszącego nazwę Bat.

</doc>
<doc id="2925761" url="https://pl.wikipedia.org/wiki?curid=2925761" title="Leandro (ur. 1993)">
Leandro (ur. 1993)

Leandro, właśc. Weverson Leandro Oliveira Moura (ur. 12 maja 1993 w Brasílii) – piłkarz brazylijski, występujący na pozycji napastnika.
Kariera klubowa.
Leandro piłkarską karierę rozpoczął w Grêmio Porto Alegre w 2011. W Grêmio zadebiutował 20 lutego 2011 w wygranym 5-0 meczu ligi stanowej z Ypirangą Erechim. Leandro w 79 min. zastąpił Fábio Rochembacka, a w 90 min. ustalił wynik meczu. W lidze brazylijskiej zadebiutował 22 maja 2011 w przegranym 1-2 meczu z Corinthians Paulista. W pierwszym swoim sezonie w lidze brazylijskiej rozegrał 22 spotkania, w których zdobył bramkę. Również taką samą liczbę meczów rozegrał w sezonie 2012, strzelając przy tym 7 bramek. Na początku 2013 w ramach rozliczeń za Hernána Barcosa został na rok wypożyczony do drugoligowego SE Palmeiras. W nowych barwach zadebiutował 24 lutego 2013 w wygranym 1-0 meczu ligi stanowej z União Barbarense. Leandro zastąpił w 70 min. Viníciusa, a 12 minut później zdobył jedyną bramkę w meczu.
Kariera reprezentacyjna.
Leandro w reprezentacji Brazylii zadebiutował 6 kwietnia 2013 w wygranym 4-0 towarzyskim meczu z reprezentacją Boliwii zastępując w 76 min. Ronaldinho. W debiucie zdobył bramkę ustalającą wynik spotkania w 90 min..
Wcześniej Leandro występował olimpijskiej reprezentacji Brazylii. W 2011 uczestniczył w Igrzyskach Panamerykańskich, na których Brazylia odpadła w pierwszej fazie rozgrywek. Leandro wystąpił tylko w meczu z Kubą, w którym w 90 min. został wyrzucony z boiska.
Leandro występował również w reprezentacji Brazylii do lat 20. W 2013 uczestniczył w Mistrzostwach Ameryki Południowej U-20, na których Brazylia odpadła w pierwszej fazie rozgrywek. Leandro wystąpił we dwóch meczach z Ekwadorem i Peru.

</doc>
<doc id="2925762" url="https://pl.wikipedia.org/wiki?curid=2925762" title="Reggae Dub Festival">
Reggae Dub Festival



</doc>
<doc id="2925763" url="https://pl.wikipedia.org/wiki?curid=2925763" title="Adolf Rein">
Adolf Rein

Rafaił Abramowicz

</doc>
<doc id="2925770" url="https://pl.wikipedia.org/wiki?curid=2925770" title="Alfons Zielonko">
Alfons Zielonko

Alfons Zielonko (ur. 20 września 1907 w Białymstoku, zm. 31 grudnia 1999 w Warszawie) – polski architekt krajobrazu, projektant terenów zielonych. 
Życiorys.
Uczęszczał do Państwowej Średniej Szkoły Ogrodniczej w Wilnie, którą ukończył w 1927 i wyjechał do Katowic, gdzie pracował w Biurze Projektów Dyrekcji Ogrodów Miejskich. W 1933 powrócił do Wilna i został instruktorem, a następnie nauczycielem w szkole, którą pięć lat wcześniej ukończył. Naukę kontynuował w poznańskiej Państwowej Szkole Ogrodniczej, którą ukończył w 1936 uzyskując tytuł dyplomowanego ogrodnika. Rok później Ministerstwo Wyznań Religijnych i Oświecenia Publicznego przygotowało konkurs na organizację zagospodarowania przestrzennego Państwowej Szkoły Ogrodniczej w Ursynowie, Alfons Zielonko otrzymał I nagrodę, jego projekt został wybrany do realizacji. W związku z tym w 1937 przeprowadził się do Warszawy i podjął pracę wykładowcy ogrodnictwa ozdobnego w Państwowej Średniej Szkole Ogrodniczej. Po wybuchu II wojny światowej został wicedyrektorem i nauczycielem w Szkole Ogrodniczej w Ursynowie oraz nauczycielem w Miejskiej Szkole Ogrodniczo-Rolniczej. Od 1941 zaangażował się w konspiracyjną działalność Szkoły Głównej Gospodarstwa Wiejskiego, gdzie wykładał na tajnych kompletach. Po zakończeniu wojny nadal pełnił funkcję wicedyrektora, a następnie dyrektora ursynowskiego Państwowego Liceum Ogrodniczego. Równocześnie studiował na Wydziale Ogrodniczym Szkoły Głównej Gospodarstwa Wiejskiego, naukę ukończył w 1946 i pozostał na uczelni, jako pracownik naukowy. Od 1949 przez rok był zatrudniony w Pracowni Zieleni Zakładu Osiedli Robotniczych, należał do współorganizatorów Pracowni Zieleni Centralnego Biura Projektów Architektonicznych i Budownictwa. W 1950 został prodziekanem Wydziału Ogrodniczego i pełnił tę funkcję do 1953, kiedy to otrzymał funkcję prorektora Szkoły Głównej Gospodarstwa Wiejskiego i był nim do 1962 (a następnie od 1965 do 1969). Od 1950 pełnił funkcję zastępcy profesora, w 1954 uzyskał tytuł profesora nadzwyczajnego. W 1951 był współinicjatorem powstania Katedry Kształtowania i Zdobienia Krajobrazu, a trzy lata później z jego inicjatywy na Wydziale Ogrodniczym powołano Sekcję Kształtowania Terenów Zieleni (od 1970 jest to Instytut Kształtowania Terenów Zieleni i Ochrony Przyrody). Od 1953 należał do PZPR. Był także działaczem ZBoWiD oraz Frontu Jedności Narodu (w latach 1968-1983 członek Prezydium Stołecznego Komitetu FJN). Alfons Zielonko był dyrektorem Sekcji, a następnie Instytutu do przejścia na emeryturę w październiku 1977. 
Działalność naukowa.
Alfons Zielonko zajmował się problematyką planowania zieleni, pracował nad zasadami tworzenia normatywów i wskaźników stosowanych podczas kształtowania zieleni miejskiej. W uznaniu całokształtu dorobku naukowego uchwałą Senatu SGGW-AR z dnia 23 lutego 1987 Alfons Zielonko otrzymał tytuł Doctora honoris causa. Do dorobku profesora należy 14 prac naukowo-badawczych, 74 prace popularnonaukowe, 54 recenzje prac naukowych oraz ponad 100 artykułów i felietonów związanych tematycznie z architekturą krajobrazu. Był założycielem i przez dwadzieścia lat redaktorem naczelnym miesięcznika "„Ogród, Park, Krajobraz”", które z czasem zmieniło nazwę na "„Ogrodnictwo”". Równolegle do pracy naukowo-dydaktycznej w SGGW Alfons Zielonko uczestniczył w pracach wielu organizacji zawodowych i społecznych. Należał do grona założycieli Stowarzyszenia Inżynierów i Techników Ogrodnictwa w Naczelnej Organizacji Technicznej, gdzie przez osiemnaście lat pełnił funkcję prezesa, prezesował również Polskiemu Towarzystwu Miłośników Róż. Był wiceprezesem Polskiego Związku Działkowców, należał do Stowarzyszenia Architektów Polskich, Towarzystwa Urbanistów Polskich, Sekcji Dendrologicznej Polskiego Towarzystwa Botanicznego, Sekcji Architektury Krajobrazu V Komitetu Nauk Ogrodniczych Polskiej Akademii Nauk. Uczestniczył w radach naukowych Instytutu Urbanistyki i Architektury, Instytutu Hodowli i Aklimatyzacji Roślin, Państwowej Rady Ochrony Przyrody. Współpracował z Komisją Opieki nad Cmentarzami i Kwaterami Wojennymi, gdzie pełnił funkcję eksperta. 
W czasach PRL był odznaczony m.in.: Krzyżem Komandorskim i Oficerskim Orderu Odrodzenia Polski, Orderem Sztandaru Pracy Ii II klasy, Krzyżem Partyzanckim, Medalem Zwycięstwa i Wolności 1945, Medalem 40-lecia Polski Ludowej, Medalem Komisji Edukacji Narodowej, odznaką Zasłużony Działacz Kultury, Odznaką „Zasłużony Pracownik Rolnictwa”, Złotą Odznaką honorową „Za Zasługi dla Warszawy”, Medalem im. Bolesława Rumińskiego i odznaką Zasłużony Nauczyciel PRL.

</doc>
<doc id="2925772" url="https://pl.wikipedia.org/wiki?curid=2925772" title="Wyścig Maroka WTCC 2013">
Wyścig Maroka WTCC 2013

Wyścig Maroka WTCC 2013 – druga runda World Touring Car Championship w sezonie 2013 i czwarty z kolei Wyścig Maroka. Rozegrał się on w dniach 6-7 kwietnia 2013 na torze ulicznym Circuit International Automobile Moulay El Hassan w Marrakeszu w Maroku. W pierwszym wyścigu zwyciężył Michel Nykjær z zespołu Nika Racing, a w drugim Pepe Oriola z Tuenti Racing Team.

</doc>
<doc id="2925774" url="https://pl.wikipedia.org/wiki?curid=2925774" title="Zamek w Kieżmarku">
Zamek w Kieżmarku

Zamek w Kieżmarku – zespół zamkowy usytuowany w mieście Kieżmark na Spiszu, w północnej Słowacji. Należy do kategorii tzw. zamków miejskich, sytuowanych na terenach miast, połączonych z nimi murami w jeden system obronny i mających w znaczący sposób podnosić obronność tych ośrodków miejskich. W przypadku Kieżmarku jednak to właściciele zamku przez długie lata należeli do największych wrogów miasta, które chcieli pozbawić lukratywnych przywilejów wolnego miasta królewskiego i zepchnąć do rangi miasta prywatnego.
Początki dziejów kieżmarskiego zamku wiążą się z węgierskim rodem Zápolyów, którzy w XV w. stali się właścicielami dawnej osady skupionej wokół kościoła św. Elżbiety w widłach Popradu i Ľubicy. Prace budowlane rozpoczęły się w 1465 r., kiedy Emeryk Zápolya został żupanem Spisza. Jako pierwsza – jeszcze w tym samym roku – powstała wieża bramna. W następnych latach wzniesiono mury obronne, które połączono z istniejącymi już wówczas murami miejskimi. W ten sposób zamek uzyskał w przybliżeniu swój obecny kształt na rzucie nieregularnej elipsy. Wewnątrz, wzdłuż murów obronnych, powstały budowle mieszkalne i gospodarcze, w tym gotycki pałac. Do ich budowy użyto m.in. materiałów z rozebranego wówczas kościoła św. Elżbiety. System fortyfikacji został uzupełniony wieżą obronną po stronie północno-zachodniej, w której obecnie znajduje się kaplica.
W 1528 r. w posiadanie zamku weszła rodzina Łaskich. Stąd właśnie w 1565 r. Beata z Kościeleckich Łaska, majętna wdowa po księciu Ostrogskim, a wówczas żona Olbrachta Łaskiego, pana na Kieżmarku z nadania króla Jana Zápolyi, podjęła pierwszą znaną w historii wycieczkę turystyczną w Tatry, podczas której dotarła w głąb Doliny Kieżmarskiej (z pewnością nie dalej jak do Zielonego Stawu Kieżmarskiego). I w tymże zamku była później więziona przez męża, który (młodszy od niej o 21 lat!) w tym czasie przepuszczał w hulankach po Europie jej wiano.
Drogą różnych transakcji zastawów i zakupów zamek (a później i miasto) dostał się w 1579 r. do rąk rodziny Thökölych. Jej cztery generacje miały siedzibę na zamku, a spory między miastem a Thökölymi doszły do takiego poziomu, że na porządku dziennym były uliczne burdy, wzajemne napaści i akty zemsty. Ród Thökölych był odwiecznym wrogiem Habsburgów, a Imre Thököly, przywódca wielkiego antyhabsburskiego powstania kuruców wybuchłego w roku 1672 dodatkowo sprzymierzył się z Turcją w walce z cesarstwem. Kiedy więc Turcy ponieśli klęskę pod Wiedniem w 1683 r. cesarz Leopold I skonfiskował wszystkie węgierskie majątki Thökölyego i dlatego nie zachowało się praktycznie nic z pierwotnego wyposażenia zamku.
Za panowania pierwszych Thökölych gotycki, obronny zamek gruntownie przebudowano w bogatą, renesansową siedzibę możnowładczą. Na murach obronnych pojawiły się attyki oraz sgraffitowe ozdoby. Około 1628 r. przebudowie uległo skrzydło północno-wschodnie pałacu, w którym zmieniono dyspozycję pomieszczeń, przebudowano drzwi i okna, a wnętrza ozdobiono malowidłami ściennymi. Przebudowana została też wieża bramna, w której urządzono jadalnię i salon. Na południe od niej wzniesiono przy murze obronnym czworokątną budowlę mieszkalną. W latach 1657-1658 przebudowano dawną wieżę obronną na kaplicę, utrzymaną już w stylu barokowym. Sprowadzeni w tym czasie z Italii rzemieślnicy udekorowali wnętrza zamku, a zwłaszcza kaplicy, bogatymi sztukateriami. Prawdopodobnie z ich udziałem powstały pyszne stajnie końskie na wschód od pałacu, gdzie w latach 70. XX w. odnaleziono na fasadzie iluzjonistyczne sgraffito.
Ostatnim właścicielem zamku był Ferdynand Rüber, od którego w 1702 r. odkupiło go miasto. Po przejściu zamku w posiadanie miasta jego pomieszczenia wykorzystywano jako spichlerz, później umieszczono w nim koszary, a następnie różne manufaktury i warsztaty. Pozbawiony kompleksowego nadzoru zamek niszczał, kilkakrotnie różne jego części były niszczone przez pożary. Już w II połowie XIX w. pojawiły się pomysły wykorzystania go na cele muzealne, jednak dopiero po częściowym remoncie głównej wieży w 1931 r. otwarto w niej pierwszą ekspozycję muzealną.
W latach 1962-1985 prowadzono na zamku rozległe prace archeologiczne, połączone z jego gruntowną konserwacją. Obecnie cały obiekt (oprócz piwnic) służy celom muzealnym. Umieszczona w nim ekspozycja prezentuje rozwój Kieżmarku od jego powstania do lat 30. XX w. na tle dziejów władających nim rodów.

</doc>
<doc id="2925775" url="https://pl.wikipedia.org/wiki?curid=2925775" title="Kazimierz Misiaszek">
Kazimierz Misiaszek

Kazimierz Misiaszek (ur. 1953) – polski duchowny katolicki, salezjanin, teolog, prof. dr. hab.
Specjalizuje się w katechetyce. Pełni funkcje: kierownika Katedry Dydaktyki Katechetycznej na Wydziale Teologicznym Uniwersytetu Kardynała Stefana Wyszyńskiego oraz wiceprezesa Towarzystwa Naukowego Franciszka Salezego. W 1997 został prodziekanem Wydziału Teologicznego Akademii Teologii Katolickiej (która 3 września 1999 przekształciła się w Uniwersytet Kardynała Stefana Wyszyńskiego), stanowisko to sprawował do 2000. Odznaczony Złotym Krzyżem Zasługi w 2019 roku.

</doc>
<doc id="2925776" url="https://pl.wikipedia.org/wiki?curid=2925776" title="Twoja na zawsze Lulu">
Twoja na zawsze Lulu

Twoja na zawsze Lulu (ang. "Forever, Lulu") – amerykańska komedia z 1987 roku oparta na scenariuszu i reżyserii Amosa Kolleka. Wyprodukowana przez TriStar Pictures.
Opis fabuły.
Nowy Jork. Młodą Elaine (Hanna Schygulla) od pewnego czasu prześladuje ogromny pech. Za sprawą tajemniczej Lulu (Deborah Harry) staje się ona bohaterką absurdalnych i nieprawdopodobnych wydarzeń. Zostaje wplątana w zabójstwo, kradzież i handel narkotykami. Jej tropem podążają bezwzględni gangsterzy.

</doc>
<doc id="2925778" url="https://pl.wikipedia.org/wiki?curid=2925778" title="Labroides xanthurus">
Labroides xanthurus



</doc>
<doc id="2925779" url="https://pl.wikipedia.org/wiki?curid=2925779" title="AFF Suzuki Cup 2012 (eliminacje)">
AFF Suzuki Cup 2012 (eliminacje)

Kwalifikacje do AFF Suzuki Cup 2012 odbywały się w dniach 5 - 13 października 2012. Pięć zespołów grało systemem "każdy z każdym". Mecze rozgrywane były w Birmie. Do AFF Suzuki Cup 2012 awansowały dwie najlepsze reprezentacje.
Eliminacje.
Mecze odbywały się w Rangun w Mjanmie.

</doc>
<doc id="2925783" url="https://pl.wikipedia.org/wiki?curid=2925783" title="Klub Jagielloński">
Klub Jagielloński

Klub Jagielloński – polskie stowarzyszenie i niepartyjne środowisko polityczne o profilu konserwatywnym, republikańskim i nowochadeckim, założone w 1989 w Krakowie.
Idee i cele.
Klub stawia sobie za cel podtrzymywanie i szerzenie republikańskiego sposobu myślenia o Polsce i świecie. Organizacja powstała w 1989, tuż po zakończeniu obrad okrągłego stołu, a osobowość prawną uzyskała w roku 1994. Obecnie Klub jest organizacją ogólnopolską prowadząca działalność edukacyjną, ekspercką, publicystyczną oraz realizującą obywatelskie inicjatywy polityczne. Skupia głównie ekspertów, działaczy społecznych i publicystów młodego pokolenia o poglądach republikańskich, ordoliberalnych i konserwatywnych.
W swojej działalności Klub odwołuje się do dziedzictwa I Rzeczypospolitej i II Rzeczypospolitej, ruchu „Solidarności” oraz myśli i filozofii chrześcijańskiej. Zgodnie z Preambułą Statutu Stowarzyszenia misją Klubu Jagiellońskiego jest działanie dla dobra i pożytku Rzeczypospolitej oraz pomnażanie dziedzictwa duchowego, intelektualnego i politycznego Polski poprzez troskę o dobro wspólne, sprawiedliwość, odpowiedzialność, przedsiębiorczość oraz szacunek dla tradycji i religii.
Działalność ekspercka w ramach Centrum Analiz Klubu Jagiellońskiego prowadzona jest w duchu poszanowania czterech fundamentalnych wartości: wolności, własności, wspólnoty oraz tradycji.
Historia.
Pierwsze działania dzisiejszego Klubu Jagiellońskiego zapoczątkowała grupa studentów Uniwersytetu Jagiellońskiego w marcu 1988, jeszcze bez oficjalnej nazwy, zbierając podpisy za obroną prorektora UJ prof. Stanisława Grodziskiego. Wiosną 1989 zapadła decyzja o konieczności powstaniu koła naukowego przy krakowskiej uczelni. Kilka tygodni później powstał Studencki Klub Uniwersytetu Jagiellońskiego. 12 maja 1994 Klub uzyskał osobowość prawną. Pierwszym prezesem został Arkady Rzegocki. Na przełomie 1996 i 1997 członkowie stowarzyszenia zorganizowali szereg debat przed uchwaleniem konstytucji. W 2002 został wydany pierwszy numer (teka) „Pressji”, kwartalnika Klubu, pt. "Dlaczego w Polsce nie ma Uniwersytetu?".
Do 2006 roku działalność Klubu koncentrowała się na wydawaniu pisma i organizowaniu debat, spotkań dyskusyjnych i seminariów tematycznych. Od 2006 zaczęto prowadzić projekty edukacyjne oraz prace eksperckie. Od 2009 roku prowadzona jest – początkowo pod nazwą Akademia Dojrzałych Obywateli – Akademia Nowoczesnego Patriotyzmu, która w 2015 roku objęła swoim zasięgiem wszystkie 16 województw. W 2013 roku uruchomiony został portal jagiellonski24.pl, a w roku 2015: think-tank Centrum Analiz Klubu Jagiellońskiego. Od 2005 Klub posiada własną siedzibę w Krakowie (aktualnie przy Rynku Głównym 34), a od października 2014: siedzibę w Warszawie (aktualnie przy ul. Andersa 35).
Z okazji Dnia Flagi RP 2 maja 2015 prezydent RP Bronisław Komorowski wręczył Klubowi Jagiellońskiemu flagę przyznaną w uznaniu działań prowadzonych na rzecz dobra Rzeczypospolitej. W październiku 2015 roku prezydent RP Andrzej Duda powołał prezesa Klubu Jagiellońskiego Krzysztofa Mazura w skład Narodowej Rady Rozwoju.
Działalność i projekty.
Klub Jagielloński posiada aktualnie dwa ośrodki centralne: w Krakowie przy Rynku Głównym 34 oraz w Warszawie przy ul. Andersa 35. Organizacja posiada również oddziały w Katowicach, Wrocławiu, Poznaniu i Gdańsku. W oddziałach odbywają się regularne spotkania i wykłady o charakterze eksperckim i formacyjnym, realizowane są lokalne projekty społeczne i edukacyjne, a także prowadzone są prace w ramach projektów ogólnopolskich.
Najważniejsze ogólnopolskie projekty Klubu to:

</doc>
<doc id="2925784" url="https://pl.wikipedia.org/wiki?curid=2925784" title="Ammodytes vittatus">
Ammodytes vittatus



</doc>
<doc id="2925785" url="https://pl.wikipedia.org/wiki?curid=2925785" title="Kościół Wniebowzięcia Najświętszej Maryi Panny w Polskiej Cerekwi">
Kościół Wniebowzięcia Najświętszej Maryi Panny w Polskiej Cerekwi

Kościół Wniebowzięcia Najświętszej Maryi Panny – rzymskokatolicki kościół parafialny, położony przy ulicy Ligonia 1 w Polskiej Cerekwi, 
należący do parafii Wniebowzięcia Najświętszej Maryi Panny w dekanacie Łany, diecezji opolskiej. 8 września 1954 roku, pod numerem 126/54, świątynia została wpisana do rejestru zabytków nieruchomych województwa województwa opolskiego.
Historia kościoła.
Kościół Wniebowzięcia Najświętszej Maryi Panny w Polskiej Cerekwi wzmiankowany był już w 1418 roku. Obecna świątynia pochodzi z końca XV wieku. W XVII wieku była wielokrotnie przebudowywana. W 1618 roku właściciel Polskiej Cerekwi, Fryderyk von Opersdorf rozbudował kościół dobudowując kaplicę św. Barbary (nad wejściem zachowała się tablica fundacyjna z kartuszami herbowymi rodu Opersdorfów). Jego następca von Gaschin dobudował kolejną kaplicę św. Antoniego (na ścianie kościoła zachował się kartusz herbowy Gaschinów). Hrabia Gaschin dobudował w 1780 roku mur ceglany, otynkowany z późnobarokową bramką.
Na wieży zawieszonych jest pięć dzwonów działających do dnia dzisiejszego. W czasie II wojny światowej kościół został zniszczony. W latach 1945–1948 odbudowano go zachowując dotychczasowy styl barokowy.

</doc>
<doc id="2925786" url="https://pl.wikipedia.org/wiki?curid=2925786" title="Alnus acuminata">
Alnus acuminata

Alnus acuminata (Kunth) – gatunek drzewa należący do rodziny brzozowatych. Zasiedla pospolicie górskie lasy deszczowe i lasy mgliste w Argentynie, Boliwii, Ekwadorze, Kostaryce, Gwatemali, Panamie, Peru i Meksyku. Dawniej rósł również często w suchszych dolinach śródandyjskich skąd obecnie w znacznym stopniu znikną z powodu znacznego przekształcenia tamtejszych siedlisk przyrodniczych. W miejscach występowania jest ważnym źródłem opału oraz drewna budowlanego. Dobrze regeneruje się z odrośli.

</doc>
<doc id="2925788" url="https://pl.wikipedia.org/wiki?curid=2925788" title="Ammodytes semisquamatus">
Ammodytes semisquamatus



</doc>
<doc id="2925789" url="https://pl.wikipedia.org/wiki?curid=2925789" title="Wincenty Potacki">
Wincenty Potacki

Wincenty Potacki (ur. 22 stycznia 1904 w Warszawie, zm. 24 czerwca 2001 we Wrocławiu) – polski artysta plastyk, projektant wzorów przemysłowych.
Życiorys.
Po ukończeniu Miejskiej Szkoły Sztuk Zdobniczych podjął studia na Wydziale Rzeźby Szkoły Sztuk Pięknych w Warszawie, w pracowni Jana Szczepkowskiego. Po ukończeniu studiów w 1928 poświęcił się pracy artystycznej, jego prace były wystawiane w Zachęcie i Instytucie Propagandy Sztuki. Od 1935 współpracował z fabryką porcelany w Ćmielowie, na potrzeby tego zakładu przez sześćdziesiąt lat projektował ceramikę i przedmioty użytkowe. Po 1945 pracował również jako nauczyciel zawodu w szkole zawodowej przy dawnej fabryce porcelany „Tielsch” i „Krister” w Wałbrzychu i w Państwowej Szkole Ceramicznej w Bolkowie. Zaprojektowana przez Wincentego Potackiego galanteria ceramiczna była wielokrotnie prezentowana na krajowych i zagranicznych targach wzornictwa m.in. na Targach „Wzornictwo społeczeństwu” i Międzynarodowych Targach Poznańskich. Wiele projektów otrzymywało wyróżnienia i złote oraz srebrne medale. Za swoją pracę artysta otrzymał Krzyż Kawalerski Orderu Odrodzenia Polski, Złoty i Srebrny Krzyż Zasługi, nagrodę Ministra Kultury i Sztuki oraz Ministra Budownictwa i Materiałów Budowlanych. Wincenty Potacki współpracował z działającą w Ostrowcu Świętokrzyskim skupiającą plastyków "Grupą 10", za wspólne realizacje artysta otrzymał nagrodę Prezydenta Miasta Ostrowca Świętokrzyskiego.

</doc>
<doc id="2925791" url="https://pl.wikipedia.org/wiki?curid=2925791" title="Dirk Bauermann">
Dirk Bauermann

Dirk Bauermann (ur. 10 grudnia 1957 w Oberhausen) – niemiecki trener koszykówki, a wcześniej koszykarz, obecnie trener Rostock Seawolves oraz reprezentacji Tunezji.
Grał w koszykówce na poziomie niemieckiej Regionalligi. Trenerskiego fachu uczył się jako asystent na amerykańskim uniwersytecie Fresno State. W Bayerze Leverkusen, który prowadził w latach 1989-1998 zdobył siedem tytułów mistrza kraju. Dwa kolejne tytuły dołożył podczas pracy z Brose Baskets. Pracował również za granicą, w belgijskim BC Ostende, greckie Apollon Patras i Amyntas Dafnis B.C. W latach 2010-2012 był trenerem Bayernu Monachium, z którym wywalczył awans do Bundesligi.
Dwukrotnie prowadził reprezentację Niemiec. W 1994 roku zastąpił Svetislava Pešicia i zajął dwunaste miejsce na mistrzostwach świata. W 2003 kolejny raz objął reprezentację i zdobył srebrny medal na Mistrzostwach Europy w Serbii.
17 stycznia 2013 roku został selekcjonerem reprezentacji Polski. Pod jego wodzą reprezentacja Polski zawiodła na Mistrzostwach Europy, wygrywając tylko jeden mecz. W styczniu 2014 roku zrezygnował z pracy nad kadrą.
9 stycznia 2020 został trenerem Rostock Seawolves.

</doc>
<doc id="2925810" url="https://pl.wikipedia.org/wiki?curid=2925810" title="Cerkiew Ikony Matki Bożej „Ukój Mój Smutek” w Saratowie">
Cerkiew Ikony Matki Bożej „Ukój Mój Smutek” w Saratowie

Cerkiew Ikony Matki Bożej „Ukój Mój Smutek” – prawosławna cerkiew w Saratowie, w jurysdykcji eparchii saratowskiej Rosyjskiego Kościoła Prawosławnego, pełniąca funkcję świątyni przy domu biskupów saratowskich.
Historia.
Inicjatorem budowy cerkwi przy rezydencji biskupów saratowskich był biskup saratowski i carycyński Hermogen, na zamówienie którego miejski architekt Piotr Zybin w 1903 lub 1904 zaprojektował świątynię nawiązującą wprost do moskiewskiego soboru Opieki Matki Bożej na Fosie. Budowę cerkwi rozpoczęto natychmiast, w 1906 miało miejsce jej poświęcenie. Według tradycji ikona patronalna świątyni została zamówiona przez biskupa Hermogena na górze Athos – jest to dokładna kopia czczonego tam wizerunku. Za odprawianie nabożeństw w cerkwi odpowiedzialni byli mnisi stale zamieszkujący w domu biskupim.
Po rewolucji październikowej cerkiew została zaadaptowana na planetarium, zachowała przy tym swój pierwotny wygląd, a do lat 60. XX wieku znajdowały się na niej krzyże. W 1965 biskup saratowski Pimen zwrócił się do władz miejskich z prośbą o zgodę na remont świątyni, finansowany przez eparchię. Chociaż władze nie wyraziły na to zgody, same przeprowadziły częściową renowację obiektu. Dzięki zgodzie pierwszego sekretarza komitetu obwodowego KPZR A. Szybajewa na kopule planetarium ponownie umieszczono krzyż. Od tego czasu budynek stał się atrakcją turystyczną Saratowa.
Eparchia saratowska odzyskała budynek w 1990. W czasie niezbędnego remontu nabożeństwa odbywały się w ołtarzu św. Sergiusza z Radoneża w przybudówce. W 1993 arcybiskup saratowski Pimen poświęcił wyremontowany obiekt.
Architektura.
Cerkiew jest wyraźnie wzorowana na moskiewskim soborze Opieki Matki Bożej, jednak jest od niej dwa (lub nawet dwa i pół) razy mniejsza, nie jest ponadto dokładną kopią. W świątyni znajduje się jeden ołtarz ikony Matki Bożej „Pocieszenie w Strapieniu i Smutku”, popularnie określany jako ikona Matki Bożej „Ukój Mój Smutek”.

</doc>
<doc id="2925814" url="https://pl.wikipedia.org/wiki?curid=2925814" title="Sparus scriptus">
Sparus scriptus



</doc>
<doc id="2925815" url="https://pl.wikipedia.org/wiki?curid=2925815" title="Aurata orphus">
Aurata orphus



</doc>
<doc id="2925816" url="https://pl.wikipedia.org/wiki?curid=2925816" title="Sparus mochara">
Sparus mochara



</doc>
<doc id="2925817" url="https://pl.wikipedia.org/wiki?curid=2925817" title="Sparus aurata americana">
Sparus aurata americana



</doc>
<doc id="2925818" url="https://pl.wikipedia.org/wiki?curid=2925818" title="Sparus auratus">
Sparus auratus



</doc>
<doc id="2925819" url="https://pl.wikipedia.org/wiki?curid=2925819" title="Chrysophrys crassirostris">
Chrysophrys crassirostris



</doc>
<doc id="2925820" url="https://pl.wikipedia.org/wiki?curid=2925820" title="Chrysophrys aurata">
Chrysophrys aurata



</doc>
<doc id="2925821" url="https://pl.wikipedia.org/wiki?curid=2925821" title="Aurata aurata">
Aurata aurata



</doc>
<doc id="2925823" url="https://pl.wikipedia.org/wiki?curid=2925823" title="Aarhus Fremad">
Aarhus Fremad

Aarhus Idræts-Club Fremad – duński klub piłkarski z siedzibą w Aarhus w Jutlandii.
Historia.
Klub Fremad Aarhus Fodsportsforening został założony w 1897 roku. Klub rozpoczął działalność jako jeden z pierwszych w kraju klubów lekkoatletycznych, później powstały inne sekcje, między innymi, piłki ręcznej, piłki nożnej (w 1947). Niedawno powstała również sekcja tenisu.
W latach 1984-1997 pod przewodnictwem Kima Poulsena klub zdobył dziewięć promocji, i na zakończenie wywalczył awans do Superligaen jako profesjonalny klub. Po dwóch sezonach spadł do 1 dywizji. W 1999 roku pierwszy zespół zmienił nazwę na FC Aarhus. W sezonie 2005/06, klub zajął pierwsze miejsce w 2. dywizji Zachód i powrócił do 1 dywizji, ale w 2008 ponownie spadł do 2 dywizji, w której obecnie występuje.

</doc>
<doc id="2925829" url="https://pl.wikipedia.org/wiki?curid=2925829" title="Doratonotus thalassinus">
Doratonotus thalassinus



</doc>
<doc id="2925830" url="https://pl.wikipedia.org/wiki?curid=2925830" title="Doratonotus decoris">
Doratonotus decoris



</doc>
<doc id="2925831" url="https://pl.wikipedia.org/wiki?curid=2925831" title="Doratonotus decoratus">
Doratonotus decoratus



</doc>
<doc id="2925832" url="https://pl.wikipedia.org/wiki?curid=2925832" title="Doratonotus boekei">
Doratonotus boekei



</doc>
<doc id="2925833" url="https://pl.wikipedia.org/wiki?curid=2925833" title="Doradonotus megalepis">
Doradonotus megalepis



</doc>
<doc id="2925834" url="https://pl.wikipedia.org/wiki?curid=2925834" title="Antonichthys wetmorelloides">
Antonichthys wetmorelloides



</doc>
<doc id="2925840" url="https://pl.wikipedia.org/wiki?curid=2925840" title="Adam Szymusik">
Adam Szymusik

Adam Eugeniusz Szymusik (ur. 12 lutego 1931 w Narolu, zm. 16 lipca 2000 w Krakowie) – polski psychiatra, profesor (mianowany w 1977). Kierownik Katedry Psychiatrii i Kliniki Psychiatrii Dorosłych Collegium Medicum Uniwersytetu Jagiellońskiego, honorowy prezes Polsko-Niemieckiego Towarzystwa Zdrowia Psychicznego.
Życiorys.
Studia medyczne rozpoczął na Wydziale Lekarskim Uniwersytetu Jagiellońskiego w 1949 roku, ukończył je w 1954 roku – na tym samym wydziale, ale już Akademii Medycznej w Krakowie. Przedmiotem jego badań były: psychiatria sądowa, zespół stresu pourazowego, obserwacje byłych więźniów obozów hitlerowskich. Sprawował funkcję I Sekretarza Komitetu Uczelnianego PZPR Akademii Medycznej w Krakowie. Dziekan Wydziału Lekarskiego krakowskiej Akademii Medycznej w latach 1987–1990.
Pochowany na Cmentarzu Rakowickim w Krakowie w Alei Zasłużonych (kwatera LXIX pas B-2-16).

</doc>
<doc id="2925844" url="https://pl.wikipedia.org/wiki?curid=2925844" title="Enercoop">
Enercoop

Enercoop – francuski dostawca energii, korzystający jedynie z energii odnawialnej. Jest to jedyna firma działająca na zasadzie spółdzielni. Jej założyciele to ludzie działający w Greenpeace oraz innych wiodących organizacjach ekologicznych oraz tych zajmujących się etyczną ekonomią.
Historia.
Enercoop został założony w 2005 i początkowo klientami firmy były jedynie inne przedsiębiorstwa. W lipcu 2007 francuski rynek energetyczny otworzył się również na klientów indywidualnych. W sierpniu 2009 Enercoop miał w sumie 4200 klientów, ale do maja 2011 miał ich już 8000.
Celem Enercoop jest stworzenie wielu regionalnych spółdzielni energetycznych we Francji, w których jej lokalni członkowie będą brali udział we wszystkich procesach od produkcji aż po konsumpcję energii elektrycznej. W ten sposób Enercoop chce sprawić, aby obywatele stali się odpowiedzialni za zużycie energii.

</doc>
<doc id="2925845" url="https://pl.wikipedia.org/wiki?curid=2925845" title="The Depth of Self-Delusion">
The Depth of Self-Delusion

The Depth of Self-Delusion – utwór z albumu "Shrine of New Generation Slaves" zespołu Riverside.

</doc>
<doc id="2925846" url="https://pl.wikipedia.org/wiki?curid=2925846" title="Baywind Energy Co-operative">
Baywind Energy Co-operative

Baywind Energy Co-operative – pierwsza spółdzielnia energetyczna, posiadająca turbiny wiatrowe w Wielkiej Brytanii. Baywind została oparta o model wiatrowych spółdzielni energetycznych i innych spółdzielni zajmujących się energią odnawialną, które istniały ówcześnie i były już popularne w Skandynawii.
Inicjatywa ta została założona jako Industrial and Provident Society w 1996. Obecnie liczba członków spółdzielni osiągnęła już 1300 osób, a każdy posiada prawo głosu. Pewna stała część zysków inwestowana jest w lokalne inicjatywy ekologiczne poprzez Baywind Energy Conservation Trust. Organizacja ta wygrała w 2004 nagrodę National Social Enterprise za jej innowacyjne podejście do odnawialnej energii posiadanej przez lokalne społeczności.
Baywind posiada obecnie 2,5-megawatową farmę wiatrową składającą się z 5 turbin w Harlock Hill koło Ulverstone (Kumbria) działającą od 29 stycznia 1997. Posiadają oni również jedną 600-kilowatową turbinę w Haverigg II na farmie wiatrowej koło Millom, Kumbria. Od założenia Baywind Energy Co-operative, w Wielkiej Brytanii powstało wiele innych spółdzielni wiatrowych.

</doc>
<doc id="2925852" url="https://pl.wikipedia.org/wiki?curid=2925852" title="Strzelanina w Velikiej Ivančy">
Strzelanina w Velikiej Ivančy

Strzelanina w Velikiej Ivančy miała miejsce 9 kwietnia 2013 roku. Do strzelaniny doszło we wczesnych godzinach rannych we wsi Velika Ivanča, oddalonej o 50 km na południe od Belgradu, stolicy Serbii. W strzelaninie zginęło 14 osób, w tym sprawca strzelaniny. Sprawcą masakry był 60-letni Ljubiša Bogdanović, który po jej dokonaniu postrzelił się w głowę i zmarł 11 kwietnia 2013 roku.
Przebieg.
Około 5:00 czasu lokalnego Ljubiša Bogdanović, weteran wojny w Chorwacji w latach 1991-1995, najpierw zabił swoją matkę i własnego syna strzałem w głowę z pistoletu kaliber 9 mm oraz ciężko ranił swą żonę w ich wspólnym domu. Następnie wtargnął do czterech sąsiednich domów i zastrzelił w nich łącznie 11 następnych osób. Użytą do dokonania zbrodni bronią był pistolet CZ-88 kalibru 9 mm. Kiedy we wsi pojawiła się policja, Bogdanović postrzelił się w głowę.
Sprawca po próbie samobójczej został w stanie krytycznym przetransportowany do szpitala w Belgradzie, gdzie zmarł 2 dni później.
10 kwietnia 2013 roku został ogłoszony w Serbii dniem żałoby narodowej dla upamiętnienia ofiar strzelaniny.
Ofiary strzelaniny.
Pełna lista ofiar śmiertelnych strzelaniny (wliczając sprawcę):

</doc>
<doc id="2925853" url="https://pl.wikipedia.org/wiki?curid=2925853" title="Strzelanina w Velika Ivanča">
Strzelanina w Velika Ivanča



</doc>
<doc id="2925855" url="https://pl.wikipedia.org/wiki?curid=2925855" title="To Be Loved (album Michaela Bublé)">
To Be Loved (album Michaela Bublé)

To Be Loved – wydany w kwietniu 2013 album studyjny kanadyjskiego piosenkarza Michaela Bublé. Znalazły się na nim covery (jak np. „To Love Somebody” Bee Gees, „Nevertheless (I'm In Love With You)” Deana Martina, „Who's Loving You” The Jackson 5, czy tytułowe „To Be Loved” Jackiego Wilsona), jak również cztery autorskie piosenki, które Bublé współkomponował. Album zapowiadał singel „It's a Beautiful Day”. Numer katalogowy płyty to 093624944973 (Warner Bros. US).
Album w Polsce uzyskał status złotej płyty.

</doc>
<doc id="2925856" url="https://pl.wikipedia.org/wiki?curid=2925856" title="Jan Morycz">
Jan Morycz

Jan Morycz (ur. 1913, zm. 1943) – polski działacz ludowy, żołnierz Batalionów Chłopskich.
Życiorys.
Urodził się 8 kwietnia 1913 r. w Mietlu w rodzinie chłopskiej. Po ukończeniu gimnazjum i zdaniu matury w 1934 r., odbył służbę wojskową w Szkole Podchorążych Rezerwy Piechoty w Kielcach. Wstąpił do Związku Młodzieży Wiejskiej "Wici" a po wybuchu II wojny światowej do Batalionów Chłopskich przyjmując pseudonim "Sęk". W BCh pełnił wiele funkcji, to jest: szefa sztabu Powiatowej Komendy Batalionów Chłopskich, komendanta III rejonu BCh – Północ oraz zastępcy komendanta powiatowego BCh. 21 października 1943 r. na skutek donosu konfidenta, został aresztowany przez gestapo w swoim mieszkaniu w Busku-Zdroju. W miesiąc później został rozstrzelany 25 lub 27 listopada 1943 r. w lesie obok Lisowa, w pobliżu drogi Kielce – Chmielnik.

</doc>
<doc id="2925858" url="https://pl.wikipedia.org/wiki?curid=2925858" title="Mary Kay Bergman">
Mary Kay Bergman

Mary Kay Bergman (ur. 5 czerwca 1961, zm. 11 listopada 1999, znana również pod pseudonimem Shannen Cassidy) – amerykańska aktorka głosowa, znana z kobiecych ról w serialu telewizyjnym "Miasteczko South Park", z roli Timmy’ego z serialu "Wróżkowie chrzestni" i jako Daphne Blake z kilku filmów z serii Scooby-Doo, była również w latach 1989-1999 wybrana przez The Walt Disney Company jako oficjalny głos królewny Śnieżki. Użyczyła głosu w ponad 400 reklamach. Od roku 1990 do swojej śmierci była żoną aktora Dina Andrade. Bergman popełniła samobójstwo w swoim domu, wieczorem 11 listopada 1999 roku. Została pochowana na cmentarzu Forest Lawn Memorial Park w Hollywood Hills.
Wczesne lata.
Mary Kay Bergman urodziła się 5 czerwca 1961 roku w szpitalu Cedars-Sinai Medical Center. Była jedyną córką żydowskich muzyków Patricii McGowan Paris i piosenkarza Dave’a Bergmana. Uczęszczała do Los Angeles Unified School District i do Hollywood High School, którą ukończyła w roku 1978 z wyróżnieniem. W latach 1978–1981 uczęszczała do UCLA, gdzie zaprzyjaźniła się z Nancy Cartwright.
Kariera.
Mary Kay miała wyrobiony styl i umiejętność tworzenia różnorodnych głosów. Bardzo łatwo naśladowała różne akcenty, m.in. chiński, japoński, australijski, francuski, niemiecki, włoski, hiszpański oraz dialekty angielskiego. Bergman później została nauczycielką, ucząc innych mówić w różnych akcentach.
"Miasteczko South Park".
Najsłynniejsze role Bergman to niemal wszystkie kobiece postacie w serialu "Miasteczko South Park", począwszy od pierwszego sezonu, kończąc na filmie długometrażowym, m.in. Liane Cartman, Sheila Broflovski, Shelly Marsh, Sharon Marsh, pani McCormick i Wendy Testaburger. Początkowo używała pseudonimu Shannen Cassidy, by nie wywołać skandalu, jako że była w tym czasie oficjalnym głosem disnejowskiej postaci królewny Śnieżki. W wywiadzie powiedziała: „To była świadoma decyzja, ponieważ i tak nikt z nas nie wiedział, że serial będzie hitem, a jeśli ktokolwiek tak mówił – kłamał; I tak się stało, Shannen Cassidy zaczęła otrzymywać maile jak Święty Mikołaj i musieliśmy z tego zrezygnować”.
Weird Al Yankovic chciał, by Mary Kay Bergman użyczyła swojego głosu jako Sheila Broflovsky w piosence „Pretty Fly for a Rabbi”, jednakże zrezygnowano z tego pomysłu, gdyż obawiano się ewentualnych problemów z Comedy Central. Mimo to jej głos jest słyszany w utworze. „Weird Al” powiedział: „Mary Kay była niesamowicie uroczą, utalentowaną, zabawną, wspaniałą kobietą, i wszyscy za nią bardzo, bardzo tęsknimy”.
Życie prywatne.
Mary Kay Bergman wyszła za mąż za aktora Dina Andrade 7 kwietnia 1990 roku. Była chrześcijanką. Jej ulubionymi filmami były m.in. "Spotkamy się w St. Louis" i "Dźwięki muzyki". Preferowała muzykę jazzową, operową i filmowe ścieżki dźwiękowe. Uwielbiała czytać książki takich autorów jak Anne Rice, Stephen King, Clive Barker, Amy Tan, Carrie Fisher, Leonard Maltin i Douglas Adams. Jej ulubionymi gatunkami były: kryminały, fantastyka naukowa, horror, komedia i biografie, lubiła również czytać komiksy.
Pomimo iż jej rodzice byli pochodzenia żydowskiego, Bergman nigdy nie praktykowała wiary rodziców i przeszła na chrześcijaństwo. Żartobliwie nazywała się „chrześcijańskim żydem”.
Choroba i śmierć.
Bergman cierpiała na zaburzenie afektywne dwubiegunowe i zespół lęku uogólnionego, co skutecznie ukrywała przed rodziną, przyjaciółmi i współpracownikami. Gdy u jej matki zdiagnozowano raka, depresję i stres Mary Kay w pracy wzięto właśnie za martwienie się o stan zdrowia matki. W prywatnej rozmowie z mężem Bergman powiedziała, że boi się utraty swojego talentu, gdyż sesje nie przebiegały dobrze i mogłoby to spowodować zakończenie kariery, czego bardzo się obawiała.
Rankiem 11 listopada 1999 roku, Bergman wystąpiła w radiu świętując 45. rocznicę Disneylandu. Planowała zaśpiewać nominowaną do Oscara piosenkę z jej udziałem „Blame Canada” na 72. ceremonii wręczenia Oscarów. Ostatni raz widziano ją żywą tego samego dnia, wieczorem o godzinie 21:00, kiedy rozmawiała z przyjacielem przez telefon. Po godzinie i 20 minutach mąż i przyjaciel John Bell wrócili do domu, gdzie znaleźli ciało Mary Kay ze strzelbą Mossberg obok. O godzinie 22:18 policja stwierdziła zgon będący wynikiem samobójstwa. Przed śmiercią napisała dwa listy pożegnalne – do męża i Johna Bella.
Następstwa.
Mąż Bergman założył organizację Mary Kay Bergman Memorial Fund, która ma na celu zapobieganie samobójstwom. W marcu 2000 roku odbył się koncert ku jej pamięci, na którym pojawiło się wiele aktorek i koleżanek z branży, m.in. Jane Jacobs, Barbara Goodson, Diane Michelle i Mona Marshall, która po śmierci Bergman została wybrana do użyczania głosu kilku postaciom w "South Parku".
Aktorka Grey DeLisle, studentka Bergman i prywatnie jej przyjaciółka, powiedziała w wywiadzie, że Andrade spytał się jej, czy nie chce zgłosić się na kasting do roli Daphne, czego początkowo nie chciała robić, gdyż czuła się z tym „dziwnie”. Odpowiedział jej na to: „Grey, musisz to zrobić, Mary Kay chciałaby byś to była ty”.
W jednym z wywiadów twórcy "Miasteczka South Park", Trey Parker i Matt Stone, wypowiedzieli się o problemach, jakie napotkali po śmierci Bergman: "„Zdaliśmy sobie sprawę, że jedna osoba nie zrobi tego w czym ona była tak niesamowita, potrafiła stworzyć tak dużo różnych głosów i nie potrzebowaliśmy nikogo innego. Wciąż poszukujemy utalentowanych ludzi którzy stworzą kilka głosów jak ona. Na jej zastępstwo będziemy potrzebować czterech lub pięciu osób... robimy odcinki dwa tygodnie przed czasem, a kiedy to się stało mieliśmy do zrobienia jeszcze trzy epizody... wiedzieliśmy że nie znajdziemy nikogo w tak krótkim czasie, więc po prostu napisaliśmy trzy odcinki bez udziału kobiecych postaci.”". 13 odcinek 3 serii „Starvin' Marvin in Space” jest ostatnim odcinkiem, w którym Bergman użyczyła głosu swoim postaciom w serialu. 15 odcinek tego samego sezonu, „Mr. Hankey's Christmas Classics” został zadedykowany jej pamięci.
Została pochowana na cmentarzu Forest Lawn Memorial Park w Hollywood Hills. Matka Bergman zmarła niecały rok po śmierci córki.

</doc>
<doc id="2925860" url="https://pl.wikipedia.org/wiki?curid=2925860" title="Strzelanina w Velika Ivancza">
Strzelanina w Velika Ivancza



</doc>
<doc id="2925862" url="https://pl.wikipedia.org/wiki?curid=2925862" title="Rendezvous">
Rendezvous

Rendezvous – album nagrany przez pianistę jazzowego Jacky Terrassona i amerykańską wokalistkę jazzową Cassandrę Wilson z towarzyszeniem sekcji rytmicznej.
Nagrań dokonano 4,5,6 i 19 stycznia oraz 4 kwietnia 1997 w Clinton Recording Studios w Nowym Jorku. Wszystkie utwory
zostały zaaranżowane przez Jacky Terrassona. Materiał muzyczny nagrywany i miksowany był na analogowych magnetofonach
Studer (A800 i A880) bez redukcji szumów (również podczas masteringu nie używano korektorów).

</doc>
<doc id="2925864" url="https://pl.wikipedia.org/wiki?curid=2925864" title="Ellen Van Langen">
Ellen Van Langen



</doc>
<doc id="2925865" url="https://pl.wikipedia.org/wiki?curid=2925865" title="Botwid">
Botwid

Botwid "Botvid", "Bovit" (ur. ? na półwyspie Södertörn, zm. ok. 1120) - szwedzki święty Kościoła katolickiego, męczennik.
Urodzony w Södermanlandzie Botwid w czasie swoich podróży handlowych dotarł do Anglii i tam pod wpływem duchownego nawrócił się na katolicyzm i przyjął sakrament chrztu. Powróciwszy w rodzinne strony podjął się ewangelizacji krajan. Zginął śmiercią męczeńską z ręki wyzwoleńca, którego ochrzcił i obdarzył wolnością. Ciało znalezione przez brata Botwida o imieniu Bernon pochowano w starej świątyni, a w 1129 roku dokonano translacji relikwii do wybudowanego w pobliżu miejsca urodzenia drewnianego kościoła pod wezwaniem Botwida. Kult świętego szybko rozprzestrzenił się na całą Skandynawię. Miejscem szczególnego kultu pozostaje przebudowany na kamienny kościół w Botkyrka, którego konsekracji dokonał w 1176 arcybiskupa Uppsali Stefan.
Botwid wymieniony został w "Revelationes coelestes" św. Brygidy.
Wspomnienie liturgiczne w Kościele katolickim obchodzono 28 lipca.

</doc>
<doc id="2925866" url="https://pl.wikipedia.org/wiki?curid=2925866" title="Król najwierniejszy">
Król najwierniejszy

Król najwierniejszy (łac. "Rex Fidelissimus") – honorowy tytuł królów portugalskich. Nadany przez papieża Benedykta XIV królowi Janowi V i jego następcom w 1748. Monarsze przysługiwał w związku z nim predykat Jego Najwierniejszej Mości.

</doc>
<doc id="2925868" url="https://pl.wikipedia.org/wiki?curid=2925868" title="Oskar Kühnel">
Oskar Kühnel

Oskar Rudolf Kühnel (ur. 14 czerwca 1897 w Brzeżanach, zm. 1940 w Katyniu) – kapitan artylerii Wojska Polskiego II RP, pochodzenia węgierskiego. 
Życiorys.
Urodził się w rodzinie Leopolda i Eugenii z domu Kieseweter. W 1920 wziął udział w wojnie z bolszewikami.
1 czerwca 1921, w stopniu podporucznika, pełnił służbę w 4 dywizjonie artylerii ciężkiej. 3 maja 1922 został zweryfikowany w stopniu porucznika ze starszeństwem z 1 czerwca 1919 i 538. lokatą w korpusie oficerów artylerii, a jego oddziałem macierzystym był wówczas 8 pułk artylerii ciężkiej. W 1923 pełnił służbę 9 pułku artylerii ciężkiej w Siedlcach. W listopadzie 1924 roku został przydzielony do 9 kompanii artylerii pieszej, pozostając oficerem nadetatowym 9 pac. 3 maja 1926 został mianowany kapitanem ze starszeństwem z 1 lipca 1925 i 126. lokatą w korpusie oficerów artylerii. W 1928 w dalszym ciągu pełnił służbę w 9 pac. Następnie służył w Dowództwie Okręgu Korpusu IX w Brześciu. Z dniem 22 maja 1933 został przeniesiony z DOK IX do 10 pułku artylerii lekkiej w Łodzi. Do 10 marca 1934 pełnił obowiązki dowódcy III dywwizjonu, a od 25 sierpnia 1937 do 18 lipca 1938 dowodził 8. baterią. Następnie zajmował w 10 pal stanowisko oficera mobilizacyjnego. 29 sierpnia 1939 znalazł się w Oddziale Zbrierającym Nadwyżki 10 pal.
W czasie kampanii wrześniowej 1939 roku dostał się do niewoli radzieckiej. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
Oskar Rudolf Kühnel był żonaty z Ireną z Majewskich, z którą miał córkę Gizelle.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Upamiętnienie.
8 kwietnia 2011 uroczyście odsłonięto Pomnik Męczenników Katynia w III Dzielnicy przy Skwerze Męczenników Katynia w Budapeszcie. Odsłonięcia dokonali prezydenci Węgier i Polski: Pál Schmitt i Bronisław Komorowski. Obok posadzono dwa Dęby Pamięci upamiętniające węgierskie ofiary ludobójstwa w Katyniu: Aladara Emanuela Korompaya i Oskara Rudolfa Kühnela

</doc>
<doc id="2925869" url="https://pl.wikipedia.org/wiki?curid=2925869" title="Mycie rąk">
Mycie rąk

Mycie rąk – czynność higieniczna czyszczenia rąk najczęściej przy użyciu wody lub innego płynu, często z dodatkiem mydła, w celu usunięcia chemikaliów, brudu i mikroorganizmów z powierzchni skóry.
Medyczne czyszczenie rąk jest częścią organizacji higieny w szpitalach i instytucjach zdrowotnych, które pomaga ograniczyć rozprzestrzenianie się chorób i infekcji. Głównym celem mycia rąk w środowisku medycznym jest usunięcie mikroorganizmów takich jak bakterie i wirusy oraz pozbycie się chemikaliów, które mogą zagrozić zdrowiu ludzkiemu. Mycie rąk jest niezwykle ważne w biznesie żywnościowym, gdzie kontakt z produktami spożywczymi jest na porządku dziennym. Choroby takie jak grypa rozprzestrzeniają się między innymi na rękach, sprawiając, że mycie ich staje się niezwykle ważne, szczególnie podczas sezonowych epidemii.
Zaledwie 30% mężczyzn i 63% kobiet myje ręce przed opuszczeniem toalety.
Poza myciem rąk przy użyciu wody i mydła popularne jest również używanie płynów bakteriobójczych posiadających związki alkoholu, aloe vera lub innych środków dezynfekujących. Skuteczność tych środków jest często kwestionowana z powodu braku niezależnych badań na ten temat.
Obrzędowe mycie rąk występuje w wielu religiach takich jak bahaizm, hinduizm oraz judaizm. Podobne obrządki przeprowadzane są również w chrześcijaństwie oraz islamie.
Światowy Dzień Mycia Rąk obchodzony jest corocznie 15 października.

</doc>
<doc id="2925870" url="https://pl.wikipedia.org/wiki?curid=2925870" title="Diecezja łucko-ostrogska (unicka)">
Diecezja łucko-ostrogska (unicka)

Diecezja łucko-ostrogska (łac. "Eparchia Luceoriensis et Ostrogiensis Ruthenorum") – eparchia (diecezja) Kościoła unickiego, powstała w 1596 r. w wyniku unii brzeskiej, przestała istnieć w następstwie rozbiorów Rzeczypospolitej; na krótko reaktywowana jako eparchia Kościoła greckounickiego w Imperium Rosyjskim (1798-1828).
Diecezja łucko-ostrogska w Rzeczypospolitej.
Unicka diecezja łucko-ostrogska została ustanowiona 23 grudnia 1596 r. przez papieża Klemensa VIII bullą "Magnus Dominus". Jeszcze przed uchwałami synodu brzeskiego, bo 2 maja 1594 r., biskup Cyryl Terlecki ogłosił w Łucku, że przyjmuje unię z Kościołem rzymskim. W rzeczywistości na terenie diecezji rozpoczął się konflikt pomiędzy zwolennikami unii a dyzunitami, w którego efekcie obok katolickich biskupów administrujących diecezją łucko-ostrogską funkcjonowała łucko-ostrogska hierarchia prawosławna, początkowo nielegalna, a w l. 1632-1633 zalegalizowana przez sejm i nowego króla – Władysława IV. Obiektem sporu pomiędzy dwoma odłamami chrześcijaństwa była między innymi katedra w Łucku, przejęta przez unitów. Objęcie rządów nad eparchią łucką po śmierci Jeremiasza Poczapowskiego przez prawosławnego biskupa Aleksandra Atanazego Puzynę oznaczało likwidację diecezji unickiej i reaktywację diecezji prawosławnej.
Przyjęcie unii przez biskupa Dionizego Żabokrzyckiego w 1702 oznaczało z kolei likwidację eparchii prawosławnej. Cyryl Szumlański, nominowany nowym biskupem łuckim i ostrogskim, przeszedł jednak na prawosławie. Nie utrzymał się w diecezji i wyjechał do Kijowa (wówczas pod władzą rosyjską), gdzie w 1715 r. otrzymał urząd biskupa perejasławskiego. Rządy nad diecezją objął unicki biskup Józef Wyhowski. Ostatnim biskupem łucko-ostrogskim przed III rozbiorem i likwidacją eparchii był Michał Mateusz Stadnicki.
Diecezja łucka w Imperium Rosyjskim.
Unicka diecezja łucka została reaktywowana przez cesarza Pawła I ukazem z 28 kwietnia 1797 r. Obok archidiecezji połockiej i reaktywowanej brzeskiej tworzyła ona struktury reorganizowanego przez władze carskie Kościoła greckounickiego. W nowych granicach diecezji znalazła się część włodzimierska dawnej diecezji włodzimiersko-brzeskiej. Terytorium jednostki administracyjnej znajdowało się w obrębie guberni kijowskiej, podolskiej i wołyńskiej. Decyzje te zatwierdził papież Pius VI bullą "Maximis undique pressi" z 15 listopada 1798 r. Ordynariuszem łucko-ostrogskim został mianowany biskup Stefan Lewiński, który na miejsce rezydencji wybrał bazyliański klasztor Zaśnięcia Matki Bożej w Poczajowie.
Diecezja łucko-ostrogska została zlikwidowana w ramach reorganizacji w Kościele unickim w Rosji 22 kwietnia 1828 r. W miejsce dotychczasowych diecezji utworzono dwie: litewską i białoruską. Struktury Kościoła unickiego na „ziemiach zabranych” zostały zlikwidowane podczas synodu połockiego w 1839 r., kiedy to unickie parafie i klasztory wcielono do Rosyjskiego Kościoła Prawosławnego. Likwidacja Kościoła unickiego na terenie Rosji nie została uznana przez Stolicę Apostolską. Według źródeł watykańskich diecezje łucko-ostrogska i włodzimiersko-brzeska były sufraganiami archidiecezji połockiej rytu grecko-ruskiego.
Kontynuacje i nawiązania.
Próbę odrodzenia diecezji podjął w 1914 r. greckokatolicki metropolita halicko-lwowski Andrzej Szeptycki, tajnie wyświęcając Josyfa Bociana na biskupa łuckiego, a Dmytra Jaremkę na biskupa ostrogskiego. Obaj nominowani zostali jednak jako zakładnicy wywiezieni w głąb Rosji.
W okresie międzywojennym, w trakcie próby odbudowy obrządku unickiego na Wołyniu, papież Pius XI mianował Mikołaja Czarneckiego biskupem tytularnym "Lebedus" oraz wizytatorem apostolskim na Wołyniu, Polesiu i Podlasiu dla wiernych obrządku bizantyjsko-słowiańskiego (1931), jednak ostatecznie wołyńskie parafie neounickie podlegały rzymskokatolickiej diecezji łuckiej. 
Tytuł biskupa łuckiego otrzymał także biskup pomocniczy Wasyl Wełyczkowski, potajemnie wyświęcony w 1963 r. przez metropolitę Josyfa Slipyja. 
Łuckie biskupstwo tytularne obrządku greckokatolickiego istniało w l. 1921-1973.
Do tradycji unickiej diecezji łucko-ostrogskiej nawiązuje obecnie egzarchat arcybiskupi w Łucku Kościoła katolickiego obrządku bizantyjsko-ukraińskiego utworzony 15 stycznia 2008 r.

</doc>
<doc id="2925871" url="https://pl.wikipedia.org/wiki?curid=2925871" title="Otto GmbH">
Otto GmbH

Otto GmbH &amp; Co KG (wcześniej Otto Versand), jest największą na świecie firmą oferującą sprzedaż wysyłkowa, działającą na ponad 20 krajowych rynkach. Rodzina prezesa firmy, Michaela Otto posiada większościowy udział w firmie. Siedziba firmy znajduje się w Hamburgu w Niemczech. Firma została stworzona przez Wernera Otto w 1950 roku. Pierwszy, ręcznie zrobiony katalog posiadał 28 różnych butów. Przez okres 1950-1960 biznes rozwinął się w szybkim tempie dzięki innowacyjności w sposobie promocji. Otto wprowadził obsługę zamówień telefonicznych w 1963, oraz sprzedaż online w 1995.
W dniu 1 lutego 2013 roku Otto GmbH zgodził się na przejęcie ze strony amerykańskiej firmy The Blackstone Group.
Do Otto GmbH przynależą takie marki jak Frankonia, Baumarkt Direct, Heine Versand, Hermes Europe oraz bonprix.

</doc>
<doc id="2925873" url="https://pl.wikipedia.org/wiki?curid=2925873" title="Kazimierz Dadej">
Kazimierz Dadej

Kazimierz Władysław Dadej (ur. 2 października 1886 w Drohobyczu, zm. 1940 w Charkowie) – polski lekarz, dr med., pediatra, współzałożyciel i dyrektor Dziecięcego Sanatorium Przeciw Gruźliczego na Bystrym w Zakopanem, społecznik, taternik, członek POW, major rezerwy WP, lekarz wojskowy w czasie I i II wojny światowej.
Życiorys.
Był synem Władysława i Kazimiery z Arrtów. Maturę zdał w 1904 r., w Wadowicach, następnie w latach 1904–1909 student Wydziału Lekarskiego Uniwersytetu Jagiellońskiego. W 1910 r., uzyskuje tytuł doktora wszech nauk lekarskich. Po wybuchu I wojny światowej został powołany do armii austriackiej, służył w Szpitalu Fortecznym w Krakowie a następnie w WP, w tzw. ruchomych kolumnach sanitarnych (Naczelne Kolumny Epidemiczne), które na tyłach frontu prowadziły systematyczne szczepienia zapobiegając wybuchom epidemii. Kierownikiem kolumn był późniejszy wieloletni mentor, przyjaciel i współpracownik Dadeja, prof. Emil Godlewski.
Cały rok 1922 dr Kazimierz Dadej spędził na stypendium naukowym we Francji, obserwując tamtejsze metody leczenia gruźlicy oraz rolę państwa w procesie leczenia i zapobiegania chorobie.
W 1931 zostało oddane do użytku Dziecięce Sanatorium Przeciw Gruźliczego na Bystrym w Zakopanem, przeznaczone dla najuboższych dzieci, podlegające Uniwersytetowi Jagiellońskiemu. Powstanie sanatorium było inicjatywą prof. Godlewskiego i dr. Dadeja. Pierwszy z nich nadzorował już wcześniej mniejsze sanatoria gruźlicze dla dzieci w Zakopanem podległe UJ, a powstałe jeszcze w trakcie I wojny światowej z inicjatywy utworzonego przez ks. bpa Adama Stefana Sapiehę – Książęco-Biskupiego Komitetu Pomocy dla Dotkniętych Klęską Wojny. Nowo powstałe sanatorium było o wiele większe od poprzednich i mogło przyjąć 300 pacjentów. Kierownikiem placówki został dr Kazimierz Dadej i piastował tę funkcję, aż do mobilizacji w przededniu wybuchu wojny, w 1939.
19 marca 1937 został odznaczony Złotym Krzyżem Zasługi „za zasługi na polu pracy zawodowej”
Zmobilizowany do armii polskiej, otrzymał przydział mobilizacyjny do kadry zapasowego zespołu szpitala polowego organizowanego przez Wojskowy Szpital Polowy Nr V w Krakowie. W wyniku działań wojennych znalazł się w Tarnopolu, gdzie został aresztowany przez sowietów. Więziony był w obozie w Starobielsku. Został wiosną 1940 r. zamordowany w Charkowie (zbrodnia katyńska).
Upamiętnienie.
Wspomnienie obozowe dr. Kazimierza Dadeja znajduje się między innymi w książce Józefa Czapskiego pt. "Na nieludzkiej ziemi" (w Starobielsku przebywał także szwagier dr. Dadeja, kpt Henryk Hofman).
Symboliczny grób dr. Kazimierza Dadeja i jego żony dr fil. Heleny Dadejowej z domu Hoffman (1888–1944) – filozofa, historyka, nauczycielki i dyrektorki Gimnazjum Szarotka w Zakopanem, zmarłej w powstaniu warszawskim, znajduje się na zakopiańskim Cmentarzu Zasłużonych na Pęksowym Brzyzku.
Dr. Dadejowi poświęcono również materiał multimedialny z cyklu, „Epitafia katyńskie”, opracowany przez Media Kontakt i Radę Ochrony Pamięci Walk i Męczeństwa.

</doc>
<doc id="2925874" url="https://pl.wikipedia.org/wiki?curid=2925874" title="Włodzimierz Kawecki">
Włodzimierz Kawecki

Włodzimierz Jan Kawecki (ur. 26 maja 1905 w Jaworznie, zm. wiosną 1940 w Charkowie) – polski malarz, poeta, grafik, inżynier leśnik, podporucznik rezerwy piechoty Wojska Polskiego, ofiara zbrodni katyńskiej.
Życiorys.
Był synem Bolesława i Krystyny z Abstorskich. Uczęszczał do szkoły podstawowej w Jaworznie. Wykształcenie gimnazjalne zdobywał we Lwowie i Krakowie. Uczestnik walk o Lwów w 1918 podczas wojny polsko-ukraińskiej (miał wówczas 13 lat). W 1923 uzyskał maturę. Absolwent Wydziału Rolno-Lasowego Politechniki Lwowskiej z tytułem inżyniera leśnika, a następnie Szkoły Podchorążych Rezerwy Piechoty. Pełnił służbę w 12 Pułku Piechoty. 
Po zakończeniu studiów został zatrudniony w Sekcji Leśnej Małopolskiego Towarzystwa Rolniczego. Był autorem artykułów popularnonaukowych z zakresu leśnictwa publikowanych w „Świadowidzie”, „IKC” i „Zagrodzie Wzorowej”. Później pracował jako leśnik powiatowy w Żywcu. Opracował wówczas kilka publikacji książkowych poświęconych zarówno lasom Żywiecczyzny, jak i jej kulturze, sztuce i tradycji. Postulował i projektował utworzenie rezerwatów przyrody w trzech rejonach regionu żywieckiego: w obrębie Wielkiej Rajczy, pod Halą Rysianka oraz w górnych partiach Romanki. Dwa z proponowanych przezeń rezerwatów utworzono za czasów Polski Ludowej.
Zajmował się rysownictwem i malarstwem. Był uczniem Leona Wyczółkowskiego. Jego prace były wystawiane w Krakowskim Towarzystwie Sztuk Pięknych. 
Wobec zagrożenia konfliktem, w 1939 został zmobilizowany, a po wybuchu II wojny światowej walczył w kampanii wrześniowej w randze podporucznika. Po agresji ZSRR na Polskę z 17 września 1939 został aresztowany przez sowietów. Był przetrzymywany w obozie starobielskim. W 1940 wraz z jeńcami osadzonymi w Starobielsku został przewieziony do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy na mocy decyzji biura politycznego KC WKP(b) z 5 marca 1940 (część zbrodni katyńskiej). Zamordowani jeńcy są pochowani na Cmentarzu Ofiar Totalitaryzmu w Charkowie w Piatichatkach.
Upamiętnienie.
W 2007 pośmiertnie został awansowany do stopnia porucznika.
17 września 2010 w ramach akcji „Katyń... pamiętamy” / „Katyń... Ocalić od zapomnienia”, w Jaworznie został zasadzony Dąb Pamięci w sposób zbiorowy upamiętnia dziewięć ofiar zbrodni katyńskiej, w tym Włodzimierza Kaweckiego. Ponadto w kwietniu 2011 w Ostrowi Mazowieckiej-Komorowie zasadzono Dąb Pamięci honorujący Włodzimierza Kaweckiego (posadziła go córka Barbara Kawecka).

</doc>
<doc id="2925875" url="https://pl.wikipedia.org/wiki?curid=2925875" title="Addo">
Addo



</doc>
<doc id="2925884" url="https://pl.wikipedia.org/wiki?curid=2925884" title="Aaron Paul">
Aaron Paul

Aaron Paul Sturtevant (ur. 27 sierpnia 1979 w Emmett) – amerykański aktor i producent filmowy i telewizyjny, występował w roli Jessego Pinkmana w serialu AMC "Breaking Bad".
Życiorys.
Urodził się w Emmett w stanie Idaho jako najmłodszy z piątki dzieci Darli (z domu Haynes) i Roberta Sturtevanta, pastora baptystów. W 1998 ukończył Centennial High School w Boise.
Po występach w amerykańskich serialach telewizyjnych, w tym w serialu HBO "Trzy na jednego" ("Big Love"), stał się sławny w 2008 dzięki dobrze przyjętej przez krytyków roli Jessego Pinkmana w serialu AMC "Breaking Bad", za którą otrzymał dwie nagrody Emmy (tzw. Primetime Emmy) dla najlepszego aktora drugoplanowego w serialu dramatycznym, co uczyniło go jednym z pięciu aktorów, którzy zdobyli tę nagrodę więcej niż jeden raz. Zdobył także dwie nagrody Saturna dla najlepszego drugoplanowego aktora w telewizji. Był gwiazdą filmu "Need for Speed" (2014).
W 1996 wyjechał do Los Angeles, by wziąć udział w konkursie International Modeling and Talent Association (IMTA). Zdobył drugie miejsce w konkursie i podpisał kontrakt z agentem. Na początku kariery często pokazywał się w reklamach Juicy Fruit, Corn Pops i Vanilla Coke. W latach 1996-97 pracował jako bileter i operator kina w Universal Studios w Hollywood.
3 stycznia 2000 pojawił się w jednym z odcinków teleturnieju "The Price is Right".
Wystąpił w teledyskach do piosenki zespołu Korn „Thoughtless” (2002) i utworu Everlasta „White Trash Beautiful” (2004).
Życie prywatne.
26 maja 2013 ożenił się z Lauren Parsekian.

</doc>
<doc id="2925885" url="https://pl.wikipedia.org/wiki?curid=2925885" title="Szewczyk Dratewka">
Szewczyk Dratewka

Szewczyk Dratewka – tytuł baśni Janiny Porazińskiej opartej na podaniach ludowych. Baśń opublikowana została po raz pierwszy w 1961 roku w zbiorze "Czarodziejska księga", a w 1973 roku jako samodzielna publikacja. 
Tytułowy szewczyk, dzięki pomocy przyjaciół, wykonał prace zlecone przez złą czarownicę i uwolnił wiezioną przez nią dziewczynę. Baśń "Szewczyk Dratewka" należy do najczęściej publikowanych utworów Janiny Porazińskiej.
Zarys treści.
Dratewka był młodym i ubogim szewcem. Nie miał warsztatu, lecz wędrował po świecie i łatał stare obuwie. Miał jednak dobre serce. Pomagał każdemu stworzeniu spotkanemu na drodze. Kiedy zobaczył mrowisko, rozkopane przez niedźwiedzia, pomógł mrówkom je naprawić. Kiedy ujrzał zniszczoną pasiekę, także pomógł pszczołom doprowadzić ją do porządku. Z dzikimi kaczkami spotkanymi na stawie podzielił się chlebem. Wdzięczne zwierzęta obiecały mu pomoc, kiedy znajdzie się w potrzebie, jednak szewczyk zlekceważył ich obietnice, gdyż nie wierzył, że mogą one być pomocne w czymkolwiek. 
Pewnego dnia doszedł do krainy, gdzie był wielki zamek. Okazało się, że mieszkała w nim zła czarownica. Dratewka dowiedział się od miejscowych, że więzi ona piękną dziewczynę. Wielu śmiałków próbowało ją uwolnić, ale wszyscy ginęli z rąk czarownicy. Dratewka postanowił spróbować pomóc pannie. Zapukał do drzwi zamku czarownicy i zażądał uwolnienia dziewczyny, oświadczając, że pragnie ją poślubić. Czarownica odpowiedziała, że uwolni pannę, jeśli szewczyk wykona dwie prace, które mu zleci i rozwiąże jedną zagadkę. Jeśli zaś nie podoła zadaniom, których się podejmie – straci głowę. Dratewka zaakceptował te warunki. 
Najpierw czarownica zaprowadziła go do komnaty i pokazała szewczykowi worek piasku zmieszanego z makiem, kazała mu to rozdzielić do rana, inaczej groziła śmiercią. Dratewka posmutniał, gdyż nie był w stanie tego dokonać. Jednak wtedy przyszły do niego mrówki, którym kiedyś pomógł. Z ich pomocą praca została szybko wykonana.
Kolejnym zadaniem było znalezienie złotego kluczyka, zgubionego w stawie – Dratewka dokonał tego dzięki pomocy kaczek, z którymi kiedyś dzielił się chlebem.
Na koniec czarownica zaprowadziła go do komnaty, w której siedziało dziewięć panien. Wszystkie były jednakowo biało ubrane i miały zasłonięte głowy. Wiedźma kazała mu zgadnąć, która z nich to więziona panna. Dratewka nie miał pojęcia, ale z pomocą przyszli mu jego dawni przyjaciele – pszczoły, które wleciały przez okna i zaczęły krążyć wokół jednej z panien. Tę właśnie Dratewka wskazał. Wówczas czarownica zmieniła się w ptaka i odleciała, a uratowana panna rzuciła mu się na szyję, dziękując za ocalenie z niewoli. Oboje pobrali się i zamieszkali w zamku czarownicy.
Cechy literackie utworu.
Literackość języka Janina Porazińska osiągnęła przez zastosowanie środków stylistycznych tworzących szczególną atmosferę baśni. Pisarka prowadziła do tekstu neologizmy (mrówcowa matka), archaizmy (np. sumuje, skórzniaki), typowe dla folkloru zdrobnienia (np. jednakowiuteńkie, północek), a także zastosowała liczby uchodzące w tradycji ludowej za magiczne (siedemset siedemdziesiąt siedem schodów, siedmioro drzwi). Utwór urozmaicają wierszowane dialogi.
Korzenie ludowe.
Szewczyk Dratewka jest postacią o rodowodzie ludowym, jednak w wersjach oralnych jest to postać bezimienna. Baśń Porazińskiej wykazuje duże podobieństwo do dwóch tekstów zapisanych przez Oskara Kolberga pod tym samym tytułem "O szewczyku", zamieszczonych w dwóch tomach jego dzieła "Lud": w tomie "Lubelskie" i w tomie "Krakowskie".
Główny bohater obu tych tekstów jest bezimiennym młodym szewcem wyrzuconym z domu lub wysłanym w świat przez ojca-szewca. Porazińska nadała mu imię Szewczyk Dratewka od jego zawodu i narzędzia pracy (dratwa). Kolbergowskich szewców i Dratewkę Porazińskiej łączą również cechy charakteru, takie jak dobroć i odwaga, oraz ubóstwo, ponieważ każdy z nich wyrusza w podróż z kilkoma bochenkami lub kromkami chleba w torbie.
Baśń Porazińskiej wykazuje dużą zbieżność z oralnymi wariantami. Podobnie jak szewcy z ludowych wersji, Dratewka idzie przez las, gdzie naprawia zniszczone mrowisko, reperuje zniszczone ule lub barcie, a na koniec spostrzega uciekające przed nim kaczki i dzieli się z nimi chlebem. Porazińska wzbogaciła fabułę o rozmowę Szewczyka ze wszystkimi spotkanymi zwierzętami, które zapewniają go o pomocy w kryzysowej sytuacji. Poza tym różnice w przebiegu spotkań bohatera ze zwierzętami są niewielkie w stosunku do wariantów utrwalonych przez Kolberga, np. w bajce z "Lubelskiego" szewczyk nakruszył mrówkom trochę chleba i zasnął, w bajce z "Krakowskiego" odpoczął i ruszył w dalszą drogę, zaś w baśni Porazińskiej pokłonił się mrówkom i poszedł dalej.
Postać o imieniu Szewczyk Dratewka jest też bohaterem utworu dramatycznego Marii Kownackiej "Bajowe bajeczki i świerszczowe skrzypeczki, czyli o straszliwym smoku i dzielnym szewczyku, prześlicznej królewnie i królu Gwoździku" opublikowanego w 1935 roku. Jednak szewczyk z utworu Kownackiej podstępem pokonuje smoka, a nie czarownicę, co pozwala identyfikować go raczej z szewcem Skubą.
Utwór satyryczny Wojciecha Młynarskiego "Ballada o szewcu Dratewce" nawiązuje do Dratewki również jedynie imieniem – treść tak samo wskazuje na legendę o szewcu Skubie.

</doc>
<doc id="2925886" url="https://pl.wikipedia.org/wiki?curid=2925886" title="Jan Józefat Potocki">
Jan Józefat Potocki

Jan Józefat Potocki (ur. 13 lipca 1888 w Kielcach, zm. 9 kwietnia 1940 w Katyniu) – polski duchowny ewangelicko-reformowany, działacz niepodległościowy, a następnie polonijny w USA, naczelny kapelan duszpasterstwa ewangelicko-reformowanego w WP, major.
Był synem Juliana i Lucyny z Chorzelskich. Wydalony z gimnazjum kieleckiego w VI kl., po strajku szkolnym z lutego 1905; był także więziony przez władze carskie za druk i kolportaż skryptów do nauki polskiego. Do matury pobierał prywatne nauki, jednocześnie angażując się w działalność Polskiej Partii Socjalistycznej (PPS). Aresztowany w 1908 r., spędził 4-lata w carskim więzieniu, a następnie został skazany na dożywotnie osiedlenie na Syberii. Z Syberii w nieznanych okolicznościach udało mu się zbiec do USA, gdzie był działaczem polonijnym, redaktorem polonijnej tygodniówki "Jedność – Polonia", członek organizacji politycznej Komitet Obrony Narodowej.
Absolwent Wydziału Teologicznego w Bloomfield, w USA z 1926 r. Ordynowany na pastora, od 1924 roku był pastorem polskiego Prezbiteriańskiego zboru św. Pawła w Baltimore, jako następca Paul Fox. Do Polski powrócił w 1934 r., już w roku następnym zostając powołanym do duszpasterstwa wojskowego jako kapelan WP w Dowództwie Korpusu Okręgu nr VIII w Toruniu
Wiosną 1939 r., awansowany na szefa Głównego Urzędu Duszpasterstwa Ewangelicko-Reformowanego w WP, z jednoczesnym zachowaniem obowiązków w Toruniu. Odznaczony Krzyżem Niepodległości.
W trakcie kampanii wrześniowej, po agresji ZSRR na Polskę wzięty do niewoli sowieckiej. Więziony w Szepietówce i Starobielsku, a następnie wraz z innymi duchownymi obrządków rzymskokatolickiego i prawosławnego w moskiewskim więzieniu na Łubiance. Zamordowany przez NKWD w ramach tzw. zbrodni katyńskiej.
Dwukrotnie żonaty. Korzystając z jego amerykańskiego obywatelstwa druga żona i dzieci wyjechali z okupowanej Polski w 1940 r. do Ameryki.
Upamiętnienie.
Ks. Potockiego, w swoich wspomnieniach więziennych wydanych w USA opisał ks. Franciszek Tyczkowski – późniejszy kapelana 1. Dywizji Piechoty, współwięzień ks. Potockiego ze Starobielska i Łubianki:
Pośmiertnie awansowany na pułkownika WP, podczas uroczystości "Katyń pamiętamy, uczcijmy pamięć bohaterów", która odbyła się na Placu Piłsudskiego w Warszawie w dniach 9-10 listopada 2007 r. Ks. Potockiemu poświęcono również materiał multimedialny z cyklu, "Epitafia katyńskie", opracowany przez Media Kontakt i Radę Ochrony Pamięci Walk i Męczeństwa.

</doc>
<doc id="2925887" url="https://pl.wikipedia.org/wiki?curid=2925887" title="Kultura Independence I">
Kultura Independence I

Independence I – kultura archeologiczna obszarów arktycznych Ameryki Północnej oraz Grenlandii. Nazwę tej kulturze nadał w latach 1948–1950 i pochodzi ona od nazwy zatoki Independence Fjord, znajdującej się na północnym wschodzie wyspy. Jest uznawana za najstarszą społeczność paleoinuicką (paleoeskimoską) w całej północnoamerykańskiej Arktyce. Ludy te są zaliczane do pierwszej fali migracji na Grenlandię i teoretycznie mogły zasiedlić wyspę mniej więcej w tym samym czasie, co przedstawiciele kultury Saqqaq lub być jej częścią. W roku 1956 Eigil Greve Knuth na podstawie różnic w znaleziskach odnajdywanych w północnej Grenlandii, form budownictwa oraz wyników datowania metodą radiowęglową C-14 wysnuł wniosek, że kultury "Independence I" oraz "Independence II" to dwie odrębne społeczności, które istniały w różnych okresach.
Historia.
"Kultura Independence I" zaczęła się rozwijać prawdopodobnie w zachodniej części półwyspu Alaska, po czym ludy te, poprzez obszary arktyczne obecnej Kanady oraz Wyspę Ellesmere’a, dotarły na Grenlandię. Według powszechnie przyjętych założeń miały zasiedlić owe obszary ponad 4000 lat temu. Mają wskazywać na to odnajdywane na Grenlandii materiały z kości wołów piżmowych, których wiek jest oceniany na ok. 4400 lat. Mogły one zasiedlić północne wybrzeże wyspy częściowo aż po tereny dzisiejszego Parku Narodowego Grenlandii. Kultura ta zanikła prawdopodobnie najpóźniej 3800 lat temu. Najmłodsze znaleziska mogą pochodzić sprzed około 3700 lat.
Styl życia.
Ludzie ci mieszkali w namiotowych osadach. Polowali prawdopodobnie przede wszystkim na woły piżmowe, a także na foki, niedźwiedzie polarne, ptaki oraz lisy. Trudnili się też rybołówstwem. Do nielicznych odnalezionych narzędzi należą igły, wykonane prawdopodobnie z kości morsa. Mogli też prowadzić między sobą handel wymienny.

</doc>
<doc id="2925891" url="https://pl.wikipedia.org/wiki?curid=2925891" title="The Tears">
The Tears

The Tears – brytyjski zespół muzyczny założony w 2004 roku przez wokalistę Bretta Andersona i gitarzystę Bernarda Butlera. Formacja w swojej karierze wydała tylko jedną płytę zatytułowaną "Here Come The Tears".
Historia.
Brett Anderson i Bernard Butler poznali się w roku 1989, w którym też założyli grupę Suede, tworząc duet kompozytorski. Mimo zdobycia dużej popularności i przychylności krytyków muzycznych Butler odszedł z zespołu w roku 1994, podczas nagrywania drugiej płyty formacji, "Dog Man Star". Powodem jego decyzji były nieporozumienia między nim a zespołem.
Przez kolejne dziesięć lat Anderson i Butler nie podjęli żadnej współpracy. Dopiero w roku 2004 uformowali grupę "The Tears", której nazwę zaczerpnęli z poematu Philipa Larkina zatytułowanego "Femmes Damnées". Z założenia zespół miał nie wykonywać utworów Suede. Tylko jeden raz zrobił wyjątek, grając stronę B "The Living Dead". Pierwszy koncert odbył się 14 grudnia 2004 roku i zaprezentowano na nim jedynie nowy materiał. Szóstego czerwca 2005 roku wydali jak dotąd jedyną płytę zatytułowaną "Here Come The Tears". Podobnie. jak w poprzednich latach, za całość materiału odpowiedzialni byli jedynie Anderson i Butler. Utworem promującym album została piosenka "Refugees", której udało się dotrzeć do pierwszej dziesiątki najlepiej sprzedających się singli. Tego sukcesu nie udało się powtórzyć kolejnemu singlowi, jakim był utwór "Lovers".
Album zdobył pozytywne recenzje, lecz jego sprzedaż utrzymywała się na średnim poziomie. Formacja ruszyła w trasę koncertową, grając między innymi na festiwalach w Glastonbury i T in the Park. Mniej więcej w tym czasie Anderson i Butler zaczęli czuć się zmęczeni aktywnością związaną z grupą. W roku 2006 ogłoszono zawieszenie działalności zespołu. Wokalista przyznał, że mieli zamiar zacząć tworzyć materiał na kolejny album, lecz nie sprawiało im to już przyjemności. Dodał jednak, że szanse na wydanie kolejnej płyty są duże. Mimo to, ta jak dotąd kolejna płyta nie ukazała się.
Po roku 2006 Anderson rozpoczął karierę solową, a Butler zajął się produkcją muzyczną.

</doc>
<doc id="2925893" url="https://pl.wikipedia.org/wiki?curid=2925893" title="Marian Częścik">
Marian Częścik

Marian Częścik (ur. 8 lutego 1898 w Godowie, zm. 1940 w Katyniu) – polski dziennikarz, polityk, poseł na Sejm III kadencji II RP, porucznik łączności rezerwy Wojska Polskiego, ofiara zbrodni katyńskiej.
Życiorys.
Syn Jana i Antoniny z domu Adach. W 1915 r., ochotnik do armii rosyjskiej, zwolniony do cywila w roku następnym, kontynuował przerwaną naukę w Gimnazjum Rządowym Lublinie (wówczas przeniesionym do Odessy). Maturę zdał 1919., wcześniej był żołnierzem III Korpusu Polskiego w Rosji, a po jego rozbrojeniu przez Austriaków przebywał na Krymie i w Gruzji.
Po powrocie do Polski, sekretarz Wydziału Aprowizacji w Lublinie, wziął udział w wojnie polsko-bolszewickiej 1920 r., jako radiotelegrafista w 7 stacji polowej radiotelegraficznej 19 Dywizji Piechoty. Studiował na Wydziale Inżynierii Wodnej i Wydziale Chemii Politechniki Warszawskiej, ale studiów nie ukończył. Był redaktorem "„Rzeczypospolitej”", "„Tygodnika Katolicko-Ludowego”" i "„Polski Ludowej”".
Poseł na Sejm RP III kadencji w latach 1930–1935 z list Polskiego Stronnictwa Chrześcijańskiej Demokracji (PSChD). W 1935 r., był współorganizatorem Chrześcijańskiego Stronnictwa Ludowego, a w 1938 r., Chrześcijańskiej Grupy Ludowej.
Na stopień porucznika został mianowany ze starszeństwem z 19 marca 1939 i 28. lokatą w korpusie oficerów rezerwy łączności.
Po kampanii wrześniowej znalazł się w sowieckiej niewoli. Zamordowany przez NKWD w ramach tzw. zbrodni katyńskiej.
5 października 2007 minister obrony narodowej Aleksander Szczygło mianował go pośmiertnie na stopień porucznika (sic!). Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2925894" url="https://pl.wikipedia.org/wiki?curid=2925894" title="Arthur Shaw">
Arthur Shaw

Arthur Briggs „Art” Shaw (ur. 28 kwietnia 1886 w Joliet, zm. 18 lipca 1955 w Altadenie) – amerykański lekkoatleta specjalizujący się w krótkich biegach płotkarskich, uczestnik letnich igrzysk olimpijskich w Londynie (1908), brązowy medalista olimpijski w biegu na 110 metrów przez płotki.
Wielokrotnie startował w finałach mistrzostw Stanów Zjednoczonych, zdobywając cztery medale w biegu na 110 metrów przez płotki: dwa złote (1908, 1911) oraz dwa srebrne (1907, 1909). W 1908 r. zwyciężył w amerykańskich kwalifikacjach olimpijskich i reprezentował Stany Zjednoczone na olimpiadzie w Londynie, podczas której zdobył brązowy medal w biegu na 110 metrów przez płotki. Również w 1908 r. zdobył złoty medal mistrzostw "Intercollegiate Association of Amateur Athletes of America" w biegu na 120 jardów przez płotki.
Rekord życiowy w biegu na 110 metrów przez płotki: 15,0 s. – Chicago, 12.09.1908.

</doc>
<doc id="2925896" url="https://pl.wikipedia.org/wiki?curid=2925896" title="Skryty Żleb">
Skryty Żleb

Skryty Żleb – żleb w masywie Wielkiej Turni i Pośredniej Małołąckiej Turni w polskich Tatrach Zachodnich. Znajduje się w górnej części wielkiej depresji między tymi dwoma turniami. Opada z Czerwonego Grzbietu do Małołąckiego Ogrodu. W dolnej części jest wąski i skalisty, w górnej znacznie rozszerza się, wyprowadzając na trawiaste stoki Czerwonego Grzbietu około 80 m powyżej Kobylarzowego Siodełka. Znajduje się tu wejście do niewielkiej Jaskini pod Progiem. 
Żleb jest łatwy do przejścia na całej swojej długości i chadzano nim jeszcze w czasach pasterskich. Dla turystów jednak jest miejscem niebezpiecznym, wielka depresja bowiem niżej podcięta jest bardzo stromymi progami, urwiskami i Kominem Flacha o pionowych ścianach. Zdarzały się tutaj przypadki zabłądzenia turystów, co możliwe jest podczas złej pogody (np. we mgle, śnieżycy) – niektóre zakończone tragicznie. Opisuje je Michał Jagiełło w książce "Wołanie w górach".

</doc>
<doc id="2925897" url="https://pl.wikipedia.org/wiki?curid=2925897" title="Merritt Giffin">
Merritt Giffin

Merritt Hayward Giffin (ur. 20 sierpnia 1887 w Lockport, zm. 11 lipca 1911 w Joliet) – amerykański lekkoatleta specjalizujący się w rzucie dyskiem, uczestnik letnich igrzysk olimpijskich w Londynie (1908), srebrny medalista olimpijski w rzucie dyskiem. 
Kariera.
W 1908 zajął 2. miejsce w amerykańskich kwalifikacjach olimpijskich i reprezentował Stany Zjednoczone na olimpiadzie w Londynie, podczas której zdobył srebrny medal w rzucie dyskiem. W 1910 zdobył tytuł mistrza Stanów Zjednoczonych w rzucie dyskiem. Zmarł przedwcześnie w 1911 roku.
Rekord życiowy w rzucie dyskiem: 42,06 m – Trenton, 05.09.1908

</doc>
<doc id="2925922" url="https://pl.wikipedia.org/wiki?curid=2925922" title="Paul Ludwig Kowalczewski">
Paul Ludwig Kowalczewski

Paul Ludwig Kowalczewski (ur. 25 sierpnia 1865 w Mielżynie, zm. 9 maja 1910 w Berlinie) – niemiecki rzeźbiarz pochodzący z Wielkopolski.
Urodził się we wsi Mielżyn na ziemi witkowskiej (w Królestwie Prus), gdzie spędził młodość. Wielkopolska, zwłaszcza Witkowo i rodzinna miejscowość zawsze pozostały w jego sercu i odcisnęły piętno na jego twórczości.
Od 1895 przez trzy lata studiował na Akademii Sztuk Pięknych w Berlinie (Akademie der Künste), od 1899 do 1906 roku wystawiał swoje prace na Wielkich Wystawach Sztuki organizowanych w Berlinie.
Był bardzo płodnym artystą, tworzył w brązie popiersia i rzeźby secesyjne. Tematem jego prac były postaci ludzkie z nadanymi im cechami antycznymi, najczęstszym motywem byli wojownicy, łucznicy i zwycięzcy, a także nimfy i robotnicy przy pracy. Sporadycznie rzeźbił naturę m.in. ptaki. Obecnie jego prace cieszą się dużym wzięciem na niemieckim rynku antykwarycznym i osiągają często wysokie ceny.
Bratem artysty był Karl Kowalczewski (1867–1927), również rzeźbiarz. Ich siostra Dorota była żoną nadburmistrza Wrocławia, Paula Mattinga

</doc>
<doc id="2925927" url="https://pl.wikipedia.org/wiki?curid=2925927" title="Antonio del Giudica, Książę Cellamare">
Antonio del Giudica, Książę Cellamare



</doc>
<doc id="2925933" url="https://pl.wikipedia.org/wiki?curid=2925933" title="Stanisław Sołtan (szermierz)">
Stanisław Sołtan (szermierz)

Stanisław Sołtan, właśc. Pereświt-Sołtan (ur. 4 listopada 1915 w Sarıkamış, zm. 4 stycznia 1992 w Krakowie) – polski szermierz, trener i działacz sportowy, mistrz Polski. Mąż Marii Sołtan.
Życiorys.
Zawodnik.
W 1935 podjął studia na Wydziale Rolniczym Uniwersytetu Jagiellońskiego, których jednak nie ukończył. Był członkiem AZS, w 1936 zdobył akademickie mistrzostwo Polski w szabli, a w 1937 i 1938 w szpadzie. Po II wojnie światowej łączył karierę zawodniczą i trenerską. Był kolejno zawodnikiem krakowskich klubów Cracovii (1945), TG Sokół (1946), Wawel (1947), Budowlani Zwierzyniecki (od 1948). W 1948 zdobył indywidualne mistrzostwo Polski we florecie (jako najlepszy z Polaków - w turnieju zajął czwarte miejsce). W latach 1947, 1949 i 1950 sięgnął po drużynowe mistrzostwo Polski we florecie, a w 1951 w szabli. Był też indywidualnym wicemistrzem Polski w szpadzie (1947) i brązowym medalistą mistrzostw Polski w szabli drużynowo (1949, 1950). W 1949 zdobył brązowy medal turnieju drużynowego szablistów na akademickich mistrzostwach świata.
Działacz i trener.
Po II wojnie światowej należał do organizatorów sekcji szermierczej Cracovii i Polskiego Związku Szermierczego (PZSz). W 1947 został członkiem zarządu PZSz. W pierwszej połowie lat. 50. prowadził kurs szermierki dla studentów Wyższej Szkoły Wychowania Fizycznego w Krakowie.
W latach 1957-1960 ponownie wszedł w skład zarządu reaktywowanego PZSz. Od 1958 przewodniczył komisji trenerskiej związku. Pracował jako trener w Krakowskim Klubie Szermierzy, uczył też szermierki w PWST w Krakowie.

</doc>
<doc id="2925940" url="https://pl.wikipedia.org/wiki?curid=2925940" title="Pakoi">
Pakoi

Pakoi – miasto w Sudanie Południowym w stanie Środkowy Nil Górny. Liczy 8247 mieszkańców (szacunek 2013).

</doc>
<doc id="2925941" url="https://pl.wikipedia.org/wiki?curid=2925941" title="Marquis Horr">
Marquis Horr

Marquis Franklin „Bill” Horr (ur. 2 maja 1880 w Munnsville, zm. 1 lipca 1955 w Syracuse) – amerykański lekkoatleta specjalizujący się w rzucie dyskiem, rzucie młotem oraz pchnięciu kulą, uczestnik letnich igrzysk olimpijskich w Londynie (1908), dwukrotny medalista olimpijski: srebrny (w rzucie dyskiem greckim) oraz brązowy (w rzucie dyskiem).
Kariera.
W latach 1906 i 1907 dwukrotnie zdobył złote medale mistrzostw "Intercollegiate Association of Amateur Athletes of America" w rzucie młotem. Wielokrotnie startował w finałach mistrzostw Stanów Zjednoczonych, czterokrotnie zdobywając medale: złoty (1908) i srebrny (1906) w rzucie dyskiem oraz dwa brązowe – w pchnięciu kulą (1908) i rzucie młotem (1907). W 1908 r. reprezentował barwy Stanów Zjednoczonych na igrzyskach olimpijskich w Londynie, występując w następujących konkurencjach: rzut dyskiem greckim (srebrny medal), rzut dyskiem (brązowy medal), rzut młotem (6. miejsce), pchnięcie kulą (6. miejsce) oraz przeciąganie liny (zawody drużynowe, 5. miejsce).

</doc>
<doc id="2925944" url="https://pl.wikipedia.org/wiki?curid=2925944" title="Andonios Mastoras">
Andonios Mastoras

Andonios Mastoras (ur. 6 stycznia 1991) – grecki lekkoatleta specjalizujący się w skoku wzwyż.
Jako szesnastolatek odpadł w eliminacjach mistrzostw świata kadetów, a na olimpijskim festiwalu młodzieży Europy w Belgradzie zajął 5. miejsce. Rok później był szósty na juniorskich mistrzostwach świata w Bydgoszczy. Finalista uniwersjady z Belgradu (2009). W 2012 zdobył srebrny medal mistrzostw Bałkanów. Złoty medalista halowych mistrzostw krajów bałkańskich z początku 2013. Tydzień później został czwartym zawodnikiem halowego czempionatu Europy w Göteborgu. Brązowy medalista młodzieżowych mistrzostw Europy w Tampere (2013). Medalista mistrzostw Grecji oraz reprezentant kraju na drużynowych mistrzostwach Europy.
Rekordy życiowe: stadion – 2,30 (17 czerwca 2014, Ostrawa i 7 lipca 2015, Székesfehérvár); hala – 2,31 (8 marca 2015, Praga).

</doc>
<doc id="2925946" url="https://pl.wikipedia.org/wiki?curid=2925946" title="Weranda Country">
Weranda Country

Weranda Country - miesięcznik ukazujący się od grudnia 2007 nakładem Wydawnictwa Te-Jot.
Czasopismo podejmuje tematy związane: z życiem poza miastem i w bliskim kontakcie z naturą, ze zdrową kuchnią i ekologią. Publikowane artykuły dotyczą: domów i ogrodów, polskiej tradycji i zwyczajów, odżywiania opartego na lokalnych produktach, świata roślin i zwierząt, a także pomysłów na aranżację wnętrz i własnoręczne tworzenie dekoracji.
W każdym numerze zamieszczone są zdjęcia domów w stylu "country" i historie ich właścicieli, porady dotyczące pielęgnacji ogrodu, przepisy na dania i desery, ekologiczne ciekawostki oraz polecane produkty.
Stałe elementy zawartości magazynu to także felietony, które piszą Dorota Sumińska i Andrzej Kruszewicz, a także kalendarium wydarzeń branżowych.

</doc>
<doc id="2925947" url="https://pl.wikipedia.org/wiki?curid=2925947" title="Kaka (Sudan Południowy)">
Kaka (Sudan Południowy)

Kaka – miasto w Sudanie Południowym w stanie Faszoda. Liczy 6179 mieszkańców (szacunek 2013).

</doc>
<doc id="2925948" url="https://pl.wikipedia.org/wiki?curid=2925948" title="Manuel Monfort">
Manuel Monfort

Manuel Monfort y Asensi (ur. 26 marca 1736 w Walencji, zm. 25 lutego 1806 tamże) – hiszpański rytownik.
Początkowo uczył się w drukarskim warsztacie ojca, Benita Monforta (1716-1785). Następnie studiował w Akademii Santa Bárbara w Walencji, której został członkiem. Promował grawerstwo w swoim mieście, pomagał młodym artystom takim jak Rafael Ximeno y Planes i Rafael Esteve Vilella. W 1762 roku został członkiem Królewskiej Akademii Sztuk Pięknych św. Ferdynanda w Madrycie, a w 1765 roku został dyrektorem grawerstwa w Królewskiej Akademii Sztuk Pięknych San Carlos w Walencji (oficjalnie otwartej w 1768). Zamieszkał w Madrycie, gdzie zarządzał królewską drukarnią ("Imprenta Real"). Pracował nad ilustracjami do wielu ważnych publikacji epoki, między innymi nad edycją "Don Kichota" z 1777 roku. W 1794 roku wrócił do Walencji.

</doc>
<doc id="2925949" url="https://pl.wikipedia.org/wiki?curid=2925949" title="Aphyllanthes monspeliensis">
Aphyllanthes monspeliensis

Aphyllanthes monspeliensis – gatunek roślin z monotypowego rodzaju Aphyllanthes z rodziny szparagowatych. Występuje w zachodniej części basenu Morza Śródziemnego od Portugalii, poprzez Hiszpanię, południową Francję po okolice Genui. Rośnie także w Afryce w Algierii, w Libii i Maroku, także na Balearach i Sardynii. Rośnie w miejscach suchych i skalistych. Roślina uprawiana bywa w ogrodach skalnych. Mimo że jest rośliną zielną w jej kłączach występuje kambium – tkanka twórcza umożliwiająca przyrost na grubość.
Systematyka.
W popularnym w końcu XX wieku systemie Cronquista rodzaj włączany był do rodziny liliowatych ("Liliaceae").
Gatunek i rodzaj należy do podrodziny "Aphyllanthoideae" Lindley, rodziny szparagowatych "Asparagaceae", rzędu szparagowców "Asparagales" w obrębie kladu jednoliściennych.

</doc>
<doc id="2925950" url="https://pl.wikipedia.org/wiki?curid=2925950" title="Lądowisko Przemyśl">
Lądowisko Przemyśl

Lądowisko Przemyśl – lądowisko sanitarne w Przemyślu, w województwie podkarpackim, położone przy ul. Monte Cassino 18. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg.
Zarządzającym lądowiskiem jest Wojewódzki Szpital im. Św. Ojca Pio w Przemyślu. W roku 1988 zostało wpisane do ewidencji lądowisk Urzędu Lotnictwa Cywilnego pod numerem 13.

</doc>
<doc id="2925951" url="https://pl.wikipedia.org/wiki?curid=2925951" title="Aphyllanthes">
Aphyllanthes



</doc>
<doc id="2925952" url="https://pl.wikipedia.org/wiki?curid=2925952" title="Władimir Dimitrowski">
Władimir Dimitrowski

Władimir Dimitrowski (mac. Владимир Димитровски; ur. 30 listopada 1988 w Skopju) – macedoński piłkarz grający na pozycji obrońcy. Mierzy 187 cm wzrostu. Obecnie jest zawodnikiem Wardaru Skopje.
Kariera piłkarska.
Dimitrowski profesjonalną karierę zaczynał w klubie Wardar Skopje. 1 lipca 2006 roku, mając niespełna osiemnaście lat trafił do belgijskiego KVC Westerlo, gdzie jednak nie otrzymał zbyt wielu szans na grę. Dwa lata później powrócił więc do Macedonii, po półrocznym pobycie w klubie Cementarnica Skopje znów postanowił spróbować sił za granicą, tym razem w chorwackiej Croatii Sesvete. Spędził w niej pół roku. Kolejny sezon to występy w barwach klubu Metałurg Skopje. Trzecią próbę podbicia silniejszej ligi podjął latem 2010 roku. Trafił do czeskiego zespołu FK Mladá Boleslav, w którym spędził dwa lata, rozegrał jednak ledwie 25 meczów. Latem 2012 roku powrócił więc do Macedonii. W rundzie jesiennej występował w klubie Rabotniczki Skopje, zimą zaś przeniósł się do Wardaru Skopje.
Kariera reprezentacyjna.
Dimitrovski regularnie występował w młodzieżowych reprezentacjach, rozgrywając w niej łącznie 30 meczów. W dorosłej reprezentacji Macedonii zadebiutował 10 sierpnia 2011 roku w towarzyskim meczu z Azerbejdżanem. Na boisku pojawił się w 85 minucie. Do tej pory rozegrał w niej trzy mecze (stan na 12 kwietnia 2013).

</doc>
<doc id="2925954" url="https://pl.wikipedia.org/wiki?curid=2925954" title="Manuel Monfort y Asensi">
Manuel Monfort y Asensi



</doc>
<doc id="2925956" url="https://pl.wikipedia.org/wiki?curid=2925956" title="Fangak">
Fangak

Fangak – miasto w Sudanie Południowym w stanie Fangak. Liczy 2788 mieszkańców (szacunek 2013).

</doc>
<doc id="2925959" url="https://pl.wikipedia.org/wiki?curid=2925959" title="Yuai">
Yuai

Yuai – miasto w Sudanie Południowym w stanie Bieh. Liczy 2765 mieszkańców (szacunek 2013).

</doc>
<doc id="2925962" url="https://pl.wikipedia.org/wiki?curid=2925962" title="Kamen Rider V3">
Kamen Rider V3

 – japoński serial "tokusatsu", druga odsłona serii "Kamen Rider". Serial powstał przy współpracy Ishimori Productions oraz Toei Company. Emitowany był na kanale MBS i NET od 17 lutego 1973 do 9 lutego 1974 roku, liczył 52 odcinków.
Cytat który występuje pod koniec czołówki brzmi następująco: .
Fabuła.
Młody motocyklista Shirō Kazami jest przypadkowym świadkiem morderstwa, którego dokonał agent organizacji terrorystycznej Destron. Na nieszczęście potwór zorientował się o obecności Shirō i następnego dnia kilkakrotnie próbuje dokonać zamachu na jego życie. Kiedy Shirō zostaje zabrany przez fałszywą karetkę, szybko odzyskuje przytomność i wdaje się w walkę z terrorystami. Gdy wraca do domu znajduje całą swą rodzinę zamordowaną przez potwora. Postanawia się zemścić wraz z Hongō i Hayato, jednak tamci odradzają mu walki. W konsekwencji zdesperowany Shirō zostaje zabity, zaś dwaj Kamen Riderzy przywracają mu życie zmieniając w cyborga – Kamen Ridera Wersja 3 (V3). Od tej pory Shirō musi pokonać Destron przed zawładnięciem światem i jako trzeci Rider trafia pod opiekę Tōbeia Tachibany.
W połowie serii Destron tworzy własnego wojownika, który ma zniszczyć V3. Tym kimś staje się Jōji Yūki, który w wyniku okaleczenia traci prawą rękę. Zostaje szybko zoperowany i zmieniony w cyborga zwanego Ridermanem. Po wielu potyczkach decyduje się pomóc głównemu bohaterowi i walczyć u jego boku. Gdy Destron wysyła rakietę plutonową na Tokio, Riderman postanawia poświęcić swe życie i ratuje ludzi przed śmiercią. V3 nadaje mu przydomek „Czwarty Kamen Rider”. Wraz z pomocą swych dwóch poprzedników V3 ostatecznie rozprawia się z Destronem i ratuje świat.
Destron.
 jest międzynarodową organizacją, której celem jest podbój świata poprzez ataki terrorystyczne. Organizacja Destron została utworzona przez żyjących członków Gel-Szokera pod przewodnictwem tajemniczego Wielkiego Przywódcy. Chociaż Destron miał oddziały w każdym kraju i starał się dominować całą planetę, jego kwatera główna była położona w Japonii, na której Destron skupił swoją uwagę.
Media.
Manga.
Mangowa adaptacja serialu z ilustracjami Mitsuru Sugaya została wydana w 3 tomach przez Ishimori Production.
S.I.C. Hero Saga.
Historia poboczna S.I.C. Hero Saga zatytułowana "Ksmen Rider V3 &amp; Riderman: Riderman Another After" była publikowana w czasopiśmie "Monthly Hobby Japan" od maja do sierpnia 2003 roku. Przedstawiała alternatywną historię powstania Riderman oraz nową postać: .

</doc>
<doc id="2925963" url="https://pl.wikipedia.org/wiki?curid=2925963" title="Dwór w Sarnowie">
Dwór w Sarnowie

Dwór w Sarnowie – zabytkowy dwór w Rawiczu, w dzielnicy Sarnowa, w powiecie rawickim, w województwie wielkopolskim. Razem z parkiem tworzy zabytkowy zespół dworski.
Dwór został zbudowany w XIX wieku w stylu eklektycznym.

</doc>
<doc id="2925965" url="https://pl.wikipedia.org/wiki?curid=2925965" title="Trakt Pamięci Męczeństwa i Walki Żydów w Warszawie">
Trakt Pamięci Męczeństwa i Walki Żydów w Warszawie

Trakt Pamięci Męczeństwa i Walki Żydów – zespół kamiennych form pamiątkowych, rozmieszczonych na warszawskim Muranowie i upamiętniających miejsca, wydarzenia i ludzi związanych z gettem warszawskim.
Trakt tworzy integralną całość wraz z wcześniej wzniesionymi: pomnikiem Bohaterów Getta i Kopcem Anielewicza.
Historia.
Trakt Pamięci Męczeństwa i Walki Żydów w Warszawie powstał w latach 1988–1989 według projektu Zbigniewa Gąsiora, Stanisława Jankowskiego i Marka Moderaua. Został uzupełniony o kolejne obiekty w 1995 i 1997.
Trakt rozpoczyna się przy pomniku Bohaterów Getta, następnie prowadzi ulicami Zamenhofa i Dubois do Kopca Anielewicza, a kończy się na ul. Stawki, przy będącym częścią Traktu Pomniku Umschlagplatz.
Trakt Pamięci tworzy ciąg 22 kamiennych form pamiątkowych (17 bloków, 1 obelisk, 1 płyta, 2 tablice i 1 pomnik) usytuowanych wzdłuż ulic Zamenhofa, Dubois i Stawki. Kamienne bloki (85 × 80 × 100 cm) wykonano z czarnego sjenitu. Na górnej płaszczyźnie każdego z nich widnieją inskrypcje w języku polskim i hebrajskim, wyryte na tablicach w kształcie macewy z rysunkiem siedmioramiennego świecznika – menory. Na ścianie przedniej bloków umieszczona jest data „1940-1943”, która wskazuje okres istnienia getta w Warszawie. Na lewej bocznej ścianie widnieje napis w języku polskim „Trakt Pamięci Męczeństwa i Walki Żydów”. Ten sam tekst w języku hebrajskim znajduje się na drugiej bocznej ścianie każdego bloku.
Odsłonięcie Traktu odbyło się 18 kwietnia 1988, w przeddzień 45. rocznicy wybuchu powstania w getcie warszawskim.
Trasa Traktu.
Trakt symbolicznie rozpoczynają i kończą dwa bloki umieszczone na rogu ulic Zamenhofa i Anielewicza oraz u zbiegu ulic Stawki i Dzikiej, które informują o utworzeniu warszawskiego getta w 1940. Wyznaczają one w linii prostej dawny bieg ulicy Zamenhofa, którą prowadzono Żydów na Umschlagplatz, skąd byli wywożeni i mordowani w obozie śmierci w Treblince.
Na placu wokół pomnika Bohaterów Getta znajdują się cztery sjenitowe bloki i jeden obelisk. Dwa bloki, umieszczone niesymetrycznie po obu stronach monumentu, informują o powstaniu w getcie.
W ramach obchodów 45. rocznicy wybuchu powstania w getcie na placu przed pomnikiem zasadzono dąb piramidalny ("Quercus robur Fastigiata") – Drzewo Wspólnej Pamięci Polaków i Żydów, któremu poświęcono znajdujący się obok blok sjenitowy. Przy dębie 27 września 1995 Władysław Bartoszewski odsłonił obelisk Żegoty zaprojektowany przez Hannę Szmalenberg i Marka Moderau. Czwarty blok znajdujący się na placu upamiętnia Emanuela Ringelbluma i rozpoczyna ciąg bloków dedykowanych bojownikom Żydowskiej Organizacji Bojowej i Żydowskiego Związku Wojskowego oraz działaczom społecznym w getcie.
Przy ulicy Zamenhofa, po obu stronach ulicy Lewartowskiego, znajdują się bloki poświęcone pamięci Józefa Lewartowskiego i Michała Klepfisza. W dalszym biegu ulicy Zamenhofa, po jej wschodniej stronie, znajduje się blok sjenitowy upamiętniający Szmula Zygielbojma. 22 lipca 1997 odsłonięto tutaj pomnik Szmula Zygielbojma wykonany według projektu Marka Moderau. Składa się on z popękanego szarego granitu położonego na chodniku oraz ściany z polerowanego czarnego kamienia, umieszczonej w elewacji budynku. Na ścianie widnieje napis w językach polskim i hebrajskim, który jest fragmentem listu pożegnalnego Szmula Zygielbojma przed popełnieniem samobójstwa.
Na rogu ulic Zamenhofa i Miłej znajduje się blok sjenitowy poświęcony Arie Wilnerowi, a po przekroczeniu ul. Miłej – blok poświęcony Mordechajowi Anielewiczowi. Za Kopcem Anielewicza, na trawnikach wzdłuż ul. Dubois, zostały umieszczone dwa kolejne bloki: pierwszy dedykowany Meirowi Majerowiczowi, drugi – Pawłowi Frenklowi i Dawidowi Apfelbaumowi. Przy skrzyżowaniu ulic Dubois i Niskiej ustawiono blok poświęcony Frumce Płotnickiej, a dalej na ul. Dubois – Icchakowi Nyssenbaumowi.
Na rogu ulic Dubois i Stawki znajduje się blok poświęcony pamięci Janusza Korczaka. Następnie Trakt skręca w lewo w ulicę Stawki i ciąg bloków dedykowanych osobom związanym z gettem kończy blok upamiętniający poetę Icchaka Kacenelsona.
Na ścianie budynku przy ul. Stawki 5/7 (obecnie Wydział Psychologii Uniwersytetu Warszawskiego) oraz na ścianie budynku ul. Stawki 10 (obecnie Zespół Szkół Licealnych i Ekonomicznych nr 1 oraz Collegium – Szkoły Policealne) zostały umieszczone tablice pamiątkowe związane z deportacją Żydów do Treblinki. Tablice mają kształt macewy z wyrytą menorą i napisami w języku polskim i hebrajskim. Za budynkiem przy ul. Stawki 10 znajduje się pomnik Umschlagplatz.
Ocena artystyczna Traktu.
W sensie artystycznym Trakt uosabia koncepcję formy otwartej Oskara Hansena. Jak wskazał Henryk Drzewiecki: 

</doc>
<doc id="2925966" url="https://pl.wikipedia.org/wiki?curid=2925966" title="Mankien">
Mankien

Mankien – miasto w Sudanie Południowym w stanie Północne Liech. Liczy 7050 mieszkańców (szacunek 2013).

</doc>
<doc id="2925967" url="https://pl.wikipedia.org/wiki?curid=2925967" title="Karl Kowalczewski">
Karl Kowalczewski

Karl P. Kowalczewski (ur. 31 grudnia 1867 w Czerniejewie, zm. 1927) – niemiecki rzeźbiarz pochodzący z Wielkopolski.
Życiorys.
Studiował w Akademii Sztuk Pięknych w Berlinie (Akademie der Künste) pod kierunkiem Ludwiga Manzla, po ukończeniu nauki pozostał na stałe w stolicy Niemiec. Tworzył rzeźby dekoracyjne, pomniki i popiersia, ponadto zajmował się medalierstwem. W 1909 został odznaczony prestiżową nagrodą akademicką „Rompreis”. Do dorobku artystycznego Karla Kowalczewskiego należy zaliczyć ok. sto portretów medalierskich i sześć plakiet w gipsie. Jednym z najbardziej znanych jego dzieł był odsłonięty 24 czerwca 1923 "Pomnik poległych strzelców gwardii" na Bassinplatz, największym placu Poczdamu, po wojnie przeniesiony do koszar w Geltow, Schwielowsee.
Bratem artysty był Paul Ludwig Kowalczewski (1865–1910), również rzeźbiarz. Ich siostra Dorota była żoną nadburmistrza Wrocławia, Paula Mattinga.

</doc>
<doc id="2925968" url="https://pl.wikipedia.org/wiki?curid=2925968" title="Abiemnhom">
Abiemnhom

Abiemnhom – miasto w Sudanie Południowym w stanie Ruweng. Liczy 6134 mieszkańców (szacunek 2013).

</doc>
<doc id="2925970" url="https://pl.wikipedia.org/wiki?curid=2925970" title="Thiet">
Thiet

Thiet – miasto w Sudanie Południowym w stanie Tonj. Liczy 7170 mieszkańców (szacunek 2013).

</doc>
<doc id="2925971" url="https://pl.wikipedia.org/wiki?curid=2925971" title="Lądowisko Środa Wielkopolska">
Lądowisko Środa Wielkopolska

Lądowisko Środa Wielkopolska – lądowisko sanitarne w Środzie Wielkopolskiej, w województwie wielkopolskim, położone przy ul. Czerwonego Krzyża 2. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg. 
Zarządzającym lądowiskiem jest Samodzielny Publiczny Zespół Opieki Zdrowotnej w Środzie Wielkopolskiej. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 104

</doc>
<doc id="2925972" url="https://pl.wikipedia.org/wiki?curid=2925972" title="Wolfgang Schorlau">
Wolfgang Schorlau

Wolfgang Schorlau (ur. 1951 w Idar-Oberstein) – niemiecki dziennikarz i pisarz, autor powieści kryminalnych.
Życiorys.
Początkowo pracował na stażu w hurtowni we Fryburgu Bryzgowijskim. Podczas protestów studenckich w latach 1967-1968 silnie zaangażował się politycznie. Następnie pracował w branży IT, jako menedżer. Obecnie jest niezależnym pisarzem i dziennikarzem, zamieszkałym w Stuttgarcie. Jego pasją jest muzyka bluesowa.
Powieści z Georgiem Denglerem.
Jest autorem powieści kryminalnych o zabarwieniu politycznym o byłym oficerze Federalnego Biura Śledczego - Georgu Denglerze:

</doc>
<doc id="2925974" url="https://pl.wikipedia.org/wiki?curid=2925974" title="Turalei">
Turalei

Turalei – miasto w Sudanie Południowym, stolica stanu Twic. Liczy 4646 mieszkańców (szacunek 2013).

</doc>
<doc id="2925975" url="https://pl.wikipedia.org/wiki?curid=2925975" title="Berliński węzeł kolejowy">
Berliński węzeł kolejowy



</doc>
<doc id="2925976" url="https://pl.wikipedia.org/wiki?curid=2925976" title="Powstanie irlandzkie 1798">
Powstanie irlandzkie 1798



</doc>
<doc id="2925978" url="https://pl.wikipedia.org/wiki?curid=2925978" title="Order Plejady">
Order Plejady

Order Plejady (fr. "Ordre de la Pléiade") – odznaczenie międzynarodowe ustanowione w 1976 przez Zgromadzenie Parlamentarne Frankofonii ("Assemblée parlementaire de la Francophonie"), nadawane za zasługi.
Historia i zasady nadawania.
Order został ustanowiony w Luksemburgu w 1976 na założycielskim posiedzeniu Zgromadzenia Parlamentarnego Frankofonii w celu „uhonorowania osób, które za sprawą wybitnych dokonań wyróżniły się, służąc idei współpracy i przyjaźni frankofońskiej”. Nazwa odznaczenia upamiętnia „Plejadę” – grupę szesnastowiecznych poetów francuskich, w skład której wchodzili m.in. Pierre de Ronsard, Joachim du Bellay i Jean-Antoine de Baïf.
Stopnie orderu.
"Ordre de la Pléiade" dzieli się na pięć klas:
Insygnia.
Odznaką orderu jest srebrna (lub brązowa w stopniu kawalerskim) gwiazda o siedmiu ramionach obustronnie emaliowanych na niebiesko. Na środku gwiazdy znajduje się okrągły medalion. Na awersie widnieje na nim róża wiatrów, którą otacza pierścień o srebrnych krawędziach, pokryty niebieską emalią. Na pierścieniu, okolonym siedmioma pięcioramiennymi, srebrnymi gwiazdkami, umieszczono napis: „Pléiade • Ordre de la Francophonie”, złożony wersalikami. Rewers medalionu ukazuje wizerunek luksemburskiego Mostu Adolfa. Most ów symbolizuje jedność świata francuskojęzycznego.
Wstążki orderu są koloru niebieskiego z umieszczonymi skrajnie dwoma wąskimi, żółtymi paskami. Wstążka stopnia oficerskiego orderu jest uzupełniona rozetką.

</doc>
<doc id="2925979" url="https://pl.wikipedia.org/wiki?curid=2925979" title="Warabak">
Warabak

Warabak – miasto w Sudanie Południowym w stanie Aweil Wschodni. Liczy 2709 mieszkańców (szacunek 2013).

</doc>
<doc id="2925980" url="https://pl.wikipedia.org/wiki?curid=2925980" title="Malualkon">
Malualkon

Malualkon – miasto w Sudanie Południowym w stanie Aweil Wschodni. Liczy 2622 mieszkańców (szacunek 2013).

</doc>
<doc id="2925981" url="https://pl.wikipedia.org/wiki?curid=2925981" title="Lądowisko Wałbrzych">
Lądowisko Wałbrzych

Lądowisko Wałbrzych – lądowisko sanitarne w Wałbrzychu, w województwie dolnośląskim, położone przy ul. Sokołowskiego 4. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Specjalistyczny Szpital im. dr Alfreda Sokołowskiego w Wałbrzychu. W roku 2010 zostało wpisane do ewidencji lądowisk Urzędu Lotnictwa Cywilnego pod numerem 53
Wybudowanie lądowiska wraz z drogami dojazdowymi kosztowało szpital blisko 3,5 mln zł.

</doc>
<doc id="2925982" url="https://pl.wikipedia.org/wiki?curid=2925982" title="Emilio Lunghi">
Emilio Lunghi

Emilio Lunghi (ur. 16 marca 1887 w Genui, zm. 26 września 1925 tamże) – włoski lekkoatleta specjalizujący się w biegach sprinterskich i średniodystansowych, dwukrotny uczestnik letnich igrzysk olimpijskich (Londyn 1908, Sztokholm 1912), srebrny medalista olimpijski z Londynu w biegu na 800 metrów. 
Wielokrotnie startował w finałach mistrzostw Zjednoczonego Królestwa Włoch, zdobywając złote medale w biegach: na 400 metrów (1908), na 800 metrów (1914), na 1000 metrów (trzykrotnie – 1908, 1911, 1912), na 1500 metrów (dwukrotnie – 1906, 1913), na 1200 metrów z przeszkodami (1912) oraz w sztafecie 4 x 400 jardów (dwukrotnie – 1911, 1912).
Dwukrotnie wystąpił na letnich igrzyskach olimpijskich: w 1908 w Londynie zdobył srebrny medal w biegu na 800 metrów oraz startował w eliminacjach biegu na 1500 metrów i drużynowym biegu na 3 mile, natomiast w 1912 w Sztokholmie startował w eliminacjach biegów na 400 oraz 800 metrów.
Rekordy życiowe:

</doc>
<doc id="2925986" url="https://pl.wikipedia.org/wiki?curid=2925986" title="Cezary Ciszewski">
Cezary Ciszewski

Cezary Ciszewski (ur. 24 sierpnia 1970 w Busku-Zdroju) – polski reżyser, dziennikarz, fotograf, aktywista społeczny, wykładowca na UW. Prezes "Fundacji Monte Wideo i Foto" (Tożsamość Poprzez Obraz). Absolwent Łódzkiej Szkoły Filmowej. Jest propagatorem idei telewizji w telefonie komórkowym.
Działalność.
Praca w radiu i telewizji.
Twórcze życie zawodowe rozpoczął w radiu – Polskie Radio Program IV i Radio Kolor w 1989. Pod okiem Wojciecha Mana i Grzegorza Wasowskiego oraz Krzysztofa Materny tworzył pierwsze audycje i felietony. W 1990 rozpoczął 5 letnie realizowanie korespondencji zagranicznych dla obydwu rozgłośni z Amsterdamu. W Amsterdamie współtworzył scenę cyberpunkową skupioną przy klubie Korsakoff i squacie Frankreich a także współpracował z podziemnym Radiem Hundert.
W 1996 roku rozpoczął pracę w Telewizji Polskiej, gdzie przez cztery lata zrealizował ponad 1000 interwencji społeczno – dziennikarskich współpracując stale z Markiem Kotańskim, Piotrem Ikonowiczem i Jurkiem Owsiakiem. Do dziś wspiera światowy ruch squaterski (2012 r. – film "Elba zostaje"). W 1999 stworzył autorski program "Muzyka Łączy Pokolenia", oparty na scenicznej konfrontacji muzyków/grup odrębnych pokoleń, emitowany w TVP Regionalna. W 2001 stworzył jedyny w TVP program hip-hopowy "WuWuA".
Produkcje filmowe.
W 2000 roku rozpoczął studia w PWSTiF w Łodzi, na kierunku realizacji telewizyjnej i już w trakcie studiów zrealizował wielokrotnie nagradzany film "Wolność jest darem Boga", o śmierci przez zatracenie w narkotykach, co przypłacił śmiertelną chorobą; film można obejrzeć na YouTube. Jeszcze wcześniej zrealizował swój dokumentalny debiut "On powiedział Ni Chuja". Od tego czasu zrealizował kilkanaście filmów dokumentalnych.
Telewizja w komórce (od roku 2006).
W 2006 roku stworzył pierwszą Telewizję Obywatelską i jednocześnie ruch filmowy "Miasta w Komie".
Wprowadził na ekran telewizyjny pierwszy program na świecie w całości kręcony telefonem komórkowym, uznany w 2008 za najbardziej oryginalny program telewizyjny w Europie (Circom 2008).
Prezes fundacji Monte Wideo i Foto zajmującej się wyrażaniem tożsamości poprzez obraz.
Założyciel Ruchu Filmowego "Miasta w komie" zajmującego się propagowaniem twórczości komórkowej.
Pomysłodawca Festiwalu Filmów Komórkowych "Miasta w komie".
Jego film komórkowy "Warszaffski walczyk" został wyróżniony na francuskim Pocket Films Festival.
Twórca i prekursor nowego gatunku filmu dokumentalnego i wideo sformułowanego w manifeście artystycznym grupy Wideokoma, której jest liderem i założycielem (manifest Wideokoma 1 – 28.08.2008 r. oraz Wideokoma 2 – luty 2012 r.).
W 2011 roku stworzył Mapę Kultury Niezależnej Polski – ponad sto filmów dokumentalnych o artystach i społecznościach tworzących niezależnie w całej Polsce. Dorobek rocznej trasy po Polsce został zaprezentowany na Europejskim Kongresie Kultury we Wrocławiu.
Obecnie tworzy obywatelską telewizję komórkową TV Central na Dworcu Centralnym.
W warszawskiej dzielnicy Targówek i Ursynów stworzył KTOŚ–a Komórkową Telewizję Osiedlową – gdzie mieszkańcy dzielą się swoimi komórkowymi notatkami oraz wypowiedziami nagrywanymi na komórki przez reporterów. W ramach KTOŚ zrealizowano także Kino na Bloku, gdzie wyświetlane były dokumenty komórkowe prezentujące mieszkańców bloku.
W 2011 otworzył galerię fotografii komórkowej FOTOKOMÓRKA gdzie odbyło się już wiele wystaw, w tym kultowe: "Scena Ulica – Frustracja Euforia Lans" oraz "Ulica Bohaterów Warszawy" (stała ekspozycja – Dworzec Wschodni w Warszawie).
"Polonia w Komie" to ostatni i emitowany obecnie program komórkowy pokazujący życie Polaków za granicą w ich autorskich nagraniach wykonanych komórkami.
Współtworzy z Centrum Cyfrowym akcję redefinicji Praw Autorskich realizując portal Kultura Ponad Prawem i 25 filmów dokumentalnych o artystach tworzących zarys nowej relacji twórca – odbiorca.
Przeprowadził ponad sto warsztatów szkolących w opowiadaniu obrazem i finalizowanych portalami aktywności dziennikarzy obywatelskich. Z Instytutem Goethego stworzył obraz nowoczesnej relacji Polaków i Niemców do własnej tożsamości (30 filmów dokumentalnych).
Od 2011 roku rokrocznie realizowanych jest kilka autorskich wystaw fotograficznych Ciszewskiego i jego grupy Miasta w Komie.
W 2012 roku proklamował z grupą Miasta w Komie Polską Kronikę Komórkową w warszawskiej Zachęcie, która jest kontynuacją Polskiej Kroniki Filmowej i Polskiej Kroniki NonCamerowej.
Wykłada od 2009 roku na Uniwersytecie Warszawskim (IKAP), w Tbilisi i Baku.
Współpracował również z Gazetą Wyborczą, "Hip Hop Archiwum", "Aktivistą", "Metropolem" i "Dziennikiem".
Twórczość.
Cezary Ciszewski jest autorem: "Wolność jest darem Boga", "Muzyka Łączy Pokolenia", "WuWuA", "Miasta w Komie", "Scena Warszawa", "KomaPL", "Polonia w Komie", "Kaukaz w Komie" (Baku, Tbilisi, Erywań), "Galeria Fotokomórka", "TVCentral", "Polska Kronika Komórkowa".
Nagrody i wyróżnienia.
„Wolność jest darem Boga”
2006 – Nagroda Studia OPUS FILM – Festiwal Mediów „Człowiek w zagrożeniu”
2007 – Srebrny Lajkonik dla najlepszego filmu dokumentalnego – Krakowski Festiwal Filmowy
2007 – Nagroda dla najlepszego filmu dokumentalnego – Ogólnopolski Festiwal sztuki Filmowej „Prowincjonalia”
„Warszaffski Walczyk”
2007 – Grand Prix – Warszawskie Alternatywy Filmowe
2008 – Wyróżnienie na festiwalu Pocket Films w Paryżu.
„Gdzie Ci kwiaty”
2007 – Grand Prix – Ogólnopolski festiwal Filmów z Komórki OFFK-a
2008 – Nagroda Główna – Off Camera w kategorii Wydarzenie
„Miasto w Komie” – program telewizyjny
2007 – Grand Prix na Festiwalu Europejskich Telewizji Lokalnych „Wakacyjne Kadry” za najlepszy program telewizyjny
2008 – Nagroda za najbardziej oryginalny program telewizyjny na festiwalu Prix Circom Regional
2008 – Wyróżnienie dla Cezarego Ciszewskiego w kategorii „Najlepszy autor programu kulturalnego” na 15. Przeglądzie i Konkursie Dziennikarskim Oddziałów Terenowych TVP S.A. PiK.

</doc>
<doc id="2925990" url="https://pl.wikipedia.org/wiki?curid=2925990" title="Lądowisko Wejherowo">
Lądowisko Wejherowo

Lądowisko Wejherowo – lądowisko sanitarne w Wejherowie, w województwie pomorskim, położone przy ul. Jagalskiego 10. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Specjalistyczny im. F. Ceynowy w Wejherowie. W roku 1985 zostało wpisane do ewidencji lądowisk Urzędu Lotnictwa Cywilnego pod numerem 9
W roku 2011 lądowisko zostało całkowicie zmodernizowane. 
W roku 2013 całe lądowisko zostało oświetlone, a dla bezpieczeństwa pobliskie słupy energetyczne zostały pomalowane na biało-czerwono.

</doc>
<doc id="2925994" url="https://pl.wikipedia.org/wiki?curid=2925994" title="Ambaio">
Ambaio

Ambaio – miasto w Sudanie Południowym w stanie Imatong. Liczy 8144 mieszkańców (szacunek 2013).

</doc>
<doc id="2925996" url="https://pl.wikipedia.org/wiki?curid=2925996" title="Lądowisko Zawiercie">
Lądowisko Zawiercie

Lądowisko Zawiercie – lądowisko sanitarne w Zawierciu, w województwie śląskim, położone przy ul. Miodowej 14. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zakład Opieki Zdrowotnej Szpital Powiatowy w Zawierciu. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 196

</doc>
<doc id="2925997" url="https://pl.wikipedia.org/wiki?curid=2925997" title="Chaim Akerman">
Chaim Akerman



</doc>
<doc id="2925998" url="https://pl.wikipedia.org/wiki?curid=2925998" title="Norman Hallows">
Norman Hallows

Norman Frederick Hallows (ur. 29 grudnia 1886 w Doncasterze, zm. 16 października 1968 w Marlborough) – angielski lekkoatleta specjalizujący się w biegach średniodystansowych, uczestnik letnich igrzysk olimpijskich w Londynie (1908), brązowy medalista olimpijski w biegu na 1500 metrów.
W 1908 r. reprezentował barwy Wielkiej Brytanii podczas letnich igrzysk olimpijskich w Londynie, zdobywając brązowy medal w biegu na 1500 metrów. Startował również w biegu drużynowym na 3 mile, w którym zajął 7. miejsce (drużyna brytyjska zdobyła zloty medal, lecz wynik Hallowsa nie liczył się do klasyfikacji).
Ukończył studia medyczne. Służył w Czerwonym Krzyżu podczas I wojny bałkańskiej, jak również – w stopniu kapitana – w brytyjskich siłach zbrojnych podczas I wojny światowej.
Rekordy życiowe:

</doc>
<doc id="2926001" url="https://pl.wikipedia.org/wiki?curid=2926001" title="Gruguru">
Gruguru

Gruguru – miasto w Sudanie Południowym w stanie Imatong. Liczy 5943 mieszkańców (szacunek 2013).

</doc>
<doc id="2926002" url="https://pl.wikipedia.org/wiki?curid=2926002" title="Lądowisko Ząbkowice Śląskie">
Lądowisko Ząbkowice Śląskie

Lądowisko Ząbkowice Śląskie – lądowisko sanitarne w Ząbkowicach Śląskich, w województwie dolnośląskim, położone przy ul. Rzecznej 1. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest EMC Instytut Medyczny S.A. Szpital św. Antoniego w Ząbkowicach Śląskich. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 73

</doc>
<doc id="2926006" url="https://pl.wikipedia.org/wiki?curid=2926006" title="Moskiewski węzeł kolejowy">
Moskiewski węzeł kolejowy



</doc>
<doc id="2926010" url="https://pl.wikipedia.org/wiki?curid=2926010" title="Muzeum Współczesne Wrocław">
Muzeum Współczesne Wrocław

Muzeum Współczesne Wrocław (MWW) – muzeum sztuki współczesnej we Wrocławiu, miejska, samorządowa instytucja kultury. Powołane przez Radę Miejską Wrocławia 10 lutego 2011 roku, a otwarte 2 września 2011 roku.
Muzeum ma na celu wystawianie, popularyzowanie i gromadzenie zbiorów sztuki współczesnej i sztuki wrocławskiej II połowy XX wieku. Koncentruje się także na edukacji i programach społecznych skierowanych do mieszkańców Wrocławia.
Jest jedynym muzeum w Polsce mieszczącym się w bunkrze, stąd nazywane jest „schronem dla sztuki”. Mieści się na osiedlu Szczepin przy Placu Strzegomskim, w schronie przeciwlotniczym wybudowanym dla ludności cywilnej w 1942 roku według projektu Richarda Konwiarza.
Historia.
W 2004 roku w ramach programu ministerialnego "Znaki Czasu" powołano Dolnośląskie Towarzystwo Zachęty Sztuk Pięknych, którego celem miało być zbudowanie kolekcji i centrum sztuki współczesnej. W 2007 roku koncepcja programowa i misja muzeum, wraz z jego nazwą "Współczesne Wrocław" zostały opracowane przez Dorotę Monkiewicz i Piotra Krajewskiego. Główna idea oparta była o projekt "Muzeum Sztuki Aktualnej" Jerzego Ludwińskiego. W 2008 roku rozpisano konkurs architektoniczny na projekt siedziby instytucji, zaś w 2009 roku pojawił się pomysł tymczasowego osadzenia jej w schronie przy pl. Strzegomskim.
Muzeum Współczesne Wrocław (w skrócie MWW) zostało oficjalnie powołane w dniu 10 lutego 2011 roku i prowadzi działalność na podstawie statutu nadanego przez Radę Miejską Wrocławia. Otwarcie muzeum zainaugurowała wystawa Zbigniewa Gostomskiego pt. "Zaczyna się we Wrocławiu" oraz piknik skierowany do mieszkańców Wrocławia.
W 2016 roku Urząd Miejski Wrocławia nie przedłużył Monkiewicz kontraktu, co wywołało kontrowersje w środowisku artystycznym miasta i zawiązanie petycji w jej obronie, a także pytania o polityczne przyczyny owej decyzji. Chociaż założycielka Muzeum wystartowała w konkursie na nowego dyrektora, ostatecznie został nim dr Andrzej Jarosz, wykładowca w Instytucie Historii Sztuki Uniwersytetu Wrocławskiego. Po jego nagłej śmierci w grudniu 2019 roku, funkcję dyrektora Muzeum przejął historyk sztuki Piotr Lisowski. 16 stycznia 2021 roku stanowisko dyrektorki objęła dr Sylwia Świsłocka-Karwot.
Misja i założenia programowe.
Misją MWW jest rozwijanie relacji społecznych wobec sztuki współczesnej, budowanych dzięki działalności wystawienniczej, edukacyjnej, powiększaniu kolekcji oraz stwarzaniu przyjaznych warunków uczestnictwa w sztuce. Atrakcyjne i współczesne sposoby prezentacji są skierowane do zróżnicowanych wiekowo i społecznie grup. Równorzędnym do przestrzeni wystawienniczej, jest przestrzeń komunikacyjna muzeum wirtualnego, pozwalająca na kontakt i integrację społeczności. Praca nad współczesnością jest wyróżnikiem tej koncepcji. Idea oparcia instytucji Muzeum Współczesnego Wrocław na koncepcji Muzeum Sztuki Aktualnej we Wrocławiu Jerzego Ludwińskiego z 1966 roku kontynuuje pomysł stworzenia miejsca będącego katalizatorem współczesnych tendencji i postaw w sztuce. Jak twierdziła pierwsza dyrektorka instytucji, Dorota Monkiewicz:"Chcemy opowiadać o Wrocławiu poprzez sztukę, a nie prezentować sztukę Wrocławia. Jesteśmy lokalni i jesteśmy z tego dumni'."W nazwie muzeum świadomie pominięto słowo "sztuka", rozszerzając tematykę podejmowanych przez instytucję działań na różnorodne dziedziny kulturalne i społeczne. Otwarcie na projekty naukowe jak i społeczne stawia Muzeum niejako w opozycji do tradycji muzealnej, skoncentrowanej na ekspozycji konkretnych dzieł (por. otwarty parę lat po MWW Pawilon Czterech Kopuł). Jak wyjaśnia Monkiewicz, sama pochodząca z Warszawy, "współczesność" odnosić się ma także do samego Wrocławia i jego tożsamości,:"Kiedy zaczęłam tu przyjeżdżać, miałam taki obraz miasta: modernizujące, dynamiczne, takie, które prze do przodu, ku przyszłości. Wrocław ma problem z tożsamością – żeby ją kształtować, musi wybiegać w przyszłość'."Program wystawienniczy MWW koncentruje się więc na promowaniu oraz popularyzowaniu lokalnych, progresywnych i najnowszych zjawisk sztuki współczesnej. Muzeum w koncepcji programowej odwołuje się do tradycji konceptualnej, akcjonizmu, "strukturalistów" wrocławskich, foto-medializmu, performansu i pogranicza teatru, dolnośląskiej tradycji sztuk stosowanych oraz wrocławskiej tradycji muzealnej. Zmiana dyrektora w 2016 roku nie zmieniła zasadniczo formuły samej instytucji, chociaż obawiano się prowincjonalizacji muzeum. Nowy dyrektor, Andrzej Jarosz, podkreślał swoją apolityczność i apartyjność, mówiąc:"Należy dbać też o to, by instytucja wywiązywała się z nałożonego nań obowiązku pluralizmu – stworzenia przyjaznego miejsca spotkań, przestrzeni mediacji pomiędzy różnymi orientacjami politycznymi, estetycznymi czy filozoficznymi".
Kolekcje.
Kolekcja MWW tworzona jest od 2011 roku. Jej stan w 2019 roku wynosił 318 obiektów artystów wrocławskich, polskich i z zagranicy. Jej koncepcja opiera się na dziedzictwie Jerzego Ludwińskiego, jego łączeniu konceptualnej praktyki artystycznej z debatą społeczną. Jak pisał Piotr Lisowski, kurator i pełniący funkcję dyrektora:"Ambicją Muzeum jest nie tylko prezentowanie najważniejszych zjawisk z zakresu sztuk wizualnych ostatnich dekad, ale także ustosunkowanie się do najistotniejszych problemów współczesności: tożsamości jednostkowej i narodowej, ochrony dziedzictwa kulturowego, konfliktów społecznych, przemian geopolitycznych, wykluczenia i nierówności ekonomicznych""."W kolekcji MWW znajdują się prace m.in. Carolee Schneemann, Karola Radziszewskiego, Anny Molskiej, Huberta Czeperoka, Stanisława Dróżdża, Michała Diamenta, Włodzimierza Borowskiego, Wandy Gołkowskiej, Dory Maurer, Allana Sekuli. Szczególny nacisk kładziony jest również na artystów neoawangardy wrocławskiej (Jan Chwałczyk, Natalia LL). Główne linie programowe zbiorów muzeum to:
Ponadto w zbiorach Muzeum wyróżnione zostały Archiwa Stanisława Dróżdża, Galerii pod Moną Lisą, Sympozjum Plastycznego Wrocław '70 i Pleneru Ziemi Zgorzeleckiej z 1971 roku.
Archiwum Jerzego Ludwińskiego.
Stała przestrzeń ekspozycyjno-badawcza, łącząca w sobie elementy wystawy, archiwum i magazynu sztuki. Ta potrójna struktura podporządkowana jest głównej roli Archiwum jaką stanowi ukazanie intelektualnej spuścizny Jerzego Ludwińskiego i jego znaczenia dla kształtowania się wrocławskiej oraz polskiej sceny artystycznej przełomu lat 60. i 70. XX wieku. W oparciu o wybór prac artystycznych i materiałów archiwalnych, zgromadzonych przez Dolnośląskie Towarzystwo Zachęty Sztuk Pięknych i Muzeum Współczesne Wrocław, Archiwum pozostaje miejscem odzwierciedlającym proces związany z poszukiwaniem tożsamości instytucji w obszarze sztuki awangardowej.
Kolekcja Zachęty.
W zbiorach MWW znajduje się także depozyt kolekcji Dolnośląskiego Towarzystwa Zachęty Sztuk Pięknych, która w swoich zbiorach posiada prace artystów związanych z polskim neoawangardowym środowiskiem artystycznym oraz dzieła polskiej sztuki współczesnej. Kolekcja ta koncentruje się na gromadzeniu prac właściwych dla tradycji artystycznych Wrocławia m.in. ruchu sensybilistów z lat 50., wrocławskiego środowiska sztuki konceptualnej z lat 60. i 70. oraz zjawisk artystycznych związanych z ruchami wolnościowymi lat 80. i przemianami początku lat 90. oraz nowych zjawisk sztuki współczesnej. W zbiorach DTZSP znajdują się m.in. prace artystów: Andrzeja Lachowicza, Natalii LL, Stanisława Dróżdża, Zdzisława Jurkiewicza, Marii Michałowskiej, Wandy Gołkowskiej, Zygmunta Rytki, Józefa Robakowskiego, Jerzego Truszkowskiego, Andrzeja Dudka-Dürera, Grupy LUXUS, Laury Paweli, VALIE EXPORT, Grupy Sędzia Główny, Mirosława Bałki.
Działalność z publicznością.
MWW prowadzi regularny program debat, wykładów, konferencji naukowych, projekcji filmowych oraz interdyscyplinarnych projektów społecznych. Wszystkie te działania koncentrują się wokół tematów z szeroko rozumianej humanistyki i kultury współczesnej. Podczas cotygodniowych spotkań publiczność ma okazję wysłuchać i porozmawiać ze specjalistami różnych dziedzin – socjologii, historii sztuki, antropologii, architektury, studiów gender i queer, kultury popularnej. Muzeum również samodzielnie realizuje projekty naukowe mierzące się z problemami współczesności. Jak mówił Bartek Lis, kurator programu naukowego instytucji:"Jesteśmy grupą ludzi w ruchu, która chce zrozumieć współczesność, "sfotografować", na chwilę zatrzymać, przyjrzeć się jej, pogadać o niej, a potem pobiec dalej, bo zawsze pytać jest ciekawiej, niż znać wszystkie odpowiedzi (...). Chcemy wierzyć, że praca, którą wykonujemy w Muzeum Współczesnym, przyczynia się do lepszego rozumienia świata w jego zmieniającym się tempie""."
Działalność edukacyjna.
Muzeum prowadzi program zajęć edukacyjnych, zarówno dla przedszkoli, szkół podstawowych i ponadpodstawowych, rodzin z dziećmi, seniorów, czy osób z niepełnosprawnością. Program stworzony został przez Magdalenę Skowrońską i Patrycję Mastej, będąc kontynuacją i rozwinięciem działań Dolnośląskiego Towarzystwa Zachęty Sztuk Pięknych organizowanych w Muzeum Architektury. Oparto go zarówno o wytyczne Ministerstwa Edukacji Narodowej, jak i autorskie rozwiązania, takie jak ćwiczenia manualno-ruchowe czy instalacje interaktywne. Prowadzone warsztaty, zwłaszcza dla młodzieży szkolnej, skupiają się głównie na twórczym rozwiązywaniu problemów, myśleniu wzrokowym czy wyrażaniu własnej opinii
Zajęcia odbywają się w przestrzeni wystaw lub w "Beautiful Tube," pomieszczeniu edukacyjnym projektu Sabiny Lang i Daniela Baumanna. Część repertuaru warsztatów zmienia się w zależności od ekspozycji, zaś oferta stała obejmuje m.in.:
Działania społeczne.
W Muzeum odbywa się także cykl debat i spotkań zapoczątkowanych przez Bartka Lisa, prowadzonych przeważnie w formule nieodpłatnego wykładu otwartego i późniejszej dyskusji. W ciągu pierwszych dwóch lat istnienia muzeum, odbyło się w nim ponad 100 wydarzeń o profilu społecznym, w których uczestniczyło ponad trzy tysiące osób. Poza tematami stricte artystycznymi, pojawiają się także historyczne, kulturowe czy społeczne, lub ogólnie z zakresu humanistyki zajmującej się problemami współczesności. Dużą popularnością cieszy się tematyka miejska, dotycząca bezpośrednio Wrocławia, socjologii codzienności, architektury, urbanistyki i ruchów miejskich, a także ruchów genderowych, czy spotkań z autorami książek.
Wśród ważniejszych wydarzeń wymienić należy cykl "Bez(do)Mnie", mający inkluzjonistyczny charakter, tworzony razem z podopiecznymi schroniska prowadzonego przez Towarzystwo św. Brata Alberta i skupiony na problemie bezdomności. Problem odbioru dzieł sztuki przez osoby niewidome poruszony został w warsztatach skupionych wokół tzw. "rzeźb sensualnyc"h artysty Pawła Althamera. Przykładem architektury czy dizajnu społecznie zaangażowanych były instalacje powstałe z butelek plastikowych – "DEVEBERE", proj. Macieja Siudy i Rodrigo Garcia Gonzaleza, które wystawione były później w polskim pawilonie na weneckim biennale architektury w 2012 roku.
Podobną problematyką zajmowano się także na warsztatach "Sensualny Szczepin". Muzeum wielokrotnie swoimi działaniami otwierało się na dzielnicę, w której znajduje się jego siedziba, m.in. organizując badania społeczne. Jak twierdził Bartek Lis:""Semantyzujemy" okolicę, albo prościej: staramy się, by Szczepin z "nie-miejsca", miejsca w przejściu/przelocie, stał się przestrzenią znarratywizowaną, opowiedzianą, o znanej treści tak dla jego mieszkańców, jak i pozostałych wrocławian""."Muzeum patronowało także spółdzielni socjalnej PANATO, m.in. udostępniając jej swoje pomieszczenia.
Tematyka genderowa poruszona została przy takich projektach jak "Miasto Kobiet", mającym stworzyć queerowy i feministyczny przewodnik po Wrocławiu przy współpracy z Agnieszką Kłos, czy w cyklu "Rozmów o braku", przeprowadzonym m.in. z aktywistą LGBT Krzysztofem Tomasikiem.
Dyrektorzy Muzeum Współczesnego Wrocław.
Absolwentka Uniwersytetu Wrocławskiego (1999 – tytuł magistra historii sztuki; 2004 – tytuł doktora nauk humanistycznych). Od 2008 roku zatrudniona na stanowisku adiunkta w Zakładzie Historii Sztuki Nowoczesnej w Instytucie Historii Sztuki Uniwersytetu Wrocławskiego. Od początku związana z Dolnośląskim Towarzystwem Zachęty Sztuk Pięknych, najpierw jako koordynatorka projektów: "Tworzenie regionalnej kolekcji sztuki współczesnej w ramach Narodowego Programu Kultury Znaki Czasu"; "Organizowanie działalności wystawienniczej i wspieranie kampanii promujących kulturę i sztukę najnowszą w Polsce i na świecie"; czy "Warsztat sztuki. Edukacja kulturalna." Od 2008 roku współtworzyła zarząd, a przez ponad dwa lata pełniła funkcję prezesa Stowarzyszenia. Jest autorką kilkudziesięciu publikacji na temat sztuki współczesnej, w tym obszernej monografii pt. „Sztuka we Wrocławiu w latach 1945-1970. Artyści, dzieła, krytycy” (wyd. Via Nova, 2016). Jest członkinią Rady Akademii Sztuk Pięknych im. Eugeniusza Gepperta we Wrocławiu oraz nowo powołanej Wrocławskiej Rady Kultury przy Prezydencie Wrocławia.
Absolwent historii sztuki i kultury na Wydziale Nauk Historycznych Uniwersytetu Mikołaja Kopernika w Toruniu oraz podyplomowych Muzealniczych Studiów Kuratorskich w zakresie sztuki współczesnej na Uniwersytecie Jagiellońskim w Krakowie. W latach 2007–2016 pracował w Centrum Sztuki Współczesnej w Toruniu, gdzie był opiekunem kolekcji “Znaki czasu”.
W Muzeum Współczesnym Wrocław pracuje od grudnia 2016 r. na stanowisku adiunkta – kuratora wystaw, gdzie m.in. przygotował wystawy: “Prywatne Mitologie. Urodziny Marty”; “Stanisław Dróżdż. Poezja konkretna”; “Marcin Dudek. The Crowd Man”; “Piotr Bujak. Red is Bad”; “Szczurołap”; “Czarna wiosna. Wokół wrocławskiej niezależnej sceny muzycznej lat 80” (wraz z Pawłem Piotrowiczem); Archiwum Jerzego Ludwińskiego.
Na stanowisku dyrektora od 2 stycznia 2017 do śmierci 10 grudnia 2019 roku. W latach 2001–2003 pracował we wrocławskim BWA. Od 2003 do 2019 roku adiunkt w Instytucie Historii Sztuki Uniwersytetu Wrocławskiego, a w latach 2006–2019 redaktor naczelny serii wydawniczej “Wrocławskie Środowisko Artystyczne” (wyd. przez Akademię Sztuk Pięknych im. Eugeniusza Gepperta we Wrocławiu). Członek Dolnośląskiego Towarzystwa Zachęty Sztuk Pięknych i Stowarzyszenia Historyków Sztuki. Jego zainteresowania badawcze koncentrowały się na sztuce współczesnej, malarstwie wrocławskim po 1945 roku i sztuce polskiego modernizmu.
W MWW kurator wystaw: “Magdalena Kotkowska. Nic w zamian”; “Ja i moja sztuka to sztuka. Alfons Mazurkiewicz – malarz i nauczyciel”.
Pierwsza dyrektorka Muzeum Współczesnego Wrocław w latach 2011−2016. Krytyczka sztuki i kuratorka. Jako badaczka specjalizuje się zwłaszcza w sztuce feministycznej, krytycznej i konceptualnej. Autorka ponad 100 publikacji dotyczących sztuki współczesnej.
W MWW kuratorka wystaw: “Maks Cieślak. Sztuka to zakazanego owocu marmelada”; “Paweł Althamer. Polietylen. W ciemności”; “Stanisław Dróżdż. Pomysły”; “Dzikie pola. Historia awangardowego Wrocławia”; “Marlena Kudlicka. Kontrola jakości i weryfikacja standardu. Rzeźba”; “Konstruktywizm to problem, a nie estetyka. Zbigniew Geppert (1934–1982)”.
Siedziba.
Schron przy placu Strzegomskim początkowo miał być tymczasową siedzibą Muzeum. Jest największym z pięciu powstałych w latach 40. w Breslau naziemnych schronów przeciwlotniczych zaprojektowanych przez Richarda Konwiarza – niemieckiego architekta, autora projektu m.in. Stadionu Olimpijskiego. To sześciokondygnacyjny budynek o konstrukcji żelbetowej, ściany zewnętrzne obiektu mają ponad metr grubości, a strop półtora metra. Schrony niemieckiego architekta nawiązywały do stylu imperialnego i do architektury napoleońskiej, prawdopodobnie celowo, by nie zdradzać swojej funkcji.
Historia schronu.
W czasie Festung Breslau mieścił się w nim szpital polowy, który mógł pomieścić ponad tysiąc rannych. O bunkier toczyły się zaciekłe walki między hitlerowcami a armią radziecką: saperzy wybijali młotami pneumatycznymi otwory strzelnicze, obie strony detonowały część ścian doprowadzając do pożaru. Mimo to schron przetrwał oblężenie w stosunkowo dobrym stanie. Po wojnie pełnił funkcję magazynu. Po 1989 roku w budynku schronu i przyległym parterowym budynku mieściły się magazyny i sklepy usługowe, zaś na szczycie schronu zainstalowano neon z logo Coca-Coli.
W 2009 roku odnowiono elewację schronu według projektu pracowni Romana Rutkowskiego i zrealizowano na fasadzie budynku mural przedstawiający pracę artysty i poety konkretnego Stanisława Dróżdża pt. "Klepsydra" z 1967 roku.
W 2011 roku nastąpiło otwarcie MWW. Założycielka instytucji, Dorota Monkiewicz, początkowo w ogóle nie widziała dla niej miejsca w schronie. Zaproponowano go jako tymczasową siedzibę muzeum. Jak wspomina:"Na początku byłam przerażona – budynek okrągły, piętra niskie, daleko od centrum""." Ze względu na specyfikę schronu obawiano się wywołania w publiczności uczucia klaustrofobii, a także niskiej frekwencji z powodu stosunkowo dużej, jak na instytucję kultury, odległości od centrum miasta. Ostatecznie jednak Monkiewicz przekonał Piotr Krajewski, współzałożyciel Centrum Sztuki Wro, i krytyczka sztuki Aneta Szyłak. Doceniono surowość betonowych ścian i możliwości, jakie dają jako ramy dla dzieł sztuki współczesnej. Budynek porównywano także do różnych instytucji kultury mieszczących się w przestrzeniach postindustrialnych.
Tym samym MWW pozostaje jedynym muzeum w Polsce mieszczącym się w schronie, a także jednym z nielicznych w Europie, obok w Recklinghausen mieszczącego się w bunkrze obok stacji kolejowej, oraz "" kolekcjonera sztuki Christiana Borosa, powstałego jako schron z okresu II wojny światowej w Berlinie.
Adaptacja na muzeum.
Adaptację obiektu na tymczasową siedzibę MWW w 2011 roku przeprowadziły dwa zespoły architektów z pracowni: CH+ Architekci i VROA Architekcim.in. Marta Mnich, Paweł Chaszczewicz, Grzegorz Kaczmarowski.
Konieczne było wyburzenie ścian działowych i stropów międzykondygnacyjnych, aby przystosować budynek do celów ekspozycyjnych i maksymalnie otworzyć zaginającą się przestrzeń. Skuto zastany tynk, odsłaniając surowy beton z widocznymi strukturami, podkreślając go odkrytymi detalami takimi jak otworowania, ślady po młotach i wiertłach. Nowymi elementami przebudowy były działowe ścianki ceglane, pomalowane, by odróżnić się od zastanej konstrukcji, a także kratownice otwierające wnętrze schronu w pionie, będące pozostałością po wtórnym szybie towarowym. W środkowym pierścieniu wstawiono szyb windowy. Postindustrialnego charakteru dopełniły instalacje prowadzone natynkowo i bez obudów. Okrągły rzut schronu wymusił wykonanie oryginalnych mebli, specjalnie wykrzywionych ław i lad. Całkowita powierzchnia wystawowa wyniosła 3500 m².
Na dachu obiektu powstał taras i cylindryczny przeszklony pawilon z panoramicznym widokiem na okolicę, mocno kontrastujący z betonowym i klaustrofobicznym wnętrzem pozostałej części budynku. Mieści się w nim kawiarnia "Cafe Muzeum". W okresie letnim taras wykorzystywany jest do działalności społecznej: organizowane są na nim projekcie filmowe lub wydarzenia dla seniorów, np. "potańcówki międzypokoleniowe".
SARP przyznało wyróżnienie Nagrody Roku 2011 za przebudowę obiektu schronu przeciwlotniczego na siedzibę Muzeum Współczesnego Wrocław, pisząc w uzasadnieniu, że wprowadzenie przestrzeni dla sztuki do przestrzeni militarnej jest "wspaniałą metaforą misji współczesnej architektury".
"Beautiful Tube".
W przestrzeni 1. piętra powstała "Beautiful Tube" – designerska realizacja szwajcarskich artystów Sabiny Lang i Daniela Baumanna, duetu L/B. Projekt został pomyślany jako przestrzeń kontrastująca z pozostałymi pomieszczeniami Muzeum, nie tylko w sensie estetycznym, ale także akustycznym. W monumentalną, surową artykulację betonowych ścian środkowego pierścienia schronu wbudowano konstrukcję zacieśniająca tę przestrzeń w miękkim pokrowcu z wielokolorowego dywanu. Kolorystyka została zdominowana przez jaskrawe, podstawowe barwy RGB oraz czerń i biel. Przestrzeń domyślnie służy odpoczynkowi, jest także miejscem, w którym odbywają się konferencje, debaty, warsztaty edukacyjne i artystyczne.
Niezrealizowany projekt.
Nowy gmach MWW miał docelowo powstać do 2016 roku, z okazji Europejskiej Stolicy Kultury Wrocław 2016. W 2008 roku rozpisano międzynarodowy konkurs na jego projekt. Muzeum miało stanąć przy ul. Purkyniego, na skraju Parku Słowackiego, między Muzeum Architektury a Muzeum Narodowym, dopełniając swoistą "dzielnicę muzealną" Wrocławia i posiadać 4500 m² przestrzeni ekspozycyjnej. Autorem zwycięskiej koncepcji został warszawski architekt Mirosław Nizio. Budynek zaprojektowano jako minimalistyczną bryłę z czarnego kamienia z górnymi piętrami przesuniętymi względem osi wewnętrznej, oraz z elewacją w formie kratownicy. Jej ciemne kolory miały kontrastować z białym wnętrzem. Jak twierdził Nizio:"Projekt Muzeum Współczesnego Wrocław ma dla mnie znaczenie szczególne. Powstał przecież dla miasta słynącego z budowli modernistycznych, w bezpośrednim sąsiedztwie gotyckiego kościoła. Postępując zgodnie ze słynną dewizą modernizmu "forma podąża za funkcją", skomponowaliśmy minimalistyczną bryłę z czarnego kamienia, będącą pochodną przestrzeni służącej wystawom oraz magazynom zbiorów'."Według Doroty Monkiewicz, projekt muzeum pomyślany został jako antyteza stojącej obok Panoramy Racławickiej – oba budynki byłyby betonowe, jednak przekrzywiony sześcian MWW mocno kontrastowałby z rotundą panoramy. Pomimo prężnego rozwoju Muzeum i rosnącej publiczności, wobec których siedziba w dawnym schronie zaczęła być ograniczeniem, początkowe plany ukończenia budowy nowego budynku do 2016 roku skorygowano, przenosząc jej finansowanie na lata 2019–2020. Przedłużająca się kwestia powstania obiektu powracała w dyskusji publicznej i budziła kontrowersje w środowisku artystycznym. Sceptycy realizacji wyrażali zaniepokojenie, by muzeum nie stało się inwestycją porównywalną do Stadionu Wrocław, kosztowną lecz niewykorzystującą swojego potencjału. Joanna Mytkowska, dyrektorka Muzeum Sztuki Nowoczesnej w Warszawie, przyrównała obie instytucje, jako historie dwóch muzeów sztuki nowoczesnej, które nie mogą doczekać się swojej siedziby. Wielu artystów popierało jak najszybszą realizację nowego obiektu, m.in. wrocławski malarz Witold Liszkowski czy satyryk i samorządowiec Jerzy Skoczylas, mówiąc:"Sytuacja jest taka, że we Wrocławiu nie ma gdzie sztuki pokazać, więc trzeba o niej rozmawiać. Budowa muzeum to dla Wrocławia sprawa fundamentalna i byłoby samobójstwem, gdybyśmy głosowali przeciwko tej inwestycji'."Ostatecznie na miejscu planowanego obiektu powstał Skwer Wrocławianek, który otwarto we wrześniu 2020 roku.
Wystawy.
MWW prowadzi aktywnie działalność wystawienniczą. Instytucja oferuje wystawy czasowe oraz dwie wystawy stałe. Wystawy czasowe są prezentowane na poziomach 3 i 4, gdzie znajdują się największe przestrzenie wystawiennicze oraz na poziomach 0 i 5, gdzie prezentowane są mniejsze projekty.
Większości wystaw w Muzeum towarzyszą katalogi lub inne publikacje. Sprzedaż publikacji wydanych nakładem MWW, a także innych wydawnictw jest prowadzona w kasie muzeum.
Muzeum corocznie gości w swoich przestrzeniach ekspozycyjnych od kilkunastu do kilkudziesięciu wystawy, co czyni je z jedną najaktywniejszych galerii sztuki miasta. Wielkim impulsem działalności wystawienniczej było obchodzenie Europejskiej Stolicy Kultury Wrocław 2016. Niektóre z wystaw odbiły się szerokim echem w środowisku artystycznym nie tylko Wrocławia, ale i Polski oraz zdobyły rozgłos za granicą.
"Niemcy nie przyszli (19.12.2014–23.02.2015)".
Tytuł wystawy "Niemcy nie przyszli" – odnosi się w przewrotny sposób do rozpowszechnionej wśród mieszkańców Wrocławia (jeszcze długo po wojnie) obawy o powrót do miasta Niemców i bezpośrednie tego następstwa – utratę majątku, przestrzeni życiowej, kolejne przesiedlenie. Nawiązuje także bezpośrednio do pracy znanego wrocławskiego artysty, Jerzego Kosałki, pt. "Demontaż", z cyklu "Niemcy już przyszli". Wystawa, zbudowana wokół pojęć takich jak: pustka, wymazywanie, pamięć, obecność/nieobecność, zapraszała zwiedzającego do spojrzenia na miasto z innej perspektywy, nie tylko wskazywała nowe tropy, ale też skłaniała odbiorcę do odszukania oraz podjęcia próby własnej interpretacji śladów przeszłości, z których większość na co dzień mijamy bezwiednie, w ogóle ich nie zauważając.
Dzikie pola. Historia awangardowego Wrocławia (19.06–13.09.2015).
Wystawa odbyła się Zachęcie – Narodowej Galerii Sztuki w Warszawie, gdyż tymczasowy budynek muzeum nie miał wystarczających możliwości ekspozycyjnych.
Wystawa prezentowała dzieła sztuki, filmy, fotografie i obiekty oraz rejestracje dźwiękowe – blisko pięćset obiektów z zakresu sztuk wizualnych, architektury, urbanistyki, teatru, filmu, dizajnu oraz życia codziennego we Wrocławiu od lat sześćdziesiątych, kiedy zaczęli tu działać dwaj wielcy wizjonerzy: Jerzy Grotowski i Jerzy Ludwiński, aż po współczesność. Wystawa nie była jednak opowieścią o sztuce Wrocławia, lecz historią tego szczególnego miasta, widzianą przez pryzmat powstającej w nim sztuki.
Wystawa została przygotowana przez Muzeum Współczesne Wrocław w ramach programu Europejskiej Stolicy Kultury Wrocław 2016. Pokaz premierowy miał miejsce w Zachęcie – Narodowej Galerii Sztuki w Warszawie (18.06–13.09.2015). Wystawa podróżowała następnie do: K13 – Centrum Kultury w Koszycach (6.10–15.11.2015); (5.03.16–8.05.2016); (16.06–15.08.2016) i Ludwig Múzeum – Muzeum Sztuki Współczesnej w Budapeszcie (30.09–27.11.2016).
Stosunki pracy. Z międzynarodowej kolekcji sztuki współczesnej MWW (10.06.2016–27.03.2017).
Wystawa powstała dzięki programowi „Narodowe Kolekcje Sztuki Współczesnej” Ministra Kultury i Dziedzictwa Narodowego oraz przy wsparciu finansowym Gminy Wrocław. Wystawa była premierową prezentacją zbiorów MWW gromadzącą dzieła artystów z Polski i z zagranicy. „Stosunki pracy” to termin określający relacje pomiędzy pracodawcą a pracownikiem, których dynamika jest zdeterminowana przez te same procesy, które formują globalny rynek: kolonializm, uprzemysłowienie i kapitalizm. Kształtują one także krajobraz polityczny, kierunki migracji, kondycję ciał i umysłów. Społeczno-polityczny profil wystawy nawiązywał do idei Jerzego Ludwińskiego, który w swoim tekście Muzeum Sztuki Aktualnej z 1966 roku zaproponował stworzenie muzeum będącego czułym sejsmografem i katalizatorem zmian w polu sztuki. Pole to widział jako przynależące do otaczającego je świata, w tym przemysłu ciężkiego, który patronował wielu sympozjom i wystawom.

</doc>
<doc id="2926012" url="https://pl.wikipedia.org/wiki?curid=2926012" title="Tertulian Koczorowski">
Tertulian Koczorowski

Tertulian Koczorowski herbu Rogala (ur. 20 kwietnia 1795 w Gościeszynie, zm. 22 maja 1847 w Berlinie) – powstaniec listopadowy, ziemianin.
Uczestnik bitwy pod Grochowem, bitwy pod Ostrołęką i bitwy pod Rajgrodem. Uczestnik kampanii litewskiej. Oficer Pułku Jazdy Poznańskiej. 5 września 1831 otrzymał Złoty Krzyż Virtuti Militari.
Właściciel Gościeszyna koło Wolsztyna (do 1843) i Witosławia koło Mroczy.
Jego żoną była Franciszka Bnińska z majętności Gułtowy. Miał czterech synów, Adolfa Koczorowskiego, Kazimierza Koczorowskiego, Franciszka Koczorowskiego i Karola Koczorowskiego oraz dwie córki, Jadwigę z Koczorowskich Skarzyńską oraz Marię z Koczorowskich Zabłocką.

</doc>
<doc id="2926014" url="https://pl.wikipedia.org/wiki?curid=2926014" title="Martwa natura z indykiem (obraz Goi)">
Martwa natura z indykiem (obraz Goi)

Martwa natura z indykiem (hiszp. "El pavo muerto") – obraz olejny hiszpańskiego malarza Francisca Goi (1746–1828) stanowiący parę z "Martwą naturą z ubitym ptactwem". Oba obrazy znajdują się w zbiorach Muzeum Prado w Madrycie.
Okoliczności powstania.
Martwa natura nie była częstym tematem w twórczości Goi, być może dlatego, że w jego epoce była uznawana za mniej wartościową niż malarstwo religijne, historyczne czy portrety. W XIX-wiecznej Hiszpanii ten rodzaj malarstwa reprezentowali m.in. Luis Paret y Alcázar oraz Luis Meléndez. Ich prace charakteryzował naturalizm oraz rokokowe przywiązanie do detalu. Wiadomo, że Goya namalował serię martwych natur w czasie hiszpańskiej wojny niepodległościowej (1807-1814) oraz na wygnaniu w Bordeaux. Jego dzieła są jednak dalekie od stylu rokoko czy préciosité, charakteryzują je grube pociągnięcia pędzlem oraz ograniczona paleta barw. Goya odrzuca tradycyjne ujęcie martwej natury i sięga do estetyki swojego mistrza Rembrandta. Ponadto martwe natury Goi stanowią wyraźną metaforę śmierci, martwe zwierzęta przypominają złożone ofiary, których ciała zostały przedstawione w bezpośredni i okrutny sposób. Temat śmierci, przemijania i fatalizmu często pojawia się w późniejszych pracach starzejącego się malarza, stając się niemal jego obsesją. Nie udało się ustalić dokładnej daty powstania tej serii martwych natur, jednak historycy sztuki sytuują je w przedziale 1808–1812 ze względu na analogiczne do powstałych w tym czasie rycin "Okropności wojny" ujęcie przemocy.
Opis obrazu.
Martwa natura składa się z ubitego indyka i wiklinowego kosza, będącego jedynym przestrzennym punktem odniesienia. Tło jest jednolite i ciemne, sprawia, że uwaga widza skupia się na martwym ptaku. Goya zrezygnował z charakterystycznego dla tego typu obrazów drobiazgowego stylu préciosité, kładąc nacisk na światło i kolor. Farba została nałożona szybkimi pociągnięciami pędzla – każda wypukłość wiklinowego koszyka to jedno precyzyjne pociągnięcie grubego pędzla. Paleta kolorów jest ograniczona do czterech barw (ochra, biel, czerń i czerwień), które wyróżniają figurę ptaka z ciemnego tła, nadając mu szczególny realizm i dramatyzm. Pióra indyka zostały namalowane takim samym kolorem jak tło, w dolnej części wykończone bielą, podczas gdy głowa wyróżnia się bladą czerwienią. Obraz został podpisany dużymi białymi literami (Goya) w centralnej części.
W tradycyjnym ujęciu martwa natura z ptactwem przedstawiała suto zastawiony stół, wyobrażenie przyszłej uczty. Jednak zamiast pozytywnych skojarzeń indyk Goi wzbudza raczej współczucie. Malarz ogranicza liczbę figur i kładzie nacisk na niedawną śmierć ptaka, co jest interpretowane jako nawiązanie do tragicznych wydarzeń wojennych i ich ofiar. Uniesione skrzydło i sztywne nogi martwego ptaka pogłębiają dramatyzm sceny.
Proweniencja.
Seria martwych natur została odziedziczona przez syna Goi, Javiera, a następnie przeszła na jego wnuka Mariano. Mariano Goya przekazał te obrazy Franciscowi Antoniowi Narváez y Bordese, hrabiemu Yumuri, jako pokrycie długów. Po śmierci hrabiego w 1865 martwe natury zostały sprzedane (w kolekcji pozostawało wtedy dziewięć lub dziesięć z dwunastu obrazów) i trafiły do różnych zbiorów na całym świecie, a niektóre zaginęły. W 1900 roku z inicjatywy Ministerstwa Rozwoju obraz został zakupiony z przeznaczeniem do zbiorów Prado. Obok "Martwej natury z ubitym ptactwem" są to jedyne martwe natury Goi w kolekcji Prado.

</doc>
<doc id="2926015" url="https://pl.wikipedia.org/wiki?curid=2926015" title="Lądowisko Zgierz-Szpital Wojewódzki">
Lądowisko Zgierz-Szpital Wojewódzki

Lądowisko Zgierz-Szpital Wojewódzki – lądowisko sanitarne w Zgierzu, w województwie łódzkim, położone przy ul. Parzęczewskiej 35. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Wojewódzki Szpital Specjalistyczny im. Marii Skłodowskiej – Curie w Zgierzu. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 128
Koszt jego budowy wyniósł 1,8 mln zł, z czego 85% stanowiło unijne dofinansowanie.

</doc>
<doc id="2926019" url="https://pl.wikipedia.org/wiki?curid=2926019" title="Stardust (album Leny)">
Stardust (album Leny)

Stardust – trzeci album studyjny Leny Meyer-Landrut, wydany 12 października 2012 roku.
Album uzyskał status złotej płyty w Niemczech, sprzedając się w ponad stutysięcznym nakładzie.
Pierwszy singlem trzeciej płyty wokalistki został utwór „"Stardust"”, z którym w Niemczech zajmując drugie miejsce w Media Control Charts i dziewiąte w Luksemburgu. Singiel został nagrodzony German ECHO Awards 2013 w kategorii "„Najlepszy teledysk”".
Na krążku znajduje się 13 utworów. Autorami tekstów piosenek są znani wokaliści i producenci, m.in. Matthew Benbrook, Pauline Taylor, Johnny McDain, James Flannigan, Sonny Boy Gustafsson i Ian Dench.

</doc>
<doc id="2926020" url="https://pl.wikipedia.org/wiki?curid=2926020" title="Krakowski węzeł kolejowy">
Krakowski węzeł kolejowy



</doc>
<doc id="2926024" url="https://pl.wikipedia.org/wiki?curid=2926024" title="Umberto Veronesi">
Umberto Veronesi

Umberto Veronesi (ur. 28 listopada 1925 w Mediolanie, zm. 8 listopada 2016 tamże) – włoski lekarz, onkolog, a także polityk, dyrektor Europejskiego Instytutu Onkologii, w latach 2000–2001 minister zdrowia.
Życiorys.
Ukończył studia medyczne na Uniwersytecie w Mediolanie. Zawodowo pozostawał związany z rodzinną miejscowością, okresową pracując również w Wielkiej Brytanii i Francji. Swoją działalność zawodową skoncentrował na pracy nad leczeniem i prewencją nowotworów. Należał do pionierów włoskiej onkologii, specjalizując się w szczególności w badaniach dotyczących raka sutka. W latach 1976–1994 był dyrektorem instytutu naukowego Istituto Nazionale dei Tumori. Od połowy lat 90. zarządzał założonym przez siebie Europejskim Instytutem Onkologii. Inicjował kampanie społeczne przeciwko paleniu.
Był także aktywnym działaczem politycznym, należał do rozwiązanej na początku lat 90. Włoskiej Partii Socjalistycznej Bettina Craxiego. Od 25 kwietnia 2000 do 11 czerwca 2001 sprawował urząd ministra zdrowia w drugim rządzie Giuliana Amato. W 2008 z ramienia Partii Demokratycznej został wybrany w skład Senatu XVI kadencji, z mandatu zrezygnował w 2011.
Odznaczony Orderem Zasługi Republiki Włoskiej I klasy (1982). Otrzymał trzynaście tytułów doktora honoris causa uczelni włoskich i zagranicznych.

</doc>
<doc id="2926028" url="https://pl.wikipedia.org/wiki?curid=2926028" title="Andrzej Krzeczunowicz">
Andrzej Krzeczunowicz

Andrzej Krzeczunowicz (ur. 20 listopada 1930 we Lwowie, zm. 17 listopada 2020 w Warszawie) – polski dziennikarz i dyplomata, wieloletni pracownik Rozgłośni Polskiej Radia Wolna Europa (1954–1988), ambasador RP w Belgii i Luksemburgu, przy NATO i Unii Zachodnioeuropejskiej (1992–1997), prezes Związku Pisarzy Polskich na Obczyźnie (od 2010).
Życiorys.
Jest synem Kornela Krzeczunowicza (1894–1988) i Heleny z d. Lubienieckiej, wnukiem Aleksandra (1863–1922), prawnukiem Kornela (1815–1881), praprawnukiem Waleriana (1790–1866); spadkobiercą po dawnym majątku rodzinnym w Bołszowcach na kresach.
Po wybuchu II wojny światowej znalazł się z rodzicami na emigracji. W 1952 ukończył studia historyczne na Uniwersytecie St. Andrews. W 1954 podjął pracę w Rozgłośni Polskiej Radia Wolna Europa, najpierw jako tłumacz, od 1956 w redakcji dziennika radiowego, następnie jego kierownik, wreszcie od 1983 zastępca dyrektora Rozgłośni Polskiej RWE. Pracę w Rozgłośni zakończył w 1988. W latach 1989–1992 był dyrektorem Biblioteki Polskiej i Muzeum Adama Mickiewicza w Paryżu. W 1992 został mianowany ambasadorem RP w Belgii i Luksemburgu oraz Stałym Przedstawicielem RP przy NATO i Unii Zachodnioeuropejskiej w randze ambasadora. Pełnił te funkcje do 1997. Był członkiem zespołu rządowego prowadzącego negocjacje w sprawie wejścia Polski do NATO. Procesowi negocjacji poświęcił książkę "Krok po kroku – polska droga do NATO" (wyd. 1999). Jest członkiem Związku Polskich Kawalerów Maltańskich (w latach 1997-2002 był jego II wiceprezydentem) i Związku Pisarzy Polskich na Obczyźnie (którym kieruje od 2010).
W 2014 opublikował książkę "Bołszowce. Wspomnienie z dzieciństwa na Kresach".
W 1997 został odznaczony Krzyżem Komandorskim Orderu Odrodzenia Polski.

</doc>
<doc id="2926029" url="https://pl.wikipedia.org/wiki?curid=2926029" title="Kościół św. Jana Chrzciciela w Piszu">
Kościół św. Jana Chrzciciela w Piszu

Kościół św. Jana Chrzciciela w Piszu – najstarszy kościół w Piszu. 
Historia.
Do 1945 świątynia ewangelicka. Od 1946 siedziba rzymskokatolickiej parafii św. Jana Chrzciciela w Piszu.
Architektura.
Najstarszym elementem kościoła jest zwieńczona drewnianym hełmem wieża odbudowana po pożarze z 1694 roku. Ściany z ryglówki zbudowano w 1737 roku na miejscu starszej świątyni średniowiecznej. Pozostała część kościoła została wybudowana w końcówce XVII wieku, gruntownie przebudowana w 1843 r.
Wewnątrz kościoła znajduje się późnorenesansowy ołtarz główny, odnowiony w 1696 roku i barokowa ambona z 1701 roku oraz XVII-wieczne: krucyfiks drewniany, polichromowany, polichromowany pelikan i chrzcielnica.
Tablice pamiątkowe.
W kruchcie umieszczono tablice pamiątkowe:

</doc>
<doc id="2926034" url="https://pl.wikipedia.org/wiki?curid=2926034" title="North American Soccer League (2011–2017)">
North American Soccer League (2011–2017)

North American Soccer League (NASL) – piłkarska liga zawodowa, drugi szczebel rozgrywkowy w Stanach Zjednoczonych, Kanadzie i Portoryko, organizowana przez USSF. Pierwszy sezon tych rozgrywek rozpoczął się 9 kwietnia 2011. Zastąpiła ona USL First Division.
Liga założona została w roku 2009 po tym, jak wiele klubów zdecydowała się odejść z organizacji United Soccer Leagues po tym, jak pojawiła się informacja o sprzedaży tej instytucji w ręce Holdingu NuRock Soccer. Oficjalna nazwa ligi ogłoszona została 23 listopada 2009 roku.
Przewidywany start inauguracyjnego sezonu miał mieć miejsce w kwietniu 2010, ale ostatecznie USSF zdecydowała o opóźnieniu startu nowej ligi o sezon.
Ostatecznie pierwszy sezon NASL wystartował 9 kwietnia 2011 i składała się z ośmiu drużyn dawniej należących do USL First Division i USL Second Division.
Formuła rozgrywek.
NASL jest (podobnie jak MLS) ligą zamkniętą. Oznacza to, że nie ma w niej spadków i awansów. Kluby mogą oczywiście ubiegać się o grę w MLS. Zrobił to zespół Montreal Impact, który w 2011 roku zrezygnował z gry w NASL po uzyskaniu licencji na grę w MLS.
Przez pierwsze dwa sezony w lidze każdy zespół rozgrywał po 14 domowych i wyjazdowych spotkań, grając z każdym przeciwnikiem po 4 razy. Do fazy play-off kwalifikowało się najlepszych sześć zespołów, przy czym dwa najlepsze z nich rozpoczynały rywalizację od półfinałów, natomiast cztery pozostałe musiały rozegrać dodatkową rundę. Półfinały i finał grane były w formie dwumeczu.
Od sezonu 2013 liga wzorem niektórych rozgrywek z Ameryki Południowej, składać się będzie z dwóch rund, z wiosennej i jesiennej. Zwycięzcy tych rund zagrają o mistrzostwo ligi w Soccer Bowl 2013, którego gospodarzem będzie zwycięzca wiosennej rundy. Od rundy jesiennej rywalizację rozpocznie New York Cosmos.
Inne rozgrywki.
Zespoły występujące w NASL występują również w U.S. Open Cup. Zespoły z drugiego poziomu rozgrywkowego mają nieco sukcesów w tym czempionacie, najsłynniejszy miał miejsce w 1999, kiedy to Rochester Rhinos wygrali ten turniej. W 2008 roku Charleston Battery również dotarło do finału tych rozgrywek, ale uległo w nim D.C. United. W inauguracyjnym sezonie 2011 drużyny z NASL nie uczestniczyły w U.S. Open Cup, ale powróciły do niego rok później, osiągając wówczas też pewne sukcesy (ćwierćfinał osiągnięty przez Carolina RailHawks.
Kanadyjskie zespoły z NASL, czyli FC Edmonton i Ottawa Fury FC występują również w Mistrzostwach Kanady. Zwycięzca tych rozgrywek zyskuje prawo do gry w Lidze Mistrzów.
Zespoły uczestniczą też w innych rozgrywkach. Minnesota United FC oraz FC Edmonton uczestniczą we Flyover Cup. Tampa Bay, Ft. Lauderdale i Puerto Rico Islanders uczestniczą regularnie od 2006 roku w Ponce De Leon Cup. Natomiast Puchar Woosmana przyznawany jest co roku przez kibiców NASL drużynie, która zgromadziła w danym sezonie najwięcej punktów.
Zarząd.
"Ze strony NASL"

</doc>
<doc id="2926035" url="https://pl.wikipedia.org/wiki?curid=2926035" title="Martwa natura z ubitym ptactwem (obraz Goi)">
Martwa natura z ubitym ptactwem (obraz Goi)

Martwa natura z ubitym ptactwem (hiszp. "Aves muertas") – obraz olejny hiszpańskiego malarza Francisca Goi (1746–1828) stanowiący parę z "Martwą naturą z indykiem". Oba obrazy znajdują się w zbiorach Muzeum Prado.
Okoliczności powstania.
Martwa natura nie była częstym tematem w twórczości Goi, być może dlatego, że w jego epoce była uznawana za mniej wartościową niż malarstwo religijne, historyczne czy portrety. W XIX-wiecznej Hiszpanii ten rodzaj malarstwa reprezentowali m.in. Luis Paret y Alcázar oraz Luis Meléndez. Ich prace charakteryzował naturalizm oraz rokokowe przywiązanie do detalu. Wiadomo, że Goya namalował serię martwych natur w czasie hiszpańskiej wojny niepodległościowej (1807-1814) oraz na wygnaniu w Bordeaux. Jego dzieła są jednak dalekie od stylu rokoko czy préciosité, charakteryzują je grube pociągnięcia pędzlem oraz ograniczona paleta barw. Goya odrzuca tradycyjne ujęcie martwej natury i sięga do estetyki swojego mistrza Rembrandta. Ponadto martwe natury Goi stanowią wyraźną metaforę śmierci, martwe zwierzęta przypominają złożone ofiary, których ciała zostały przedstawione w bezpośredni i okrutny sposób. Temat śmierci, przemijania i fatalizmu często pojawia się w późniejszych pracach starzejącego się malarza, stając się niemal jego obsesją. Nie udało się ustalić dokładnej daty powstania tej serii martwych natur, jednak historycy sztuki sytuują je w przedziale 1808–1812 ze względu na analogiczne do powstałych w tym czasie rycin "Okropności wojny" ujęcie przemocy.
Opis obrazu.
Martwa natura składa się z pięciu martwych kur o upierzeniu w różnych kolorach i wiklinowego kosza. Kosz ma przyszytą etykietę, wskazującą na to, że został lub będzie komuś wysłany. Tło jest jednolite i ciemne, sprawia, że uwaga widza skupia się na grupie ptaków. Goya zrezygnował z charakterystycznego dla tego typu obrazów drobiazgowego stylu préciosité, kładąc nacisk na światło i kolor. Farba została nałożona szybkimi pociągnięciami pędzla – każda wypukłość wiklinowego koszyka to jedno precyzyjne pociągnięcie grubego pędzla. Paleta kolorów jest ograniczona do czterech barw (ochra, biel, czerń i czerwień), które nadają ptakom szczególny realizm i dramatyzm.
W tradycyjnym ujęciu martwa natura z ptactwem przedstawiała suto zastawiony stół, wyobrażenie przyszłej uczty. Jednak zamiast pozytywnych skojarzeń kury Goi wzbudzają raczej współczucie. Malarz nie skupia się na pięknie ptaków, lecz kładzie nacisk na ich niedawną śmierć, co jest interpretowane jako nawiązanie do tragicznych wydarzeń wojennych i ich ofiar. Stos bezwładnie splątanych ptasich ciał pogłębia dramatyzm sceny. Ta kompozycja przywołuje na myśl stosy ciał pomordowanych w czasie wojny ludzi, podkreślając związek martwych natur Goi z rycinami z serii "Okropności wojny".
Proweniencja.
Seria martwych natur została odziedziczona przez syna Goi, Javiera, a następnie przeszła na jego wnuka Mariano. Mariano Goya przekazał te obrazy Franciscowi Antoniowi Narváez y Bordese, hrabiemu Yumuri, jako pokrycie długów. Po śmierci hrabiego w 1865 martwe natury zostały sprzedane (w kolekcji pozostawało wtedy dziewięć lub dziesięć z dwunastu obrazów) i trafiły do różnych zbiorów na całym świecie, a niektóre zaginęły. W 1900 roku z inicjatywy Ministerstwa Rozwoju obraz został zakupiony z przeznaczeniem do zbiorów Prado. Obok "Martwej natury z indykiem" są to jedyne martwe natury Goi w kolekcji Prado.

</doc>
<doc id="2926038" url="https://pl.wikipedia.org/wiki?curid=2926038" title="Kościół św. Andrzeja Boboli w Białej Piskiej">
Kościół św. Andrzeja Boboli w Białej Piskiej

Kościół św. Andrzeja Boboli w Białej Piskiej – zabytkowy kościół w Białej Piskiej. Mieści się przy ulicy Konopnickiej 3a. Siedziba rzymskokatolickiej parafii św. Andrzeja Boboli. Do 1945 świątynia ewangelicka.
Kościół wybudowany został w latach 1756-1763. Wieżę wzniesiono w 1832 roku, według projektu Karla Friedricha Schinkla.
Wewnątrz kościoła znajduje się ołtarz główny z XVII wieku oraz barokowa chrzcielnica.

</doc>
<doc id="2926045" url="https://pl.wikipedia.org/wiki?curid=2926045" title="Karlay Island">
Karlay Island

Karlay Island – mała niezamieszkana wyspa z archipelagu Wysp Belchera, w regionie Qikiqtaaluk, na terytorium Nunavut, w Kanadzie. Sąsiaduje m.in. z wyspami: Mata Island, Nero Island, Dove Island, Fair Island, Bradbury Island.

</doc>
<doc id="2926046" url="https://pl.wikipedia.org/wiki?curid=2926046" title="El Adelanto">
El Adelanto

El Adelanto – niewielka miejscowość w południowo-wschodniej Gwatemali, w departamencie Jutiapa, około 25 km na południowy wschód od stolicy departamentu, miasta Jutiapa, oraz około 20 km na zachód od granicy z Salwadorem. Miasto leży w szerokiej dolinie u podnóża gór Sierra Madre de Chiapas, na wysokości 1147 m n.p.m. Według danych szacunkowych w 2012 roku liczba ludności miasta wyniosła 2089 mieszkańców. 
Gmina El Adelanto.
Jest siedzibą władz gminy o tej samej nazwie, która w 2012 roku liczyła 5543 mieszkańców. Gmina jak na warunki Gwatemali jest bardzo mała, a jej powierzchnia obejmuje tylko 31 km². Gmina ma charakter rolniczy. 

</doc>
<doc id="2926047" url="https://pl.wikipedia.org/wiki?curid=2926047" title="Wilhelm Franciszek Karol Habsburg">
Wilhelm Franciszek Karol Habsburg



</doc>
<doc id="2926048" url="https://pl.wikipedia.org/wiki?curid=2926048" title="Kościół Narodzenia Najświętszej Maryi Panny w Rajgrodzie">
Kościół Narodzenia Najświętszej Maryi Panny w Rajgrodzie

Kościół Narodzenia Najświętszej Maryi Panny w Rajgrodzie – zabytkowy kościół w Rajgrodzie, wybudowany w stylu neogotyckim w latach 1905-1912. Mieści się przy ulicy Piaski 2. Siedziba rzymskokatolickiej parafii Narodzenia Najświętszej Maryi Panny w Rajgrodzie.
Wewnątrz kościoła znajduje się obraz Matki Boskiej Rajgrodzkiej z XVII wieku.

</doc>
<doc id="2926051" url="https://pl.wikipedia.org/wiki?curid=2926051" title="Subvillage Sound">
Subvillage Sound

Subvillage Sound – drugi długogrający album studyjny zespołu Village Kollektiv wydany w 2010 roku. W odróżnieniu od pierwszego studyjnego albumu Motion Rootz Experimental, do swoich wpływów i elementów składowych kolektyw dodał w dużych ilościach elementy z Bałkanów. Zarówno pod postacią tradycyjnych melodii bułgarskich i rumuńskich, tekstów w tych językach i ich tłumaczeń, jak i najbardziej charakterystycznego elementu tamtejszej muzyki – "dęciaków". W składzie kolektywu jest Bartosz Pałyga, który opanował trudną umiejętność śpiewu gardłowego, co wzbogaca muzykę Village Kollektiv o elementy azjatyckie.
Fundamentem, na którym zespół oparł swoją misterną konstrukcję jest dub'owa elektronika. Rafał Kołaciński jest głównym inżynierem powstałych utworów; to on przygotowuje szkice, na które potem reszta zespołu nakłada folkową warstwę, by później wszystko samemu pociąć i zmontować. Dzięki swojemu kunsztowi i doświadczeniu ponownie w umiejętny sposób połączył dwa, wydawałoby się, odległe od siebie światy muzyczne.
Na albumie usłyszeć można gości, m.in. wokalistę różnych warszawskich projektów muzycznych Pablopavo, czy zespół Caci Vorba z Lublina, grający muzykę Cygańską.

</doc>
<doc id="2926053" url="https://pl.wikipedia.org/wiki?curid=2926053" title="Metoda sita">
Metoda sita



</doc>
<doc id="2926055" url="https://pl.wikipedia.org/wiki?curid=2926055" title="John Eisele">
John Eisele

John Lincoln Eisele (ur. 18 stycznia 1884 w Newark, zm. 30 marca 1933 tamże) – amerykański lekkoatleta specjalizujący się w średnio i długodystansowych, uczestnik letnich igrzysk olimpijskich w Londynie (1908), dwukrotny medalista olimpijski: srebrny w drużynowym biegu na 3 mile oraz brązowy w biegu na 3200 metrów przez przeszkody.
W 1908 r. reprezentował barwy Stanów Zjednoczonych podczas letnich igrzysk olimpijskich w Londynie, zdobywając dwa medale: srebrny w drużynowym biegu na 3 mile (w klasyfikacji indywidualnej tego biegu zajął 4. miejsce) oraz brązowy w biegu na 3200 metrów przez przeszkody. W tym samym roku zdobył tytuł mistrza Stanów Zjednoczonych w biegu na 15 kilometrów.
Rekordy życiowe:

</doc>
<doc id="2926059" url="https://pl.wikipedia.org/wiki?curid=2926059" title="Niepamięć (film 2013)">
Niepamięć (film 2013)

Niepamięć (ang. "Oblivion") – amerykański film akcji science fiction z 2013 roku w reżyserii Josepha Kosinskiego. Wyprodukowana przez Universal Pictures. W filmie występują Tom Cruise, Olga Kurylenko, Andrea Riseborough, Morgan Freeman, Melissa Leo, Zoë Bell i Nikolaj Coster-Waldau.
Światowa premiera filmu miała miejsce 10 kwietnia 2013 roku w Wielkiej Brytanii i we Francji, a dzień później 11 kwietnia 2013 roku w Australii. W Stanach Zjednoczonych i Polsce premiera filmu odbyła się 19 kwietnia 2013 roku.
Fabuła.
Jest rok 2077. Jack Harper (Tom Cruise) i Victoria Olsen (Andrea Riseborough) są jednymi z nielicznych ludzi na Ziemi. Sześćdziesiąt lat wcześniej obca rasa zniszczyła Księżyc i zaatakowała Ziemię. Ludzkość wygrała wojnę, jednak broń nuklearna zniszczyła planetę. Nie nadawała się ona odtąd do zamieszkania. Jack, wraz z Victorią, tworzą zespół odpowiedzialny za naprawdę dronów bojowych, które polują na tzw. „Sępy”. Pod dowództwem dyrektor Sally, z pokładu stacji kosmicznej TET orbitującej wokół Ziemi, strzegą również generatorów, przetwarzających wodę morską w energię termojądrową. Wkrótce wyruszyć mają do nowego domu na Tytanie, gdzie osiedlić ma się ludzkość. Mimo iż, ich wspomnienia zostały wymazane, do Jacka wciąż powracają sny o pewnej nieznanej kobiecie i życiu przed wojną.
Podczas jednej z misji, Jack odkrywa ruiny nowojorskiej biblioteki. Ledwo udaje mu się uciec z zasadzki, zastawionej przez Sępy. Odkrywa jednak, że korzystają oni z anteny Empire State Building do przesyłania współrzędnych w kosmos. Wyłącza nadajnik. Odwiedza swoją sekretną chatkę, wypełnioną pamiątkami i wspomnieniami z poprzedniego życia na Ziemi.
Po rozbiciu się nieznanego obiektu, Jack znajduje pięć osób, w komorach w stanie snu delta. Jedną z osób jest kobieta z jego snów. Drony zabijają zahibernowanych ludzi, Jackowi udaje się jednak ocalić jedną z nich. Zabiera ją do bazy, gdzie wraz z Victorią, udaje się ją wybudzić. Okazuje się, że Julia w śnie spędziła 60 lat. Załoga w statku Odyssey wyruszyła jeszcze przed wojną.
Jack wraz z Julią wracają do wraku statku, w poszukiwaniu czarnej skrzynki, która zarejestrowała co wydarzyło się przed wypadkiem. Wpadają jednak w pułapkę Sępów, którzy zabierają ich do swojej kryjówki. Ich przywódca, Malcolm Beech (Morgan Freeman), ujawnia, że Sępy to tak naprawdę ludzie, przebrani, aby zabezpieczyć się przed dronami. W międzyczasie bazę Sępów atakuje dron, a Jack i Julia uwolnieni zostają, aby odkryć prawdę o „strefie promieniowania”. Kiedy docierają do Empire State Building, Julia przyznaje, że jest żoną Jacka.
W tym czasie Victoria namierza Jacka i Julię. Zazdrosna, widząc ich razem ostrzega Sally, donosząc na Jacka. Ta wysyła drona, który zabija Victorię, zanim Jack zdąży przekonać ją o zakłamaniu i manipulacji. Jack i Julia uciekają swoim statkiem, niszcząc ścigające ich drony. Zmuszeni są przekroczyć granicę strefy promieniowania. Natrafiają na zniszczonego drona, którego przybył naprawić inny technik „Tech 52”. Okazuje się, że jest to klon Jacka. W walce Julia zostaje postrzelona, ale Jackowi udaje się ją uratować. Zabiera Julię do swojego domu, gdzie ta dochodzi do siebie.
Wracają do bazy Sępów, gdzie Beech wyjaśnia im, że TET stanowi sztuczną inteligencję, zdeterminowaną by zniszczyć ludzkość i przejąć zasoby Ziemi. Po destrukcji Księżyca najechał Ziemię z armią dronów i klonów Jacka, by zwyciężyć ludzkość. Ucieczka na Tytana okazuje się być iluzją. Jack przeprogramowuje schwytanego drona, aby zniszczyć TET, jednak dochodzi do ataku dronów na bazę Sępów. Beech zostaje ranny, a dron trwale uszkodzony.
Jack, za zgodą Julii, decyduje dostarczyć ją na TET, aby umożliwić infiltrację stacji kosmicznej i zniszczenie jej. Po drodze Jack odsłuchuje nagrań z czarnej skrzynki. Dowiaduje się prawdy. Był dowódca misji NASA, mającej za zadanie zbadać Tytana. Victoria była drugim pilotem, Julia zaś członkiem załogi, a Sally dyrektorem misji na Ziemi. W trakcie lotu, Jack wyrzucił część hibernującej załogi, podczas gdy oni i Victoria zostali schwytani i sklonowani.
Kiedy Jack wchodzi do TET, dostrzega tysiące klonów siebie i Victorii. Zostaje wpuszczony. Zaraz po tym otwiera komorę, w której znajduje się nie Julia, a Beech. Udaje im się zdetonować ich bombę, niszcząc TET, poświęcają jednak swoje życie.
Trzy lata później Julia mieszka w chacie Jacka wraz z ich córeczką. Pewnego dnia dostrzegają ocalałych członków ruchu oporu, wraz z Technikiem 52, który odzyskał wspomnienia Jacka.
Produkcja.
Kosiński chciał nakręcić filmową wersję powieści graficznej "Oblivion", którą zaczął pisać wspólnie z Arvidem Nelsonem dla Radical Comics. Nie została ona jednak nigdy ukończona. W jednym z wywiadów wyjaśniał, że współpraca z Radical Comics pozwoliła mu pogłębić pracę nad tą historią, poprzez stworzenie serii obrazów i dalsze udoskonalanie fabuły, które trwało lata. Mimo że historia nigdy nie została wydana w formie powieści ilustrowanej, intencją reżysera zawsze było stworzenie z niej filmu.
Scenariusz filmu napisany został pierwotnie przez Kosińskiego i Williama Monahana. Po raz pierwszy przepisany został przez Karla Gajduska. Kiedy prawa do filmu od Walt Disney Pictures przejął Universal, dokonano ostatecznego przepisania scenariusza.
Bubble Ship, obsługiwany przez głównego bohatera – Jacka 49, został zainspirowany helikopterem Bell 47, użytkowym pojazdem z 1947 roku z przezroczystym okrągłym daszkiem, który Kosinski widział w holu Muzeum Sztuki Nowoczesnej na Manhattanie. Przyrównał go do ważki. Daniel Simon, który wcześniej pracował z Kosińskim jako główny projektant pojazdów przy ', miał za zadanie stworzyć Bubble Shipa na tej podstawie, łącząc elementy przypominające zaawansowanego myśliwca Bell 47. Miał stworzyć lekki, funkcjonalny pojazd, który był zarówno praktyczny, jak i estetyczny, podobnie jak w filmie ', którym się zainspirował.
Casting.
Tom Cruise wcześniej już zainteresowany był rolą w filmie. Oficjalnie poinformowano o tym 20 maja 2011. Do roli Julii rozważano również inne aktorki, np. Jessica Chastain, Olivia Wilde, Brit Marling, Noomi Rapace. Pierwotnie rolę otrzymała Jessica Chastain, ostatecznie jednak rolę powierzono Oldze Kurylenko. Przygotowując się do roli, aktorka oglądała filmy szkoleniowe dla astronautów, a także klasyki gatunku science fiction i romanse, takie jak np. "Solaris", "Casablanca". Kurylenko w jednej z rozmów powiedziała, że fabuła filmu "Niepamięć", tak jak i fabuła "Solaris", dotyczy tego samego – kosmosu i pamięci.
Do roli Victorii producenci rozważali Hayley Atwell, Diane Kruger i Kate Beckinsale. Po nagraniu próbnych scen z Tomem Cruise'em, wybrano Andreę Riseborough.
Realizacja.
Produkcja rozpoczęła się 12 marca 2012, a zakończyła 14 lipca 2012. Filmowano w Baton Rouge i Nowym Orleanie, a także w Luizjanie. Okres zdjęciowy trwał około 3 miesięcy, w tym 69 dni kręcono w Luizjanie, 11 dni w Nowym Jorku, kilka dni w Mammoth w Kalifornii, a 10 dni na Islandii. Oprócz pokazania wulkanicznych krajobrazów Islandii, reżyser filmu Joseph Kosiński starał się wykorzystać światło dzienne, aby w przeciwieństwie do filmów takich jak Obcy, Niepamięć wyróżniała się światłem dziennym.
Sceny rozgrywające się w idyllicznym leśnym odosobnieniu Harpera zostały sfilmowane w Black's Pond w June Lake w Kalifornii.
Niepamięć nakręcono kamerą Sony CineAlta F65. Do scen, które wymagały trzymania kamery w ręku wykorzystywano Red Epic, Film został nakręcony w rozdzielczości 4K, w zastrzeżonym formacie RAW firmy Sony, ale ze względu na koszty, zarówno cyfrowa wersja pośrednia, jak i ostateczna została wykonana w rozdzielczości 2K.
Aby uzyskać materiał filmowy niezbędny do stworzenia iluzji, że dom Jacka i Victorii znajduje się wysoko nad chmurami, Pixomondo (firma od efektów specjalnych), wysłała ekipę, aby filmowała widok ze szczytu Haleakala na Hawajach przez cztery dni za pomocą trzech kamer Red Epic zamontowanych obok siebie, na jednym stanowisku. Biuro Pixomondo w Stuttgarcie połączyło następnie dane z trzech kamer, tworząc jeden gigantyczny strumień wideo i wyprodukowało wiele różnych klipów z różnymi porami dnia, które miały być wyświetlane na planie.
Premiera filmu i dystrybucja.
Szczegóły dotyczące filmu długo trzymano w tajemnicy. Promocja rozpoczęła się w kwietniu 2012, a fragment materiału filmowego pokazany został podczas CinemaCon 2012, mimo że zdjęcia rozpoczęły się zaledwie miesiąc przed wydarzeniem.
Niepamięć po raz pierwszy zaprezentowano 26 marca 2013 w Buenos Aires. Następnie w Dublinie 3 kwietnia, a 10 kwietnia w Hollywood (Dolby Theatre).
Przedsprzedaż DVD i Blu-ray rozpoczęto w Ameryce Północnej 24 kwietnia 2013. Miesiąc później ogłoszono, że brytyjski oddział Universal Studios wypuści film w wersji DVD 6 sierpnia 2013. Wydania Blu-ray zawierają komentarz Toma Cruise'a i reżysera Josepha Kosińskiego, a także usunięte sceny, izolowaną ścieżkę dźwiękową M83 oraz serię nagrań z powstawania filmu. Blu-ray zadebiutował jako numer 1 sprzedaży już w pierwszym tygodniu.
Box office.
W pierwszy weekend po premierze film zarobił w Ameryce Północnej 37,1 miliona dolarów, w tym 5,5 miliona dolarów z pokazów IMAX w 323 kinach, co uczyniło go najlepszą premierą Toma Cruise’a w Ameryce Północnej po serii filmów i Wojnie światów.
Niepamięć zarobiła 89,1 mln dolarów w USA i 198,8 mln dolarów na całym świecie, co daje łączną kwotę 287,9 mln dolarów.

</doc>
<doc id="2926061" url="https://pl.wikipedia.org/wiki?curid=2926061" title="Henryk Kossowski (1855–1921)">
Henryk Kossowski (1855–1921)

Henryk Kossowski (ur. 1855 w Krakowie, zm. 1921) – polski rzeźbiarz.
Życiorys.
Był synem profesora krakowskiej Szkoły Sztuk Pięknych Henryka Kossowskiego, który był jego pierwszym nauczycielem rzeźby, sztuki uczył się również od Marcelego Guyskiego. Po ukończeniu studiów w Szkole Sztuk Pięknych wyjechał kontynuować naukę w Paryżu, do jego nauczycieli należał m.in. Mathurin Moreau. Przebywając w stolicy Francji brał udział w organizowanych tam wystawach polskich twórców, wystawiał również w Wiedniu, Warszawie, Krakowie i we Lwowie. Popularność u współczesnych mu przyniosły tworzone w brązie, patynowanym gipsie i terakocie rzeźby o charakterze rodzajowym i portrety.

</doc>
<doc id="2926065" url="https://pl.wikipedia.org/wiki?curid=2926065" title="Bydgoski Węzeł Kolejowy">
Bydgoski Węzeł Kolejowy



</doc>
<doc id="2926072" url="https://pl.wikipedia.org/wiki?curid=2926072" title="Marek Walicki">
Marek Walicki

Marek Walicki (ur. 9 lutego 1931 w Warszawie) – polski dziennikarz emigracyjny, pracownik Rozgłośni Polskiej Radia Wolna Europa i sekcji polskiej Głosu Ameryki.
Życiorys.
W czasie II wojny światowej był członkiem Szarych Szeregów (od 1943). W październiku 1949 opuścił nielegalnie Polskę i przedostał się do zachodniej Europy. Od tegoż roku do maja 1950 służył w Polskich Oddziałach Wartowniczych w Niemczech. Od 1950 do 1952 był sekretarzem Centrali Caritasu Polskiego na amerykańską strefę okupacyjną Niemiec z siedzibą w Monachium. W 1952 został pracownikiem rozgłośni Głos Wolnej Polski (następnie Rozgłośnia Polska Radia Wolna Europa), początkowo w nasłuchu radiowym. W 1955 wyjechał do USA, od 1960 do 1976 pracował jako redaktor w nowojorskim oddziale Rozgłośni Polskiej Radia Wolna Europa, z tym, że od 1973 – po likwidacji oddziału – Walicki pracował jako jedyny korespondent nowojorski rozgłośni monachijskiej. W 1976 przeniósł się do polskiej sekcji Głosu Ameryki w Waszyngtonie. Od 1982 do 1993 był zastępcą kierownika sekcji (co było równoznaczne z funkcją redaktora naczelnego), a w latach 1993–1994 jej kierownikiem. W 1994 przeszedł na emeryturę.
W latach 2003–2008 był, z nominacji Jana Nowaka-Jeziorańskiego, prezesem Fundacji Jana i Jadwigi Nowak-Jeziorańskich. Był również członkiem zarządu powstałej w 2001 Fundacji im.Stefana Korbońskiego w Waszyngtonie i wykonawcą testamentu Zofii Korbońskiej.
W 2000 został odznaczony Złotym Krzyżem Zasługi (M.P. z 16.02.2001, poz. 98), a w 2010 Krzyżem Komandorskim Orderu Odrodzenia Polski (M.P. z 2010, nr 29, poz. 390).
W 2018, w wydawnictwie Bellona, zostały wydane jego wspomnienia pt. "Z Polski Ludowej do Wolnej Europy".
Jego bratem przyrodnim był Michał Walicki.

</doc>
<doc id="2926076" url="https://pl.wikipedia.org/wiki?curid=2926076" title="Kazimierz Koczorowski">
Kazimierz Koczorowski

Kazimierz Koczorowski herbu Rogala (ur. 1 maja 1825 w Gościeszynie, zm. 21 października 1893 w Izabeli) – poseł do Sejmu Pruskiego, ziemianin.
Właściciel Izabeli koło Mroczy.
W 1870 wystąpił jako poseł na sejmie pruskim z okręgu Buk-Kościan.
Papież Pius IX nadał mu 21 kwietnia 1871 tytuł hrabiowski dziedziczny na zasadzie primogenitury. W związku z nadaniem tytułu hrabiowskiego nastąpiła zmiana herbu Rogala na herb „Koczorowski”, czyli własny i przysługujący tylko potomkom Kazimierza. Nad koroną herbową zamiast pięciu pałek szlacheckich pojawiło się dziewięć pałek hrabiowskich i dewiza rodu – "Crux mihi vera salus".
Ożenił się 1 czerwca 1854 w Poznaniu z Marią Czarnecką (1834–1920), córką Karola Czarneckiego i Eleonory z Mielżyńskich II voto Czapskiej, przyrodnią siostrą Bogdana Hutten-Czapskiego ze Smogulca. Miał syna, Józefa Koczorowskiego (1857–1937).

</doc>
<doc id="2926082" url="https://pl.wikipedia.org/wiki?curid=2926082" title="Kamen Rider Ryuki">
Kamen Rider Ryuki

 – japoński serial "tokusatsu", dwunasta odsłona serii "Kamen Rider". Powstał przy współpracy Ishimori Productions oraz Toei Company. Emitowany był na kanale TV Asahi od 3 lutego 2002 do 19 stycznia 2003 roku, liczył 50 odcinków. W 2009 roku została stworzona amerykańska adaptacja serialu zatytułowana "".
Sloganem serii jest .
Opis fabuły.
W równoległym i symetrycznym do naszego świata Świecie Luster panuje wojna, w której udział bierze 13 Kamen Riderów. Ten Rider, który pokona pozostałą dwunastkę, wygra wojnę i otrzyma prawo do spełnienia swojego jednego życzenia. W całym Tokio zaczynają znikać ludzie. Młody fotoreporter z gazety ORE Journal Shinji Kido odnalazł w mieszkaniu jednej z ofiar przedmiot zwany Talią Adwentu. Gdy ją podniósł został wchłonięty do Świata Luster i odkrył całą prawdę o zniknięciach – były za to odpowiedzialne potwory z tamtego świata, które następnie pożerały swe ofiary. Kido zostaje zaatakowany przez ogromnego smoka zwanego Dragrederem, ale z opresji wybawia go Ren Akiyama – Kamen Rider Knight, którzy za wszelką cenę chce wygrać wojnę by uratować swą dziewczynę. Renowi pomaga pewna dziewczyna o nazwisku Yui Kanzaki. Poszukuje ona swojego zaginionego brata, który, jak się okazuje, jest organizatorem wojny. Shinji widząc moc Rena zawiązuje kontrakt z Dragrederem i staje się tytułowym Ryukim. Jego cel to ochrona ludzi przed potworami i zatrzymanie wojny wraz z Renem, którego chce odwieść od złudnej żądzy zwycięstwa.

</doc>
<doc id="2926083" url="https://pl.wikipedia.org/wiki?curid=2926083" title="Mirosław Pstrokoński">
Mirosław Pstrokoński

 Mirosław Pstrokonski (ur. 1953 w Piotrkowie Trybunalskim) – pułkownik dyplomowany Wojska Polskiego.
Życiorys.
Po ukończeniu szkoły średniej - Technikum Mechanizacji Rolnictwa w Wolbórzu, w 1973 wstąpił do Wyższej Szkoły Oficerskiej Wojsk Inżynieryjnych we Wrocławiu. Po jej ukończeniu w 1977 został skierowany do 1 Brygady Saperów w Brzegu, gdzie pełnił służbę na stanowiskach: dowódcy plutonu i kompanii pontonowej oraz szefa sztabu batalionu rozminowania. W drodze wyróżnienia w 1983 został skierowany na studia do Wojskowej Akademii Inżynieryjnej w ZSRR. Po ukończeniu studiów z wyróżnieniem w 1986 wrócił do 1 Brygady Saperów w Brzegu na stanowisko najpierw dowódcy batalionu pontonowego, a następnie starszego inżyniera służb technicznych i starszego oficera operacyjno-rozpoznawczego. W 1994 zostaje przeniesiony do 5 Brygady Saperów w Szczecinie Podjuchach na stanowisko szefa sztabu - zastępcy dowódcy. W 2000 w wyniku zmian organizacyjnych i przeformowania 5 Brygady Saperów w 5 Pułk Inżynieryjny objął stanowisko zastępcy dowódcy tego pułku, a w 2002 objął stanowisko dowódcy tegoż pułku. W 2006 został zawieszony w pełnieniu obowiązków w związku z odmrożeniami nóg przez żołnierzy Pułku na Poligonie Drawskim. W 2008 został zastępcą szefa Wojewódzkiego Sztabu Wojskowego w Poznaniu, a następnie szefem Oddziału Szkolenia Inspektoratu Wsparcia Sił Zbrojnych w Bydgoszczy.
W 2005 dowodzony przez niego 5 Pułk Inżynieryjny, jako pierwsza jednostka inżynieryjna, poddany został natowskiej kontroli CREVAL, z której uzyskał oceny bardzo dobre i dobre.

</doc>
<doc id="2926084" url="https://pl.wikipedia.org/wiki?curid=2926084" title="Hiszpania na Zimowych Igrzyskach Olimpijskich 1936">
Hiszpania na Zimowych Igrzyskach Olimpijskich 1936

Hiszpania na Zimowych Igrzyskach Olimpijskich 1936 – występ kadry sportowców reprezentujących Hiszpanię na igrzyskach olimpijskich w Garmisch-Partenkirchen w 1936 roku.
W zawodach olimpijskich wzięło udział sześcioro hiszpańskich sportowców (czterech mężczyzn i dwie kobiety), którzy wystąpili w dwóch konkurencjach w dwóch dyscyplinach sportowych. 
Rolę chorążego reprezentacji Hiszpanii podczas ceremonii otwarcia igrzysk w Garmisch-Partenkirchen pełnił biegacz narciarski Jesús Suárez. Reprezentacja Hiszpanii weszła na stadion olimpijski jako 21. w kolejności, pomiędzy ekipami z Rumunii i Szwecji. Rolę attaché reprezentacji pełnił Antonio Vargas de Machuca.
Był to debiut reprezentacji Hiszpanii na zimowych igrzyskach olimpijskich i szósty start olimpijski, wliczając w to letnie występy. 

</doc>
<doc id="2926089" url="https://pl.wikipedia.org/wiki?curid=2926089" title="Żebrak w purpurze">
Żebrak w purpurze

Żebrak w purpurze (ang. "If I Were King") – amerykański film z 1938 roku w reżyserii Franka Lloyda.

</doc>
<doc id="2926093" url="https://pl.wikipedia.org/wiki?curid=2926093" title="Natália Kelly">
Natália Kelly

Natália Kelly (ur. 18 grudnia 1994 w Hartford) – austriacka piosenkarka i autorka tekstów.
Dzieciństwo.
Urodziła się 18 grudnia 1994 w amerykańskim mieście Hartford w stanie Connecticut jako córka Brazylijki i amerykańskiego przedsiębiorcy o austriacko-irlandzkich korzeniach, jej babcia ze strony ojca z kolei pochodzi z Linzu w Austrii. W 2000 roku, jako sześciolatka, przeprowadziła się z USA do Dolnej Austrii.
Kariera muzyczna.
2004–2011: Początki kariery.
W 2004 roku została członkiem opery dziecięcej w produkcji "W osiemdziesiąt dni dookoła świata" w państwowym teatrze w Baden. W tym samym roku zajęła drugie miejsce w dziecięcym programie "Kiddy Contest" austriackiej telewizji ORF, w którym brała udział w duecie z Manuelem Gutleb. W następnych latach z powodzeniem brała udział w kolejnych konkursach muzycznych, m.in. w "Prima La Musica".
W latach 2005–2007 była członkiem popowego dziecięcego zespołu Gimme 5, który miał kontrakt z wytwórnią Universal Music, a jego producentem był Alexander Kahr.
W 2011 roku została laureatką austriackiego programu "The Voice", a za zwycięstwo otrzymała m.in. kontrakt płytowy z Alexanderem Kahrem.
Od 2013: Konkurs Piosenki Eurowizji i "Natália Kelly".
W 2013 roku zgłosiła się do austriackich eliminacji eurowizyjnych "Österreich rockt den Song Contest" z piosenką „Shine”, którą napisała wspólnie z Andreasem Grassem, Nikolą Parylą i Alexanderem Kahrem. 15 lutego wystąpiła w finale selekcji i zdobyła pierwsze miejsce, dzięki czemu została wybrana na reprezentantkę Austrii w 58. Konkursie Piosenki Eurowizji organizowanym w Malmö. 14 maja wystąpiła w pierwszym półfinale konkursu i zajęła 14. miejsce z 27 punktami na koncie, przez co nie zakwalifikowała się jednak do finału.
12 kwietnia 2013 odbyła się premiera jej debiutanckiego albumu zatytułowanego "Natália Kelly", a połowa znajdujących się tam kompozycji jest jej autorstwa. Płyta została wydana przez wytwórnię Universal Music Austria w formacie CD oraz digital download. 12 lipca wydała swój drugi singel – „Face the Day”, który powstał ze współpracy Noela Cohena z Danem Zwebenem.

</doc>
<doc id="2926095" url="https://pl.wikipedia.org/wiki?curid=2926095" title="Brawura">
Brawura

Brawura (ang. "Test Pilot") – amerykański film z 1938 roku w reżyserii Victora Fleminga.
Opis fabuły.
Jim Lane (Clark Gable) jest pilotem testowym. Jego żona Ann i przyjaciel Gunner (Spencer Tracy) próbują ze wszystkich sił utrzymać go w stanie trzeźwości. Życie pilota testowego jednak wcale nie jest bezpieczne.

</doc>
<doc id="2926096" url="https://pl.wikipedia.org/wiki?curid=2926096" title="Zakrzówek-Rudy">
Zakrzówek-Rudy



</doc>
<doc id="2926102" url="https://pl.wikipedia.org/wiki?curid=2926102" title="Brygada Dyspozycyjno-Zmotoryzowana Koło">
Brygada Dyspozycyjno-Zmotoryzowana Koło



</doc>
<doc id="2926103" url="https://pl.wikipedia.org/wiki?curid=2926103" title="Brygada Dyspozycyjno-Zmotoryzowana &quot;Koło&quot;">
Brygada Dyspozycyjno-Zmotoryzowana &quot;Koło&quot;



</doc>
<doc id="2926108" url="https://pl.wikipedia.org/wiki?curid=2926108" title="Hovhannes Tcholakian">
Hovhannes Tcholakian

Hovhannes Tcholakian (ur. 12 kwietnia 1919 w Konstantynopolu; zm. 16 września 2016) – ormiański duchowny katolicki, archieparcha Konstantynopola.
Życiorys.
Święcenia kapłańskie przyjął 25 kwietnia 1943. 16 stycznia 1967 został mianowany ordynariuszem archieparchii Konstantynopola. Sakry udzielił mu 5 marca 1967 kardynał Grzegorz Piotr XV Agadżanian, prefekt Kongregacji ds. Ewangelizacji Narodów.

</doc>
<doc id="2926110" url="https://pl.wikipedia.org/wiki?curid=2926110" title="Mirassol FC">
Mirassol FC

Mirassol Futebol Clube – brazylijski klub piłkarski z siedzibą w Mirassol w stanie São Paulo. 
Historia.
Mirassol Futebol Clube został założony w 9 listopada 1925 jako Mirassol Esporte Clube. W 1964 Mirassol EC połączył się z lokalnym rywalem - Grêmio Recreação Esporte Cultura Mirassol tworząc Mirassol Atlético Clube. W 1982 klub przyjął obecną nazwę. W latach 60., 70. i 80. klub występował w trzeciej lidze stanowej São Paulo. 
W 1995 klub wystąpił w rozgrywkach Campeonato Brasileiro Série C. Mirassol zajął ostatnie miejsce w swojej grupie i odpadł z dalszych rozgrywek zajmując ostatecznie 101. miejsce. W 1997 klub wygrał rozgrywki trzeciej ligi stanowej. W 2007 klub po raz pierwszy w swojej historii awansował do pierwszej ligi stanowej. W 2008 Mirassol po raz drugi w swojej historii wystąpił w Série C. Klub ponownie odpadł w pierwszej fazie rozgrywek zajmując ostatecznie 54. miejsce. W 2009, 2011 i 2012 klub kwalifikował się do rozgrywek Campeonato Brasileiro Série D. Najlepszy start w tych rozgrywkach Mirassol zaliczył w 2011, kiedy to odpadł w ćwierćfinale z Oeste Itápolis, zajmując ostatecznie 6. miejsce. 

</doc>
<doc id="2926111" url="https://pl.wikipedia.org/wiki?curid=2926111" title="Radio Hello (singel)">
Radio Hello (singel)

Radio Hello – pierwszy singel promujący album "Folkorabel" zespołu ENEJ.

</doc>
<doc id="2926112" url="https://pl.wikipedia.org/wiki?curid=2926112" title="Mirassol Futebol Clube">
Mirassol Futebol Clube



</doc>
<doc id="2926119" url="https://pl.wikipedia.org/wiki?curid=2926119" title="Wawrzyniec Błaskowicz">
Wawrzyniec Błaskowicz

Wawrzyniec Błaskowicz (ur. ) − burmistrz Jarosławia w latach 1637-1640.
Życiorys.
Mieszczanin, z zawodu szewc, w księgach miejskich notowany w późniejszym okresie także jako kupiec. Wielokrotnie był stroną w sporach sądowych na tle finansowym. Był też oskarżony przed sądem zamkowym o stręczycielstwo. W latach 1620-1622 sprawował urząd ławnika, następnie rajcy miejskiego (w latach 1630-1637), a w latach 1637-1640 burmistrza Jarosławia. Właściciel kamienicy przy ulicy Sobieskiego (dawniej: Zamkowej).
Miał żonę Ewę oraz dwoje dzieci. Syn Adam był studentem Akademii Krakowskiej, następnie wstąpił do zakonu oo. jezuitów. Córka została żoną jarosławskiego księgarza, ławnika i rajcy miejskiego Mikołaja Koźlewicza.

</doc>
<doc id="2926120" url="https://pl.wikipedia.org/wiki?curid=2926120" title="Franciszek Ksawery Białas">
Franciszek Ksawery Białas

Franciszek Ksawery Białas (niem. Franz Xaver Biallas, chiń. 鲍润生, pinyin Bào Rùnshēng; ur. 15 listopada 1878 w Świerczowie (powiat namysłowski), zm. 28 maja 1936 w Pekinie) – polski sinolog, werbista, misjonarz w Chinach, profesor Katolickiego Uniwersytetu Fu Jen w Pekinie oraz założyciel czasopisma sinologicznego „Monumenta Serica”.
Dzieciństwo.
Był dziesiątym dzieckiem w rodzinie Elżbiety i Antoniego Białasów. Miał pięciu braci oraz siedem sióstr. W wieku 14 lat postanowił zostać misjonarzem i w tym celu złożył prośbę o przyjęcie do pobliskiego Domu Misyjnego Świętego Krzyża w Nysie, do którego został przyjęty dzięki bardzo dobremu świadectwu szkolnemu i po wcześniejszych prywatnych lekcjach łaciny. W tym czasie poznał języki: łacinę, francuski i włoski. Do szkoły tej uczęszczał w latach 1893-1898.
Studia zagraniczne.
W latach 1898 – 1907 kontynuował studia teologiczne w Domu Misyjnym Saint Gabriel w okolicach Wiednia, gdzie Werbiści mieli szkołę skupiającą się na kształceniu misjonarzy. Do nowicjatu został przyjęty z opinią: "Białas: duże zdolności i osiągnięcia; bardzo pilny i uważny; spokojny, dobry wychowanek". W kolejnych latach formacji o. Arnold Janssen napisał o nim: "naukowo wyśmienity". W czasie studiów w Saint Gabriel wstąpił do zakonu i przyjął święcenia kapłańskie przyjął 25 lutego 1905 roku. W latach 1905-1910 pracował jako nauczyciel w domu St. Wendel, aczkolwiek Wilhelm Schmidt chciał go zatrudnić w nowo założonym instytucie werbistów Anthropos w St. Gabriel, skupiającym się na badaniach etnologicznych i lingwistycznych.
Docelowym miejscem pracy Franciszka Białasa miały być Chiny, gdzie w południowym Szantungu werbiści mieli stację misyjną. W ramach przygotowań do wyjazdu, od roku 1910 on studiował sinologię i etnologię w Paryżu na Sorbonie (m.in. u E. Chevannesa i Paula Pelliota), Berlinie i Lipsku; studiował także sanskryt. Wśród jego wykładowców był m.in. Jan Jakob Maria de Groot. Pierwotnie miał wyjechać do Chin w 1914 r., ale plany te pokrzyżował wybuch I wojny światowej. W czasie wojny Białas był kapelanem wojskowym, służył jako duszpasterz jeńców wojennych w Kassel, równocześnie zajmując się sinologią i pracując nad doktoratem, który obronił w 1918 w Lipsku na podstawie rozprawy o Qu Yuanie. Był pierwszym werbistą, oraz pierwszym Polakiem, który odebrał formalne wykształcenie sinologiczne.
Wyjazd do Chin.
W 1921 Białas przybył do południowego Szantungu, planując pracę misyjną, naukową i dydaktyczną. Jego przełożeni, w szczególności biskup Augustin Henninghaus, oczekiwali szybkiego rozwoju działalności naukowej w misjach, i wielu publikacji od wykształconego sinologa, jakim był nowo przybyły misjonarz. Białas, rzetelny i staranny naukowiec, potrzebował czasu, by przeprowadzić badania w sposób, który by go zadowalał, a na które nie otrzymywał od przełożonych funduszy. Sytuacja doprowadziła do konfliktu, który o mało co nie skończył się odesłaniem o. Franciszka do Europy, ale ostatecznie pozwolono mu zostać.
Wraz z innymi pochodzącymi ze Świerczowa duchowymi - Józefem Wallek i Juliuszem Losse, wystąpił do biskupa wrocławskiego Adolfa Bertrama o zgodę na wybudowanie w rodzinnej miejscowości kościoła. We wsi znajdowała się bowiem wówczas jedynie świątynia staroluteran, a katolicy na nabożeństwa udawali się do wsi sąsiednich - Biestrzykowic, Bąkowic lub Miejsca. Ostatecznie zgoda hierarchy nadeszła i w latach 1923-1924 wybudowany został w Świerczowie kościół Najświętszego Serca Pana Jezusa. Administracyjnie podlegał on parafii w Biestrzykowicach, której proboszczem był ks. Wilhelm Kukoska.
Do roku 1926 pracował w Szantungu, pełniąc także funkcję kapelana obcokrajowców w Qingdao, a następnie, do 1933 – w Szanghaju. Został wtedy wysłany do Pekinu, gdzie uczestniczył w negocjacjach dotyczących przejęcia przez werbistów kontroli nad założonym w 1925 r. Katolickim Uniwersytetem Fu Jen, którego prowadzenie okazało się zbyt kosztowne dla benedyktynów. Dzięki swoim umiejętnościom językowym Franciszek Białas okazał się bardzo pomocny w rozmowach, a po ich zakończeniu pozostał na Uniwersytecie jako jego wykładowca, profesor historii i socjologii. Dwa lata później dla koordynacji prac sinologicznych założył czasopismo sinologiczne „Monumenta Serica: Journal of Oriental Studies of the Catholic University of Peking”, które ukazuje się do dziś (od 1955 jako „Monumenta Serica: Journal of Oriental Studies”). Pierwszy numer pisma, pod redakcją o. Białasa, ukazał się w 1936, już po jego śmierci.
Prowadził wykłady z socjologii i w krótkim czasie stał się kierownikiem Wydziału Socjologii. Do jego obowiązków należało też wydawanie, ukazującego się już od 1926 r., „Biuletynu Katolickiego Uniwersytetu w Pekinie”. Wiele jego prac, opracowań oraz tłumaczeń nie ukazało się drukiem za jego życia, nie zrealizował także wydania planowanego czterotomowego podręcznika nauki chińskiego dla nowych misjonarzy oraz wszystkich zainteresowanych tematyką Chin. Zmarł 28 maja 1936 r. zarażony tyfusem plamistym. Znawca dorobku o. Franciszka Białasa, o. Miroslav Kollár napisał o jego śmierci: .

</doc>
<doc id="2926121" url="https://pl.wikipedia.org/wiki?curid=2926121" title="III Rzesza na Zimowych Igrzyskach Olimpijskich 1936">
III Rzesza na Zimowych Igrzyskach Olimpijskich 1936

III Rzeszę na Zimowych Igrzyskach Olimpijskich 1936 reprezentowało 55 zawodników: 48 mężczyzn i 7 kobiet. 
Skład kadry.
Biegi narciarskie.
Mężczyźni
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Niemiec brała udział w rozgrywkach grupy B turnieju olimpijskiego, zajmując w niej pierwsze miejsce i awansując do drugiej rundy rozgrywek.
W drugiej rundzie rozgrywek reprezentacja Niemiec brała udział w rozgrywkach grupy A, zajmując w niej trzecie miejsce a w turnieju olimpijskim 5. miejsce.
Runda pierwsza.
Grupa B
Wyniki 
Runda druga.
Grupa A
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2926122" url="https://pl.wikipedia.org/wiki?curid=2926122" title="Damian Chmiel">
Damian Chmiel

Damian Chmiel (ur. 6 maja 1987 w Wadowicach) – polski piłkarz występujący na pozycji pomocnika w Sandecji Nowy Sącz. Jest autorem najszybciej zdobytego gola w rozgrywkach Ekstraklasy – 12 kwietnia 2014 roku w meczu z Wisłą Kraków zdobył bramkę w 11. sekundzie spotkania.
Kariera.
Chmiel jest wychowankiem klubu Znicz Sułkowice-Bolęcina, uczestniczącego w regionalnych rozgrywkach piłkarskich województwa małopolskiego. W 2006 roku przeniósł się do Zapory Porąbka, z którą wywalczył awans do IV ligi śląskiej. Po dwóch latach podpisał kontrakt z pierwszoligowym Podbeskidziem Bielsko-Biała. Przez kolejne sezony nie przebił się na dłużej do pierwszej drużyny "Górali". Rundę jesienną sezonu 2008/2009 spędził na wypożyczeniu u lokalnego rywala – BKS-u Stal (III liga), zaś w rundzie wiosennej sezonu 2009/2010 grał w Pelikanie Łowicz (II liga).
W sezonie 2010/2011 Chmiel wywalczył z Podbeskidziem historyczny awans do Ekstraklasy. W kolejnym sezonie został jednak ponownie wypożyczony, tym razem do pierwszoligowego GKS-u Katowice. 18 sierpnia 2012 roku zadebiutował w barwach "Górali" w najwyższej klasie rozgrywkowej w Polsce.

</doc>
<doc id="2926123" url="https://pl.wikipedia.org/wiki?curid=2926123" title="Minuskuł 543">
Minuskuł 543



</doc>
<doc id="2926125" url="https://pl.wikipedia.org/wiki?curid=2926125" title="Złudzenia życia">
Złudzenia życia

Złudzenia życia (ang. "The Citadel") – brytyjski film z 1938 roku w reżyserii Kinga Vidora.

</doc>
<doc id="2926127" url="https://pl.wikipedia.org/wiki?curid=2926127" title="Sen Filipa II">
Sen Filipa II

Sen Filipa II ("Adoracja Imienia Jezus", "Alegoria Świętej Ligi") – obraz hiszpańskiego malarza pochodzenia greckiego Dominikosa Theotokopulosa, znanego jako El Greco. obraz sygnowany: doménikos theotokópoulos krès e’poíei.
Geneza.
Obraz został namalowany dla króla hiszpańskiego Filipa II. Swoją pracą El Greco chciał zjednać sobie przychylność króla i otrzymać dalsze zlecenia na udekorowanie powstającego Escorialu. W pierwszych wzmiankach z Escorialu widniał pod tytułem "Gloria", ale istniały opinie, iż przedstawiona scena była alegorycznym upamiętnieniem założonej przez papieża z udziałem Hiszpanii, Wenecji i joannitów Świętej Ligi, która odniosła decydujące zwycięstwo w bitwie pod Lepanto, stoczonej w 1571 roku przeciwko Turkom.
Rzeczywistym tematem obrazu była "Adoracja Imienia Jezus". Taki tytuł pojawił się po raz pierwszy w 1657 roku w opracowaniu zakonnika Francisca de los Santosa zatytułowanym "Descripción del Monasterio de El Escorial". Temat dzieła miał odnosić się do treści Listu św. Pawła do Filipian: 
Opis obrazu.
El Greco podzielił kompozycję na dwie części: górną niebiańską z aniołami na pierwszym planie znikającymi w chmurach, skupionymi wokół świetlistego anagramu Jezusa i dolną, ziemską, połączoną na tym samym planie z piekłem. Ziemia jest jak wyspa na której ciśnięte są postacie. Na przodzie wyróżnia się łysogłowa postać cesarza o białej brodzie, w żółtym płaszczu z gronostajowym kołnierzem, zatopiona w modlitwie. Po prawej stronie klęczy sztywna, czarna sylwetka króla Filipa II. Władca klęczy na pięknie zdobionych poduszkach, ma złączone w modlitwie dłonie schowane w czarnych rękawiczkach. Wśród pozostałych zebranych można rozpoznać papieża Piusa V, św. Maurycego i św. Wawrzyńca. Wszystkie te postacie zostały wykonane w weneckim typie; artysta znając uwielbienie Filipa do sztuki włoskiej w ten sposób chciał przypodobać się władcy.W równie włoskim stylu, zbliżonym do stylu Michała Anioła, została utrzymana prawa część kompozycji. Atletyczne postacie skłębione razem, znikają w żuchwie olbrzymiego potwora. Obraz piekła, nawiązujący do wyobrażeń pochodzących z Bizancjum, El Greco użył już wcześniej w "Tryptyku modeńskim" w scenie "Koronacji chrześcijańskiego rycerza".
Ponad światem ziemskim artysta umieszcza falistą linię na której znajduje się ledwo widoczna brama, przez którą uciekają od jeziora krwi i ognia, maleńkie istoty ludzkie. Bardziej z lewej strony widać ledwo zarysowane widma ludzkie. Być może jest to wizja czyśćca.
El Greco częściowo osiągnął swój cel. Jego praca zainteresowała króla i otrzymał zlecenie namalowania motywu "Męczeństwa świętego Maurycego". Artysta zrealizował zamówienie, ale była to jego ostatnia praca wykonana dla króla. W zbiorach londyńskiej Galerii Narodowej znajduje się mniejsza wersja tego obrazu o identycznej kompozycji.

</doc>
<doc id="2926135" url="https://pl.wikipedia.org/wiki?curid=2926135" title="Lucilia (zwierzę)">
Lucilia (zwierzę)

Lucilia – rodzaj muchówek z rodziny plujkowatych. Różne gatunki z tego rodzaju nazywane są "padlinówkami".
Gatunki.
Rodzaj: Lucilia Robineau-Desvoidy, 1830

</doc>
<doc id="2926137" url="https://pl.wikipedia.org/wiki?curid=2926137" title="Diana Ossana">
Diana Ossana

Diana Ossana (ur. 24 sierpnia 1949 w Saint Louis) - amerykańska scenarzystka i producentka filmowa i telewizyjna. Za scenariusz do filmu "Tajemnica Brokeback Mountain" (2005) Anga Lee, który napisała wspólnie z Larrym McMurtrym, została uhonorowana Oscarem i nagrodą BAFTA.

</doc>
<doc id="2926138" url="https://pl.wikipedia.org/wiki?curid=2926138" title="Chequers">
Chequers

Chequers, Chequers Court – pałac w pobliżu wsi Ellesborough, w hrabstwie Buckingham, położony na północny zachód od Londynu. Od 1921 roku oficjalna wiejska rezydencja premierów Zjednoczonego Królestwa Wielkiej Brytanii i Irlandii Północnej.

</doc>
<doc id="2926139" url="https://pl.wikipedia.org/wiki?curid=2926139" title="Dzierzgunka">
Dzierzgunka

Dzierzgunka (Dzierzguny, niem. "Dziergunken", 1938–1945 "Kiebitzbruch") – nieistniejąca już miejscowość, ale figurująca w spisie miejscowości w Polsce, położona w województwie warmińsko-mazurskim, w powiecie olsztyńskim, w gminie Purda. Osada znajdowała się na terytorium historycznej Warmii.
Dawna osada (początkowo młyn, a później również około 2 kilometry na północ powstała osada leśna - siedziba Leśnictwa), położona nad Jeziorem Łańskim, ok. 3 km na zachód od wsi Nowa Kaletka, przy ujściu do jeziora rzeki Dzieżgunki (Dzierzgunki). W dawnych dokumentach osada zapisywana była pod nazwami: Dziergunk (1755), Dzierdzunka (1772), Dziergunka (1785), Dziersgunken (1790), Dziergunken (1820), Dzyrzgunken (1868), Dzyrgunka (1875), Dziergunka (1879), Dzierzgunka (1881), Dzierzguny (1964), Dzierzgunka (1968). 16 lipca 1938 urzędową nazwę "Dziergunken" zamieniono na "Kiebitzbruch". Miejscowość podstawowa, ale należy do Nowej kaletki.
Jak wynika z protokołu wizytacyjnego, Dzierzguny w 1779 należały do parafii katolickiej w Butrynach. W 1858 w osadzie, określanej jako młyn, mówiło się w języku polskim i było dwoje dzieci w wieku do 6 lat oraz 5 osób w wieku powyżej 14 lat. Dzieci katolickie korzystały z nauki udzielanej przez nauczyciela Bartkowskiego z Butryn. W 1874 w Dzierzgunach było 11 osób, w tym 6 katolików. W 1880 w osadzie mieszkało 20 osób, w tym 8 katolików. W 1902 w osadzie mieszkało 13 osób, w tym dwóch katolików. W 1903 utworzono parafię katolicka w Orzechowie, do której nieoficjalnie włączono osadę Dziergunka (Dzierzguny).
Z dawnej osady została nazwa Leśnictwa Dzierzguny, z siedzibą w Kurkach.

</doc>
<doc id="2926140" url="https://pl.wikipedia.org/wiki?curid=2926140" title="Minuskuł 35">
Minuskuł 35



</doc>
<doc id="2926146" url="https://pl.wikipedia.org/wiki?curid=2926146" title="Juliana Top">
Juliana Top



</doc>
<doc id="2926149" url="https://pl.wikipedia.org/wiki?curid=2926149" title="FIS Marathon Cup 2011/2012">
FIS Marathon Cup 2011/2012

Sezon 2011/2012 FIS Marathon Cup rozpoczął się 8 stycznia 2012 roku czeskim maratonem Jizerská Padesátka (włoski maraton La Sgambeda zaplanowany na 18 grudnia 2011 r. został odwołany), a zakończył 17 marca 2012 roku norweskim Birkebeinerrennet.
Obrońcami tytułu byli: Szwedka Sandra Hansson wśród kobiet oraz jej rodak Jerry Ahrlin wśród mężczyzn. W tym sezonie triumfowali: Włoszka Stephanie Santer i Czech Stanislav Řezáč.

</doc>
<doc id="2926153" url="https://pl.wikipedia.org/wiki?curid=2926153" title="Natália Kelly (album)">
Natália Kelly (album)

Natália Kelly – debiutancki album studyjny austriackiej piosenkarki Natálii Kelly, wydany 12 kwietnia 2013 przez wytwórnię Universal Music Austria.
Album składa się z trzynastu kompozycji, z czego połowy autorką jest Natália Kelly. Płytę promowały single „Shine”, który reprezentował Austrię w Konkursie Piosenki Eurowizji 2013, oraz „Face the Day”.

</doc>
<doc id="2926155" url="https://pl.wikipedia.org/wiki?curid=2926155" title="Młode serca">
Młode serca

Młode serca (ang. "The Young in Heart") – amerykański film z 1938 roku w reżyserii Richard Wallace.

</doc>
<doc id="2926159" url="https://pl.wikipedia.org/wiki?curid=2926159" title="Gerald Gettelfinger">
Gerald Gettelfinger

 
Gerald Andrew Gettelfinger (ur. 20 października 1935 w Ramsey) – amerykański duchowny katolicki, biskup Evansville w latach 1989-2011.
Życiorys.
Ukończył seminarium duchowne w St. Meinrad. Święcenia kapłańskie otrzymał 7 maja 1961 i inkardynowany został do archidiecezji Indianapolis. Pracował m.in. jako kanclerz (1980-1988) i wikariusz generalny (1988-1989) archidiecezji.
11 marca 1989 papież Jan Paweł II mianował go ordynariuszem Evansville. Sakry udzielił mu ówczesny metropolita Edward Thomas O’Meara. Na emeryturę przeszedł 26 kwietnia 2011.

</doc>
<doc id="2926161" url="https://pl.wikipedia.org/wiki?curid=2926161" title="Tadeusz Rogalski">
Tadeusz Rogalski



</doc>
<doc id="2926162" url="https://pl.wikipedia.org/wiki?curid=2926162" title="Witold Kleiner">
Witold Kleiner

Witold Kleiner (ur. 25 maja 1929 we Lwowie, zm. 12 maja 2018 w Krakowie) – polski matematyk, doktor habilitowany, profesor Uniwersytetu Jagiellońskiego.
Życiorys.
Maturę zdał w 1946 w Janowie Lubelskim. Studia matematyczne rozpoczął na UMCS w Lublinie, a później kontynuował na UJ. Po ich ukończeniu w 1951 na Wydziale Matematyczno-Przyrodniczym, podjął pracę na UJ. W 1954 obronił w IM PAN pracę doktorską "Dowód twierdzenia Osgooda-Caratheodory'ego metodą punktów ekstremalnych", której promotorem był Franciszek Leja. Habilitował się w roku 1964. W latach 1967-77 pełnił funkcję zastępcy dyrektora ds. dydaktyczno-wychowawczych Instytutu Matematyki UJ. Był tam także kierownikiem Zakładu Teorii Potencjału, a następnie Zakładu Matematyki dla Przyrodników. Na emeryturę przeszedł w 1999.
Członek Polskiego Towarzystwa Matematycznego (1977–1979 członek Komisji Rewizyjnej, 1979–1981 prezes Oddziału Krakowskiego). W 1980 jeden z założycieli i aktywny działacz NSZZ „Solidarność” w Instytucie Matematyki UJ.
Syn Juliusza Kleinera, historyka literatury polskiej, ojciec Adama.
Pochowany na Cmentarzu Rakowickim 21 maja 2018.

</doc>
<doc id="2926164" url="https://pl.wikipedia.org/wiki?curid=2926164" title="Tadeusz Rogalski (anatom)">
Tadeusz Rogalski (anatom)

Tadeusz Teodor Rogalski (ur. 20 września 1881 w Krakowie, zm. 14 września 1957 tamże) – polski lekarz wykładowca Uniwersytetu Jagiellońskiego i Akademii Medycznej w Krakowie.
Życiorys.
Syn Sebastiana i Stanisławy z Żebrawskich. Uczył się w Gimnazjum św. Anny w Krakowie. Studia medyczne ukończył w 1908 w Krakowie. W latach 1908–1910 był asystentem w pracowni histologicznej w Kantonalnym Ośrodku Psychiatrycznym w Rheinau k. Zurychu, następnie przeniósł się do Krakowa, gdzie pracował kolejno w: Klinice Neuro-Psychiatrycznej UJ, Zakładzie Anatomii Opisowej Wydziału Lekarskiego UJ jako starszy asystent. Po habilitacji w 1925 był dyrektorem Studium Wychowania Fizycznego UJ, wykładowcą anatomii dla studentów Akademii Sztuk Pięknych. W roku 1936 został mianowany profesorem nadzwyczajnym anatomii.
Podczas II wojny światowej ewakuowany ze szpitalem polowym do Rumunii, dalej do Francji, następnie do Wielkiej Brytanii, gdzie był współorganizatorem Polskiego Wydziału Lekarskiego na Uniwersytecie w Edynburgu. Do Polski wrócił w 1947 i kierował Katedrą Anatomii na UJ, następnie na Akademii Medycznej. Od 1 stycznia do 27 października 1950 był pierwszym rektorem AM.
Pochowany w Alei Zasłużonych na Cmentarzu Rakowickim w Krakowie (kwatera LXVII-płn 2-1). 
Upamiętnienie.
W 1977 jego imieniem nadano ulicy w Krakowie-Krowodrza (dawna dzielnica Krakowa).

</doc>
<doc id="2926166" url="https://pl.wikipedia.org/wiki?curid=2926166" title="Sportplatz Rheinwiese">
Sportplatz Rheinwiese

Sportplatz Rheinwiese – wielofunkcyjny stadion sportowy w mieście Schaan (Liechtenstein) o pojemności 1 500 miejsc. Swoje mecze domowe rozgrywa na nim klub FC Schaan, występujący na co dzień w szwajcarskiej lidze (5 poziom rozgrywkowy w Szwajcarii).

</doc>
<doc id="2926170" url="https://pl.wikipedia.org/wiki?curid=2926170" title="Trzeci gabinet Roberta Menziesa">
Trzeci gabinet Roberta Menziesa

Trzeci gabinet Roberta Menziesa (ang. "Third Menzies Ministry") – dwudziesty ósmy gabinet federalny Australii, urzędujący od 28 października 1940 do 28 sierpnia 1941. Był gabinetem koalicyjnym, tworzonym przez Partię Zjednoczonej Australii (UAP) oraz Partię Wiejską (CP). 
Powołanie i dymisja.
Gabinet powstał w następstwie wyborów w 1940, w których ani rządząca dotąd koalicja UAP-CP ani też opozycyjna Australijska Partia Pracy (ALP) nie uzyskały większości w Izbie Reprezentantów. W efekcie o tym, kto będzie sprawował władzę, zadecydowali dwaj deputowani niezależni. Początkowo poparli oni koalicję, dzięki czemu premier Robert Menzies mógł powołać swój kolejny gabinet. 
W 1941 Menzies spędził kilka miesięcy za granicą, gdzie brał udział w konsultacjach dotyczących biegu II wojny światowej. W czasie tej nieobecności poparcie dla niego zaczęło gwałtownie spadać, co zmusiło go do dymisji z funkcji lidera UAP, a także szefa rządu. Nowym przywódcą UAP został były premier, 78-letni wówczas Billy Hughes, który jednakże nie był już na siłach, aby kierować gabinetem w czasie wojny. W efekcie szefem rządu został lider Partii Wiejskiej Arthur Fadden, który 28 sierpnia 1941 powołał swój gabinet. 

</doc>
<doc id="2926171" url="https://pl.wikipedia.org/wiki?curid=2926171" title="Tajfun Talim">
Tajfun Talim

Tajfun Talim – cyklon tropikalny, jaki nawiedził na przełomie sierpnia i września 2005 Tajwan oraz Chiny. Osiągnął maksymalnie 4 kategorię w skali Saffira-Simpsona.
Powstał 26 sierpnia na wschód od wyspy Guam. Przemieszczał się później na północny zachód, nasilając się. Docierając do Tajwanu osłabł z czwartej kategorii w pierwszą. Fale na wybrzeżach wyspy osiągały wysokość nawet 15 metrów, po czym wdzierając się w głąb lądu powodowały zniszczenia. Zamknięte zostały lotniska, porty morskie i instytucje publiczne. W Chinach tajfun doprowadził do powodzi, ewakuowanych zostało ponad pół miliona osób, a straty wyniosły 12,19 miliarda juanów
(1,5 miliarda dolarów).
Łącznie tajfun Talim spowodował śmierć 124 osób.

</doc>
<doc id="2926174" url="https://pl.wikipedia.org/wiki?curid=2926174" title="William Higi">
William Higi

 
William Leo Higi (ur. 29 sierpnia 1933 w Anderson) – amerykański duchowny katolicki, biskup Lafayette w Indianie w latach 1984-2010.
Życiorys.
Święcenia kapłańskie otrzymał 30 maja 1959 i inkardynowany został do rodzinnej diecezji Lafayette w Indianie. Pracował m.in. jako sekretarz bpa Johna Carberry’ego, kanclerz (1967-1979) i wikariusz generalny (1979-1984). Od 26 stycznia 1984 sprawował obowiązki administratora diecezji po śmierci bpa George’a Fulchera
7 kwietnia 1984 papież Jan Paweł II mianował go ordynariuszem Lafayette. Sakry udzielił mu ówczesny metropolita Edward Thomas O’Meara. Na emeryturę przeszedł 12 maja 2010.

</doc>
<doc id="2926175" url="https://pl.wikipedia.org/wiki?curid=2926175" title="Sportplatz Blumenau">
Sportplatz Blumenau

Sportplatz Blumenau – wielofunkcyjny stadion sportowy w mieście Triesen (Liechtenstein) o pojemności 1 500 miejsc. Swoje mecze domowe rozgrywa na nim klub FC Triesen, występujący na co dzień w szwajcarskiej lidze (7 poziom rozgrywkowy w Szwajcarii).

</doc>
<doc id="2926176" url="https://pl.wikipedia.org/wiki?curid=2926176" title="Blumenau Stadium">
Blumenau Stadium



</doc>
<doc id="2926178" url="https://pl.wikipedia.org/wiki?curid=2926178" title="Cztery córki">
Cztery córki

Cztery córki (ang. "Four Daughters") – amerykański film fabularny z 1938 roku w reżyserii Michaela Curtiza.

</doc>
<doc id="2926179" url="https://pl.wikipedia.org/wiki?curid=2926179" title="21 cm Mörser 16">
21 cm Mörser 16

21 cm Mörser 16 (21 cm Mrs 16) – ciężka haubica wykorzystywana przez Niemcy podczas I i II wojny światowej.
Historia.
Działo bazowało na wcześniejszym 21 cm Mörser 10, ale dłuższą lufę oraz inne udoskonalenia.
Użycie bojowe.
W armii niemieckiej został zastąpiony przez 21 cm Mörser 18 w roku 1940. Potem był wykorzystywany do szkoleń oraz stanowił wyposażenie oddziałów drugiej linii.

</doc>
<doc id="2926181" url="https://pl.wikipedia.org/wiki?curid=2926181" title="Chrome-vanadium">
Chrome-vanadium



</doc>
<doc id="2926185" url="https://pl.wikipedia.org/wiki?curid=2926185" title="Henry Brand (2. wicehrabia Hampden)">
Henry Brand (2. wicehrabia Hampden)

Henry Brand, 2. wicehrabia Hampden (ur. 2 maja 1841 w Plymouth, zm. 22 listopada 1906 w Londynie) – brytyjski arystokrata i polityk, członek Partii Liberalnej. Dwukrotny członek Izby Gmin (1868–1874, 1880–1886), dziedziczny członek Izby Lordów (1892–1906), gubernator Nowej Południowej Walii (1895–1899).
Życiorys.
Był najstarszym synem prominentnego polityka Partii Liberalnej, Henry’ego Branda, spikera Izby Gmin w latach 1872–1884, kreowanego następnie parem dziedzicznym jako wicehrabia Hampden.
W latach 1858-1865 służył w armii. Przez pewien czas był m.in. adiutantem gubernatora generalnego Kanady. Następnie poszedł w ślady ojca i w wieku 27 lat po raz pierwszy został posłem z kręgu wyborczego Hertfordshire. W 1874 stracił mandat parlamentarny, lecz w 1880 został wybrany ponownie, tym razem w okręgu wyborczym Stroud. W 1886 bez powodzenia startował z okręgu wyborczego Cardiff.
W 1892 odziedziczył tytuł szlachecki zmarłego ojca i tym samym został członkiem Izby Lordów. W czerwcu 1895 przyjął nominację na stanowisko gubernatora Nowej Południowej Walii, które oficjalnie objął w listopadzie tego samego roku. Okres jego urzędowania uważa się za czas politycznej stabilności w kolonii, którą przez cały ten czas rządził premier George Reid. W marcu 1899 podał się do dymisji i postanowił niezwłocznie powrócić do Anglii, motywując to planami matrymonialnymi swojego najstarszego syna. Po powrocie do kraju przeszedł na polityczną emeryturę, na której przeżył jeszcze siedem lat. Zmarł 22 listopada 1906 w wieku 65 lat.

</doc>
<doc id="2926189" url="https://pl.wikipedia.org/wiki?curid=2926189" title="Atlanta Silverbacks">
Atlanta Silverbacks

Atlanta Silverbacks – amerykański klub piłkarski z siedzibą w mieście Atlancie, w Georgia. Obecnie występuje w North American Soccer League.
Historia.
Drużyna została założona w 1995 roku jako Atlanta Ruckus i występowała w A-League. Nazwa drużyny na Silverbacks została zmieniona w roku 1998 po przyjściu nowych właścicieli.
W listopadzie 2009 roku Silverbacks postanowili opuścić USL First Division i wspólnie z innymi klubami (z takimi jak m.in. Carolina RailHawks, Montreal Impact, Vancouver Whitecaps) wdrożyli projekt reaktywacji North American Soccer League.
22 maja 2012 klub wywołał spore kontrowersje, kiedy to jako pierwszy w historii zespół sprzedał prawa do goszczenia meczu U.S. Open Cup (2012).
2 lipca 2012 były gwiazdor Reprezentacji Stanów Zjednoczonych Eric Wynalda zgodził się zostać tymczasowym trenerem Silverbacks, a także dyrektorem sportowym, zastępując na tych stanowiskach Alexa Pineda Chacóna i Rodrigo Ríosa.
Stadion.
Silverbacks swoje domowe mecze rozgrywa na Atlanta Silverbacks Park - pięciotysięcznym stadionie piłkarskim wybudowanym w roku 2006 przez klub. Boisko oprócz drużyny piłkarskiej, wykorzystywany jest przez: amatorskie zespoły piłkarskie, licealne drużyny piłkarskie i 
lacrosse i przez lokalny zespół rugby. Przez lata obiekt z powodów sponsorskich miał wiele nazw, choćby ReMax Greater Atlanta Stadium.
Przed rokiem 2006 Silverbacks swoje mecze rozgrywali na różnych obiektach w okolicy, najczęściej na DeKalb Memorial Stadium w Clarkston.
Skład.
I drużyna.
"Stan na 1 kwietnia 2013"

</doc>
<doc id="2926190" url="https://pl.wikipedia.org/wiki?curid=2926190" title="Nieobliczalni">
Nieobliczalni

Nieobliczalni (fr. "De l'autre cote du periph") – francuska komedia sensacyjna z domieszką kryminału z 2012 r. w reżyserii Davida Charhona.
Fabuła.
Ousmane, czarnoskóry glina w podparyskiego Bobigny, chce poprowadzić śledztwo w sprawie zabójstwa żony szefa Związku Pracodawców francuskich, jednak śledztwo zostaje przydzielone Monge z paryskiej policji. Ousmane nie daje za wygraną i zmusza Monge'a do współpracy.

</doc>
<doc id="2926191" url="https://pl.wikipedia.org/wiki?curid=2926191" title="Zbigniew Bilicki">
Zbigniew Bilicki

Zbigniew Bilicki (ur. 1924, zm. 10 kwietnia 2013) – przewodniczący Rady Starszyzny Romów w Polsce, wieloletni działacz na rzecz społeczności i propagator kultury romskiej, założyciel międzynarodowego zespołu pieśni i tańca Romów "Baro Drom".
W czasie II wojny światowej więzień obozu koncentracyjnego. W 1956 r., założył, a następnie prowadził uznany międzynarodowy zespół pieśni i tańca Romów "Baro Drom". W czasie swojej kariery jako kierownik zespołu, wykształcił muzycznie kolejnych osiem pokoleń artystów. W latach 60-XX wieku, w związku z represjami władz w stosunku do Romów i zakazem wędrowania taborami, doprowadził do akcji osiedleńczej w Olsztynie, sprowadzając tam ok. 150 rodzin. Był inicjatorem budowy osiedle dla rodzin romskich w Olsztynie, w latach 1956-1957. Zorganizował też spółdzielnię kotlarską "Metalowiec", by dać zatrudnienie kilkudziesięciu członkom swojej społeczności, a także doprowadził do powstania romskiej szkoły, stając się jednym z prekursorów edukacji wśród Romów.
Był honorowym członkiem Sejmiku Województwa Warmińsko-Mazurskiego. W 2010 r., został odznaczony Złotym Krzyżem Zasługi przez prezydenta RP Lecha Kaczyńskiego.

</doc>
<doc id="2926198" url="https://pl.wikipedia.org/wiki?curid=2926198" title="Narmeln">
Narmeln

Narmeln, także Polsk, Polski – dawna wieś rybacka na Mierzei Wiślanej nad Zalewem Wiślanym, przy granicy z Polską, najdalej na zachód wysunięty punkt Federacji Rosyjskiej. Historycznie jest to jedyna miejscowość w granicach Federacji Rosyjskiej, która wchodziła bezpośrednio (nie jak lenne Prusy) w skład Królestwa Polskiego do 1793 r. (zob. dalej Przynależność polityczna i nazwy w dziejach).
Miejscowość rozciągnięta wzdłuż wąskiego pasa niskiego brzegu Zalewu Wiślanego, osłonięta była od północy potężnym, stromym, wałem wydmy sięgającej 30 metrów, który stale zagrażał zabudowie. Do dziś na wschód od dawnej wsi zachowały się największe na Mierzei Wiślanej ruchome wydmy (ros. "diuny żywyje") sięgające 24 metrów.
Historia.
Po raz pierwszy miejscowość została wymieniona pod nazwą „Ermelen” w dokumencie z 1489 r. wydanym przez radę miasta Gdańska, w którym przyznano prawo wyszynku karczmarzowi. . Podczas polsko-szwedzkiej wojny (1626–1629) piaski zasypały 12 domów. W XVII wieku pojawiła się nazwa „Polski” (w tym zapisie w języku niemieckim), rzadziej Polsk, mogąca pochodzić od nazwiska właściciela miejscowości, albo nawet granicznego położenia po stronie polskiej granicy na mierzei. Do 1878 r. w połowie drogi pomiędzy dzisiejszą Nową Karczmą (Neukrug) a Narmeln istniała szkoła, która została zasypana, a dzieci musiały się przenieść do szkoły w oddalonej o 8 km Nowej Karczmie. Z drugiej strony, ok. 1 km na wschód przy dawnej granicy z Prusami Książęcymi, istniał kościół, który już w końcu XIX wieku był całkowicie zasypany 26-metrową wydmą (do dziś największe ruchome wydmy na mierzei). W 1890 r. linia telegrafu połączyła Piławę z Krynicą Morską (Kahlberg). W 1898 r. doszło do pożaru, który pochłonął 6 gospodarstw.
Przed I wojną ludność nadal wyłącznie zajmowała się rybołówstwem korzystając z małego basenu portowego, do którego prowadziła pogłębiona rynna, i długiego drewnianego mola. Port rybacki wielokrotnie w tym okresie ulegał zapiaszczeniu. W czasie rozbiorów do utworzenia po I wojnie światowej Wolnego Miasta Gdańska wieś należała administracyjnie do Gdańska (powiatu), a nie do Piławy. W okresie międzywojennym zaś do powiatu elbląskiego (Kreis Elbing, zgodnie z mapą powiatu z 1924 r.). W 1925 r. miejscowość miała 6 ha powierzchni i liczyła 274 mieszkańców. Po długotrwałych walkach w pierwszych dniach maja 1945 r. wieś wraz z całą mierzeją zajęła Armia Czerwona, a miejscowa ludność poddano krwawym represjom, a następnie wysiedlono. Po II wojnie światowej pozostałości po zabudowaniach wsi pochłonęły stopniowo piaski i przyroda.
Współczesność.
Na terenie dawnej miejscowości i w jej pobliżu istnieją obecnie jedynie ukryte w lesie: posterunek graniczny oraz pojedyncze instalacje wojskowe (stacja radiolokacyjna). Poza instalacjami wojskowymi cała część mierzei od granicy ku północy do Bałtyjska jest niemal pusta, a każda wizyta wymaga przepustki.

</doc>
<doc id="2926203" url="https://pl.wikipedia.org/wiki?curid=2926203" title="Raniuszek amerykański">
Raniuszek amerykański

Raniuszek amerykański ("Psaltriparus minimus") – gatunek małego ptaka z rodziny raniuszków (Aegithalidae). Występuje w Ameryce Północnej. Najmniejszy amerykański ptak wróblowy.
Systematyka.
Raniuszek amerykański został po raz pierwszy opisany w roku 1837 przez J. K. Townsenda, który po raz pierwszy obserwował ten gatunek przy rzece Kolumbia w maju 1835 roku. Początkowo nadał mu nazwę "Parus minimus". W monotypowym rodzaju "Psaltriparus", do którego obecnie należy, umieścił go Karol Lucjan Bonaparte w roku 1850. Podgatunki można podzielić na 3 grupy:
Miejsca występowania wyżej wymienionych grup pokrywają się w Kalifornii i Teksasie. George Burritt Sennett opisał także podgatunek "lloydi" w kanionie Limpia niedaleko Fort Davis w Teksasie, jednak ptaki te okazały się być mieszańcami podgatunków "plumbeus" i któregoś z tych, które również występują na południu w Teksasie. W Kalifornii, podgatunki "plumbeus" oraz nominatywny tworzą mieszańce z "P. m. californicus" przy wschodniej stronie gór Sierra Nevada. Obecnie wyróżnia się 10 podgatunków:
Występowanie.
Całkowity zasięg występowania raniuszka amerykańskiego szacowany jest na 2,68 mln km². Zasiedla głównie zachodnie Stany Zjednoczone i Meksyk. Występuje od Vancouver poprzez Wielką Kotlinę, niziny i pogórza Kalifornii aż do południowego Meksyku i Gwatemali. W USA pospolicie występuje w Kalifornii, lokalnie Idaho i południowy Oregon. Rzadszy w Utah i Arizonie. W Nevadzie zasiedla wschodnią stronę gór Sierra Nevada.
Środowisko.
Występuje w otwartych terenach leśnych z dębami, lasach sosnowo-jałowcowych, górskich lasach z drzewami z rodzaju "Cercocarpus" (różowate), przyrzecznych zagajnikach, zboczach porosłych osiką i bylicą oraz ogrodach z krzewami. W regionie Arizony może zasiedlać nieco suchsze tereny. Często odwiedzają także tereny podmiejskie i parki. W trakcie zimy ptaki z terenów górskich mogą schodzić na niższe tereny, jednak generalnie jest to ptak osiadły. Spotykany na wysokościach 1200–3600 m n.p.m.
Morfologia.
Najmniejszy amerykański ptak z podrzędu śpiewających (Oscines). Od występujących w Ameryce Północnej gatunków sikor raniuszka amerykańskiego odróżniają małe rozmiary – mierzy 10–11 cm – i długi ogon. Dorosłe osobniki są szare, z wierzchu szarooliwkowe, z małym dziobem. Pióra okrywające uszy brązowe, głowa szara z wierzchu. U podgatunków z wybrzeży występuje brązowa czapeczka. Dorosłe samice mają jasne oczy, pozostałe osobniki ciemnobrązowe. Nogi i dziób cechuje kolor czarny. Masa ciała samic jest większa niż samców – około 6,1 g, u osobników męskich wynosi ona około 5,5 g. Długość ciała samców to ok. 11 cm, samicy 10,75 cm. Młode osobniki podobne do dorosłych, jedynie osobniki występujące na południowym zachodzie mają czarną plamkę na piórach okrywowych w okolicach uszu. U samic barwa tęczówki zmienia się na jasną kilka tygodni po opierzeniu się. Rozpiętość skrzydeł wynosi 18 cm.
Gatunkami podobnymi do "Psaltriparus minimus" są: sikora górska ("Poecile gambeli"), żółtoliczek ("Auriparus flaviceps"), sikora brunatna ("Poecile rufescens"), sikora kalifornijska ("Baeolophus inornatus"), sikora mysia ("Baeolophus ridgwayi"), siwuszka ciemnobrewa ("Polioptila caerulea"), mysikrólik złotogłowy ("Regulus satrapa") oraz sikora jasnoskrzydła ("Poecile atricapillus").
Zachowanie.
Raniuszek amerykański porusza się lotem falistym z nagłymi uderzeniami skrzydeł. Jest ptakiem towarzyskim, porusza się w stadach liczących około 40 ptaków. W trakcie szukania pożywienia skryty. Żywi się głównie małymi owadami i pająkami, ale zjada także oliwki z drzew z rodzaju "Olea", nasiona wierzb z rodzaju "Salix" i jagody. Żeruje na zewnętrznych gałęziach krzewów i drzew, często zawisając głową w dół.
Głos.
Ptaki w stadzie utrzymują kontakt głosowy. Śpiew to cienkie, brzęczące, szczebioczące "sir-r-r-rrrrr".
Lęgi.
Ptaki zaczynają formować pary późnym styczniem lub wczesnym lutym. Także w lutym para dokonuje wyboru miejsca na gniazdo. Terytorium ma powierzchnię 1,4 ha (14 000 m²). Gniazdo mieści się zazwyczaj na wysokości 2–3,5 m, na drzewie lub krzewie, np. daglezji zielonej, żarnowcu miotlastym, głogu (rodzaj "Crataegus"), świerku sitkajskim, olszy "Alnus rubra", klonie okrągłolistnym, brzozach, żywotniku olbrzymim, krzewie "Holodiscus discolor", jeżynie z gatunku "Rubus spectabilis" i dereniu z gatunku "Cornus nuttallii". Budowa gniazda o masie ok. 28 g zajmuje ptakom 13–51 dni, jednak ze względów pogodowych może się przedłużyć. Przypomina ono długą skarpetę o długości 20–25 cm. Budulec stanowią porosty, zielony mech, pajęczyny, trawy oraz włosie, rzadko także sznurki i papier. Wnętrze wysłane jest miękką materią roślinną i piórami.
Zazwyczaj w jednym lęgu jest 5–7 jaj, choć znajdywano także lęgi liczące ich po 14–15. Prawdopodobnie nie były złożone przez jedną samicę. Są barwy białej, bez wzorów i plamek, z małym połyskiem lub bez połysku. Przeciętne wymiary to 13,7 na 10,1 mm. Okres inkubacji to około 12 dni. Rozpoczyna się od złożenia ostatniego jaja lub dzień wcześniej. Wysiadują zarówno samiec, jak i samica. Pisklęta po wykluciu są nagie i mają zamknięte oczy, które otwierają się do siódmego dnia. Młode przebywają w gnieździe 14–15 dni.
Status.
IUCN uznaje raniuszka amerykańskiego za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji na 3,2 miliona dorosłych osobników. Trend liczebności populacji uznawany jest za stabilny.

</doc>
<doc id="2926205" url="https://pl.wikipedia.org/wiki?curid=2926205" title="Albert Bofill Mosella-Schanze">
Albert Bofill Mosella-Schanze



</doc>
<doc id="2926210" url="https://pl.wikipedia.org/wiki?curid=2926210" title="Black Sox Scandal">
Black Sox Scandal

Black Sox Scandal – popularna w mediach nazwa skandalu związanego z grupą graczy Chicago White Sox, którzy podczas baseballowej World Series w 1919 mieli za pieniądze słabiej zagrać i przegrać z Cincinnati Reds. Ośmiu zawodników White Sox zostało oskarżonych za celowe przegrywanie meczów w zamian za pieniądze od hazardzistów. Ósemka tych sportowców – nazwanych „Black Sox” – została później postawiona przed sądem za spisek i wykluczono ich dożywotnio z gry w zawodowym baseballu.
Za udział w oszustwie dożywotnio zdyskwalifikowani zostali: Joe Jackson (zapolowy), Eddie Cicotte (miotacz), Claude Williams (miotacz), Buck Weaver (trzeciobazowy; wiedział o planach, ale nie zgłosił tego władzom ligi), Arnold Gandil (pierwszobazowy), Fred McMullin ("utility infielder"), Charles Risberg (stoper) i Oscar Felsch (środkowozapolowy).
Inicjatorem wydarzeń miał być pierwszobazowy Arnold „Chick” Gandil, a powodem skąpstwo właściciela White Sox Charlesa Comiskeya, który nie był skory do uczciwego nagradzania swoich graczy, mimo że zespół uchodził za jeden z najlepszych w lidze, a dwa lata wcześniej zdobył mistrzostwo. Gandil, chcąc przed końcem kariery zarobić jeszcze znaczną sumę, zaoferował hazardziście Josephowi Sullivanowi, że jego drużyna przegra finał, a za dokonanie oszustwa zażądał dolarów. Szybko przekonał do spisku przeciwko Comiskeyowi innych kluczowych graczy, m.in. miotaczy Cicotte’a i Williamsa. Aby zebrać tak dużą sumę, Sullivan zaproponował udział w aferze innym członkom półświatka.
Po dwóch przegranych meczach (1–9 i 2–4), otrzymawszy jedynie 10 z obiecanych 40 tysięcy, gracze White Sox zaczęli rozważać wycofanie się z umowy, wygrywając trzecie spotkanie 3–0. Pieniądze szybko się jednak znalazły i dwa kolejne mecze należały zdecydowanie do Cincinnati (2–0, 5–0). W wyniku kolejnego braku zapłaty dużo mocniejsze w rzeczywistości Chicago doprowadziło do stanu 3–4 (wygrane 5–4, 4–1). Wobec takiego obrotu sprawy gangsterzy zamieszanego w skandal Arnolda Rothsteina, który w tym momencie stawiał już na wygraną Reds, zastraszyli miotacza ósmego meczu Claude’a Williamsa. Jego słaby występ (w dwóch pierwszych zmianach oddał Reds pięć punktów) przyczynił się do piątego, decydującego o mistrzostwie, zwycięstwa Cincinnati.
Proces sądowy, rozpoczęty w 1920 w wyniku coraz powszechniejszych głosów, że finał był ułożony, uwolnił graczy od stawianych im zarzutów. Innego zdania był komisarz MLB Kenesaw Mountain Landis, który zamieszanych w skandal wykluczył z zawodowego sportu.

</doc>
<doc id="2926211" url="https://pl.wikipedia.org/wiki?curid=2926211" title="Bełchatów (gromada 1961–1972)">
Bełchatów (gromada 1961–1972)

Bełchatów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie bełchatowskim utworzono gminę Bełchatów.
Uwaga: Gromada Bełchatów o innym składzie i w powiecie piotrkowskim (oraz przez krótki czas w powiecie bełchatowskim) istniała także w latach 1954–56.

</doc>
<doc id="2926212" url="https://pl.wikipedia.org/wiki?curid=2926212" title="Anna Nogajówna">
Anna Nogajówna

Anna Kajtochowa

</doc>
<doc id="2926213" url="https://pl.wikipedia.org/wiki?curid=2926213" title="Stanisława Kasprzyk">
Stanisława Kasprzyk

Anna Kajtochowa

</doc>
<doc id="2926215" url="https://pl.wikipedia.org/wiki?curid=2926215" title="Amstel Gold Race 2013">
Amstel Gold Race 2013

48. edycja wyścigu kolarskiego Amstel Gold Race odbył się w dniu 14 kwietnia 2013 roku i liczył 251,8 km. Start wyścigu w Maastricht, a meta w Cauberg. Wyścig figurował w rankingu światowym UCI World Tour 2013.
Zwycięstwo odniósł Czech Roman Kreuziger z Team Saxo-Tinkoff, zwyciężając pierwszy raz w tym wyścigu. W wyścigu wystartowało trzech Polaków: z numerem 46 Maciej Paterski z Cannondale (84. miejsce na mecie), z 112 numerem Michał Kwiatkowski z Omega Pharma-Quick Step (4. miejsce) i z 222 numerem Bartosz Huzarski z Team NetApp-Endura (nie ukończył klasyku).
Uczestnicy.
Na starcie tego klasycznego wyścigu stanęło 25 zawodowych ekip, dziewiętnaście drużyn jeżdżących w UCI World Tour 2013 i sześć profesjonalnych zespołów zaproszonych przez organizatorów z tzw. „dziką kartą”.
Lista drużyn uczestniczących w wyścigu:

</doc>
<doc id="2926218" url="https://pl.wikipedia.org/wiki?curid=2926218" title="Maria Librachowa">
Maria Librachowa

Maria Lipska-Librachowa (ur. 2 listopada 1878 w Zbiroży w powiecie Rypin, zm. 4 marca 1955 w Warszawie) – polska pedagog, psycholog, profesor Wolnej Wszechnicy Polskiej i Uniwersytetu Łódzkiego.
Życiorys.
Działaczka Polskiej Partii Socjalistycznej-Lewicy. Współorganizatorka Polskiego Związku Nauczycielskiego (1905).
W latach 1914-1915 wykładała pedagogikę na Wydziale Humanistycznym Towarzystwa Kursów Naukowych w Warszawie.
Od 1929 wykładowca psychologii w Wolnej Wszechnicy Polskiej jako docent, a następnie profesor; w latach 1946–1953 profesor Uniwersytetu Łódzkiego.
Prekursorka badań w zakresie psychologii rozwojowej i wychowawczej w Polsce, popularyzatorka wiedzy pedagogicznej. Prowadziła badania nad procesami myślenia i wpływem warunków środowiskowych na rozwój dziecka. Wykładowca w placówkach kształcenia nauczycieli, m.in. w Państwowym Instytucie Robót Ręcznych w Warszawie.
Jej mężem był Ludwik Librach (1879–1942), działacz ruchu robotniczego i spółdzielczego, publicysta. Ślub odbył się w 1907 roku.
Pośmiertnie odznaczona Krzyżem Komandorskim Orderu Odrodzenia Polski. Pochowana została na cmentarzu Powązkowskim w Warszawie (kwatera 118 rząd 1 grób 9).
Główne prace.
Redaktorka:

</doc>
<doc id="2926220" url="https://pl.wikipedia.org/wiki?curid=2926220" title="FIS Marathon Cup 2010/2011">
FIS Marathon Cup 2010/2011

Sezon 2010/2011 FIS Marathon Cup rozpoczął się 19 grudnia 2010 roku włoskim maratonem La Sgambeda, a zakończył 19 marca 2011 roku norweskim Birkebeinerrennet.
Obrońcami tytułu byli: Szwedka Jenny Hansson wśród kobiet oraz Włoch Fabio Santus wśród mężczyzn. W tym sezonie triumfowali: Szwedka Sandra Hansson i jej rodak Jerry Ahrlin.

</doc>
<doc id="2926221" url="https://pl.wikipedia.org/wiki?curid=2926221" title="Joanna Kapusta">
Joanna Kapusta

Joanna Kapusta, z domu Prysak (ur. 24 lutego 1967) – polska lekkoatletka, specjalizująca się w rzucie oszczepem, medalistka mistrzostw Polski.
Kariera sportowa.
Była zawodniczką AZS-AWF Warszawa.
Na mistrzostwach Polski seniorek zdobyła dwa medale w rzucie oszczepem - brązowy w 1992 i srebrny w 1993. 
Jest absolwentką Akademii Wychowania Fizycznego w Warszawie (1993), pracuje jako nauczycielka wychowania fizycznego w II Liceum Ogólnokształcącym im. Mikołaja Kopernika w Mielcu.
Rekord życiowy w rzucie oszczepem: 54,18 (24 lipca 1993).

</doc>
<doc id="2926222" url="https://pl.wikipedia.org/wiki?curid=2926222" title="Luboński KS">
Luboński KS



</doc>
<doc id="2926223" url="https://pl.wikipedia.org/wiki?curid=2926223" title="Gromada Bełchatów">
Gromada Bełchatów



</doc>
<doc id="2926228" url="https://pl.wikipedia.org/wiki?curid=2926228" title="Maria Antonina (film 1938)">
Maria Antonina (film 1938)

Maria Antonina (ang. "Marie Antoinette") – amerykański film z 1938 w reżyserii W.S. Van Dyke’a oraz Juliena Duviviera.

</doc>
<doc id="2926231" url="https://pl.wikipedia.org/wiki?curid=2926231" title="C*-algebra nuklearna">
C*-algebra nuklearna

C*-algebra nuklearna – rozpatrywana w analizie funkcjonalnej C*-algebra "A" o tej własności, że dla każdej innej C*-algebry "B" minimalny i maksymalny iloczyn są równe, tj.
W szczególności oznacza to, że w (algebraicznym) iloczynie tensorowym "A" ⊗ "B" można wprowadzić jednoznacznie wyznaczoną C*-normę. Uzupełniony iloczyn tensorowy algebry nuklearnej "A" z dowolną algebrą "B" oznacza się również symbolem "A" ⊗ "B". Pojęcie zostało wprowadzone przez M. Takesakiego.

</doc>
<doc id="2926232" url="https://pl.wikipedia.org/wiki?curid=2926232" title="Kutno (gromada 1961–1968)">
Kutno (gromada 1961–1968)

Kutno (od 1 VII 1968 "Kutno-Zachód") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kutno siedzibą GRN w mieście Kutnie (nie wchodzącym w jej skład) utworzono 31 grudnia 1961 w powiecie kutnowskim w woj. łódzkim z obszarów zniesionych gromad Gołębiewek Nowy, Nowa Wieś i Podczachy.
1 stycznia 1973 w powiecie kutnowskim reaktywowano zniesioną w 1954 roku gminę Kutno.
Jednostka o nazwie "gromada Kutno" przestała istnieć 1 lipca 1968 w związku ze zmianą jej nazwy na "gromada Kutno-Zachód". Zmiana ta była podyktowna utworzniem w jej sąsiedztwie nowej jednostki o nazwie "gromada Kutno-Wschód" i miała na celu odróżnienie obu jednostek od siebie.
Uwaga: Gromada Kutno (o innym składzie) istniała w powiecie kutnowskim także w latach 1954–56.
Zobacz też: gromada Kutno-Wschód, gromada Kutno-Zachód.

</doc>
<doc id="2926233" url="https://pl.wikipedia.org/wiki?curid=2926233" title="Most na Dźomunie">
Most na Dźomunie



</doc>
<doc id="2926235" url="https://pl.wikipedia.org/wiki?curid=2926235" title="Biała (gromada w powiecie kutnowskim)">
Biała (gromada w powiecie kutnowskim)

Biała – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954-1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Biała siedzibą GRN w Białej utworzono 31 grudnia 1961 w powiecie kutnowskim w woj. łódzkim z obszarów zniesionych gromad Kruki i Śleszyn.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2926236" url="https://pl.wikipedia.org/wiki?curid=2926236" title="Nero Island">
Nero Island

Nero Island – niezamieszkana wyspa z archipelagu Wysp Belchera, w regionie Qikiqtaaluk, na terytorium Nunavut, w Kanadzie. Sąsiaduje m.in. z wyspami: Karlay Island, Mata Island, Dove Island, Fair Island, Bradbury Island, La Duke Island, Tukarak Island.

</doc>
<doc id="2926237" url="https://pl.wikipedia.org/wiki?curid=2926237" title="Litynia">
Litynia

Litynia – wieś na Ukrainie w rejonie drohobyckim należącym do obwodu lwowskiego.

</doc>
<doc id="2926242" url="https://pl.wikipedia.org/wiki?curid=2926242" title="Ławryszewo">
Ławryszewo

Ławryszewo, Ławryszew () – wieś na Białorusi, w rejonie nowogródzkim obwodu grodzieńskiego, w sielsowiecie Szczorse.
Znajduje się tu parafialna cerkiew prawosławna pw. Zaśnięcia Matki Bożej.

</doc>
<doc id="2926247" url="https://pl.wikipedia.org/wiki?curid=2926247" title="Poczajowice">
Poczajowice

Poczajowice – wieś na Ukrainie w rejonie drohobyckim należącym do obwodu lwowskiego.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego.

</doc>
<doc id="2926249" url="https://pl.wikipedia.org/wiki?curid=2926249" title="Chen Hu">
Chen Hu

Chen Hu (; ur. 31 grudnia 1924, Pekin) – tajwański strzelec, olimpijczyk. 
Brał udział w Letnich Igrzyskach Olimpijskich 1960 (Rzym). Startował w konkurencji pistoletu szybkostrzelnego z odl. 25 metrów, w której zajął 47. miejsce.

</doc>
<doc id="2926253" url="https://pl.wikipedia.org/wiki?curid=2926253" title="Wang Ching-rui">
Wang Ching-rui

Wang Ching-rui (; ur. 16 lutego 1922, Zhanghua) – tajwański strzelec, olimpijczyk. 
Brał udział w Letnich Igrzyskach Olimpijskich 1960 (Rzym). Startował w kwalifikacjach trapu, których jednak nie przeszedł.

</doc>
<doc id="2926254" url="https://pl.wikipedia.org/wiki?curid=2926254" title="Bolechowce">
Bolechowce

Bolechowce (ukr. Болехівці, "Bołechiwci") – wieś na Ukrainie w rejonie drohobyckim należącym do obwodu lwowskiego.
Wieś położona na przełomie XVI i XVII wieku w powiecie drohobyckim ziemi przemyskiej województwa ruskiego, w drugiej połowie XVII wieku należała do starostwa drohobyckiego.
Znajduje tu się przystanek kolejowy Bolechowce, położony na linii Stryj – Sambor.

</doc>
<doc id="2926257" url="https://pl.wikipedia.org/wiki?curid=2926257" title="Wyścig Szlakiem Bursztynowym 2013">
Wyścig Szlakiem Bursztynowym 2013

28. edycja kolarskiego Wyścigu Szlakiem Bursztynowym odbyła się od 12 do 14 kwietnia 2013 roku. Wyścig liczył 4 etapy, o łącznym dystansie 428 km. Wyścig figuruje w kalendarzu BGŻ ProLiga 2013, będąc drugim wyścigiem tego cyklu.
Uczestnicy.
Lista drużyn uczestniczących w wyścigu:

</doc>
<doc id="2926265" url="https://pl.wikipedia.org/wiki?curid=2926265" title="Bilina Wielka">
Bilina Wielka

Bilina Wielka (ukr. Велика Білина, "Wełyka Biłyna") – wieś na Ukrainie w rejonie samborskim należącym do obwodu lwowskiego.

</doc>
<doc id="2926270" url="https://pl.wikipedia.org/wiki?curid=2926270" title="GEORGE 1">
GEORGE 1



</doc>
<doc id="2926271" url="https://pl.wikipedia.org/wiki?curid=2926271" title="GEORGE 2">
GEORGE 2



</doc>
<doc id="2926272" url="https://pl.wikipedia.org/wiki?curid=2926272" title="GEORGE 4">
GEORGE 4



</doc>
<doc id="2926275" url="https://pl.wikipedia.org/wiki?curid=2926275" title="Byków (rejon drohobycki)">
Byków (rejon drohobycki)

Byków (ukr. Биків, "Bykiw") – wieś na Ukrainie w rejonie drohobyckim należącym do obwodu lwowskiego.

</doc>
<doc id="2926276" url="https://pl.wikipedia.org/wiki?curid=2926276" title="Emilianów (gromada w powiecie łowickim)">
Emilianów (gromada w powiecie łowickim)

Emilianów (od 1 I 1970 "Oszkowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Emilianów z siedzibą GRN w Emilianowie utworzono 31 grudnia 1961 w powiecie łowickim w woj. łódzkim z obszarów zniesionych gromad: Borów (bez wsi Helin i Seligi) i Oszkowice.
1 stycznia 1970 gromadę Emilianów zniesiono przez przeniesienie siedziby GRN z Emilianowa do Oszkowic i zmianę nazwy jednostki na "gromada Oszkowice".

</doc>
<doc id="2926277" url="https://pl.wikipedia.org/wiki?curid=2926277" title="Wikidata">
Wikidata



</doc>
<doc id="2926279" url="https://pl.wikipedia.org/wiki?curid=2926279" title="Majnicz">
Majnicz

Majnicz – wieś na Ukrainie w rejonie samborskim należącym do obwodu lwowskiego.

</doc>
<doc id="2926280" url="https://pl.wikipedia.org/wiki?curid=2926280" title="Waldemar Czyszak">
Waldemar Czyszak

Waldemar Czyszak (ur. 18 lutego 1953 w Gdańsku) – polski aktor teatralny i filmowy.
Życiorys.
Absolwent gdyńskiego Studia Wokalno-Aktorskiego im. Danuty Baduszkowej z 1980 roku. W latach 1976-1982 związany był z Teatrem Muzycznym w Gdyni, w którym zagrał między innymi: Morgala w „Cudzie mniemanym, czyli Krakowiakach i Góralach” (Wojciech Bogusławski i Jan Stefani, reż. Z. Kuleszanka i A. Ziębiński), Gąsiennicę i Zająca Marca w „Alicji w krainie czarów” (L. Carroll, reż. U. Mordzewska-Bista i H. Bista), Szefa policji w „Słowiku” (E. Bryll, reż. W. Brydak) oraz Terrorystę w „Wielkim świecie” (J. Kukulski, reż. S. Wenta). 
Od 1982 do 1985 roku należał do zespołu Teatru Dramatycznego w Elblągu, w którym zagrał między innymi: Snogga w „Czerwonych pantofelkach” (P. Kester, reż. J. Kłosiński), Pana Kazia w „Pod Akacjami” (J. Iwaszkiewicz, reż. A. May), Stryja w „Kapeluszu” (S. Tym, reż. autor) oraz Anuczkina w „Ożenku” (M. Gogol, reż. Ł. Ratajczak). 
W latach 1985–1988 był aktorem Teatru im. Stefana Jaracza w Olsztynie, w którym zagrał między innymi: Ajenta-Docenta w „Dziewczynie z bzem majowym” (J. Abramow-Newerly, reż. R. Kordziński), Lewadę w „Spójrzcie, kto do nas zawitał” (W. Arro, reż. E. Petelska), Jemma w „Czerwonych pantofelkach” (P. Kester, reż. W. Boratyński) oraz Felka w „Romansie z wodewilu” (W. Krzemiński, reż. S. Domańska).
Od 1988 do 2003 roku należał do zespołu Teatru Polskiego w Bydgoszczy, w którym zagrał w spektaklach Andrzeja Marii Marczewskiego (m.in.: Iwana Bezdomnego w „Mistrzu i Małgorzacie” M. Bułhakowa, Józefa Maszejkę w „W małym dworku” S.I. Witkiewicza, Cypriana w „Iwonie, księżniczce Burgunda” W. Gombrowicza oraz Waltera w „Operze za trzy grosze” B. Brechta), a także między innymi: Nieuda w „Letnim dniu” (S. Mrożek, reż. B. Czechak), Cebula w „Pożądaniu schwytanym za ogon” (P. Picasso, reż. W. Górski), Nikodema Dyzmę w „Karierze Nikodema Dyzmy” (wg T. Dołęgi-Mostowicza, reż. R. Caban), Arcyksięcia Maksymiliana w „Wiośnie” (wg B. Schulza, reż. R. Major), Guślarza, Żegotę i Diabła II w „Dziadach” (A. Mickiewicz, reż. A. Walden), Wodza Bromdena w „Locie nad kukułczym gniazdem” (D. Wasserman, reż. W. Adamczyk), Michała Iwanowa Kostylewa w „Złotym śnie w stanie nieważkości” (wg „Na dnie” M. Gorkiego, reż. A. Sroka) oraz Wujka i Parlamentarzystę III w „Kartotece” (T. Różewicz, reż. K. Galos).
W latach 2004–2008 był aktorem Teatru Nowego w Łodzi, w którym zagrał między innymi: Jubilera w „Przed sklepem jubilera” (K. Wojtyła, reż. A. M. Marczewski), Anytosa w „Obronie Sokratesa” (Platon, reż. G. Królikiewicz), Towarzysza Mugisa w „Nieprzyjacielu” (J. Green, reż. J. Bratkowski) oraz Czepca w „Weselu” (S. Wyspiański, reż. R. Peryt). Grał gościnnie także na deskach innych teatrów, między innymi Teatru Dramatycznego w Płocku, w którym wcielił się w postać Peachuma w „Operze żebraczej” (J. Gay, reż. W. Rudzki).
Ma na swoim koncie role filmowe, między innymi w: „Zemście” i „Katyniu” Andrzeja Wajdy, „Długopisie” Piotra Trzaskalskiego (jednej z etiud w ramach projektu „Solidarność, Solidarność...”), „Kto nigdy nie żył…” Andrzeja Seweryna, „Rezerwacie” Łukasza Palkowskiego oraz „Magicznym drzewie” Andrzeja Maleszki. Grał także w serialach telewizyjnych, między innymi w: „Plebanii”, „Hotelu pod żyrafą i nosorożcem” oraz „Ranczu”.
W Laboratorium Dramatu brał udział w czytaniu „Śmierci na gruszy” Witolda Wandurskiego oraz „Mroza” Tomasza Bodzionego w reżyserii Krzysztofa Galosa.

</doc>
<doc id="2926281" url="https://pl.wikipedia.org/wiki?curid=2926281" title="Skoki narciarskie na Mistrzostwach Świata Juniorów w Narciarstwie Klasycznym 2006">
Skoki narciarskie na Mistrzostwach Świata Juniorów w Narciarstwie Klasycznym 2006

Skoki narciarskie na Mistrzostwach Świata Juniorów w Narciarstwie Klasycznym 2006 – zawody w skokach narciarskich, przeprowadzone w dniach 2–5 lutego w słoweńskim Kranju, w ramach Mistrzostw Świata Juniorów w Narciarstwie Klasycznym 2006. Areną zmagań skoczków była skocznia Bauhenk.
Podczas mistrzostw odbyły się zawody indywidualne i drużynowe mężczyzn oraz indywidualne kobiet. Ten ostatni konkurs był pierwszym w historii mistrzostw świata juniorów oficjalnym konkursem kobiet. Były to ostatnie zawody skoków narciarskich na mistrzostwach świata juniorów, w których górna granica wieku wynosiła 18 lat. Po sezonie 2005/2006 Międzynarodowa Federacja Narciarska zadecydowała o stopniowym wydłużeniu wieku juniorskiego do 20 lat.
Złoty medal w konkursie indywidualnym wywalczył Austriak Gregor Schlierenzauer. Drugiego, Słoweńca Jurija Tepeša wyprzedził o ponad 10 punktów. Trzecie miejsce zajął Włoch Andrea Morassi. W zawodach drużynowych zwyciężyli Austriacy. Kolejne miejsca na podium zajęły reprezentacja Słowenii i Japonii. Na podium zawodów kobiet stanęły: Juliane Seyfarth, Atsuko Tanaka i Elena Runggaldier.

</doc>
<doc id="2926282" url="https://pl.wikipedia.org/wiki?curid=2926282" title="Ortynice">
Ortynice

Ortynice – wieś na Ukrainie w rejonie drohobyckim należącym do obwodu lwowskiego.

</doc>
<doc id="2926286" url="https://pl.wikipedia.org/wiki?curid=2926286" title="Załużany (rejon samborski)">
Załużany (rejon samborski)

Załużany () – wieś na Ukrainie, w obwodzie lwowskim, w rejonie samborskim. W 2001 roku liczyła 386 mieszkańców.
Do 1946 roku miejscowość nosiła nazwę Tatary ().

</doc>
<doc id="2926288" url="https://pl.wikipedia.org/wiki?curid=2926288" title="Kościół św. Wawrzyńca w Olbierzowicach">
Kościół św. Wawrzyńca w Olbierzowicach

Kościół św. Wawrzyńca – rzymskokatolicki kościół parafialny, położony w Olbierzowicach, należący do parafii św. Wawrzyńca w dekanacie Klimontów, diecezji sandomierskiej. 
Historia kościoła.
Pierwsza wzmianka o kościele w Olbierzowicach pochodzi z około 1326 roku. Kolejna świątynia zostaje wybudowana w stylu gotyckim z drzewa modrzewiowego w 1468 roku.
W połowie XVI wieku kościół przechodzi w ręce arian. W 1604 roku Olbierzowice kupuje wojewoda sandomierski Jan Zbigniew Ossoliński. W 1620 roku wojewoda usuwa arian ze swoich posiadłości i kościół przechodzi w posiadanie katolików. W 1632 roku, syn Jana Zbigniewa Ossolińskiego, Jerzy Ossoliński, przekazuje świątynię w administrację Dominikanów z klasztoru w Klimontowie.
W XVIII wieku obok kościoła została wzniesiona drewniana dzwonnica. W 1764 roku zostaje założony cmentarz parafialny.
Drewniany kościół zostaje w 1910 roku rozebrany. Z tak odzyskanego drewna, w 1911 roku zostaje zbudowany budynek, w którym zamieszkują kolejni wikariusze. W 1990 roku wikarówka zostaje rozebrana, a w jej miejscu powstaje przy kościelny parking.
20 sierpnia 1910 roku rozpoczęto budowę nowego kościoła, murowanego, w stylu neogotyckim, którego autorem projektu był Stefan Szyller. W tym samym roku poświęcony zostaje kamień węgielny. Budowa trwała do 1913 roku. Zakończenie budowy uwieńczyła jego konsekracja, dokonana w 1913 roku przez biskupa Mariana Józefa Ryxa.
W 1984 roku kościół został odnowiony.
Architektura i wnętrze kościoła.
Kościół parafialny w Olbierzowicach to trzynawowa budowla z wieżą o wysokości 57 metrów. Na wyposażeniu kościoła znajdują się m.in.:
Ponadto od strony zachodniej kościoła znajduje się kaplica przedpogrzebowa, za nią natomiast grobowiec właściciela dóbr klimontowskich Włodzimierza Karskiego zmarłego w 1941 roku. Fronton kościoła wykuty został z granitu polskiego przez Józefa Hanke z Warszawy.

</doc>
<doc id="2926289" url="https://pl.wikipedia.org/wiki?curid=2926289" title="Ignacy Huber">
Ignacy Huber

Ignacy Huber (ur. 19 listopada 1892 we Lwowie, zm. 25 maja 1965 w Warszawie) – nauczyciel, wykładowca Państwowego Instytutu Robót Ręcznych w Warszawie, autor poradników metodycznych.
Absolwent Państwowego Instytutu Robót Ręcznych (PIRR) w Warszawie i Wolnej Wszechnicy Polskiej. W latach 1923–39 pracował w Państwowym Instytucie Robót Ręcznych w Warszawie, kształcącym nauczycieli prac ręcznych. Wchodził także w skład Komisji Egzaminacyjnej dla Nauczycieli Robót Ręcznych. W Instytucie i Wyższym Kursie Nauczycielskim wykładał metodykę zajęć praktycznych.
Z inicjatywy dyrektora PIRR – Władysława Przanowskiego wydał książki: "Jak wykonać samemu pomoce naukowe?" Warszawa 1928 (pod red. W. Przanowskiego; współautor Walenty Czyżycki) oraz "Jak wykonać samemu pomoce naukowe ze szkła i innych materiałów?" (Warszawa 1932; dwa wznowienia: Warszawa 1948, 1952), a po II wojnie "Obróbka szkła". Warszawa 1963.
Ponadto opublikował broszury:
Kilkadziesiąt artykułów zamieścił w czasopismach metodycznych: „Praca Ręczna w Szkole” (ponad 20 artykułów), „Rysunek i Zajęcia Praktyczne”, „Fizyka w Szkole”.
W 1945 przez kilka miesięcy był wykładowcą Państwowego Instytutu Robót Ręcznych, reaktywowanego w Łodzi. Od jesieni 1945 pracował jako wizytator w Ministerstwie Oświaty oraz Centralnym Urzędzie Szkolenia Zawodowego, a następnie w Instytucie Pedagogiki w Warszawie, mającym siedzibę w gmachu przedwojennego Państwowego Instytutu Robót Ręcznych przy ul. Górczewskiej 8.
Za zasługi dla oświaty i za działalność społeczną otrzymał, m.in.: Krzyż Oficerski Orderu Odrodzenia Polski, Złoty Krzyż Zasługi.
Pochowany na cmentarzu Powązkowskim w Warszawie (kwatera 153-3-2).

</doc>
<doc id="2926291" url="https://pl.wikipedia.org/wiki?curid=2926291" title="Społeczne farmy wiatrowe">
Społeczne farmy wiatrowe

Społeczne farmy wiatrowe – lokalne projekty, których właścicielami najczęściej są rolnicy, inwestorzy, przedsiębiorstwa prywatne lub publiczne, które wykorzystują energię elektryczną pozyskiwaną z wiatru, do obniżania kosztów zakupu energii dla społeczności lokalnych. Zasadniczą cechą takiej spółdzielni energetycznej jest fakt, iż jej członkowie mają znaczne i bezpośrednie udziały finansowe w przedsięwzięciu. Projekty takie mogą być wykorzystywane jako miejscowe źródła energii elektrycznej lub też do produkcji wyłącznie na sprzedaż, zazwyczaj budowane są na skale przemysłową, czyli ponad 100 kW.
Przegląd.
W świecie idealnym, społeczne farmy wiatrowe są w swych założeniach zupełnie różne od tradycyjnych farm wiatrowych. W modelu tradycyjnym firma, która buduje i zarządza farmą wiatrową zachowuje wyłączne prawo własności do przedsięwzięcia. Właściciele ziemi, na której wybudowane są farmy wiatrowe zazwyczaj nie mają udziałów w inwestycji, w zamian otrzymują jedynie pieniądze za dzierżawę gruntu. Model społeczny przewiduje natomiast rekompensaty dla wszystkich najbardziej bezpośrednio dotkniętych przez instalacje turbin wiatrowych oraz zakłada konsensus w sprawie ich lokalizacji.
Obecnie firmy realizujące społeczny model odpowiadają jedynie za niewielką część przemysłu energetyki wiatrowej. W porównaniu do tradycyjnych firm wiatrowych, przedsiębiorstwa społeczne rozwijają projekty na mniejszą skale, najczęściej poniżej 50 megawatów (MW).
Australia.
Hepburn Wind Project jest to farma wiatrowa w Leonards Hill niedaleko Daylesford na północny zachód od Melbourne. W jej skład wchodzą dwie turbiny wiatrowe o mocy 2 MW, które produkują prąd dla 2300 domostw.
Jest to pierwsza australijska społeczna farma wiatrowa. Inicjatywa powstała w związku z przeświadczeniem lokalnej społeczności, o niewystarczających działaniach ze strony rządu federalnego w zakresie przeciwdziałania zmianom klimatu.
Kanada.
Społeczne elektrownie wiatrowe są w Kanadzie jeszcze w fazie przygotowań, ale są powody do optymizmu. Jednym z powodów jest rozpoczęcie nowego programu taryf gwarantowanych (FIT) w prowincji Ontario. Wiele społecznych farm wiatrowych jest obecnie rozwijanych w Ontario, ale projektem, który jako pierwszy otrzymał kontrakt FIT oraz zostanie podłączony do sieci jest Pukwis Community Wind Park. Projekt Punkwis jest unikalny również dlatego, że jest to wspólne przedsięwzięcie ludności rdzennej, w której większość będą mieli Czipewejowie z lokalną spółdzielnia energetyczną (The Pukwis Energy Co-operative).
Dania.
W Danii rodzinom, które same produkują energię elektryczną lub są częścią spółdzielni energetycznej zaoferowano ulgę podatkową. Do 2001 ponad 100 000 rodzin należało do spółdzielni energetycznych, które były właścicielami ponad 86% wszystkich turbin wiatrowych w Danii, która jest światowym liderem w wykorzystaniu energii wiatrowej. Energia elektryczna produkowana z wiatru cieszy się bardzo wysoką akceptacją społeczną w Danii, co jest związane z rozwojem i zyskiwaniu na znaczeniu społecznych farm wiatrowych.
W 1997 Samsø wygrało rządowy konkurs na modelową społeczność wykorzystującą zieloną energię. Farma wiatrowa założona nad brzegiem morza składa się z 10 turbin (co wraz z turbinami na lądzie daje w sumie 21 turbin) zakupionych przez mieszkańców. Obecnie 100% wykorzystywanej tam elektryczności pochodzi z energii wiatrowej, a 75% energii cieplnej produkowanej jest przy użyciu energii słonecznej oraz biomasy. Akademia Energii została otwarta w Allen, wraz z centrum edukacyjnym dla odwiedzających.
Niemcy.
Zobacz też: Energetyka wiatrowa w Niemczech
W Niemczech setki tysięcy ludzi zainwestowało w obywatelskie farmy wiatrowe w całym kraju. Tysiące małych i średnich przedsiębiorstw z powodzeniem działa w tej nowej gałęzi rynku, która w 2008 roku zatrudniała 90 000 osób i produkowała 8 procent niemieckiego prądu elektrycznego. Energia elektryczna pozyskiwana z energii wiatru zdobyła bardzo wysoką społeczną akceptację, wraz z rozwojem społecznych farm wiatrowych.
W niemieckiej części Północnej Fryzji znajduje się ponad 60 elektrowni wiatrowych o wspólnej mocy około 700 MW, z których 90% jest w rękach lokalnych społeczności. Północna Fryzja jest uważana za model społecznych elektrowni wiatrowych, pokazując drogę dla innych regionów, w szczególności na południu Niemiec.
Holandia.
Zobacz też: Energetyka wiatrowa w Holandii
63 rolników w De Zuidlob południowej części gminy Zeewolde stworzyło spółdzielnię, której celem stało się zbudowanie farmy wiatrowej o mocy co najmniej 108 MW. Projekt będzie składał się z trzech części po 12 turbin każda o mocy od 3 do 4,5 MW. Celem jest oddanie farmy do użytku w 2012.
W Holandii działa aktywna społeczność spółdzielni wiatrowych. Jej członkinie i członkowie budują i zarządzają farmami wiatrowymi w całej Holandii. Wszystko zaczęło się w 1980 wraz z pierwszymi wybudowanymi turbinami w Lagerweij. Wówczas, turbiny te zostały sfinansowane przez członków spółdzielni. Obecnie spółdzielnie budują większe farmy wiatrowe, jednak wciąż nie tak duże, jak komercyjne przedsiębiorstwa. Część z nich działa w pełni samowystarczalnie, inne natomiast współpracują z większymi komercyjnymi farmami wiatrowymi.
W związku ze zniechęcającą polityką państwa wobec farm wiatrowych w Holandii, spółdzielnie rozwinęły nowy system finansowania, w którym członkowie spółdzielni nie muszą płacić podatków za prąd, który jest generowany w ich farmie wiatrowej. Przy takiej konstrukcji prawa (Zelfleveringsmodel) spółdzielnia zarządza farmą wiatrową, a tradycyjna firma energetyczna zajmuje się jedynie pobieraniem opłat od konsumentów oraz bilansowaniem energii w sieci energetycznej. Będzie to w przyszłości nowa rola dla firm energetycznych, w której produkcja energii elektrycznej stanie się bardziej zdecentralizowana.
Wielka Brytania.
Zobacz też: Energetyka wiatrowa w Wielkiej Brytanii oraz Energetyka wiatrowa w Szkocji
W 2012 istniały 43 spółdzielnie, które rozwijały projekt wytwarzania odnawialnej energii lub projekt ten był już ukończony. Spółdzielnie te są zakładane i zarządzane przez ludzi z lokalnych społeczności, którzy inwestują swój czas i pieniądze, aby razem zainstalować duże turbiny wiatrowe, panele słoneczne czy turbiny wodne dla całych lokalnych społeczności.
Baywind Energy Co-operative był pierwszą spółdzielnią posiadającą turbiny wiatrowe w Wielkiej Brytanii. Kooperatywa Baywind oparta była, o istniejące już wtedy, spółdzielnie energetyczne w Skandynawii i została założona jako Industrial and Provident Society w 1996. Wraz z rozwojem, spółdzielnia ta zebrała1300 członków, w której każdy z członków posiada prawo głosu. Część z dochodów spółdzielni inwestowana jest w inicjatywy środowiskowe poprzez Baywind Energy Conservation Trust. W 2006, Baywind posiadała 2,5 MW pięcioturbinowej farmy wiatrowej na Harlock Hill niedaleko Ulberston, Kumbria (działa od 29 stycznia 1997) oraz 600 kW turbiny na farmie wiatrowej w Haverigg II niedaleko Millom, Kumbria.
Jednym z przykładów spółdzielni energetycznych w Szkocji, jest ta na Isle of Gigha. The Heritage Trust zakupił i zarządza tam trzema turbinami Vesta V27, nazywanymi lokalnie „Tańczącymi Paniami” lub też „reideas, Dòchas is Carthannas”(w szkockim gaelickim „wiara, nadzieja i charytatywność”). Zostały one zakupione 21 stycznia 2005 i są w stanie generować do 675 kW energii elektrycznej. Zysk jest uzyskiwany ze sprzedaży energii elektrycznej do sieci poprzez pośrednika Green Energy UK. Mieszkańcy Gigha kontrolują cały projekt, a zyski inwestowane są w lokalnej społeczności.
Innym przykładem spółdzielni energetycznej zarządzającej farmą wiatrową jest Westmill Wind Farm Cooperative, otwarta w maju 2008 w Watchfield. Składa się ona z pięciu turbin o mocy 1,3 MW, nazywana jest również największą spółdzielczą farmą wiatrową. Została ona założona, jako kooperatywa, której udziały były sprzedawane lokalnej społeczności. Inne przedsiębiorstwa takie jak Midcounties Co-operative również zainwestowały w ten projekt, a Co-operative Bank zapewnił pożyczkę.
Community Energy Scotland jest niezależną szkocką fundacją założoną w 2008, która zapewnia porady oraz pomoc finansową dla projektów spółdzielni energetycznych korzystających z odnawialnych źródeł energii w Szkocji. Głównym założeniem Community Energy Scotland jest stworzenie stabilności, prężnego rozwoju i bogactwa na poziomie społeczności lokalnej w Szkocji poprzez rozwój zrównoważonego pozyskiwania energii.
Findhorn Ecovillage posiada cztery turbiny wiatrowe Vesta, które mogą generować do 750 KW energii elektrycznej. Stanowią one sieć społecznych eksporterów energii elektrycznej. Większość produkcji używane jest na miejscu, a nadwyżki sprzedawane są do krajowej sieci energetycznej.
Boyndie Wind Farm Co-operative jest częścią grupy Energy4All, która promuje spółdzielnie energetyczne[23]. Wiele innych projektów wspieranych przez Highlands and Islands Community Energy Company jest w przygotowaniu.
Unity Wind Ltd jest towarzystwem przemysłowym, które planuje założyć dwie turbiny o mocy 2 MW w North Walsham w North Norfolk. Ich celem są powszechne turbiny wiatrowe instalowane i finansowane przez spółdzielnie w celu uzyskiwania korzyści finansowych przez te społeczności.
Stany Zjednoczone.
National Wind jest wielkoskalową spółdzielnia energetyczną inwestującą w energię wiatrową, zrzeszającą w sumie 13 projektów będących w fazie projektowania i realizacji oraz tych już działających. Wszystkie te projekty mają łączną moc ponad 4000 MW. Ideą firmy jest rewitalizacja obszarów przemysłowych, poprzez promowanie inwestycji w odnawialne źródła energii. National Wind jest wraz z lokalnymi spółdzielniami właścicielem inwestycji i pozwala im współuczestniczyć w podejmowanych decyzjach. W marcu 2009 National Wind stworzyło Little Rock Wind LLC. Jest to siódma wiatrowa spółdzielnia energetyczna w Minnesocie. Firma będzie zarządzała do 150 MW energii elektrycznej w hrabstwie Big Stone, stan Minnesota. Projekt zostanie zrealizowany w ciągu kolejnych 5-7 lat.
W 2012 OwnEnergy było najliczniejszą wiatrową spółdzielnią energetyczną w USA. OwnEnergy rozwinęło 27 spółdzielni zarządzających w sumie ponad 1000 MW mocy w 14 stanach w USA. Strategią firmy jest uczestniczenie w targach i poprzez to „ściąganie” do siebie klientów. Podstawą firmy jest założenie, że zyski firmy będą inwestowane w lokalną społeczność.
Goodhue Wind LLC w hrabstwie Goodhue, stan Minnesota nie jest spółdzielnią energetyczną. Firma zakładała wybudowanie farmy wiatrowej o mocy 78 MW, która zapewniłaby energię elektryczną dla środkowo-zachodnich odbiorców w szczególności dla gospodarstw domowych oraz przedsiębiorstw. Goodhue Wind zakładało, że farma wiatrowa zacznie działać pomiędzy 2009 a 2010. Jednak brak prawdziwego wsparcia lokalnej społeczności opóźnił ten projekt.
Modele biznesowe.
Społeczno-akcyjny (Community shared ownership).
Jest to model oparty o lokalną społeczność, w którym inwestor/menadżer farmy wiatrowej dzieli się własnością z właścicielami ziemi i innymi członkami społeczności. Właściciele ziemi, na której wybudowano farmę wiatrową zazwyczaj dostają wybór pomiędzy comiesięczną opłatą za dzierżawę albo udziałami w inwestycji. Niektóre przedsięwzięcia, takie jak High Country Energy w południowej Minnesocie, wypuszczają akcje po wykonaniu projektu, czasem jednak możliwości inwestowania są oferowane lokalnym społecznościom jeszcze przed oficjalnym utworzeniem przedsięwzięcia.
Spółdzielnia (kooperatywa).
Wiatrowa spółdzielnia energetyczna, to przedsięwzięcie o wspólnej własności i demokratycznym kierownictwie, które inwestuje w pojedyncze turbiny wiatrowe lub farmy wiatrowe. Model spółdzielczy został rozwinięty w Danii, skąd rozprzestrzenił się do Niemiec, Holandii i Australii, oraz z pojedynczymi, odizolowanymi przykładami w innych krajach.
Samorządowy.
W niektórych miejscach przyjęte zostało prawo wspierające rozwój turbin wiatrowych na terenach samorządu, który jest również ich właścicielem i zarządcą. Takie projekty są własnością publiczną i są zwolnione od podatku. Przykładem może być Hull Wind One w Massachusetts' Boston Harbor. W 2001 została tam zainstalowana turbina o mocy 660 kW, i jest ona doskonałym przykładem samorządowej elektrowni wiatrowej o małej skali.
Efekty społecznej energetyki wiatrowej.
Ekonomiczne.
Wykorzystywanie energii wiatrowej zapewnia wiele różnorodnych miejsc pracy, zwłaszcza w obszarach przemysłowych. Jak tylko pomysł wybudowania farmy wiatrowej pojawi się w lokalnej społeczności zaczynają się tworzyć miejsca pracy. Potrzebne są one do wykonania projektu oraz jego późniejszego zrealizowania. Po uruchomieniu inwestycji, miejsca pracy są potrzebne do utrzymania i zarządzania obiektem. Zgodnie z badaniami wykonanymi przez Energy Research and Development Authority Stanu Nowy Jork, wykorzystywanie energii wiatrowej tworzy 27% więcej miejsc pracy na kilowatogodzinę niż elektrownie węglowe oraz 66% więcej niż te, wykorzystujące gaz ziemny. Dodatkowo właściciele ziemi, na której powstaje inwestycja maja do wyboru albo otrzymywanie miesięcznej zapłaty za dzierżawę gruntu albo otrzymanie udziałów w inwestycji. Zatem zyski trafiają do większej części społeczeństwa niż to ma miejsce w energetyce dużych korporacji energetycznych. Inwestycje takie, gdy tylko zaczynają działać są opodatkowywane przynosząc dodatkowe zyski dla lokalnych społeczności.
Społeczne.
Środkowy zachód oraz Wielka Równina w Stanach Zjednoczonych są idealne do wykorzystywania przez społeczne elektrownie wiatrowe, w związku z ich wysoką podatnością na susze. Elektrownie wykorzystujące paliwa kopalne zużywają duże ilości wody do celów chłodniczych, co jest krzywdzące dla społeczności lokalnych, gdy panuje susza. Turbiny wiatrowe nie zużywają wody, w związku z ich niewielką produkcją ciepła w czasie generowania prądu elektrycznego. Elektrownie wiatrowe dodają prąd do sieci elektrycznych co zmniejsza zapotrzebowanie na ropę lokalnych społeczności, w szczególności do produkcję energii elektrycznej. Ogólnie społeczna energia wiatrowa może zmniejszyć zależność społeczności od ropy, jednak w związku z subsydiami, może znacząco wpłynąć na wzrost kosztów korzystania z elektryczności.
Środowiskowe.
W porównaniu do wpływu środowiskowego tradycyjnych źródeł energii, wpływ energii wiatrowych jest relatywnie niewielki. Energia wiatrowa nie zużywa jakiegokolwiek paliwa oraz nie powoduje zanieczyszczeń powietrza, w przeciwieństwie do kopalnych źródeł energii. Energia zużyta do wyprodukowania i transportu materiałów jest równa tej wiatrowej nowo wyprodukowanej w ciągu zaledwie kilku miesięcy. Mimo że farma wiatrowa może zajmować ogromny obszar ziemi, wiele sposobów wykorzystania ziemi takich, jak np. rolnictwo nie jest w tym wypadku wykluczone, poza tylko małymi obszarami fundamentów turbiny i wykorzystywanych na infrastrukturę, których użycie nie jest możliwe.
Istnieją również raporty, mówiące o wskaźniku śmiertelności ptaków i nietoperzy, przy turbinach wiatrowych podobnie jak raporty dotyczące innych sztucznych konstrukcji. Skala wpływu środowiskowego może lub nie być istotna, w zależności od okoliczności. Ochrona i zmniejszanie ofiar wśród dzikich zwierząt, oraz ochrona torfowisk, wpływa na lokalizacje i wykorzystywanie turbin wiatrowych i jest przedmiotem analizy w ocenie oddziaływania na środowisko.
Istnieją również anegdotyczne raporty dotyczące negatywnego efektu hałasu na ludzi, którzy żyją bardzo blisko turbin wiatrowych. Zrecenzowane badania generalnie nie potwierdzają takich przypuszczeń.
Ekonomiczne
Turbiny wiatrowe mogą mieć negatywny wpływ na turystykę w społecznościach, które czerpią korzyści ze swojego okolicznego krajobrazu poprzez przyciąganie turystów. Wiele osób ocenia turbiny wiatrowe, jako nieatrakcyjne i może być zniechęcone do odwiedzania danego regionu w związku z występowaniem wiatraków. Istnieje również możliwość, że turbiny wiatrowe mogą obniżyć wartość nieruchomości w okolicznym obszarze. Obniżka taka nie występuje jednak za każdym razem.
Zielony Instytut wskazuje na skutki społeczne, gospodarcze i ekologiczne wdrażania społecznej energetyki odnawialnej w kampanii informacyjno-promocyjnej „Demokracja energetyczna”.

</doc>
<doc id="2926292" url="https://pl.wikipedia.org/wiki?curid=2926292" title="Víctor Mañón">
Víctor Mañón

Víctor Omar Mañón Barrón (ur. 6 lutego 1992 w Celayi) – meksykański piłkarz występujący na pozycji prawego skrzydłowego, obecnie zawodnik Celayi.
Kariera klubowa.
Mañón jest wychowankiem akademii juniorskiej klubu CF Pachuca, do którego pierwszej drużyny został włączony przez szkoleniowca Enrique Mezę. W meksykańskiej Primera División zadebiutował 8 września 2007 w wygranym 2:1 spotkaniu z Cruz Azul, w wieku zaledwie piętnastu lat, siedmiu miesięcy i dwóch dni, dzięki czemu został najmłodszym piłkarzem w historii ligi meksykańskiej (rekord ten został później pobity przez Martína Galvána). W 2008 roku triumfował z Pachucą w najbardziej prestiżowych rozgrywkach kontynentu – Pucharze Mistrzów CONCACAF, zaś w 2009 roku zajął drugie miejsce w rozgrywkach kwalifikacyjnych do Copa Libertadores – InterLidze. W wiosennym sezonie Clausura 2009 wywalczył natomiast z ekipą Mezy tytuł wicemistrza Meksyku. Premierowego gola w najwyższej klasie rozgrywkowej strzelił 5 września 2009 w wygranej 4:0 konfrontacji z Jaguares. W 2010 roku ponownie wygrał północnoamerykańską Ligę Mistrzów, dwukrotnie uczestniczył również w Klubowych Mistrzostwach Świata (2008 – czwarte miejsce, 2010 – piąte miejsce). Nie potrafił jednak wywalczyć sobie pewnego miejsca w wyjściowym składzie i na boiskach pojawiał się sporadycznie, będąc głębokim rezerwowym.
Latem 2011 Mañón udał się na półroczne wypożyczenie do drugoligowego zespołu Indios de Ciudad Juárez, gdzie pełnił rolę najskuteczniejszego gracza drużyny, po czym klub ten został rozwiązany, a on sam – również na zasadzie wypożyczenia – został wypożyczony do trzecioligowej filii Pachuki – Titanes de Tulancingo. Tam również był czołowym strzelcem i kluczowym graczem ekipy, w sezonie Clausura 2012 wygrywając z nią rozgrywki Segunda División. Po powrocie do Pachuki jego rola nie uległa zmianie – wciąż nie mógł liczyć na grę w pierwszej drużynie, wobec czego w lipcu 2013 został wypożyczony do beniaminka pierwszej ligi – zespołu Tiburones Rojos de Veracruz. Tam spędził jako rezerwowy kolejne dwa lata (jego wypożyczenie po roku zostało przedłużone), nie odnosząc większych sukcesów, po czym udał się na wypożyczenie do drugoligowego Celaya FC ze swojego rodzinnego miasta.
Kariera reprezentacyjna.
W 2009 roku Mañón został powołany przez szkoleniowca José Luisa Gonzáleza Chinę do reprezentacji Meksyku U-17 na Mistrzostwa Ameryki Północnej U-17. Tam jako kluczowy gracz formacji ofensywnej wystąpił we wszystkich trzech spotkaniach w pełnym wymiarze czasowym, zdobywając gola w konfrontacji z Trynidadem i Tobago (7:0), zaś jego zespół, pełniący wówczas rolę gospodarzy, z kompletem zwycięstw ukończył turniej na pierwszym miejscu w grupie; faza pucharowa rozgrywek została odwołana ze względu na wybuch epidemii świńskiej grypy w Meksyku. Kilka miesięcy później znalazł się w składzie na Mistrzostwa Świata U-17 w Nigerii, gdzie również miał pewne miejsce w wyjściowym składzie i rozegrał wszystkie cztery mecze (z czego wszystkie w pierwszej jedenastce), natomiast Meksykanie odpadli wówczas z juniorskiego mundialu w 1/8 finału, ulegając po serii rzutów karnych Korei Płd. (1:1, 3:5 k).

</doc>
<doc id="2926293" url="https://pl.wikipedia.org/wiki?curid=2926293" title="Kotowania">
Kotowania

Kotowania (ukr. Котоване, "Kotowane") – wieś na Ukrainie w rejonie drohobyckim należącym do obwodu lwowskiego.

</doc>
<doc id="2926294" url="https://pl.wikipedia.org/wiki?curid=2926294" title="FIS Marathon Cup 2009/2010">
FIS Marathon Cup 2009/2010

Sezon 2009/2010 FIS Marathon Cup rozpoczął się 13 grudnia 2009 roku włoskim maratonem La Sgambeda, a zakończył 20 marca 2010 roku norweskim Birkebeinerrennet.
Obrońcami tytułu byli: Szwedka Jenny Hansson wśród kobiet oraz Włoch Marco Cattaneo wśród mężczyzn. W tym sezonie Hansson obroniła wywalczony rok wcześniej tytuł, a wśród mężczyzn zwyciężył inny reprezentant Włoch - Fabio Santus.

</doc>
<doc id="2926295" url="https://pl.wikipedia.org/wiki?curid=2926295" title="Nannostomus simplex">
Nannostomus simplex



</doc>
<doc id="2926296" url="https://pl.wikipedia.org/wiki?curid=2926296" title="Nannostomus beckfordi surinami">
Nannostomus beckfordi surinami



</doc>
<doc id="2926297" url="https://pl.wikipedia.org/wiki?curid=2926297" title="Nannostomus aripirangensis">
Nannostomus aripirangensis



</doc>
<doc id="2926298" url="https://pl.wikipedia.org/wiki?curid=2926298" title="Nannostomus aripiragensis">
Nannostomus aripiragensis



</doc>
<doc id="2926299" url="https://pl.wikipedia.org/wiki?curid=2926299" title="Nannostomus anomalus">
Nannostomus anomalus



</doc>
<doc id="2926300" url="https://pl.wikipedia.org/wiki?curid=2926300" title="Aleksander Casiraghi">
Aleksander Casiraghi



</doc>
<doc id="2926304" url="https://pl.wikipedia.org/wiki?curid=2926304" title="SM U-52">
SM U-52

SM U-52 – niemiecki okręt podwodny typu "U-51" zbudowany w Kaiserliche Werft w Gdańsku w latach 1915-1916. Wodowany 8 grudnia 1915 roku, wszedł do służby w Cesarskiej Marynarce Wojennej 16 marca 1916 roku. Służbę rozpoczął w I Flotylli, a jego dowódcą został kapitan Hans Walther. U-48 w czasie czterech patroli zatopił 2 okręty wojenne o łącznej wyporności BRT jeden uszkodził, 30 statków o pojemności BRT oraz cztery uszkodził. 25 maja 1916 roku okręt został przydzielony do II Flotylli. 
Pierwszym zatopionym statkiem był brytyjski niewielki trawler HMT Onward o pojemności BRT, co nastąpiło 11 lipca 1916 roku w okolicach Aberdeen. 19 sierpnia 1917 roku U-52 zatopił HMS Nottingham, brytyjski lekki krążownik o wyporności BRT. W wyniku ataku zginęło 38 członków załogi. 
25 listopada 1916 roku U-52 zatopił francuski pancernik Suffren o wyporności BRT. Okręt został zatopiony w wyniku ataku torpedowego około 90 mil na zachód od Lizbony. W wyniku ataku okręt zatonął w ciągu paru minut. Nikt z 648 członków załogi nie ocalał. 
24 lipca 1917 roku w czasie patrolu w okolicy wyspy Fair w archipelagu Szetlandów, U-52 storpedował brytyjski okręt podwodny HMS C34. Zginęła prawie cała załoga łącznie z dowódcą Lt. I. S. Jeffersonem, ocalał tylko jeden marynarz, który został wyłowiony przez załogę okrętu U-52.
21 listopada 1918 roku U-52 został poddany marynarce Zjednoczonego Królestwa. W 1922 roku okręt został zniszczony.

</doc>
<doc id="2926306" url="https://pl.wikipedia.org/wiki?curid=2926306" title="Mason Ruffner">
Mason Ruffner

Mason Ruffner (ur. 29 listopada 1954 w Fort Worth) – amerykański wokalista, gitarzysta i autor tekstów tworzący w nurcie bluesa i blues rocka.
Życiorys.
Mason Ruffner urodził się w Fort Worth w stanie Teksas w ortodoksyjnej rodzinie wyznania protestanckiego. Muzyką i grą na gitarze zainteresował się w wieku 14 lat, kiedy po raz pierwszy usłyszał Jimmy'ego Reeda występującego na żywo w lokalnym klubie "Skyliner Club". W wieku 17 lat przeniósł się południowej Kalifornii, gdzie zaznał życia zupełnie odmiennego od tego, co wpajano mu w dzieciństwie: kobiety, alkohol, narkotyki oraz muzyka. Porzucił jednak taki styl życia i powrócił do rodzinnego Teksasu, gdzie inspirowany takimi muzykami, jak Jimi Hendrix, czy Bob Dylan zaczął tworzyć własne utwory w nurcie bluesa. Inspirował się też poetami: Rimbaud, Baudelaire i Lautreamont, a także malarzami takimi, jak Vincent van Gogh i Paul Gauguin.
W 1977 roku Mason Ruffner przeniósł się Nowego Orleanu, gdzie w "Club 544" grał z takimi muzykami, jak Memphis Slim, czy John Lee Hooker. W czasie jednego z klubowych występów został dostrzeżony przez wysłanników CBS Records, co zaowocowało profesjonalnym kontraktem z wytwórnią płytową.
Mason Ruffner rozpoczął karierę muzyczną od wydania albumu pod tytułem "Mason Ruffner" w 1985 roku. Grał w tym czasie jako support przed koncertami Jimmy'ego Page'a i zespołu The Firm. Przełomem w jego karierze było wydanie albumu "Gypsy Blood" w 1987 roku, zawierającego takie przeboje jak: tytułowy "Gypsy Blood", "Dancin' on Top of the World", czy "Distant Thunder". Zdobyty dzięki płycie rozgłos pozwolił na wspólne występy na scenie z takimi muzykami i grupami jak: Crosby, Stills and Nash, U2, Ringo Starr, czy Dave Edmunds. Mason Ruffner brał także udział w projekcie "Live at the War Memorial".
Mason Ruffner jest też cenionym muzykiem sesyjnym. Współuczestniczył w nagraniu albumu "Oh Mercy" Boba Dylana i płyty Daniela Lanoisa, "Acadie". Współtworzył także utwór "Angel Love" dla Carlosa Santany, z którym też wielokrotnie koncertował.
Teledysk do utworu "Dancin' on Top of the World" z płyty "Gypsy Blood" został nagrany na dachu nieistniejącej już południowej wieży World Trade Center (WTC 2) w Nowym Jorku.
Sukcesy.
Największy sukces odniosła druga płyta Masona Ruffnera, wydana w 1987 roku, "Gypsy Blood". Album dotarł w tymże roku do 80. miejsca na liście The Billboard 200, natomiast tytułowy singiel osiągnął 11-te miejsce na liście pisma Billboard w kategorii "Mainstream Rock". Utwór "Gypsy Blood" został także użyty w ścieżce dźwiękowej filmu Stalowe magnolie i sprzedał się jako singiel w ponad 250 000 egzemplarzy.

</doc>
<doc id="2926307" url="https://pl.wikipedia.org/wiki?curid=2926307" title="Hélio Gomes">
Hélio Gomes

Hélio Gomes (ur. 27 grudnia 1984) – portugalski lekkoatleta specjalizujący się w biegach średniodystansowych.
W 2003 startował na mistrzostwach Europy juniorów w Tampere. Dziesiąty zawodnik w biegu na 1500 metrów podczas uniwersjady w Belgradzie (2009). W tym samym roku zdobył srebro igrzysk Luzofonii. W 2012 zajął 4. miejsce na 1500 metrów podczas mistrzostw Europy w Helsinkach. Szósty zawodnik halowych mistrzostw Starego Kontynentu z 2013. Uczestnik mistrzostw Europy w Amsterdamie (2016), odpadając w eliminacjach.
Wielokrotny medalista mistrzostw Portugalii oraz reprezentant kraju na drużynowych mistrzostwach Europy i w meczach międzypaństwowych.

</doc>
<doc id="2926308" url="https://pl.wikipedia.org/wiki?curid=2926308" title="Mokrzany">
Mokrzany

Mokrzany – wieś na Ukrainie w rejonie drohobyckim należącym do obwodu lwowskiego.

</doc>
<doc id="2926315" url="https://pl.wikipedia.org/wiki?curid=2926315" title="Anita Pádár">
Anita Pádár

Anita Pádár (ur. 30 marca 1979 w Karcag) – węgierska piłkarka grająca na pozycji napastnika.
Kariera klubowa.
Piłkę nożną rozpoczęła uprawiać w swoim rodzinnym mieście Karcag. W wieku 14 lat w drużynie Szolnok TE zadebiutowała w najwyższej klasie rozgrywkowej na Węgrzech. W 1994 roku przeszła do László Kórház SC z którym zdobyła w pierwszym sezonie tytuł mistrzyni Węgier. W 1997 roku występowała w Íris SC w którym zdobyła cztery bramki, po czym wróciła do drużyny László z którym w trzech kolejnych sezonach zdobyła kolejne mistrzostwa. W 2000 roku przeszła do zespołu Renova FC z którym zdobyła wicemistrzostwo Węgier. Od 2001 do 2011 roku występowała w najbardziej utytułowanym zespole Węgier - 1. FC Femina z którym zdobyła sześć tytułów mistrza Węgier oraz jeden puchar Węgier. Od sezonu 1998/1999 nie przerwanie królowa strzelczyń ligi. Zdobywczyni ponad 600 bramek w lidze, co czyni ją rekordzistką rozgrywek. Po problemach finansowych klubu "Femina" przeniosła się do MTK Budapest FC.
Od 2003 występuje również w halowej wersji piłki nożnej tj. futsalu.
Kariera reprezentacyjna.
Pádár raz pierwszy została powołana w 1995 roku, krótko po jej szesnastych urodzinach. 6 marca 2013 roku w meczu o Puchar Algarve przeciwko Meksykankom zagrała w swoim setnym spotkaniu w reprezentacji. 

</doc>
<doc id="2926320" url="https://pl.wikipedia.org/wiki?curid=2926320" title="Stupnica (wieś)">
Stupnica (wieś)

Stupnica – wieś na Ukrainie w rejonie drohobyckim należącym do obwodu lwowskiego.

</doc>
<doc id="2926324" url="https://pl.wikipedia.org/wiki?curid=2926324" title="Konrad Mastyło">
Konrad Mastyło

Konrad Mastyło (ur. 11 lutego 1960 w Stalowej Woli) – polski muzyk, kompozytor, pianista, organista, pedagog.
Życiorys.
Wychował się w Stalowej Woli. Ukończył Szkołę Muzyczną im. I.J. Paderewskiego. Od czasu wizyty w kościele pod wezwaniem Świętej Trójcy w Rudniku stał się miłośnikiem muzyki organowej. Jego dziadek Franciszek Mastyło przez 50 lat był organistą w Biszczy. W 1979 roku zdał maturę w Liceum Ogólnokształcącym im. Komisji Edukacji Narodowej. Jest absolwentem Akademii Muzycznej w Krakowie.
Od wielu lat jest pianistą Piwnicy pod Baranami. Był członkiem zespołu Marka Grechuty – Anawa. Współpracuje m.in. z Jackiem Wójcickim, Anną Szałapak, Beatą Rybotycką, Elzbietą Towarnicką, Ireną Santor, Zbigniewem Preisnerem, Przemysławem Brannym.
Od wielu lat związany z teatrem STU jako pianista i aktor („Szczęśliwe dni” S. Beckett, „Sonata Belzebuba” S.I. Witkiewicz).
16 października 2009 roku otrzymał tytuł VI Ambasadora Stalowej Woli. Uroczyste nadanie tytułu miało miejsce podczas benefisu Mastyły w Miejskim Domu Kultury jego rodzinnego miasta. Wydarzenie to zgromadziło tłumy ludzi i odbiło się szerokim echem w życiu kulturalnym miasta. Wystąpili m.in. Grzegorz Turnau, Zbigniew Wodecki, Beata Rybotycka, Zbigniew Preisner, Skaldowie, Jacek Wójcicki, Kuba Badach. Organizatorzy otrzymali kulturalną nagrodę wręczaną przez prezydenta miasta – Gałązkę Sosny. Konrad Mastyło chętnie przyjeżdża do Stalowej Woli na występy (m.in. koncert z okazji 60. rocznicy nadania praw miejskich w 2005 roku, Koncert Dobroczynny w 2007 roku), ale także prywatnie. Uczestniczy w życiu kulturalnym Stalowej Woli. Jest autorem muzyki do hymnu miasta.
Obecnie mieszka w Krakowie i pracuje jako wykładowca w Państwowej Wyższej Szkole Teatralnej im. Ludwika Solskiego oraz nauczyciel w Staromiejskim Centrum Kultury Młodzieży.
W 2016 roku został odznaczony brązowym medalem „Zasłużony Kulturze Gloria Artis”.
Osiągnięcia.
Jest wykonawcą muzyki do wielu znanych filmów i seriali, m.in.:
oraz do spektakli teatralnych z muzyką Zygmunta Koniecznego, Jana Kantego Pawluśkiewicza, Zbigniewa Preisnera.

</doc>
<doc id="2926328" url="https://pl.wikipedia.org/wiki?curid=2926328" title="Bilinka Mała">
Bilinka Mała

Bilinka Mała (ukr. Мала Білина, "Mała Biłyna") – wieś na Ukrainie w rejonie samborskim należącym do obwodu lwowskiego.

</doc>
<doc id="2926330" url="https://pl.wikipedia.org/wiki?curid=2926330" title="Brzegi (rejon samborski)">
Brzegi (rejon samborski)

Brzegi – wieś na Ukrainie w rejonie samborskim należącym do obwodu lwowskiego.

</doc>
<doc id="2926335" url="https://pl.wikipedia.org/wiki?curid=2926335" title="ČT4 Sport">
ČT4 Sport



</doc>
<doc id="2926337" url="https://pl.wikipedia.org/wiki?curid=2926337" title="Krużyki">
Krużyki

Krużyki – wieś na Ukrainie w rejonie samborskim należącym do obwodu lwowskiego, nad Dniestrem.

</doc>
<doc id="2926338" url="https://pl.wikipedia.org/wiki?curid=2926338" title="Roberto Zárate">
Roberto Zárate

Roberto Héctor Zárate (ur. 15 grudnia 1932 w Buenos Aires, zm. 6 listopada 2013) – argentyński piłkarz, grający podczas kariery na pozycji napastnika.
Kariera klubowa.
Roberto Zárate rozpoczął karierę w klubie River Plate w 1950. Z River Plate pięciokrotnie zdobył mistrzostwo Argentyny 1952, 1953, 1955, 1956 i 1957. W 1957 z 22 bramkami na koncie był królem strzelców ligi argentyńskiej. W latach 1960-1969 występował w CA Banfield. Z Banfield awansował do pierwszej ligi w 1962. Ogółem w latach 1950-1969 rozegrał w lidze argentyńskiej 287 meczów, w których strzelił 91 bramek.
Kariera reprezentacyjna.
W reprezentacji Argentyny Zárate zadebiutował 15 lutego 1956 w przegranym 0:1 meczu z Urugwajem w Mistrzostwach Ameryki Południowej. Na turnieju w Urugwaju Argentyna zajęła drugie miejsce a Zárate wystąpiłtylko w tym meczu. W 1963 po raz drugi wystąpił w Mistrzostwach Ameryki Południowej, na którym Argentyna zajęła trzecie miejsce. Na turnieju wystąpił we wszystkich sześciu meczach z Kolumbią, Peru, Ekwadorem, Brazylią, Boliwią i Paragwajem, którym był jego ostatnim meczem w reprezentacji. 
Ogółem w barwach "albicelestes" wystąpił w 14 meczach, w których strzelił 6 bramek.

</doc>
<doc id="2926340" url="https://pl.wikipedia.org/wiki?curid=2926340" title="Omar Camporese">
Omar Camporese

Omar Camporese (ur. 8 maja 1968 w Bolonii) – włoski tenisista, reprezentant w Pucharze Davisa, olimpijczyk.
Kariera tenisowa.
Karierę zawodową Camporese rozpoczął w 1987 roku, a zakończył w 2001 roku. W grze pojedynczej wygrał przez ten czas 2 turnieje rangi ATP World Tour oraz osiągnął 1 finał.
W grze podwójnej triumfował w 5 turniejach kategorii ATP World Tour, a także doszedł do 4 finałów.
W Pucharze Davisa swoje pierwsze powołanie otrzymał w lutym 1989 roku podczas rywalizacji 1 rundy grupy światowej przeciwko Szwecji. Mecz przeciwko Mikaelowi Pernforsowi wygrał w trzech setach. Łącznie w reprezentacji zagrał w 21 pojedynkach singlowych, z których 12 wygrał oraz w 9 spotkaniach deblowych, z których 6 zwyciężył.
Camporese 2 razy startował w igrzyskach olimpijskich, w Barcelonie (1992) i Atlancie (1996). W Barcelonie odpadł w 1 rundzie konkurencji singla i debla, natomiast w Atlancie dochodził do 2 rundy gry pojedynczej i podwójnej.
W rankingu gry pojedynczej Camporese najwyżej był na 18. miejscu (10 lutego 1992), a w klasyfikacji gry podwójnej na 27. pozycji (13 stycznia 1992).

</doc>
<doc id="2926342" url="https://pl.wikipedia.org/wiki?curid=2926342" title="Praca Ręczna w Szkole">
Praca Ręczna w Szkole

Praca Ręczna w Szkole – czasopismo metodyczne, wydawane jako kwartalnik w Warszawie w latach 1927-1939.
Kwartalnik „Praca Ręczna w Szkole” powstał w 1927 z inicjatywy inż. Władysława Przanowskiego – dyrektora Państwowego Instytutu Robót Ręcznych w Warszawie (PIRR). Pismo było organem Towarzystwa Miłośników Robót Ręcznych – skupiającego wykładowców, słuchaczy, absolwentów Instytutu oraz nauczycieli robót ręcznych. Redaktorem był Władysław Przanowski, w skład Komitetu redakcyjnego wchodzili: Wiktoria Dybowska, Hanna Sadowska, Zygmunt Andrzejewski (wicedyrektor PIRR), Wacław Radwan i Antoni Wójtów. Większość artykułów wyszła spod pióra wykładowców Państwowego Instytutu Robót Ręcznych, przede wszystkim dyrektora Instytutu - Władysława Przanowskiego oraz Wincentego Czerwińskiego, Ignacego Hubera, Walentego Czyżyckiego, Stanisława Gabriela, Aleksandra Ligaszewskiego, Piotra Pietrzykowskiego, Marii Vogelsang (Soczyńskiej), Antoniego Wójtowa, prezentujących swoje doświadczenia dydaktyczne w Instytucie. Zamieszczane w piśmie artykuły metodyczne stały się podstawą wydanych podręczników i opracowań zwartych.
W pierwszym numerze kwartalnika jego redaktor Władysław Przanowski pisał: "(...) głównym jego zadaniem będzie pomagać w pracy nauczycielom, uczącym robót ręcznych w szkołach". (...) "Służenie radami i wskazówkami nauczycielom robót ręcznych będzie naszym celem głównym, lecz nie jedynym. Starać się będziemy, aby i nauczyciele przedmiotów matematyczno-przyrodniczych znaleźli w piśmie naszym wskazówki, jak należy sporządzać własnymi siłami różnego rodzaju pomoce naukowe. Będziemy również myśleć o tych naszych czytelnikach", (...) "którzy pragną przyczynić się do szerzenia umiejętności technicznych w naszym społeczeństwie".
Pismo zawierało stałe rubryki: "Kronika Instytutu", "Z terenu pracy nauczycieli zajęć praktycznych", "Przegląd książek i czasopism".
Pismo drukowane było w nakładzie 2500 egzemplarzy, odznaczało się elegancką szatą graficzną, zawierało liczne ilustracje i fotografie towarzyszące zamieszczanym tekstom. Stronę graficzna pisma konsultowali Bonawentura Lenart i Wacław Radwan, decydowali o doborze czcionki (początkowo elzewir), rodzaju papieru, układzie kolumn i wyglądzie strony tytułowej.
Redakcja i administracja mieściły się w siedzibie PIRR w Warszawie, przy ul. Górczewskiej nr 8.
Po śmierci Władysława Przanowskiego redakcję czasopisma objął Stanisław Malec – nowy dyrektor PIRR. W 1937 r. ukazał się potrójny numer specjalny - 1-3, poświęcony w całości zmarłemu założycielowi pisma – zawierający jego życiorys, wspomnienia, fragmenty artykułów, spis publikacji i liczne fotografie.

</doc>
<doc id="2926345" url="https://pl.wikipedia.org/wiki?curid=2926345" title="Shine (utwór muzyczny Natálii Kelly)">
Shine (utwór muzyczny Natálii Kelly)

Shine – utwór austriackiej piosenkarki Natálii Kelly, wydany 11 stycznia 2013 i umieszczony na albumie studyjnym pt. "Natália Kelly". Piosenkę stworzyli Andreas Grass, Nikola Paryla, Alexander Kahr i Natália Kelly.
Utwór wygrał w finale programu "Österreich rockt den Song Contest", zostając propozycją reprezentującą Austrię w 58. Konkursie Piosenki Eurowizji organizowanym w Malmö. 14 maja został zaprezentowany w pierwszym półfinale konkursu i zajął 14. miejsce, nie kwalifikując się do finału, .
Utwór dotarł do 26. miejsca listy sprzedaży w Austrii.

</doc>
<doc id="2926353" url="https://pl.wikipedia.org/wiki?curid=2926353" title="Gábor Egressy">
Gábor Egressy

Gábor Egressy (ur. 11 lutego 1974 w Budapeszcie) – węgierski piłkarz grający na pozycji lewego pomocnika.
Kariera klubowa.
Swoją karierę piłkarską Egressy rozpoczął w klubie Újpest FC z Budapesztu. W 1993 roku awansował do kadry pierwszej drużyny i w sezonie 1993/1994 zadebiutował w nim w pierwszej lidze węgierskiej. W Újpeście występował do końca sezonu 1995/1996. Latem 1996 przeszedł do BVSC, a na początku 1997 roku został piłkarzem MTK Budapest. W sezonie 1997/1998 zdobył z nim Puchar Węgier. W sezonie 1998/1999 grał w Diósgyőri VTK, a w sezonie 1999/2000 ponownie występował w MTK, z którym został wicemistrzem kraju i sięgnął po krajowy puchar.
Latem 2000 roku Egressy został piłkarzem Kispest-Honvéd. Natomiast na początku 2001 roku przeszedł do Zalaegerszegi TE. W sezonie 2001/2002 wywalczył z nim mistrzostwo Węgier. W sezonie 2004/2005 występował w Diósgyőri VTK.
Latem 2005 roku Egressy trafił do Admiry Wacker Mödling. W sezonie 2006/2007 występował w dwóch klubach: najpierw Diagoras Rodos, a następnie w SC Ritzing, w którym zakończył karierę.
Kariera reprezentacyjna.
W reprezentacji Węgier Egressy zadebiutował 10 kwietnia 1996 roku w przegranym 1:4 towarzyskim meczu z Chorwacją, rozegranym w Osijeku. W swojej karierze grał na Igrzyskach Olimpijskich w Atlancie oraz w: eliminacjach do MŚ 1998, do Euro 2000 i do MŚ 2002. Od 1996 do 2001 roku rozegrał w kadrze narodowej 21 meczów i zdobył 1 gola.

</doc>
<doc id="2926361" url="https://pl.wikipedia.org/wiki?curid=2926361" title="Hubarka bengalska">
Hubarka bengalska

Hubarka bengalska ("Houbaropsis bengalensis") – gatunek dużego ptaka z rodziny dropi (Otididae), będący jedynym przedstawicielem rodzaju Houbaropsis. Występuje w północnej części subkontynentu indyjskiego oraz, w niewielkiej liczbie, w Kambodży (głównie w prowincji Kampong Thum). Ze względu na szybki zanik siedlisk lęgowych jest to gatunek krytycznie zagrożony wyginięciem, a jego populacja w ostatnich latach gwałtownie spada.
Charakterystyka.
Jedynym podobnym gatunkiem jest występująca również w Indiach hubarka długoczuba, choć jest to ptak znacznie mniejszy.
Systematyka.
Miano „hubarki” otrzymały dwa indyjskie gatunki mniejszych dropi. Drugi z nich, hubarka długoczuba ("Sypheotides indicus"), był wcześniej zaliczany do tego samego rodzaju, jednak dokładniejsze badania skłoniły naukowców do wyróżnienia dwóch monotypowych rodzajów, choć uważanych za blisko spokrewnione. Wyróżniono dwa podgatunki "H. bengalensis":
Status i zagrożenia.
Hubarka bengalska jest gatunkiem skrajnie zagrożonym wyginięciem. Mimo wysiłków podejmowanych w celu zapewnienia jego ochrony, zarówno w Indiach, w Nepalu jak i w Kambodży populacja tego gatunku wciąż spada. Liczebność jest trudna do oszacowania ze względu na skryty tryb życia tych ptaków i ich płochliwość. Obecnie stan populacji określa się na poziomie 350–1500 osobników. Przyczyną wymierania hubarki jest ubywanie odpowiednio dzikich siedlisk oraz fragmentaryzacja populacji. Hubarka bengalska, w odróżnieniu od wielu innych gatunków dropi nie toleruje długotrwałej obecności człowieka i nie przystosowała się do życia na obszarach regularnie wykorzystywanych rolniczo.

</doc>
<doc id="2926364" url="https://pl.wikipedia.org/wiki?curid=2926364" title="Houbaropsis bengalensis">
Houbaropsis bengalensis



</doc>
<doc id="2926373" url="https://pl.wikipedia.org/wiki?curid=2926373" title="Zadębie (Skierniewice)">
Zadębie (Skierniewice)

Zadębie − dzielnica Skierniewic położona w południowej części miasta.
Charakter dzielnicy.
Dzielnica charakteryzuje się wyłącznie zabudową domów jednorodzinnych. Zadębie jest największym skupiskiem wybudowanych domów jednorodzinnych w całym mieście Skierniewic.
W dzielnicy znajdują się sklepy, apteki, przychodnia lekarska oraz Kościół pod wezwaniem Miłosierdzia Bożego.
Komunikacja.
Zadębie ma połączenia z centrum, Osiedlem Widok, dworcem PKP oraz z dzielnicą Rawka Miejskich Zakładów Komunikacyjnych Skierniewice - linie nr 1, 5, 7, Z.
Rekreacja.
We wschodniej części Zadębia przepływa rzeka Skierniewka, gdzie znajduje się ośrodek rekreacyjny: plaża, przystań dla łódek, kajaków, rowerów wodnych w okresie letnim.

</doc>
<doc id="2926375" url="https://pl.wikipedia.org/wiki?curid=2926375" title="Arcyksiążę Rudolf">
Arcyksiążę Rudolf



</doc>
<doc id="2926377" url="https://pl.wikipedia.org/wiki?curid=2926377" title="%">
%



</doc>
<doc id="2926380" url="https://pl.wikipedia.org/wiki?curid=2926380" title="Martyna Galewicz">
Martyna Galewicz

Martyna Galewicz (ur. 29 stycznia 1989 w Zakopanem) – polska biegaczka narciarska, zawodniczka klubu LKS Poroniec Poronin.
Kariera.
Po raz pierwszy na arenie międzynarodowej Martyna Galewicz pojawiła się 30 grudnia 2005 w Zakopanem podczas zawodów Slavic Cup w sprincie stylem dowolnym, gdzie zajęła 21. miejsce na 29 startujących zawodniczek.
W Pucharze Świata zadebiutowała w Gällivare na dystansie 10 km stylem dowolnym gdzie zajęła 80. miejsce. Od 24 listopada jest komentatorką biegów narciarskich na antenie Eurosport.

</doc>
<doc id="2926381" url="https://pl.wikipedia.org/wiki?curid=2926381" title="Bel Raggio">
Bel Raggio

Bel Raggio. Rossini Arias – album polskiej sopranistki Aleksandry Kurzak, z ariami Gioacchino Rossiniego. Został wydany w 2013 roku przez brytyjską firmę fonograficzną Decca. Śpiewaczce towarzyszy orkiestra Sinfonia Varsovia, którą dyryguje Pier Giorgio Morandi. W dwóch nagraniach artystce towarzyszy bas-baryton Artur Ruciński. Album wydano w formatach CD i digital download. W Polsce płyta ukazała się w 2 wersjach: międzynarodowej i polskiej.

</doc>
<doc id="2926391" url="https://pl.wikipedia.org/wiki?curid=2926391" title="Szmul Zygelbojm">
Szmul Zygelbojm



</doc>
<doc id="2926394" url="https://pl.wikipedia.org/wiki?curid=2926394" title="Śmierć Zygelbojma">
Śmierć Zygelbojma



</doc>
<doc id="2926402" url="https://pl.wikipedia.org/wiki?curid=2926402" title="Olita Arena">
Olita Arena

Olita Arena – hala sportowa w Olicie, na Litwie. Została otwarta 1981 roku, a w 2009 rozpoczęto jej rekonstrukcję, która została zakończona pod koniec 2010 roku. Oficjalnie otwarta 12 lutego 2011 roku.
Na Mistrzostwach Europy w koszykówce w 2011 roku rozegrano na niej spotkania grupy C.

</doc>
<doc id="2926411" url="https://pl.wikipedia.org/wiki?curid=2926411" title="Ed Danowski">
Ed Danowski

Edward Frank Danowski (ur. 30 września 1911 w Jamesport, zm. 1 lutego 1997 w Nowym Jorku) – amerykański futbolista polskiego pochodzenia. Grał na pozycji quarterback w NFL dla New York Giants (1934-1941). Absolwent Fordham University. Dwukrotny mistrz ligi (1934, 1938). Wybrany do All-Star (1938) oraz trzykrotnie do All-Pro (1935, 1937, 1938).
Ojciec Anton był polskim emigrantem. Wychowywał się na farmie w Aquebogue jako jeden z 15 dzieci, jego rodzice uprawiali kalafior i ziemniaki. W szkole średniej Riverhead High School uprawiał futbol, koszykówkę i baseball. W 1934 poślubił Josepine Sobocinski. Podczas kariery zawodniczej skończył studia nauczycielskie na Columbia University. W 1942 wstąpił do marynarki wojennej, służył na Hawajach i Guam do 1945 roku. Po powrocie z wojny prowadził zajęcia z wychowania fizycznego oraz trenował futbol w Haverstraw, zarzucił je dość szybko, gdy jego macierzysta uczelnia Fordham postanowiła wznowić program futbolowy. W 1947 jego asystentem był Vince Lombardi, którzy przeniósł się w wyniku niechęci między nimi w następnym sezonie do West Point. W 1954 "Big Ed" złożył rezygnację. Po zakończeniu pracy na uczelni przeniósł się East Meadow junior high school, gdzie przez 23 lata był nauczycielem wychowania fizycznego i trenerem. Na emeryturze wraz z żoną Josephine przeniósł się Patchogue, gdzie na dwóch akrach ziemi zajął się uprawą.
Zmarł w lutym 1997 w wyniku powikłań choroby Alzheimera. Syn John Danowski jest głównym trenerem lacrosse'a na Duke University, wnuk Matt Danowski zawodnikiem Charlotte Hounds z Major League Lacrosse.

</doc>
<doc id="2926412" url="https://pl.wikipedia.org/wiki?curid=2926412" title="Edward Danowski">
Edward Danowski



</doc>
<doc id="2926419" url="https://pl.wikipedia.org/wiki?curid=2926419" title="Praca Ręczna w Szkole (czasopismo)">
Praca Ręczna w Szkole (czasopismo)



</doc>
<doc id="2926429" url="https://pl.wikipedia.org/wiki?curid=2926429" title="Adax">
Adax

Adax – marka komputerów, tabletów i powiązanych z tymi urządzeniami akcesoriów. Istnieje na polskim rynku od 1993 roku. Jej aktualnym właścicielem i producentem urządzeń IT sprzedawanych pod tą marką jest spółka Integrit S.A. Z kolei dystrybutorem sprzętu ADAX jest firma INCOM Group S.A. Obie spółki są powiązane kapitałowo.
Początkowo marka Adax należała do spółki Centrum Komputerowe Adax, która to z kolei była własnością przedsiębiorstwa JTT. Z powodu kłopotów, w jakie popadła firma JTT, w lutym 2005 r. CK Adax zostało sprzedane prywatnemu inwestorowi. 8 września 2006 roku Incom, nowy właściciel marki zapowiedział jej powrót na rynek. W 2011 roku pod marką ADAX wprowadzono na polski rynek tablety lokalnego producenta z systemem Android.
W ofercie produktów informatycznych pod marką ADAX znajdują się komputery osobiste, tablety i serwery. Największym użytkownikiem komputerów ADAX w Polsce jest Zakład Ubezpieczeń Społecznych, który korzysta z ponad 35 000 komputerów desktop ADAX dostarczonych w latach 2009-2014.

</doc>
<doc id="2926431" url="https://pl.wikipedia.org/wiki?curid=2926431" title="Jan Rak (polityk)">
Jan Rak (polityk)

Jan Rak (ur. 19 grudnia 1906 w Chańczy, zm. 13 czerwca 1968) – polski działacz ruchu ludowego, starosta buski.
Życiorys.
Urodził się w rodzinie chłopskiej. Po ukończeniu Szkoły Rolniczej w Puławach, kontynuował naukę w gimnazjum w Staszowie. W 1922 r. wstąpił do ZMW RP „Wici” a w 1924 r. został członkiem Polskiego Stronnictwa Ludowego „Wyzwolenie”. Za działalność w Niezależnej Partii Chłopskiej został aresztowany i skazany na 5 lat więzienia.
Tuż przed uchwyceniem przez armię czerwoną przyczółka sandomierskiego w zagrodzie Jana Raka w Chańczy odbyło się 23 lipca 1944 r. pierwsze posiedzenie konspiracyjnej Kieleckiej Wojewódzkiej Rady Narodowej z udziałem około 30 delegatów, wśród których byli m.in. Józef Ozga Michalski, Józef Maślanka i Franciszek Kucybała. Pod koniec okupacji Jan Rak organizował konspiracyjną Powiatową Radę Narodową w Stopnicy. 31 sierpnia 1944 r. został mianowany starostą powiatu stopnickiego z siedzibą w Rytwianach, a po 13 stycznia 1945 r. został starostą powiatowym w Busku Zdroju. Funkcję tę pełnił do 1946 r. Po 1949 r. nie prowadził działalności politycznej. Zmarł 13 czerwca 1968 r.

</doc>
<doc id="2926433" url="https://pl.wikipedia.org/wiki?curid=2926433" title="Ławryszew">
Ławryszew



</doc>
<doc id="2926434" url="https://pl.wikipedia.org/wiki?curid=2926434" title="Michaił Mołotkowski">
Michaił Mołotkowski

Michaił Grigorjewicz Mołotkowski, ros. Михаил Григорьевич Молотковский (ur. w 1887 r. w Kuzemenie w guberni witebskiej, zm. 20 września 1937 r. w miejscu egzekucji Kommunarka pod Moskwą) – rosyjski rewolucjonista, wojskowy (podporucznik), radziecki dyplomata i funkcjonariusz służb specjalnych.
Ukończył gimnazjum. Od 1905 r. pracował jako urzędnik. Jednocześnie wstąpił do Partii Socjalistów-Rewolucjonistów (tzw. eserowców). W 1915 r. został zmobilizowany do armii rosyjskiej. Służył jako praporszczik w Irkucku. W 1917 r. został członkiem miejscowej Rady Delegatów Żołnierskich. Wszedł też w skład Okręgowego Biura Wschodniej Syberii. Od końca maja do poł. lipca 1918 r. pełnił funkcję osobistego adiutanta gen. Aleksieja N. Griszyna-Ałmazowa, który dowodził Samodzielną Armią Zachodnio-Syberyjską. Następnie był zastępcą szefa jednego z wydziałów oddziału wojskowo-historycznego sztabu Samodzielnej Armii Zachodnio-Syberyjskiej. W poł. września tego roku został awansowany do stopnia podporucznika. W tym czasie zerwał kontakty z partią eserowców, przechodząc na stronę grupy oficerów współpracujących w Omsku z bolszewikami. Od pocz. 1919 r. ukrywał się w związku z planowanym aresztowaniem przez „kołczakowców”. Przedostał się na Daleki Wschód, gdzie prowadził przygotowania do wybuchu powstania przeciwko Białym. Krótko przebywał w japońskiej niewoli. Z polecenia Dalkomparta w 1921 r. wyjechał przez USA do Europy Wschodniej. Aresztowano go w Czechosłowacji. Wyszedł na wolność dzięki pomocy sowieckiej misji w Pradze, po czym powrócił do Rosji Sowieckiej. W styczniu 1922 r. został przyjęty do Rosyjskiej Partii Komunistycznej (bolszewików). W tym samym czasie został funkcjonariuszem INO CzeKa. W 1923 r. skierowano go do Finlandii jako pracownika poselstwa politycznego Rosji Sowieckiej. Od 1924 r. pełnił funkcję 2 sekretarza poselstwa politycznego na Łotwie, zaś od 1925 r. w Polsce. W 1928 r. został attaché ambasady ZSRR w Grecji. We wszystkich tych krajach prowadził nielegalną działalność wywiadowczą. W 1929 r. powrócił do Moskwy, po czym w 1930 r. stanął na czele 3 wydziału INO OGPU. Następnie kierował Oddziałem Zagranicznym NKWD Obwodu Leningradzkiego. Po zabójstwie Siergieja M. Kirowa na pocz. grudnia 1934 r., został na pocz. 1935 r. zastępcą szefa Oddziału Specjalnego NKWD Kazachskiej Socjalistycznej Republiki Radzieckiej. Doszedł do stopnia porucznika bezpieczeństwa państwowego. W poł. lipca 1937 r. został aresztowany przez NKWD. Po procesie skazano go na karę śmierci wykonaną przez rozstrzelanie 20 września tego roku.

</doc>
<doc id="2926435" url="https://pl.wikipedia.org/wiki?curid=2926435" title="Kondracka Kopka">
Kondracka Kopka

Kondracka Kopka (ok. 1770 m) – kopka w północnej grani Kopy Kondrackiej, znajdująca się pomiędzy Kondracką Przełęczą (1725 m) i Wyżnią Kondracką Przełęczą (1765 m), nad którą wznosi się zaledwie kilka metrów. Jest w większości zarośnięta kosodrzewiną, miejscami trawiasta i piarżysta. Jej wschodnie stoki opadają do Piekła w Dolinie Kondratowej, zachodnie do Wyżniego w Dolinie Małej Łąki. Do tej ostatniej doliny z Kondrackiej Kopki opada krótka grzęda oddzielająca dwa żleby opadające ze stoków poniżej przełęczy Kondrackiej i Wyżniej Kondrackiej. Żleby te poniżej grzędy łączą się z sobą, tworząc Głazisty Żleb. W przeciwległe stoki pomiędzy Kondracką Kopką a Giewontem wcina się Kurski Żleb.
Szlak turystyczny z Przełęczy Kondrackiej na Giewont omija wierzchołek Kondrackiej Kopki od prawej (wschodniej) strony. Dawniej stoki Kondrackiej Kopki były bardziej trawiaste i piarżyste, kosodrzewina bowiem wycinana była przez pasterzy. Od czasów zniesienia pasterstwa jej stoki ponownie zaczyna porastać właściwa dla tego piętra roślinności kosodrzewina. Kondracka Kopka zbudowana jest z piaskowców kwarcytowych, których rumowiska pokryte właściwymi dla tego podłoża gatunkami porostów wyróżniają się z generalnie wapiennego otoczenia.

</doc>
<doc id="2926436" url="https://pl.wikipedia.org/wiki?curid=2926436" title="Leonhard Pohl">
Leonhard Pohl

Leonhard „Leo” Pohl (ur. 18 lipca 1929 w Olsztynie, zm. 23 kwietnia 2014 w Pfungstadt) – zachodnioniemiecki lekkoatleta (sprinter), medalista olimpijski z 1956.
Startował w mistrzostwach Europy w 1954 w Bernie, gdzie zajął 4. miejsce w biegu na 100 metrów, odpadł w eliminacjach biegu na 200 metrów, a sztafeta 4 × 100 metrów z jego udziałem została zdyskwalifikowana w eliminacjach.
Zdobył brązowy medal w sztafecie 4 × 100 metrów na igrzyskach olimpijskich w 1956 w Melbourne startując we wspólnej reprezentacji olimpijskiej Niemiec. Sztafeta biegła w składzie: w składzie: Lothar Knörzer, Pohl, Heinz Fütterer i Manfred Germar. Na tych samych igrzyskach startował w biegu na 200 metrów, ale odpadł w półfinale.
Pohl był wicemistrzem RFN w biegach na 100 i na 200 metrów w 1954 oraz brązowym medalistą na tych dystansach w 1955 i 1957.
14 października 1956 biegł na trzeciej zmianie zachodnioniemieckiej sztafety 4 × 100 metrów (przed nim biegli Lothar Knörzer i Manfred Steinbach, a po nim Manfred Germar), która ustanowiła wynikiem 40,0 rekord kraju i rekord Europy w tej konkurencji.
W 1957 otrzymał Srebrny Liść Laurowy.
Był zawodnikiem klubu TSV Pfungstadt.

</doc>
<doc id="2926445" url="https://pl.wikipedia.org/wiki?curid=2926445" title="Richard Dix">
Richard Dix

Richard Dix (właśc. Ernst Carlton Brimmer; ur. 18 lipca 1893 w Saint Paul, zm. 20 września 1949 w Los Angeles) – amerykański aktor filmowy.
Nagrody i nominacje.
Za rolę Yancey’a Cravata w filmie "Cimarron" (1931) został nominowany do Oscara.

</doc>
<doc id="2926448" url="https://pl.wikipedia.org/wiki?curid=2926448" title="Wacław Berka">
Wacław Berka

Wacław Rudolf Gustaw Berka, ps. „Brodowicz”, „Wacław” (ur. 8 lipca 1894 w Warszawie, zm. sierpień 1944 w KL Sachsenhausen) – podpułkownik dyplomowany piechoty Wojska Polskiego.
Życiorys.
Syn Stanisława, obywatela niemieckiego, i Marii Viertel. Uczył się od 1906 w Gimnazjum im. Mikołaja Reja w Warszawie, a świadectwo dojrzałości otrzymał w 1914. Był członkiem Polskich Drużyn Strzeleckich. Przebywał na terenie Rosji w czasie I wojny światowej. Junkier Mikołajewskiej Szkoły Piechoty w Kijowie, w której był komendantem Polskiej Ligi Wojennej Walki Czynnej. W założonym w Kijowie Towarzystwie Wiedzy Wojskowej był członkiem zarządu. W I Korpusie Polskim na Wschodzie służył w 1918.
Od 10 marca do 1 października 1919 był słuchaczem Klasy „M” (klasa 13.) Szkoły Podchorążych Piechoty w Warszawie. Po jej ukończeniu był przydzielony na krótko do Francuskiej Misji Wojskowej, a następnie służył w 9 pułku piechoty Legionów.
13 października 1923 został przydzielony do Wyższej Szkoły Wojennej w Warszawie, w charakterze słuchacza V Kursu Normalnego. 1 października 1925, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału III Sztabu Generalnego. Następnie pełnił służbę w Biurze Ogólnoorganizacyjnym Ministerstwa Spraw Wojskowych, a później w 86 pułku piechoty na stanowisku dowódcy kompanii karabinów maszynowych. W 1932 był oficerem 15 pułku piechoty „Wilków” w Dęblinie, a od 1934 oficerem sztabu w Dowództwie 19 Dywizji Piechoty w Wilnie, a od 1936 oficerem Oddziału I Sztabu Głównego. Wiosną 1939 był w tym oddziale kierownikiem I Referatu Mobilizacyjnego. W 1936 awansował do stopnia majora z 120. lokatą w korpusie oficerów piechoty.
Od 1922 był członkiem komitetu redakcyjnego „Bellony”, a w 1928 sekretarzem redakcji „Przeglądu Piechoty”. W latach 1921–1922 pełnił funkcję sekretarza Towarzystwa Wiedzy Wojskowej, w latach 1922–1923 zastępcy sekretarza, a w latach 1925–1926 i 1927–1928 członka Zarządu Głównego.
Był encyklopedystą. Został wymieniony w gronie edytorów ośmiotomowej Encyklopedii wojskowej wydanej w latach 1931–1939 gdzie zredagował hasła związane z armiami obcymi.
Po agresji III Rzeszy na Polskę uczestniczył we wrześniu 1939 w obronie Lwowa. Brał udział 19 września w rozmowach z oficerami Armii Czerwonej jako tłumacz oraz wyznaczony na oficera łącznikowego do dalszych rozmów. Dostał się w dniu następnym do niewoli niemieckiej, ale zbiegł z niej po kilku dniach i przedostał się do Warszawy, w której zamieszkał przy ulicy Świętokrzyskiej pod przybranym nazwiskiem „Krajewski”.
Od października 1939 działał w konspiracji jako szef Oddziału II kolejno Dowództwa Głównego Służby Zwycięstwu Polski, Komendy Okupacji Niemieckiej i Komendy Głównej Związku Walki Zbrojnej. 1 lipca 1940 awansował do stopnia podpułkownika. Wiosną 1942 zapadł na gruźlicę i był zmuszony przekazać funkcję podpułkownikowi Marianowi Drobikowi, lecz pozostał konsultantem-doradcą nowego szefa Oddziału II Komendy Głównej Armii Krajowej.
W listopadzie 1943, gdy przebywał na leczeniu w otwockim sanatorium, został aresztowany, a następnie poddany śledztwu w siedzibie Gestapo przy Al. Szucha. Przebywał w ścisłej izolacji na Pawiaku, gdzie był torturowany. Według Andrzeja Kunerta został przewieziony do niemieckiego obozu koncentracyjnego KL Sachsenhausen i tam w sierpniu 1944 zamordowany.

</doc>
<doc id="2926449" url="https://pl.wikipedia.org/wiki?curid=2926449" title="Aleksandra Hanowerska">
Aleksandra Hanowerska



</doc>
<doc id="2926451" url="https://pl.wikipedia.org/wiki?curid=2926451" title="Charlotte Grimaldi (księżna Valentinois)">
Charlotte Grimaldi (księżna Valentinois)



</doc>
<doc id="2926456" url="https://pl.wikipedia.org/wiki?curid=2926456" title="Albert II Grimaldi (książę Monako)">
Albert II Grimaldi (książę Monako)



</doc>
<doc id="2926460" url="https://pl.wikipedia.org/wiki?curid=2926460" title="Chronicon Paschale">
Chronicon Paschale

Chronicon Paschale (Kronika Wielkanocna) – anonimowa kronika bizantyńska, powstała między 631 a 641 rokiem opisująca wydarzenia od początku świata, za który przyjęto po raz pierwszy erę bizantyńską, od 5507 do 627 roku po narodzeniu Jezusa Chrystusa.
Znana pod łacińskimi tytułami "Chronicon Paschale", "Chronicon Alexandrinum", "Chronicon Constantinopolitanum" i "Fasti Siculi" ("Epitomé chronòn") w polskojęzycznej literaturze pojawia się także jako "Kronika Wielkanocna". Nie zachowały się żadne informacje o jej autorze. Analiza treści "Kroniki" prowadzi do wniosku, że był duchownym. Kronika będąca bizantyńskim utworem o charakterze kompilacji powstała w otoczeniu Patriarchy Konstantynopola Sergiusza I za czasów cesarza Herakliusza (610-641). Obejmuje dzieje ówczesnego świata od Adama, protoplasty człowieka do 627 roku, na którym się urywa. W całości była doprowadzona do 629 roku. W późniejszym okresie dołączono do niej wykaz cesarzy od Cezara do Konstantyna IX Monomacha (1042 rok).
We wstępie autor zawarł dane dotyczące chronologii chrześcijańskiej i cyklu świąt wielkanocnych, od których pochodzi łacińska nazwa kroniki. Autor uznał stworzenie świata za początek ery rzymskiej (tym samym i bizantyńskiej) i jako pierwszy ustalił go na 21 marca 5507 roku. Szedł w tym za chiliastą Sekstusem Juliuszem Afrykańczykiem (II/III wiek), głoszącym, że świat ma istnieć 6000 lat, a ponieważ narodzenie Jezusa datował na 5500 rok, zapowiadał koniec świata w roku 500 po urodzeniu Chrystusa.
Źródłem dla autora była cytowana często całymi partiami Biblia, a także: "Kanony" Euzebiusza z Cezarei, "Kronika" Jana Malalasa, "O miarach i ciężarach" Epifaniusza z Salaminy, "Tablice Wielkanocne", aleksandryjskie i antiocheńskie akta męczenników oraz "Roczniki konsularne" dotyczące okresu republiki rzymskiej. Anonimowy autor do 532 roku oparł się głównie na "Kronice" Malalasa, którą, podobnie jak Jan z Nikiu, miejscami przepisywał dosłownie oraz na "Historii Kościoła" Euzebiusza z Cezarei. Lata 532-600 potraktował pobieżnie, dokładniej opisując dopiero czasy sobie współczesne: ostatnie lata panowania cesarza Maurycjusza, rządy cesarza Fokasa i 17 lat sprawowania władzy przez cesarza Herakliusza. Do najciekawszych partii dzieła należy opis najazdu Awarów na Trację w 617 roku i oblężenia Konstantynopola przez zjednoczone siły Persów, Awarów i Słowian w 626 roku.
Kronika stanowi wyraz prymitywnych zainteresowań historią szerszych warstw ludności. Przez cały okres istnienia Cesarstwa była ulubioną lekturą ze względu na wartkie opisy wydarzeń i prosty, potoczny język, nie pozbawiony zalet artystycznych. W braku krytycyzmu idzie w ślady Malalasa, powtarza też jego błędy i nieporozumienia dotyczące osób i wydarzeń. Utwór będąc chronologicznym zestawieniem wydarzeń, przedstawia wartość jako źródło historyczne okresu panowania wschodniorzymskich cesarzy Fokasa i Herakliusza. Po raz pierwszy ustala też początek ery bizantyńskiej (od czasów Adama) na rok 5507. Ze względu na swój wpływ na chronologię chrześcijańską "Kronika Wielkanocna" wymieniana jest obok "Historii Kościelnej" Euzebiusza z Cezarei i dzieł Georgiusa Syncellusa.

</doc>
<doc id="2926463" url="https://pl.wikipedia.org/wiki?curid=2926463" title="Jean-François Bachelot">
Jean-François Bachelot

Jean-François Bachelot (ur. 11 czerwca 1977 w Perpignan) – francuski tenisista.
Kariera tenisowa.
Karierę zawodową Bachelot rozpoczął w 1996 roku, a zakończył w 2007 roku. W grze pojedynczej wygrał dwa turnieje kategorii ATP Challenger Tour. W zawodach gry podwójnej, oprócz zwycięstw w rozgrywkach ATP Challenger Tour, osiągnął jeden finał rangi ATP World Tour.
W rankingu gry pojedynczej Bachelot najwyżej był na 134. miejscu (13 stycznia 2003), a w klasyfikacji gry podwójnej na 74. pozycji (14 lutego 2005).

</doc>
<doc id="2926466" url="https://pl.wikipedia.org/wiki?curid=2926466" title="Maria Grimaldi (Lotaryńska, księżna Monako)">
Maria Grimaldi (Lotaryńska, księżna Monako)



</doc>
<doc id="2926472" url="https://pl.wikipedia.org/wiki?curid=2926472" title="Łukasz Passi">
Łukasz Passi

Łukasz Passi (ur. 22 stycznia 1789 Bergamo, zm. 18 kwietnia 1866 w Wenecji) – włoski kaznodzieja, założyciel żeńskiego zgromadzenia zakonnego Sióstr Nauczycielek od św. Doroty w Wenecji, błogosławiony Kościoła katolickiego.
Łukasz Passi urodził się wielodzietnej rodzinie. Uczęszczał do miejscowego seminarium duchownego. 13 marca 1813 roku został wyświęcony na kapłana. Poświęcając się w swej pracy duszpasterskiej szczególnie dla młodzieży utworzył "Dzieło św. Doroty" dla dziewcząt oraz "Dzieło św. Rafała" dla chłopców, by umacniać ich wiarę w Jezusa Chrystusa. W 1838 roku założył zgromadzenie Sióstr Nauczycielek od św. Doroty, zwanych dorotankami z Wenecji.
Zmarł w wieku 77 lat.
Został beatyfikowany w dniu 13 kwietnia 2013 roku. W imieniu papieża Franciszka uroczystości przewodniczył kard. Angelo Amato SDB.

</doc>
<doc id="2926473" url="https://pl.wikipedia.org/wiki?curid=2926473" title="The New Normal">
The New Normal



</doc>
<doc id="2926475" url="https://pl.wikipedia.org/wiki?curid=2926475" title="House of Lies">
House of Lies



</doc>
<doc id="2926477" url="https://pl.wikipedia.org/wiki?curid=2926477" title="Partners">
Partners



</doc>
<doc id="2926484" url="https://pl.wikipedia.org/wiki?curid=2926484" title="Djúpumýra">
Djúpumýra

Djúpumýra lub Injector Arena – stadion piłkarski na Wyspach Owczych położony w mieście Klaksvík. Jego pojemność wynosi 3 000 miejsc. Na stadionie swoje mecze rozgrywa KÍ Klaksvík.

</doc>
<doc id="2926485" url="https://pl.wikipedia.org/wiki?curid=2926485" title="Mirosław Wajs">
Mirosław Wajs

Mirosław Wajs (mac. Мирослав Вајс; ur. 27 lipca 1979 w Skopju) – macedoński piłkarz grający na pozycji obrońcy. Obecnie jest zawodnikiem klubu Wardar Skopje.
Kariera piłkarska.
Wajs jest wychowankiem klubu Wardar Skopje. Już jako dziewiętnastolatek wyjechał do Chorwacji, by grać w Hajduku Split, a następnie HNK Rijeka. Po kilku latach spędzonych w tym kraju znalazł zatrudnienie w izraelskim Hapoel Beer Szewa, gdzie spędził sezon 2003–2004. Latem 2004 roku powrócił do Macedonii. Reprezentował barwy Rabotniczkiego Skopje, Wardaru Skopje, Metałurga Skopje, a od lata 2011 roku ponownie Wardaru.
Kariera reprezentacyjna.
Wajs w reprezentacji Macedonii zadebiutował 17 marca 2002 roku w towarzyskim meczu z Bośnią i Hercegowiną. Na boisku pojawił się w 90 minucie. Do tej pory rozegrał w niej dziewięć meczów (stan na 13 kwietnia 2013).

</doc>
<doc id="2926486" url="https://pl.wikipedia.org/wiki?curid=2926486" title="Stadion Djúpumýra">
Stadion Djúpumýra



</doc>
<doc id="2926487" url="https://pl.wikipedia.org/wiki?curid=2926487" title="FIS Marathon Cup 2008/2009">
FIS Marathon Cup 2008/2009

Sezon 2008/2009 FIS Marathon Cup rozpoczął się 14 grudnia 2008 roku włoskim maratonem La Sgambeda, a zakończył 21 marca 2009 roku norweskim Birkebeinerrennet.
Obrońcami tytułu byli: Rosjanka Tatjana Jambajewa wśród kobiet oraz Norweg Anders Aukland wśród mężczyzn. W tym sezonie triumfowali: Szwedka Jenny Hansson, a wśród mężczyzn zwyciężył reprezentant Włoch - Marco Cattaneo.

</doc>
<doc id="2926488" url="https://pl.wikipedia.org/wiki?curid=2926488" title="Portret Millieta, podporucznika żuawów">
Portret Millieta, podporucznika żuawów

Portret Millieta, podporucznika żuawów (hol. "De minnaar, portret van Paul-Eugène Milliet", ang: "Portrait of Milliet, Second Lieutenant of the Zouaves") – obraz olejny (nr kat.: F 473, JH 1588) namalowany przez Vincenta van Gogha pod koniec września 1888 podczas jego pobytu w miejscowości Arles. 
Okoliczności powstania obrazu.
Paul-Eugène Milliet (1863–1943) był synem żandarma wojskowego. Większość jego życia upłynęła pod znakiem służby wojskowej w żuawach, formacji lekkiej piechoty w ramach armii francuskiej. W 1888 jego pułk zatrzymał się tymczasowo w Arles po powrocie z kampanii w Tonkinie w ówczesnych Indochinach Francuskich. W czasie tej kampanii Milliet zachorował, a na południu Francji miał odbyć rekonwalescencję. Podczas pobytu w Arles zawarł znajomość z Vincentem van Goghiem, który w czerwcu napisał o tym fakcie do przyjaciela, Émile'a Bernarda:
Milliet interesował się rysunkiem i malarstwem. Obaj z van Goghiem spędzali wspólnie czas zwiedzając okolice Arles i dyskutując o sztuce. W sierpniu Milliet odbył krótką podróż do Paryża. Zabrał ze sobą trzydzieści sześć szkiców van Gogha, aby przekazać je bratu artysty, Theo. Resztę lata i początek jesieni spędził w Arles. 
Pod koniec września van Gogh rozpoczął malowanie portretu Millieta:
29 września portret był już gotowy.
Na początku listopada 1888 Milliet wyjechał do Algierii. W kolejnych latach służył w Tunezji, Algierii i Maroku. Brał też udział w I wojnie światowej. Odszedł z wojska w randze podpułkownika otrzymując order Legii Honorowej w klasie komandora. Zmarł w Paryżu, gdy ten był okupowany przez Niemców podczas II wojny światowej.
Opis.
Obraz przedstawiający podporucznika Millieta stanowi dość proste studium przedmiotu i jest bardzo typowy do podobnych portretów namalowanych przez van Gogha w czasie jego pobytu w Arles. Milliet ukazany został w mundurze z pamiątkowym medalem z jego ekspedycji do Tonkinu. Tło obrazu jest ciemnozielone, oddane szerokimi, mocnymi pociągnięciami pędzla. Jest ono stosunkowo proste (w porównaniu z bardziej kwiecistym i ozdobnym w charakterze tłem z portretu listonosza Roulina, namalowanego w tym samym czasie). Jedynym elementem dekoracyjnym jest gwiazda i półksiężyc, widoczne w prawym górnym rogu obrazu. Symbole te stanowiły herb regimentu żuawów, w którym służył Milliet.
Inne obrazy z żuawem jako motywem.
Oprócz portretu Millieta van Gogh sporządził trzy obrazy i dwa rysunki z żuawem jako motywem.

</doc>
<doc id="2926489" url="https://pl.wikipedia.org/wiki?curid=2926489" title="Oczyszczenie świątyni">
Oczyszczenie świątyni

Oczyszczenie świątyni – wydarzenie opisane w Ewangelii z udziałem Jezusa Chrystusa, mające miejsce w Jerozolimie przed Paschą żydowską. Pojawia się we wszystkich czterech Ewangeliach kanonicznych.
Umiejscowienie w czasie.
W Ewangeliach synoptycznych wydarzenie to ma miejsce w ostatnim roku życia Jezusa, a w Ewangelii Jana – na początku jego działalności publicznej. W związku z tym niektórzy uważają, że były to dwa osobne wydarzenia.
Przebieg wydarzenia.
Jezus odwiedza Świątynię Jerozolimską, zwaną Świątynią Heroda. Na jej dziedzińcu znajdowało się wiele zwierząt oraz stołów bankierów, którzy zamieniali monety greckie i rzymskie na monety żydowskie (jedyne, których można było używać podczas uroczystości świątynnych). Jezus był wzburzony tym widokiem na tyle, że sporządził bicz ze sznurków i wypędził zwierzęta oraz poprzewracał stoły bankierów i sprzedawców.
Według Ewangelii synoptycznych, Jezus zwracając się do kupców, cytował Księgę Izajasza i Jeremiasza:

</doc>
<doc id="2926490" url="https://pl.wikipedia.org/wiki?curid=2926490" title="Chill out">
Chill out



</doc>
<doc id="2926491" url="https://pl.wikipedia.org/wiki?curid=2926491" title="Í Fløtugerði">
Í Fløtugerði

Í Fløtugerði - stadion piłkarski w miejscowości Fuglafjørður, leżącej w północno-wschodniej części wyspy Eysturoy na Wyspach Owczych. Jego pojemność to 1200 miejsc, w tym 360 siedzących.
Historia.
15 listopada 1940 roku klub ÍF Fuglafjørður rozpoczął zakup ziemi w północnej części Fuglafjørður. W kolejnych latach jego władze pozyskały dofinansowania ze strony gminy oraz pożyczki, co zaowocowało oficjalnym otwarciem stadionu w roku 1956.
12 sierpnia 1979 padł rekord frekwencji na í Fløtugerði. Podczas meczu przeciwko TB Tvøroyri, wygranemu przez gospodarzy 3:1, na trybunach zebrało się ponad 1500 osób.
29 września 1985 roku stadion był gospodarzem finału Pucharu Wysp Owczych. NSÍ Runavík przegrał wówczas 2:4 z GÍ Gøta.
Stadion przebudowano w roku 2008.

</doc>
<doc id="2926492" url="https://pl.wikipedia.org/wiki?curid=2926492" title="Ustanowienie Eucharystii">
Ustanowienie Eucharystii

Ustanowienie Eucharystii – według doktryn ewangelickich i katolickiej Eucharystia została ustanowiona przez Jezusa Chrystusa podczas Ostatniej Wieczerzy spożytej z Apostołami w Wielki Czwartek.
W trakcie wieczerzy Chrystus łamał i rozdawał chleb ze słowami „Bierzcie i jedzcie, to jest Ciało moje” (Mt 26,26). Po wieczerzy podał Apostołom kielich wypełniony winem ze słowami „Pijcie z niego wszyscy, bo to jest moja Krew Przymierza, która za wielu będzie wylana na odpuszczenie grzechów” (Mt 26,27-28). Równoległe opisy ustanowienia Eucharystii znajdują się w pozostałych Ewangeliach synoptycznych (Mk 14,22-24; Łk 22,19-20) oraz w 1 Kor 11, 24-26.
Opisy ustanowienia.
Cztery fragmenty Nowego Testamentu mówią o Ostatniej Wieczerzy i ustanowieniu Eucharystii w trakcie jej trwania. Ze względu na podobieństwa i różnice, egzegeci uznają, że opisy są zapisem różnych tradycji liturgicznych sprawowania Eucharystii w lokalnych wspólnotach. Wyróżnia się dwie tradycje: antiocheńską i palestyńską. Opis ustanowienia Eucharystii według tradycji liturgicznej pochodzącej przypuszczalnie ze wspólnot z Antiochii oraz Azji Mniejszej znajduje się w Ewangelii św. Łukasza 22, 14-20 oraz we fragmencie z 1 Listu do Koryntian 11,23nn św. Pawła. Z kolei przypuszcza się, ze względu na styl zbliżony do aramejskiego, że według liturgicznej tradycji pochodzącej z Palestyny napisany został opis z Ewangelii św. Marka 14, 22-26 oraz Mateusza 26, 26-30. W tradycji antiocheńskiej, Jezus określa swoje ciało jako wydane. Kielich zaś, który staje się krwią Chrystusa, jest wyraźnie określony jako kielich po skończonej wieczerzy. Trzeci rytualny kielich żydowskiego sederu paschalnego, tradycyjnie zwany "kielichem błogosławieństwa" ( "kôs šel berākāh").

</doc>
<doc id="2926495" url="https://pl.wikipedia.org/wiki?curid=2926495" title="Henryk Bezeg">
Henryk Bezeg

Henryk Bezeg, wcześniej Filip Henryk Bezeg, ps. „Gil” (ur. 26 maja 1895 w Zahajpolu, zm. 19 maja 1979 w Warszawie) – podpułkownik intendentury Wojska Polskiego.
Życiorys.
Urodził się w rodzinie Alfreda i Heleny z Przybylskich. Podczas I wojny światowej, od sierpnia 1914, służył w Legionach Polskich. Ranny w 1915 (stracił oko). Studiował od 1917 na Politechnice Lwowskiej. Uczestnik obrony Lwowa w listopadzie 1918. Służył w batalionie zapasowym 5 pułku piechoty od 1919, a następnie w 1 pułku piechoty jako oficer gospodarczy. Referent finansowy w 1 Dywizji Piechoty Legionów od 1920, a w 1921 p.o. szefa, a później zastępca szefa intendentury w dywizji. Szef intendentury od 1921 2 Dywizji Piechoty Legionów, a w 1922 został ponownie szefem intendentury w 1 Dywizji Piechoty Legionów. Później był w Grodnie w Rejonowej Intendenturze, a następnie zastępca szefa intendentury Dowództwa Okręgu Korpusu Nr III. Słuchacz Wyższej Szkoły Intendentury w latach 1922–1924. Kierownik referatu mundurowego 9 Okręgowego Szefostwa Intendentury od 1924, a p.o. dowódcy i dowódca 9 batalionu administracyjnego od 1928. Kierownik referatu w sztabie Dowództwa Okręgu Korpusu Nr IX w 1931, a później szef Wydziału w KG Związku Strzeleckiego. W szefostwie intendentury Dowództwa Okręgu Korpusu Nr V od 1934. Przeniesiony do rezerwy w 1935.
Pracował w Ministerstwie Komunikacji, a w 1939 został p.o. dyrektora Centralnego Zaopatrzenia Materiałowego Polskich Kolei Państwowych.
Komendant miasta Małoryte we wrześniu 1939. Od 1939 (listopad–grudzień) był szefem Służby Intendentury w Dowództwie Głównym Służby Zwycięstwu Polski, Komendzie Głównej Związku Walki Zbrojnej Armii Krajowej do 1944. Brał udział w powstaniu warszawskim, a po jego upadku pracował w Kolejowej Opiece Społecznej.
Po wojnie pozostał w kraju. Był od 1945 dyrektorem Biura Aprowizacji i Zaopatrzenia Ministerstwa Komunikacji, a dyrektor Biura Gospodarki Materiałowej w tymże ministerstwie od 1949 z którego został zwolniony na emeryturę w 1951. Od 1961 pracował w Centralnym Ośrodku Badań i Rozwoju Kolejnictwa PKP. Na emeryturze od 1970 roku.

</doc>
<doc id="2926496" url="https://pl.wikipedia.org/wiki?curid=2926496" title="Słowackie Powstanie Narodowe">
Słowackie Powstanie Narodowe



</doc>
<doc id="2926498" url="https://pl.wikipedia.org/wiki?curid=2926498" title="Rząd Karla von Stremayra">
Rząd Karla von Stremayra

Rząd Karla Stremayra – prowizoryczny urzędniczy rząd austriacki, rządzący Cesarstwem Austriackim od 15 lutego do 12 sierpnia 1879.

</doc>
<doc id="2926512" url="https://pl.wikipedia.org/wiki?curid=2926512" title="Duńska Rodzina Królewska">
Duńska Rodzina Królewska



</doc>
<doc id="2926516" url="https://pl.wikipedia.org/wiki?curid=2926516" title="Mistrzostwa Świata Par Mieszanych w Curlingu 2013">
Mistrzostwa Świata Par Mieszanych w Curlingu 2013

Mistrzostwa Świata Par Mieszanych w Curlingu 2013 były 6. edycją zawodów, rozegrane zostały między 13 a 20 kwietnia 2013 w kanadyjskim Fredericton, na lodowisku Grant-Harvey Centre. Równocześnie odbyły się Mistrzostwa Świata Seniorów 2013.
Tytułów mistrzowskich bronili Szwajcarzy, którzy odpadli w ćwierćfinałach.
Złote medale zdobyli Węgrzy (Zsolt Kiss, Dorottya Palancsa) pokonując 8:7 Szwedów (Fredrik Hallstrom, Elisabeth Norredahl). Węgierscy zawodnicy przejęli 8. partię doprowadzając do dogrywki, którą również wygrali. Brązowe medale przypadły parze czeskiej (Tomáš Paul, Zuzana Hájková). W meczu o 3. miejsce Czesi pokonali 8:1 Norwegów (Magnus Nedregotten, Kristin Skaslien).
Round Robin.
Sesja 1..
13 kwietnia 2013; 9:00
Sesja 2..
13 kwietnia 2013; 12:30
Sesja 3..
13 kwietnia 2013; 16:30
Sesja 4..
13 kwietnia 2013; 20:00
Sesja 5..
14 kwietnia 2013; 8:00
Sesja 6..
14 kwietnia 2013; 11:15
Sesja 7..
14 kwietnia 2013; 14:30
Sesja 8..
14 kwietnia 2013; 17:45
Sesja 9..
14 kwietnia 2013; 21:00
Sesja 10..
15 kwietnia 2013; 9:00
Sesja 11..
15 kwietnia 2013; 12:30
Sesja 12..
15 kwietnia 2013; 16:00
Sesja 13..
15 kwietnia 2013; 19:30
Sesja 14..
16 kwietnia 2013; 8:00
Sesja 15..
16 kwietnia 2013; 11:15
Sesja 16..
16 kwietnia 2013; 14:30
Sesja 17..
16 kwietnia 2013; 17:45
Sesja 18..
16 kwietnia 2013; 21:00
Sesja 19..
17 kwietnia 2013; 9:00
Sesja 20..
17 kwietnia 2013; 12:30
Sesja 21..
17 kwietnia 2013; 16:00
Sesja 22..
17 kwietnia 2013; 19:30
Sesja 23..
18 kwietnia 2013; 8:00
Sesja 24..
18 kwietnia 2013; 11:15
Sesja 25..
18 kwietnia 2013; 14:30
Sesja 26..
18 kwietnia 2013; 17:45
Sesja 27..
18 kwietnia 2013; 21:00
Tie-breaker.
19 kwietnia 2013; 9:00
19 kwietnia 2013; 13:30
Play off.
Ćwierćfinały.
19 kwietnia 2013; 18:00
Półfinały.
20 kwietnia 2013; 11:00
Mały finał.
20 kwietnia 2013; 17:00
Finał.
20 kwietnia 2013; 17:00

</doc>
<doc id="2926517" url="https://pl.wikipedia.org/wiki?curid=2926517" title="Aborygenek lancetoczuby">
Aborygenek lancetoczuby

Aborygenek lancetoczuby ("Geophaps plumifera") – gatunek średniej wielkości ptaka z rodziny gołębiowatych (Columbidae). Występuje w Australii z wyjątkiem jej południowych i wschodnich części. Nie jest zagrożony wyginięciem.
Systematyka.
Wyróżniono następujące podgatunki:
Morfologia.
Długość ciała wynosi 20–24 cm, masa ciała: samce 73–130 g, samice 70–110 g. Rozpiętość skrzydeł 30–35 cm.
Aborygenek lancetoczuby posiada na głowie długi, rozwichrzony czub. Poza spodnimi częściami ciała w upierzeniu przeważa barwa rdzawa, co ułatwia mu maskowanie się. Przez oko biegnie czerwona pręga skórna. Ma białe pasy na policzkach, pod nimi szarą i czarną plamę. Na grzbiecie występują czarne i niebieskoszare pręgi. Dymorfizm płciowy nie jest wyraźny.
Ekologia.
Zasiedla suche, trawiaste tereny, z przewagą traw z rodzajów "Triodia" i "Plectrachne" (oba należą do rodziny wiechlinowatych), a także otwarte, zadrzewione tereny ze skałami.
Żywi się niemal wyłącznie nasionami traw, drzew, krzewów i ziół, jednak termity mogą stanowić ok. 4% jego diety. Spożywa głównie nasiona trawy "Triodia pungens" i "Cleome viscosa". Zbierane z ziemi nasiona eukaliptusów stanowią ok. 8% diety.
Gniazdo stanowi wgłębienie w ziemi, osłonięte skałą lub kępą trawy. Składa 2 białe jaja. Inkubacja trwa 16–18 dni.
Status.
Międzynarodowa Unia Ochrony Przyrody (IUCN) uznaje aborygenka lancetoczubego za gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity lub bardzo liczny. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny.

</doc>
<doc id="2926519" url="https://pl.wikipedia.org/wiki?curid=2926519" title="1 Lotnicza Eskadra Kierowania Ogniem Artylerii">
1 Lotnicza Eskadra Kierowania Ogniem Artylerii

1 Samodzielna Lotnicza Eskadra Kierowania Ogniem Artylerii (1 elkoa) – pododdział lotnictwa artylerii ludowego Wojska Polskiego.
Formowanie i zmiany organizacyjne.
W 1951 roku, w Modlinie, na bazie klucza lotniczego kierowania ogniem artylerii, powstała 1 Samodzielna Lotnicza Eskadra Kierowania Ogniem Artylerii. Etat 6/134 przewidywał 113 żołnierzy i 1 pracownika kontraktowego.
W 1952 roku eskadra została przebazowana na lotnisko w Bydgoszczy. 
Później stacjonowała na lotnisku w Inowrocławiu i działała na korzyść wojsk Pomorskiego Okręgu Wojskowego.
W roku 1955 jednostka została przemianowana na 1 Samodzielną Eskadrę Lotnictwa Artyleryjskiego i weszła w podporządkowanie 3 Korpusu Lotnictwa Mieszanego.
W 1957 roku eskadra została rozformowana.

</doc>
<doc id="2926522" url="https://pl.wikipedia.org/wiki?curid=2926522" title="Wiktor Czerniawski">
Wiktor Czerniawski

Wiktor Czerniawski (ur. w Batajsku, zm. 1977 w ZSRR) – radziecki generał major służący w LWP.
Życiorys.
Po ukończeniu w 1920 roku 6 klas gimnazjum wstąpił do Armii Czerwonej i brał udział w wojnie domowej. 1920-1921 skończył kursy artylerii w Charkowie i został dowódcą plutonu artylerii lekkiej, 1923-1924 skończył kursy dowódców artylerii w Leningradzie i został dowódcą zwiadu w dywizjonie 25 Czapajewskiej Dywizji Strzeleckiej. W latach 1927-1928 i 1929-1931 zastępca dowódcy 20 Samodzielnej Baterii Artylerii Przeciwlotniczej, następnie szef sztabu, a od końca 1932 dowódca samodzielnego dywizjonu szkolnego obrony przeciwlotniczej (OPL). Od marca 1935 wykładał taktykę na kursach artylerii przeciwlotniczej. Od jesieni 1941 słuchacz kursów doskonalenia oficerów artylerii przeciwlotniczej, potem dowódca pułku. 
Walczył na Froncie Południowo-Zachodnim. Od czerwca 1943 dowódca 57 Dywizji Artylerii Przeciwlotniczej, od lutego 1946 zastępca dowódcy 52 Dywizji w 8 Gwardyjskiej Armii Północnej Grupy Wojsk Armii Radzieckiej w Niemczech. 
W maju 1949 prezydium Rady Ministrów ZSRR mianowało go generałem majorem. 10 maja 1950 został skierowany do służby w Wojsku Polskim jako zastępca szefa artylerii WP ds. artylerii przeciwlotniczej i inspektor Obrony Przeciwlotniczej. W 1952 otrzymał nagrodę rzeczową, zegarek, od ministra obrony narodowej. 
Pod koniec 1953 zakończył służbę w WP i wrócił do ZSRR. Później studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie.

</doc>
<doc id="2926524" url="https://pl.wikipedia.org/wiki?curid=2926524" title="Pieces of a Man (album AZ)">
Pieces of a Man (album AZ)

Pieces of a Man – drugi album studyjny amerykańskiego rapera AZ.

</doc>
<doc id="2926525" url="https://pl.wikipedia.org/wiki?curid=2926525" title="Samuraj (film 1955)">
Samuraj (film 1955)



</doc>
<doc id="2926530" url="https://pl.wikipedia.org/wiki?curid=2926530" title="Pomnik Jakowa Swierdłowa w Jekaterynburgu">
Pomnik Jakowa Swierdłowa w Jekaterynburgu

Pomnik Jakowa Swierdłowa w Jekaterynburgu (ros. Памятник Якову М. Свердлову) – pomnik znajdujący się w Jekaterynburgu, w obwodzie swierdłowskim. Przedstawia on Jakowa Swierdłowa, bolszewicką głowę państwa sowieckiego w latach 1917-1919. Odsłonięty w 1927 roku.
Historia.
Pomnik Jakowa Swierdłowa w Jekaterynburgu położony jest w centrum miasta, w rejonie oktiabrskim, przy prospekcie Lenina. Umiejscowiony został pomiędzy dwoma ważnymi budynkami użyteczności publicznej, siedzibą Uralskiego Uniwersytetu Federalnego im. Borysa Jelcyna i gmachem Jekaterynburskiego Teatru Opery i Baletu. Jakow Swierdłow przebywał na ziemi uralskiej w latach 1905–1906, a już po przewrocie bolszewickim i zakończeniu rosyjskiej wojny domowej sowieckie władze miasta zaczęły planować uhonorowanie zmarłego niedawno Swierdłowa. W marcu 1923 roku na spotkaniu władz partyjnych padła oficjalna propozycja wystawienia Jakowowi Swierdłowowi pomnika.
W tym samym roku rozpisano oficjalny konkurs na jego projekt. Na czele komisji konkursowej stanął węgierski działacz rewolucyjny, Béla Kun, który kierował wówczas komórką do spraw agitacji i propagandy przy uralskim biurze Rosyjskiej Partii Komunistycznej (bolszewików). Nadesłane projekty nie znalazły uznania wśród członków komisji (niektóre z nich zachowały się jednak do dziś) i ostatecznie zdecydowano się zwrócić o pomoc do specjalistów z Leningradu. Jeszcze w 1919 roku na miejscu dzisiejszego pomnika stanęła stela poświęcona Komunie Paryskiej. W 1927 roku władze Swierdłowska zdecydowały o zastąpieniu jej pomnikiem Jakowa Swierdłowa, bolszewickiego patrona miasta. Do wykonania pomnika wytypowany został leningradzki duet, rzeźbiarz M. J. Charłamow (М. Я. Харламов) i projektant S. W. Dombrowski (С. В. Домбровский). Rzeźbę wykonano w leningradzkich zakładach Krasnyj Wyborżec. W celu konstrukcji pomnika zebrano łącznie około 200 tysięcy rubli. Jest ona przykładem charakterystycznego dla lat dwudziestych XX wieku stylu romantyczno-rewolucyjnego, który cieszył się popularnością w ówczesnej sowieckiej architekturze.
Pomnik został odsłonięty 15 lipca 1927 roku i uświetnić miał on ósmą rocznicę odbicia miasta z rąk białej armii dowodzonej przez Aleksandra Kołczaka. Uroczystości przewodniczył Nikołaj Szwernik, pełniący w tamtym czasie funkcję sekretarza uralskiego komitetu Wszechzwiązkowej Komunistycznej Partii (bolszewików).
Charakterystyka.
Wykonana z brązu rzeźba przedstawiająca Jakowa Swierdłowa mierzy 3,93 metry wysokości. Swierdłow, znany orator, został przedstawiony w czasie jednej ze swych mów skierowanych do uralskich robotników. Jego prawa ręka jest uniesiona, rysy postaci są żywe, co całości dodawać ma dynamizmu. Postać Swierdłowa odwzorowana została w jego słynnej skórzanej kurtce. Figura działacza bolszewickiego została umieszczona na skraju szarego głazu z szartaskiego granitu. Łączna wysokość pomnika wynosi 5,20 metry. Na cokole wyryta została następująca inskrypcja:
Pomnik w czasach sowieckich był jednym z symboli miasta. Po rozpadzie Związku Radzieckiego zachowanie pomnika Swierdłowa, obarczanego odpowiedzialnością za mord Mikołaja II i rodziny cesarskiej, a także prześladowania Kozaków, uważane jest w niektórych kręgach za kontrowersyjne. Pomnik był parokrotnie celem aktów wandalizmu, m.in. oblewano go farbą.

</doc>
<doc id="2926533" url="https://pl.wikipedia.org/wiki?curid=2926533" title="Lavonne Idlette">
Lavonne Idlette

Lavonne Celeste Idlette (ur. 31 października 1985 w Miami) – dominikańska lekkoatletka specjalizująca się w biegu na 100 metrów przez płotki. Okazjonalnie występuje także w sztafecie 4 × 100 metrów. Do 1 lipca 2009 reprezentowała Stany Zjednoczone.
Tuż po zmianie barw narodowych w 2009 zajęła 6. miejsce na mistrzostwach Ameryki Środkowej i Karaibów. W 2011 weszła w skład dominikańskiej sztafety 4 × 100 metrów, która zajęła 5. miejsce na mistrzostwach Ameryki Środkowej i Karaibów, ustanawiając przy okazji rekord kraju na tym dystansie (44,68). Bez powodzenia startowała w tym samym roku na mistrzostwach świata w Daegu (2011). Ósma zawodniczka igrzysk panamerykańskich w Guadalajarze. W 2012 sięgnęła po brąz mistrzostw ibero-amerykańskich w Barquisimeto. W tym samym roku startowała na igrzyskach olimpijskich w Londynie. Brązowa medalistka mistrzostw Ameryki Środkowej i Karaibów w 2013. W 2014 zdobyła złoto w biegu na 100 metrów przez płotki, a z koleżankami z reprezentacji sięgnęła po srebro w sztafecie 4 × 100 metrów podczas mistrzostw ibero-amerykańskich.
Medalistka mistrzostw Dominikany. Stawała także na podium otwartych mistrzostw Kuby oraz tamtejszej olimpiady narodowej.

</doc>
<doc id="2926536" url="https://pl.wikipedia.org/wiki?curid=2926536" title="Armjankowci">
Armjankowci

Armjakowci (bułg. "Армянковци") – wieś podlegająca administracyjnie pod obszar wsi Belica, w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś zamieszkiwała 1 osoba.

</doc>
<doc id="2926542" url="https://pl.wikipedia.org/wiki?curid=2926542" title="Team Novo Nordisk">
Team Novo Nordisk

Team Novo Nordisk () – amerykańska zawodowa grupa kolarska z siedzibą w Atlancie. Założona w 1993 roku jako Navigators-Cannondale. W sezonie 2013 zarejestrowana w dywizji UCI Professional Continental Teams.
Sponsorem tytularnym grupy jest duńska firma farmaceutyczna Novo Nordisk.
Historia.
Sezon 2013.
Grupa, która przez wiele lat ścigała się jako Team Type 1 w sezonie 2013 pozyskała nowego sponsora, Novo Nordisk. Głównym celem ekipy na ten sezon jest skompletowanie kadry składającej się z kolarzy chorych na cukrzycę i start w Tour de France 2013.

</doc>
<doc id="2926544" url="https://pl.wikipedia.org/wiki?curid=2926544" title="Apoloniusz Czernów">
Apoloniusz Czernów

Apoloniusz Czernów (ur. 3 stycznia 1929 w Dawiedzinach, zm. 1 lutego 2018 w Janowie Lubelskim) – polski lotnik i wojskowy, generał brygady pilot Sił Zbrojnych PRL i RP, doktor nauk wojskowych (1977).
Życiorys.
Młodość.
Urodził się w Dawiedzinach w powiecie Brasławskim, w województwie wileńskim jako syn Feliksa (1903–1939), wachmistrza Wojska Polskiego i osadnika wojskowego, oraz Marii z domu Iwanowskiej (1909–1945). Jego ojciec zginął podczas kampanii wrześniowej w czasie walk z Niemcami nad rzeką Narwią. W kwietniu 1940 jako uczeń szkoły podstawowej został deportowany z rodziną do Kazachstanu, gdzie pracował jako traktorzysta w kołchozie. Podczas zesłania zmarła jego matka. W czerwcu 1946 powrócił do kraju i podjął pracę robotnika w cukrowni w Myśliborzu. W 1949 ukończył tamtejsze Liceum Matematyczno-Fizyczne dla pracujących.
Służba wojskowa.
1 września 1949 wstąpił do Oficerskiej Szkoły Lotniczej w Dęblinie, którą skończył 15 lipca 1951. Zawodową służbę wojskową rozpoczął na stanowisku instruktora pilotażu w Oficerskiej Szkole Lotniczej nr 5 w Radomiu. Od 16 marca 1953 był dowódcą klucza w 1. eskadrze OSL Nr 5, na lotnisku w Tomaszowie Mazowieckim. W latach 1953–1956 studiował w Akademii Sztabu Generalnego w Rembertowie. Uczelnię skończył z wyróżnieniem. Po studiach został zastępcą dowódcy eskadry lotniczej w 3. pułku lotnictwa myśliwskiego we Wrocławiu, a następnie starszym nawigatorem pułku. Od 9 października 1958 do 8 października 1959 był dowódcą 3. pułku lotnictwa myśliwskiego we Wrocławiu. 9 października 1959 został starszym nawigatorem 3. Korpusu Obrony Przeciwlotniczej Obszaru Kraju we Wrocławiu. Od 22 listopada 1961 do 7 października 1968 był starszym nawigatorem Wojsk Obrony Powietrznej Kraju. Ukończył podyplomowe studia operacyjno-strategiczne w Akademii Sztabu Generalnego WP. 16 lipca 1969 został zastępcą szefa Sztabu Wojsk Obrony Powietrznej Kraju. Funkcję tę pełnił do 1 sierpnia 1972. Od 2 sierpnia 1972 był zastępcą do spraw liniowych dowódcy 3. Korpusu OPK we Wrocławiu (funkcję pełnił do 31 grudnia 1975). Od 1 stycznia 1976 do 15 lipca 1977 był ponownie zastępcą szefa Sztabu Wojsk Obrony Powietrznej Kraju.
Był głównym nawigatorem podczas defilad lotniczych 22 lipca 1964 w Warszawie i 22 lipca 1965 w Gdańsku. 
W 1977 obronił pracą doktorską w ASG WP pt. „Problemy podziału kompetencji między poszczególne szczeble dowodzenia wojsk OPK w świetle perspektywy rozwoju środków walki i automatyzacji” napisaną wspólnie z płk. Bohdanem Lipowskim i ppłk. Ryszardem Zalewskim. Promotorem pracy był płk doc. dr Jan Uchański. W grudniu 1977 Rada Naukowa Akademii Sztabu Generalnego WP w Warszawie nadała mu stopień doktora nauk wojskowych. Uchwałą Rady Państwa nr 69/78 z 5 października 1978 awansowany do stopnia generała brygady. Nominację wręczył mu 7 października w Belwederze przewodniczący Rady Państwa prof. Henryk Jabłoński. Od 15 lipca 1977 do 31 grudnia 1985 dowodził 3. Korpusem OPK. Od 2 stycznia 1986 do 2 lutego 1990 attaché wojskowy przy ambasadzie polskiej w Moskwie. Po powrocie ze służby dyplomatycznej, do 15 listopada 1991 sprawował funkcję pełnomocnika ministra obrony narodowej ds. pracowników cywilnych. Z tego stanowiska odszedł w stan spoczynku. W 1992 był konsultantem w Ministerstwie Współpracy Gospodarczej z Zagranicą.
Emerytura.
22 listopada 1994 wraz z kolegami zorganizował Oddział Warszawsko-Mazowiecki Stowarzyszenia Seniorów Lotnictwa Wojskowego RP, w którym początkowo był skarbnikiem, a od marca 1995 do listopada 1998 wiceprezesem tego oddziału. Był także członkiem Klubu Generałów WP. Pochowany został w grobie urnowym na Cmentarzu Wojskowym na warszawskich Powązkach (kwatera Q kol. 4-2-2).
Był jednym z niewielu, obok m.in. płk. Ryszarda Grundmana, oficerów Wojska Polskiego, który opowiadał o swoich spotkaniach z UFO.
Rodzina.
Miał dwóch młodszych braci, Feliksa (1933–1994) oraz Antoniego (zm. 2015)
Od 1952 żonaty z Henryką z domu Dąbrowską. Miał dwójkę dzieci: syna Aleksandra (ur. 1953) i córkę Grażynę (1954–1997).

</doc>
<doc id="2926545" url="https://pl.wikipedia.org/wiki?curid=2926545" title="SM U-53">
SM U-53

SM U-53 – niemiecki okręt podwodny typu "U-51" zbudowany w Kaiserliche Werft w Gdańsku w latach 1915-1916. Wodowany 1 lutego 1916 roku, wszedł do służby w Cesarskiej Marynarce Wojennej 22 kwietnia 1916 roku. Służbę rozpoczął w II Flotylli, a jego dowódcą został kapitan Hans Rose. U-53 w czasie trzynastu patroli zatopił 87 statków o łącznej pojemności BRT, 1 okręt wojenny o wyporności BRT jeden uszkodził, oraz 10 statków uszkodził. 31 maja 1916 roku okręt został przydzielony do II Flotylli.
Pierwszym zatopionym statkiem był brytyjski parowiec o pojemności BRT, 11 lipca 1916 roku około 15 mil na zachód od Listafjorden koło Farsund. Statek płynął z ładunkiem z Londynu do Christianii. W wyniku ataku zginęło wszystkich 30 członków załogi.
7 października 1916 roku U-53 wszedł do portu Newport (Rhode Island). Dowódca okrętu Hans Rose złożył kurtuazyjną wizytę u admirała Austina M. Knighta ówczesnego dowódcy United States Second Naval District oraz admirała Alberta Gleavesa na pokładzie krążownika USS Birmingham. Wkrótce nastąpiła rewizyta obu admirałów na pokładzie U-53.
8 października 1916 roku w okolicach wyspy Nantucket u wybrzeży Stanów Zjednoczonych, U-53 zatopił pięć statków: holenderski parowiec Blommersdijk ( BRT), norweski tankowiec Christian Knutsen ( BRT), oraz trzy brytyjskie - parowiec pasażerski Stephano ( BRT), parowiec Strathdene ( BRT) oraz parowiec West Point ( BRT).
10 lipca 1917 roku w czasie patrolu po Morzu Północnym U-53 wytropił i zatopił 8 trawlerów brytyjskich.
Największym zatopionym statkiem przez załogę U-53 pod dowództwem kapitana Rose był brytyjski pasażerski parowiec SS Devonian o BRT. Statek został zatopiony 21 sierpnia 1917 roku, 20 mil na północny wschód od wyspy Tory u północnych wybrzeży Irlandii.
6 grudnia 1917 roku amerykański niszczyciel USS Jacob Jones eskortował konwój płynący do Brestu we Francji. W czasie powrotu do bazy w Irlandii USS Jacob Jones został zaatakowany przez U-53, pomimo prób zejścia z drogi zauważonej wcześniej torpedy, niszczyciel został trafiony. Dowódca David Worth Bagley nakazał ewakuację okrętu. Po kilku minutach od trafienia nastąpił wybuch znajdujących się na okręcie bomb głębinowych, w wyniku zatonięcia życie straciło 64 członków załogi. U-53 wyłowił 2 ciężko rannych członków załogi. Hans Rose poinformował amerykańską bazę morską w Queenstown drogą radiową o pozycji zatopienia oraz miejscu dryfowania łodzi ratunkowych z rozbitkami.
17 sierpnia 1918 roku na stanowisku dowódcy okrętu Hans Rose został zastąpiony przez kapitana Otto von Schrader. Po jego dowództwem U-53 zatopiła 6 statków w tym cztery małe francuskie kutry rybackie oraz brytyjski parowiec SS War Firth o BRT płynący z Bilbao do Clyde. W wyniku ataku zginęło 11 członków załogi.
1 grudnia 1918 roku U-53 został poddany Royal Navy. W 1922 roku okręt został zniszczony.

</doc>
<doc id="2926549" url="https://pl.wikipedia.org/wiki?curid=2926549" title="Św. Krzyż">
Św. Krzyż



</doc>
<doc id="2926556" url="https://pl.wikipedia.org/wiki?curid=2926556" title="Skoki narciarskie na Mistrzostwach Świata Juniorów w Narciarstwie Klasycznym 2007">
Skoki narciarskie na Mistrzostwach Świata Juniorów w Narciarstwie Klasycznym 2007

Skoki narciarskie na Mistrzostwach Świata Juniorów w Narciarstwie Klasycznym 2007 – zawody w skokach narciarskich, przeprowadzone w dniach 15–17 marca w słoweńskiej Planicy, w ramach Mistrzostw Świata Juniorów w Narciarstwie Klasycznym 2007. Areną zmagań skoczków była skocznia Srednija velikanka.
Zawody skoków w ramach mistrzostw rozegrano na skoczni w Planicy, podczas gdy większość dyscyplin rozgrywano we włoskim Tarvisio. Składały się na nie zawody indywidualne i drużynowe mężczyzn oraz indywidualne kobiet. Odbywały się w trakcie podwyższania wieku juniorskiego z 18 do 20 lat. Mogli w nich startować zawodnicy dziewiętnastoletni. 
W indywidualnym konkursie mężczyzn zwyciężył Czech Roman Koudelka, który wyprzedził Japończyka Shōhei Tochimoto i Austriaka Thomasa Thurnbichlera. W konkursie drużynowym kolejne miejsca na podium zajęły reprezentacje: Słowenii, Japonii i Finlandii. W zawodach kobiecych Włoszka Lisa Demetz wyprzedziła Kanadyjkę Katie Willis i Słowenkę Maję Vtič

</doc>
<doc id="2926557" url="https://pl.wikipedia.org/wiki?curid=2926557" title="Dolina Czarnego Dunajca">
Dolina Czarnego Dunajca

Dolina Czarnego Dunajca – szeroka i długa dolina walna na Pogórzu Spisko-Gubałowskim oraz w Tatrach, stanowiąca orograficznie prawą odnogę doliny Dunajca.
Położenie.
Zdecydowana większość doliny zlokalizowana jest w zachodniej części Pogórza Spisko-Gubałowskiego. Od zachodu jej obramowanie tworzy grań główna Orawicko-Witowskich Wierchów, natomiast od wschodu grań główna Pogórza Spisko-Gubałowskiego i mało wybitny Nędzowski Dział. Od południa, poprzez dwie duże odnogi, dolina podchodzi pod grań główną Tatr na odcinku od Wołowca po Małołączniak.
Topografia.
Dolina ma liczne odgałęzienia. W dolnej jej części odchodzą od niej doliny Lepietnicy, Wielkiego Rogoźnika oraz Czarnego Potoku, natomiast w dolnej Dolina Magurska oraz liczne, pomniejsze dolinki niewielkich potoków. Po przejściu Bramy Witowskiej dolina Czarnego Dunajca rozgałęzia się na: Dolinę Chochołowską, Dolinę Lejową, Dolinę Kościeliską i Staników Żleb. Dnem doliny płynie Czarny Dunajec.
Najwyższym punktem górującym nad właściwą częścią doliny jest Palenica Kościeliska (1183 m), natomiast wliczając jej tatrzańskie odnogi – Starorobociański Wierch (2176 m), górujący nad Doliną Starorobociańską, będącą odnogą Doliny Chochołowskiej.

</doc>
<doc id="2926562" url="https://pl.wikipedia.org/wiki?curid=2926562" title="Zadębie dzielnica Skierniewic">
Zadębie dzielnica Skierniewic



</doc>
<doc id="2926571" url="https://pl.wikipedia.org/wiki?curid=2926571" title="Kościół Wniebowzięcia Najświętszej Maryi Panny w Kalinowie">
Kościół Wniebowzięcia Najświętszej Maryi Panny w Kalinowie

Kościół Wniebowzięcia Najświętszej Maryi Panny w Kalinowie − kościół wybudowany w 1924 roku według projektu Arthura Kicktona w mazurskiej wsi Kalinowo. Mieści się przy ulicy Mazurskiej 1. Początkowo świątynia ewangelicka, po II wojnie światowej polski kościół rzymskokatolicki. Od 1992 widnieje w rejestrze zabytków.
Kościół posiada dwa zabytkowe dzwony z lat 1662 i 1672.

</doc>
<doc id="2926574" url="https://pl.wikipedia.org/wiki?curid=2926574" title="Cmentarz mariawicki w Cegłowie">
Cmentarz mariawicki w Cegłowie

Cmentarz mariawicki w Cegłowie – założony na początku XX wieku, cmentarz Kościoła Starokatolickiego Mariawitów położony przy ulicy Władysława Łokietka, na terenie parafii Kościoła Starokatolickiego Mariawitów w Cegłowie. Jest to największy cmentarz mariawicki na terenie diecezji lubelsko-podlaskiej, obsługujący wiernych nie tylko z miejscowej, ale i z pobliskich parafii.
W 1902 doszło w Cegłowie do rozłamu religijnego. Ówczesny proboszcz, ks. Bolesław Wiechowicz przeszedł do wspólnoty mariawitów, a za nim uczyniła to większość parafian. Na potrzeby społeczności mariawickiej wybudowano w 1906 duży neogotycki kościół parafialny i zorganizowano cmentarz wyznaniowy.
Teren cmentarza wielokrotnie powiększano, obecnie jego teren znajduje się w otoczeniu lasu, w południowej części Cegłowa. Ogrodzony jest ceglanym parkanem z dwoma bramami: od strony północnej (od kościoła) i zachodniej (od ul. Łokietka).
Na cmentarzu szczególną uwagę zwracają:

</doc>
<doc id="2926577" url="https://pl.wikipedia.org/wiki?curid=2926577" title="Fabrizio Bertot">
Fabrizio Bertot

Fabrizio Bertot (ur. 23 lutego 1967 w Turynie) – włoski samorządowiec i polityk, eurodeputowany VII kadencji.
Życiorys.
W 1989 ukończył studia ekonomiczne na Uniwersytecie Turyńskim, po czym zajął się prowadzeniem działalności gospodarczej. W 2003 objął stanowisko burmistrza miejscowości Rivarolo Canavese. W 2012 władze miejskie zostały zastąpione zarządem komisarycznym w związku z antymafijną operacją „Minotaur”, w czasie której zatrzymano m.in. jednego z miejskich urzędników. Sam Fabrizio Bertot nie został objęty żadnym postępowaniem karnym. Pełnił także funkcję radnego prowincji Turyn wybranego z listy Sojuszu Narodowego (2004–2009) i radnego miejskiego (2008–2012).
W wyborach w 2009 bez powodzenia kandydował z listy Ludu Wolności do Parlamentu Europejskiego. 12 kwietnia 2013 objął mandat europosła VII kadencji, z którego zrezygnował wybrany do krajowego Senatu Gabriele Albertini. Przystąpił do grupy Europejskiej Partii Ludowej. Po faktycznym rozwiązaniu PdL został członkiem reaktywowanej partii Forza Italia, później związał się z formacją Bracia Włosi.

</doc>
<doc id="2926580" url="https://pl.wikipedia.org/wiki?curid=2926580" title="Kościół Matki Bożej Królowej Polski w Pisanicy">
Kościół Matki Bożej Królowej Polski w Pisanicy

Kościół Matki Bożej Królowej Polski w Pisanicy − kościół wybudowany w 1894 roku w mazurskiej wsi Pisanica. Pierwotnie świątynia ewangelicka, po II wojnie światowej polski kościół rzymskokatolicki. Od 1989 jest wpisana do rejestru zabytków.
W 1958 świątynia została wyremontowana i została kościołem filialnym parafii w Wiśniowie Ełckim. W 1971 erygowano parafię Matki Bożej Królowej Polski.

</doc>
<doc id="2926585" url="https://pl.wikipedia.org/wiki?curid=2926585" title="Emancypacja Żydów">
Emancypacja Żydów

Emancypacja Żydów – wewnętrzny i zewnętrzny proces wyswobadzania się Żydów w Europie spod dyskryminujących regulacji prawnych, dążący do formalnego nadania obywatelstwa Żydom i zrównania ich praw z innymi. Proces ten trwał od schyłku XVIII do początku XX wieku. Częścią tego procesu były przeobrażenia wewnątrz wspólnot w celu ich obywatelskiej integracji z otaczającymi społecznościami. Dążenie do emancypacji Żydów zainicjowały przemiany epoki Oświecenia oraz wtórującego mu oświecenia żydowskiego, zwanego Haskalą. Kolejne państwa sukcesywnie odrzucały lub zastępowały wcześniejsze akty prawne, ukierunkowane na dyskryminację mieszkańców żydowskich. Przed emancypacją, w wielu częściach Europy Żydzi musieli mieszkać w wytyczonych dzielnicach, zwanych gettami, izolowanych od reszty społeczeństwa. Emancypacja była głównym celem wielu przedstawicieli ówczesnych europejskich Żydów, którzy działali na rzecz zintegrowania ze społeczeństwami większościowymi i krzewienia wśród ludności żydowskiej szerokiej edukacji. Wielu z nich było politycznie i kulturalnie aktywnych w ramach europejskich społeczeństw obywatelskich. Część emigrowała do krajów oferujących lepsze warunki społeczne i ekonomiczne, takich jak Wielka Brytania czy kraje obu Ameryk. W późniejszym czasie, zwłaszcza na skutek doświadczenia ucisku opresyjnych reżimów (np. w Imperium Rosyjskim) czy postępującego antysemityzmu, część Żydów zwróciła się ku socjalizmowi lub syjonizmowi.
Tło.
Przez większą część obecności Żydów na kontynencie europejskim byli oni poddani rozlicznym dyskryminacyjnym prawom. Od Soboru laterańskiego IV w 1215 europejscy chrześcijanie wymagali od Żydów i muzułmanów noszenia charakterystycznych oznak, takich jak "Judenhut" oraz "żółta łata", by odróżnić ich od chrześcijan. Praktykowanie ich religii było często ograniczane. Niekiedy musieli oni składać specjalne przysięgi pod szerszą nazwą "More Judaico". Żydzi w większości krajów byli pozbawieni prawa głosu. Niektóre kraje, jak np. Norwegia, Finlandia i Szwecja od końca XV wieku, zakazywały Żydom pobytu na swoim terytorium.
W tych czasach wpływowym członkiem wspólnoty żydowskiej był rabin. Będąc uczonym religijnym i klerykiem, jednocześnie pełnił on funkcję cywilnego sędziego w przypadkach, gdy obie strony sporu były Żydami. Na rabinie i starszyźnie wspólnoty spoczywało wiele obowiązków administracyjnych. Rabinat był dla wielu młodych Żydów najwyższym celem, zaś studia nad Torą oraz Talmudem – również drogą do osiągnięcia autorytetu w społeczności.
Zaangażowanie Żydów w sprawy otaczających ich społeczeństw rozpoczęło się w epoce Oświecenia. Zwolennicy Haskali, żydowskiego ruchu dążącego do upowszechnienia wartości oświeceniowych, domagali się liberalizacji prawodawstwa europejskiego wobec Żydów. Jednocześnie postulowali oni „wyjście z getta” nie tylko w sensie fizycznym, ale również mentalnym i duchowym.
27 września 1791 Francja zrównała prawa Żydów z pozostałymi obywatelami. W ten sposób 40 tysięcy francuskich mieszkańców wyznania mojżeszowego stało się pierwszymi Żydami Starego Świata, którzy doświadczyli pełnej wolności prawnej. Byli również pierwszymi, którzy zmierzyli się z szansami i wyzwaniami, które przyniosła uzyskana wolność. Owa równość obywatelska stała się zarazem modelem dla żydowskich mieszkańców innych europejskich krajów. W latach 1796 i 1834 wyemancypowała Żydów Holandia. Również na terenach zajmowanych przez cesarza Napoleona I, antyżydowskie prawodawstwo było unieważniane. W 1830 zrównanie praw Żydom zagwarantowała Grecja. Jednak dopiero w okresie Wiosny Ludów ukształtowały się pierwsze żydowskie ruchy polityczne, które zaczęły naciskać na rządy Wielkiej Brytanii i Europy Środkowej, by zniosły dyskryminacyjne prawodawstwo.
Ruchy emancypacyjne.
W swoim wczesnym stadium ruchy emancypacyjne były częścią ogólnych starań o równouprawnienie mniejszości oraz dążeń do ustanowienia konstytucji w poszczególnych państwach. Żydowscy intelektualiści i mężowie stanu, tacy jak Heinrich Heine, Johann Jacoby, Gabriel Riesser, Ber Izaak Ber czy Lionel de Rothschild, nie dążyli do równouprawnienia specyficznie Żydów, tylko działali w ramach ogólnego ruchu na rzecz swobód obywatelskich i politycznych.
Z powodu ciągłych incydentów antyżydowskich i pomówień o mord rytualny, jak na przykład afera w Damaszku w 1840 oraz porażki wielu państw w procesie emancypacji Żydów, organizacje żydowskie zdecydowały się skupić na staraniach o emancypację i ochronę swej ludności. Do takich organizacji należały Izba Deputowanych Brytyjskich Żydów, której przewodniczył Moses Montefiore, Centralny Konsystorz Żydowski w Paryżu i Alliance Israélite Universelle.
Równouprawnienie Żydów, ustanowione pod panowaniem Napoleona I na terenach przejętych przez Francję, po jego porażce i na skutek decyzji na kongresie wiedeńskim cofnęło się w wielu państwach członkowskich Związku Niemieckiego. W ostatniej korekcie postanowień kongresu, emisariusz Wolnego Miasta Bremy Johann Smidt, bez autoryzacji i zgody innych stron, zmienił pierwotną treść punktu dotyczącego praw Żydów z „Wyznawcom religii żydowskiej podtrzymuje się prawa już nadane w skonfederowanych państwach” na „Wyznawcom religii żydowskiej podtrzymuje się prawa już nadane przez skonfederowane państwa”. Ta zmiana jednego słowa pociągnęła za sobą poważne konsekwencje. Wiele państw niemieckich wykorzystało ten kruczek jako podstawę unieważnienia napoleońskich dekretów równouprawniających Żydów.
Emisariusze Prus Wilhelm von Humboldt oraz Austrii Klemens Lothar von Metternich starali się wspierać na kongresie ideę emancypacji Żydów, jednak nie zdołali oni przekonać większości.
W okresie Wiosny Ludów w 1848 Frankfurckie Zgromadzenie Narodowe proklamowało równość wszystkich wyznań wobec prawa. Jednak tylko niektóre niemieckie państwa (np. Hamburg) włączyły tę decyzję do własnego prawodawstwa. Na tym etapie równouprawnienie funkcjonowało już jednak w kilku znaczących krajach: w Prusach (od 1812), Wirtembergii (od 1828), Elektoracie Hesji (od 1833) i Królestwie Hanoweru (od 1842). Pomimo formalnej emancypacji, niektóre wspólnoty żydowskie nadal doświadczały nierówności "de facto", przejawiającej się w dyskryminacji wobec Żydów usiłujących zdobyć karierę w służbie publicznej i oświacie. Ostatnie państwa niemieckie, które odwlekały równouprawnienie, zostały do tego zmuszone ustawą Związku Północnoniemieckiego z dnia 3 lipca 1869 bądź w wyniku akcesji do Cesarstwa Niemieckiego w roku 1871. Stan równouprawnienia żydowskich mieszkańców Niemiec został jednak w drastyczny sposób zniesiony po dojściu Adolfa Hitlera do władzy w roku 1933 (Ustawy norymberskie).
Daty emancypacji.
W jednych krajach równouprawnienie dokonywało się za pośrednictwem pojedynczej ustawy, zaś w innych był to proces stopniowy.
Konsekwencje emancypacji Żydów.
Emancypacja i praktyka judaizmu.
Emancypacja zaburzyła dotychczasowe status quo, funkcjonujące pomiędzy Żydami a judaizmem, który nie mógł już odtąd całkowicie regulować ich życia. Wielu Żydów zaczęło podchodzić do praktyki swojej religii na sposób bardziej liberalny, zbliżony do swoich nieżydowskich współobywateli. Emancypacja we Francji, Włoszech i w cesarskich Niemczech umożliwiła wielu Żydom opuszczenie gett, zaś żydowskie oświecenie przyczyniło się do rozwoju judaizmu reformowanego i konserwatywnego w pierwszej połowie XIX wieku. Emancypacja przyczyniła się również do asymilacji Żydów i, czasami, do kulturowego rozpuszczenia w otaczających społeczeństwach, również poprzez małżeństwa mieszane. Dopiero w połowie XIX wieku rabin Samson Raphael Hirsch wytyczył nowoczesną ścieżkę judaizmu ortodoksyjnego, umożliwiając jego wyznawcom pełne uczestnictwo w społeczeństwie bez dalekich kompromisów w praktyce judaizmu.

</doc>
<doc id="2926586" url="https://pl.wikipedia.org/wiki?curid=2926586" title="Mistrzostwa ASEAN 2012">
Mistrzostwa ASEAN 2012

AFF Suzuki Cup 2012 był 9 edycją tego turnieju, który wcześniej rozgrywany był pod nazwami Puchar Tygrysa oraz ASEAN Football Championship. Rozgrywany był w dniach 24 listopada - 22 grudnia 2012. Uczestniczyło w nim 8 azjatyckich reprezentacji.

</doc>
<doc id="2926588" url="https://pl.wikipedia.org/wiki?curid=2926588" title="Sztuka zwyrodniała">
Sztuka zwyrodniała



</doc>
<doc id="2926589" url="https://pl.wikipedia.org/wiki?curid=2926589" title="66 Lotniczy Pułk Szkolny">
66 Lotniczy Pułk Szkolny

66 Lotniczy Pułk Szkolny (66 lpsz) – pododdział wojsk lotniczych SZ PRL.
Formowanie i zmiany organizacyjne.
W 1960 roku, na bazie dwóch eskadr szkolnych 59 Pułku Szkolno-Bojowego Oficerskiej Szkoły Lotniczej im. Jana Krasickiego bazujących na lotniskach w Krzewicy i Ułężu, sformowano 66 Lotniczy Pułk Szkolny Oficerskiej Szkoły Lotniczej im. Żwirki i Wigury w Radomiu.
27 sierpnia 1961 roku 66 Lotniczy Pułk Szkolny OSL im. Żwirki i Wigury otrzymał sztandar ufundowany przez załogę Tomaszowskich Zakładów Włókien Sztucznych „Wistom”. Wydarzenie to wieńczyło proces integracji nowej jednostki z miejscowym społeczeństwem. Wręczenie sztandaru odbyło się na uroczystej zbiórce całego pułku w obecności licznie zgromadzonej okolicznej społeczności. Sztandar wręczył w imieniu ministra obrony narodowej gen. bryg. Zdzisław Bobecki. Nowy sztandar został przyjęty przez poczet w składzie: dowódca por. pil. Jerzy Bell, sztandarowy sierż. Z. Zdunek oraz asystujący por. E. Ultrecht.
W okresie od 27 lutego do 16 sierpnia 1962 roku, za zgodą dowódcy Wojsk Lotniczych i OPL OK, przeszkolenie na samolocie TS-8 Bies ukończył kapitan inżynier Seweryn Chlebicki.
6 czerwca 1962 roku pułk wizytował minister obrony narodowej generał broni Marian Spychalski, któremu towarzyszyli: Główny Inspektor Lotnictwa generał dywizji pilot Jan Frey-Bielecki i komendant OSL-5 podpułkownik pilot Henryk Michałowski.
Z dniem 13 maja 1964 roku, 66 Lotniczy Pułk Szkolny został włączony w skład Oficerskiej Szkoły Lotniczej im. Jana Krasickiego w Dęblinie.
W maju 1966 roku jedna eskadra osiągnęła gotowość do szkolenia na samolotach TS-11 Iskra. Od roku 1972 roku pułk szkolił podchorążych i pilotów instruktorów z innych jednostek wyłącznie na samolotach TS-11 Iskra.
Z dniem 31 grudnia 1989 roku, w związku z reorganizacją Wyższej Oficerskiej Szkoły Lotniczej, pułk został rozformowany.

</doc>
<doc id="2926591" url="https://pl.wikipedia.org/wiki?curid=2926591" title="Susy De Martini">
Susy De Martini

Isabella (Susy) De Martini (ur. 17 czerwca 1952 w Genui) – włoska wykładowczyni akademicka, neurolog i polityk, eurodeputowana VII kadencji.
Życiorys.
Jest córką Włocha i Angielki. W 1976 ukończyła studia medyczne, a w 1980 specjalizowała się w zakresie neurologii. Pracowała zawodowo jako lekarka we Włoszech, Stanach Zjednoczonych i Francji. Była nauczycielem akademickim, prowadząc zajęcia z psychologii medycyny i pracy. Zajmowała się również dziennikarstwem, współpracując m.in. z Rai Uno oraz z czasopismami „il Giornale” i „Il Secolo XIX”.
W 2008 zaangażowała się w działalność polityczną jako regionalny koordynator partii Liberalni Demokraci, którą założył wówczas były premier Lamberto Dini. W wyborach w 2009 bez powodzenia kandydowała z listy Ludu Wolności do Parlamentu Europejskiego. Rok później wspierała Claudia Burlando, centrolewicowego kandydata na prezydenta Ligurii, startując bezskutecznie do rady regionu. Później związała się z partią Prawica Francesca Storace. 12 kwietnia 2013 objęła mandat eurodeputowanej VII kadencji, z którego zrezygnował wybrany do krajowego Senatu Mario Mauro. Przystąpiła do grupy Europejskich Konserwatystów i Reformatorów. Dołączyła później do reaktywowanego w 2013 ugrupowania Forza Italia. W PE zasiadała do 2014. W 2017 została koordynatorką oddziału FI w USA, jednak w 2018 wystąpiła z partii, a w 2022 związała się z formacją Noi con l’Italia.

</doc>
<doc id="2926596" url="https://pl.wikipedia.org/wiki?curid=2926596" title="Joanna Prysak">
Joanna Prysak



</doc>
<doc id="2926598" url="https://pl.wikipedia.org/wiki?curid=2926598" title="Joanna Prysak-Kapusta">
Joanna Prysak-Kapusta



</doc>
<doc id="2926600" url="https://pl.wikipedia.org/wiki?curid=2926600" title="Franco Bonanini">
Franco Bonanini

Franco Bonanini (ur. 7 listopada 1952 w Riomaggiore) – włoski polityk, eurodeputowany VII kadencji.
Życiorys.
Z zawodu geometra, pracował w instytucji kredytowej. W latach 1990–1999 sprawował urząd burmistrza rodzinnej miejscowości z ramienia Włoskiej Partii Socjalistycznej i następnie ugrupowań centrowych. Od 1999 do 2010 pełnił funkcję dyrektora parku narodowego na obszarze Cinque Terre (pierwszego po utworzeniu tej instytucji). Był uznawany za osobę, która przyczyniła się do popularyzacji tego terenu i utworzenia z niego istotnej atrakcji turystycznej.
W wyborach w 2009 kandydował z listy Partii Demokratycznej do Parlamentu Europejskiego. Według pierwszych oficjalnych wyników został wybrany, jednak decyzję tę skorygowano jeszcze przed rozpoczęciem kadencji w związku z błędnym przeliczeniem mandatów. W 2010 został tymczasowo aresztowany wraz z m.in. miejscowym burmistrzem pod zarzutami defraudacji, przekroczenia uprawnień i oszustw.
W międzyczasie zrezygnował z członkostwa w PD. 12 kwietnia 2013 objął mandat europosła VII kadencji, z którego zrezygnował wybrany do krajowego Senatu Gianluca Susta. W PE został posłem niezrzeszonym. W 2014 dołączył do ugrupowania Forza Italia.

</doc>
<doc id="2926603" url="https://pl.wikipedia.org/wiki?curid=2926603" title="Jorgos Skartados">
Jorgos Skartados

Jorgos Skartados (gr. Γιώργος Σκαρτάδος, ur. 7 kwietnia 1960 w Rodos) – grecki piłkarz grający na pozycji pomocnika. W swojej karierze rozegrał 26 meczów i strzelił 3 gole w reprezentacji Grecji.
Kariera klubowa.
Swoją karierę piłkarską Skartados rozpoczął w klubie GS Diagoras Rodos. W sezonie 1978/1979 zadebiutował w nim w drugiej lidze greckiej. W Diagoras grał do końca sezonu 1981/1982. Latem 1982 roku został piłkarzem PAOK-u Saloniki. Zawodnikiem klubu z Salonik był do zakończenia sezonu 1991/1992. Wraz z PAOK-iem, w którym rozegrał 265 meczów i strzelił 84 gole, wywalczył tytuł mistrza Grecji w sezonie 1984/1985.
W 1992 roku Skartados przeszedł do innego klubu z Salonik, Iraklisu. Po trzech sezonach gry w Iraklisie odszedł do Olympiakosu Pireus. W sezonie 1996/1997 wywalczył z nim swój drugi i ostatni w karierze tytuł mistrza Grecji. Po sezonie 1996/1997 zakończył karierę sportową.
Kariera reprezentacyjna.
W reprezentacji Grecji Skartados zadebiutował 15 maja 1983 roku w wygranym 3:2 meczu eliminacji do Euro 84 z Węgrami, rozegranym w Budapeszcie. W swojej karierze grał też w: eliminacjach do MŚ 1986, do Euro 88 i do MŚ 1990. Od 1983 do 1992 roku rozegrał w kadrze narodowej 26 meczów i zdobył 3 gole.

</doc>
<doc id="2926604" url="https://pl.wikipedia.org/wiki?curid=2926604" title="Giorgos Skartados">
Giorgos Skartados



</doc>
<doc id="2926607" url="https://pl.wikipedia.org/wiki?curid=2926607" title="I Feed You My Love">
I Feed You My Love

I Feed You My Love – singel Margaret Berger, wydany 23 stycznia 2013. Utwór napisali i skomponowali Karin Park i MachoPsycho.
Piosenka wygrała norweskie preselekcje do Eurowizji – "Melodi Grand Prix 2013" i została reprezentantem Norwegii w Konkursie Piosenki Eurowizji 2013 w szwedzkim mieście Malmö. 18 maja podczas finału konkursu piosenka zajęła 4. miejsce z liczbą 191 punktów.
22 listopada 2013 został opublikowany teledysk do utworu, który wyreżyserowała Marie Kristiansen.
Singel znalazł się m.in. na 4. miejscu na oficjalnej liście sprzedaży w Norwegii i pokrył się platyną w tym kraju.

</doc>
<doc id="2926608" url="https://pl.wikipedia.org/wiki?curid=2926608" title="FIS Marathon Cup 2007/2008">
FIS Marathon Cup 2007/2008

Sezon 2007/2008 FIS Marathon Cup rozpoczął się 16 grudnia 2007 roku włoskim maratonem La Sgambeda, a zakończył 15 marca 2008 roku norweskim Birkebeinerrennet.
Obrońcami tytułu byli: Szwedka Elin Ek wśród kobiet oraz jej rodak Jerry Ahrlin wśród mężczyzn. W tym sezonie triumfowali: Rosjanka Tatjana Jambajewa, a wśród mężczyzn zwyciężył reprezentant Norwegii Anders Aukland.

</doc>
<doc id="2926612" url="https://pl.wikipedia.org/wiki?curid=2926612" title="Souren Choudhury">
Souren Choudhury

Souren Choudhury (ur. 25 lipca 1918) – indyjski strzelec, olimpijczyk. 
Brał udział w Letnich Igrzyskach Olimpijskich 1952. Startował jedynie w konkurencji karabinu małokalibrowego leżąc z odl. 50 metrów, w której zajął 39. miejsce (wśród 58 zawodników).

</doc>
<doc id="2926616" url="https://pl.wikipedia.org/wiki?curid=2926616" title="Władimir Nikołajewicz Megre">
Władimir Nikołajewicz Megre



</doc>
<doc id="2926624" url="https://pl.wikipedia.org/wiki?curid=2926624" title="Shoutarou Ishinomori">
Shoutarou Ishinomori



</doc>
<doc id="2926625" url="https://pl.wikipedia.org/wiki?curid=2926625" title="Korsarz (film)">
Korsarz (film)

Korsarz (ang. "The Buccaneer") – amerykański film fabularny z 1938 roku w reżyserii Cecila B. DeMille'a.

</doc>
<doc id="2926626" url="https://pl.wikipedia.org/wiki?curid=2926626" title="Divine Oduduru">
Divine Oduduru

Divine Oduduru (ur. 14 maja 1996) – nigeryjski lekkoatleta specjalizujący się w biegach sprinterskich.
W 2013 został pierwszym w historii mistrzem Afryki juniorów młodszych w biegach na 100 i 200 metrów. W tym samym roku sięgnął po dwa złote medale mistrzostw Afryki do lat 19. Rok później został wicemistrzem świata juniorów w biegu na 200 metrów. Srebrny medalista igrzysk afrykańskich w biegu na 200 metrów (2015).

</doc>
<doc id="2926628" url="https://pl.wikipedia.org/wiki?curid=2926628" title="FIS Marathon Cup 2006/2007">
FIS Marathon Cup 2006/2007

Sezon 2006/2007 FIS Marathon Cup rozpoczął się 17 grudnia 2006 roku włoskim maratonem La Sgambeda, a zakończył 11 marca 2007 roku szwajcarskim Engadin Skimarathon.
Obrońcami tytułu byli: Włoszka Cristina Paluselli wśród kobiet oraz jej rodak Marco Cattaneo wśród mężczyzn. W tym sezonie triumfowali: Szwedka Elin Ek, a wśród mężczyzn zwyciężył także reprezentant Szwecji - Jerry Ahrlin.

</doc>
<doc id="2926631" url="https://pl.wikipedia.org/wiki?curid=2926631" title="Sharky i George">
Sharky i George

Sharky i George (fr. "Sharky et Georges", ang. "Sharky &amp; George", 1988-1992) – francusko-kanadyjski serial animowany stworzony przez Michaela Haillarda, Patricka Regnarda i Tony'ego Scotta. Wyprodukowany przez CinéGroupe (producenta takich seriali animowanych jak "Latające misie" i "Banda Owidiusza") oraz Label 35.
W Polsce serial nadawany był dawniej na kanale TVP1 i TVP3 pod tytułem "Szarcio i Teodorsz".
Wersja polska.
Wersja VHS.
Wersja z angielskim dubbingiem i polskim lektorem – Lucjanem Szołajskim.
Opis fabuły.
Serial przedstawia losy dwóch bohaterów – Sharky'ego i George'a, którzy mieszkają w podwodnym mieście Seacago i przeżywają niesamowite przygody.

</doc>
<doc id="2926633" url="https://pl.wikipedia.org/wiki?curid=2926633" title="Robert Biwott">
Robert Biwott

Robert Biwott (ur. 28 stycznia 1996) – kenijski lekkoatleta specjalizujący się w biegach średnich.
W 2013 został pierwszym w historii mistrzem Afryki juniorów młodszych w biegach na 800 i 1500 metrów. W tym samym roku sięgnął po złoto mistrzostw świata juniorów młodszych w Doniecku.
Rekordy życiowe: bieg na 800 metrów – 1:43,58 (9 lipca 2015, Barcelona); bieg na 1500 metrów – 3:30,10 (17 lipca 2015, Monako). 

</doc>
<doc id="2926635" url="https://pl.wikipedia.org/wiki?curid=2926635" title="Ludwig Gräf">
Ludwig Gräf

Ludwig Gräf (ur. 25 października 1908 w Homburgu, zm. 18 września 1978 tamże) – strzelec z Protektoratu Saary, olimpijczyk.
Brał udział w Letnich Igrzyskach Olimpijskich 1952 (Helsinki). Wystartował w dwóch konkurencjach. Zajął 38. miejsce w karabinie małokalibrowym z trzech pozycji (odl. – 50 metrów) oraz 40. miejsce w karabinie małokalibrowym leżąc (odl. – 50 metrów).
Razem z Hansem Eschenbrennerem byli jedynymi strzelcami reprezentującymi Protektorat Saary na igrzyskach w Helsinkach. Z racji tego, że reprezentacja tego protektoratu tylko raz wystartowała na igrzyskach olimpijskich, pozostają do dzisiaj jedynymi strzelcami-olimpijczykami z Saary.
Ludwig Gräf był najstarszym członkiem swojej ekipy na igrzyskach w Helsinkach. Pozostaje on również najstarszym w historii olimpijczykiem tejże reprezentacji (w chwili startu w drugiej konkurencji miał ukończone 43 lata i 278 dni).

</doc>
<doc id="2926639" url="https://pl.wikipedia.org/wiki?curid=2926639" title="Jacek Kwiatkowski (oficer)">
Jacek Kwiatkowski (oficer)

Jacek Kwiatkowski (ur. 10 września 1958 we Wrocławiu) – pułkownik dyplomowany Wojska Polskiego.
Życiorys.
Urodził się 10 września 1958 we Włocławku jako syn Stanisława. Do wojska wstąpił w 1978 jako podchorąży Wyższej Szkoły Oficerskiej Wojsk Inżynieryjnych we Wrocławiu. Po zakończeniu szkoły w okresie 1982-1984 pełnił obowiązki dowódcy plutonu rozpoznania inżynieryjnego. W latach 1984-1987 pełnił obowiązki jako dowódca kompanii rozminowania. W grudniu 1984 brał udział w akcji rozminowywania w Swarzędzu. Następnie na stanowisku szefa sztabu batalionu minowania w 4 Brygadzie Saperów w Gorzowie Wielkopolskim w latach 1984-1987. W 1988 został skierowany na studia do Wojskowej Akademii Inżynieryjnej w ZSRR, którą skończył w 1991. W 1992 został dowódcą 1 batalionu saperów w 4 Brygadzie Saperów. Dowódca 5 batalionu saperów w Krośnie Odrzańskim od 1993. Podczas powodzi w 1997 dowodzony przez niego batalion odpowiedzialny był za ochronę Krosna Odrzańskiego. W 2000 dowodzony przez niego batalion otrzymał sztandar, a jego dowódca w ramach wyróżnienia uczestniczył w spotkaniu z prezydentem RP w Pałacu Prezydenckim. W 2003 został przeniesiony na stanowisko zastępcy dowódcy 5 Pułku Inżynieryjnego w Szczecinie Podjuchach. W 2005 uczestniczył w V zmianie Polskiego Kontyngentu Wojskowego w Iraku jako Szef Oddziału Inżynieryjnego Wielonarodowej Dywizji Centralny-Wschód. W okresie od maja do lipca 2006 czasowo pełnił obowiązki dowódcy 5 Pułku Inżynieryjnego. We wrześniu 2011 został dowódcą 5 Pułku Inżynieryjnego i dowodził pułkiem do 02.10.2017r,

</doc>
<doc id="2926643" url="https://pl.wikipedia.org/wiki?curid=2926643" title="Szalony chłopak">
Szalony chłopak

Szalony chłopak (ang. "Alexander's Ragtime Band") – amerykański film z 1938 roku w reżyserii Henry'ego Kinga.

</doc>
<doc id="2926644" url="https://pl.wikipedia.org/wiki?curid=2926644" title="Mohamed Magdi Hamza">
Mohamed Magdi Hamza

Mohamed Magdi Hamza Khalif (, ur. 30 sierpnia 1996 w Kairze) – egipski lekkoatleta specjalizujący się w pchnięciu kulą oraz rzucie dyskiem. 
W 2013 podczas pierwszych w historii mistrzostw Afryki juniorów młodszych wywalczył złoto w pchnięciu kulą oraz zdobył srebrny medal w rzucie dyskiem. W tym samym roku zdobył brąz mistrzostw świata juniorów młodszych w pchnięciu kulą oraz został podwójnym srebrnym medalistą mistrzostw Afryki juniorów. W 2015 zdobył srebrny medal w pchnięcie kulą podczas igrzysk afrykańskich w Brazzaville.
Rekord życiowy: stadion – 21,39 (30 marca 2022, Al-Ma’adi) rekord Egiptu; hala – 20,55 (28 stycznia 2023, Kladno).

</doc>
<doc id="2926645" url="https://pl.wikipedia.org/wiki?curid=2926645" title="Stefan van Dijk">
Stefan van Dijk

Stefan van Dijk (ur. 22 stycznia 1976 w Honselersdijk) –były holenderski kolarz szosowy, były zawodnik grupy UCI Professional Continental Teams Accent Jobs-Wanty.

</doc>
<doc id="2926646" url="https://pl.wikipedia.org/wiki?curid=2926646" title="Hans Eschenbrenner">
Hans Eschenbrenner

Hans Eschenbrenner (ur. 7 października 1910 w Oberbexbach, zm. 9 lipca 2007 tamże) – strzelec z Protektoratu Saary, olimpijczyk.
Brał udział w Letnich Igrzyskach Olimpijskich 1952 (Helsinki). Wystartował tylko w konkurencji karabinu małokalibrowego leżąc z odl. 50 metrów, w której zajął 52. miejsce (na 58 zawodników).
Razem z Ludwigiem Gräfem byli jedynymi strzelcami reprezentującymi Protektorat Saary na igrzyskach w Helsinkach. Z racji tego, że reprezentacja tego protektoratu tylko raz wystartowała na igrzyskach olimpijskich, pozostają do dzisiaj jedynymi strzelcami-olimpijczykami z Saary.
Zaraz po Gräfie Eschenbrenner był najstarszym członkiem swojej ekipy na igrzyskach w Helsinkach. Pozostaje on również drugim najstarszym olimpijczykiem tejże reprezentacji w historii (w chwili startu miał ukończone 41 lat i 296 dni).

</doc>
<doc id="2926648" url="https://pl.wikipedia.org/wiki?curid=2926648" title="FIS Marathon Cup 2005/2006">
FIS Marathon Cup 2005/2006

Sezon 2005/2006 FIS Marathon Cup rozpoczął się 18 grudnia 2005 roku włoskim maratonem La Sgambeda, a zakończył 18 marca 2006 roku noweskim Birkebeinerrennet.
Obrońcami tytułu byli: Włoszka Cristina Paluselli wśród kobiet oraz Czech Stanislav Řezáč wśród mężczyzn. W tym sezonie Paluselli zdobyła swój trzeci tytuł z rzędu, a wśród mężczyzn najlepszy był jej rodak Marco Cattaneo.

</doc>
<doc id="2926649" url="https://pl.wikipedia.org/wiki?curid=2926649" title="Salem Elghoba">
Salem Elghoba

Salem Elghoba (ur. 25 stycznia 1996) – egipski lekkoatleta specjalizujący się w pchnięciu kulą oraz rzucie dyskiem. 
W 2013 podczas pierwszych w historii mistrzostw Afryki juniorów młodszych wywalczył złoto w rzucie dyskiem oraz zdobył srebrny medal w pchnięciu kulą. W tym samym roku sięgnął po brąz w rzucie dyskiem podczas juniorskich mistrzostw Afryki w Bambous.

</doc>
<doc id="2926651" url="https://pl.wikipedia.org/wiki?curid=2926651" title="Lista Przewodniczących Parlamentu Słowenii">
Lista Przewodniczących Parlamentu Słowenii



</doc>
<doc id="2926652" url="https://pl.wikipedia.org/wiki?curid=2926652" title="Pepsi Arena">
Pepsi Arena



</doc>
<doc id="2926654" url="https://pl.wikipedia.org/wiki?curid=2926654" title="Manfred Steinbach">
Manfred Steinbach

Manfred Steinbach (ur. 18 sierpnia 1933 w Szprotawie) – niemiecki lekkoatleta (sprinter i skoczek w dal), były rekordzista świata, później profesor medycyny sportowej.
Po zakończeniu II wojny światowej przebywał z rodziną w Niemieckiej Republice Demokratycznej. W 1952 rozpoczął studia medyczne w Halle. W 1953 jego rodzice uciekli do RFN, lecz Steinbach pozostał w NRD.
14 października 1956 biegł na drugiej zmianie niemieckiej sztafety 4 × 100 metrów (w składzie: Lothar Knörzer, Steinbach, Leonhard Pohl i Manfred Germar), która ustanowiła wynikiem 40,0 rekord kraju i wyrównała rekord Europy w tej konkurencji. Startował w biegu na 100 metrów na igrzyskach olimpijskich w 1956 w Melbourne we wspólnej reprezentacji olimpijskiej Niemiec, ale odpadł w eliminacjach.
20 kwietnia 1958 uciekł z NRD przez Berlin Zachodni do RFN. 29 sierpnia tego roku w Kolonii sztafeta 4 × 100 metrów RFN w składzie: Steinbach, Martin Lauer, Heinz Fütterer i Manfred Germar wyrównała należący do USA rekord świata i poprawiła rekord Europy czasem 39,5 s.
24 lipca 1960 w Berlinie Steinbach uzyskał w skoku w dal odległość 8,14 m, o 1 centymetr większą od rekordu świata należącego go Jessego Owensa. Wynik ten nie został jednak uznany za rekord z powodu braku pomiaru siły wiatru. Na igrzyskach olimpijskich w 1960 w Rzymie Steinbach zajął 4. miejsce w skoku w dal z wynikiem 8,00 m, który był również rekordem RFN.
Oprócz wymienionych wyżej rekordów Steinbach był również rekordzistą NRD w biegu na 100 metrów (10,4 s w 1956), biegu na 200 metrów (dwukrotnie 21,2 s w 1956) i w sztafecie 4 × 100 metrów (do wyniku 41,0 w 1957).
Był mistrzem NRD w biegach na 100 metrów i na 200 metrów w 1956, mistrzem NRD w 1956 i brązowym medalistą w 1957 w sztafecie 4 × 100 metrów, a także mistrzem RFN w skoku w dal w latach 1960–1962. Był również halowym wicemistrzem RFN w skoku w dal w 1959 i brązowym medalistą w 1960 oraz brązowym medalistą w biegu na 60 metrów w 1959.
Zakończył karierę lekkoatletyczną w 1967.
Ukończył studia medyczne w 1959 w Getyndze. Habilitował się w 1961 w Moguncji. W latach 1965–1970 kierował Instytutem Medycyny Sportowej. Od 1970 do 1977 był dyrektorem w ministerstwie spraw socjalnych Hesji, a w latach 1977–1993 był dyrektorem w Ministerstwie Zdrowia RFN. Od 1999 do 2008 był przewodniczącym niemieckiego związku uzdrowisk. Jest emerytowanym profesorem medycyny sportowej na Technische Universität Darmstadt.

</doc>
<doc id="2926659" url="https://pl.wikipedia.org/wiki?curid=2926659" title="Deborah Adewale">
Deborah Adewale

Deborah Adewale (ur. 18 kwietnia 1997) – nigeryjska lekkoatletka specjalizująca się w biegach sprinterskich.
W 2013 została pierwszą w historii mistrzynią Afryki juniorów młodszych w biegach na 100 i 200 metrów. Podczas mistrzostw świata kadetów (2013) odpadła w półfinałach na obu tych dystansach.

</doc>
<doc id="2926662" url="https://pl.wikipedia.org/wiki?curid=2926662" title="Federacja Hokeja Ukrainy">
Federacja Hokeja Ukrainy

Federacja Hokeja Ukrainy (ukr. "Федерація хокею України") – ukraiński związek sportowy z siedzibą w Kijowie, będący jedynym prawnym reprezentantem ukraińskiego hokeja na lodzie zarówno kobiet, jak i mężczyzn we wszystkich kategoriach wiekowych w kraju i zagranicą. 
Prezesem związku był przez 14 lat Anatolij Briezwin, a 18 grudnia 2020 w jego miejsce został wybrany Heorhij Zubko.

</doc>
<doc id="2926663" url="https://pl.wikipedia.org/wiki?curid=2926663" title="Dom przy ul. Rynek 3 w Nowej Rudzie">
Dom przy ul. Rynek 3 w Nowej Rudzie

Dom przy ul. Rynek 3 w Nowej Rudzie – wzniesiony w 1706 r. w Nowej Rudzie.
Historia.
W 1736 r. był to budynek dwukondygnacyjny. Podcień wykonano pod koniec XVIII wieku lub na początku XX wieku. Dom został przebudowany w latach 1870-1880. Pod koniec XVIII wieku budynek należał do kupca Gendela, w XIX wieku do Böhma, stąd jego ówczesna nazwa Böhmischer Hof. Od 1858 roku w domu mieściła się placówka pocztowa.
Architektura.
Obecnie jest to trzykondygnacyjny budynek szczytowy, podcieniowany i częściowo murowany z portalem kamiennym. Na tej samej pierzei znajduje się zabytkowa kamienica, Rynek 7.

</doc>
<doc id="2926665" url="https://pl.wikipedia.org/wiki?curid=2926665" title="Mistrzostwa Afryki Juniorów Młodszych w Lekkoatletyce 2013">
Mistrzostwa Afryki Juniorów Młodszych w Lekkoatletyce 2013

1. Mistrzostwa Afryki Juniorów Młodszych w Lekkoatletyce – zawody lekkoatletyczne dla zawodników do lat 18, które odbyły się w Warri (Nigeria) między 28 i 31 marca 2013. 

</doc>
<doc id="2926675" url="https://pl.wikipedia.org/wiki?curid=2926675" title="Trzej towarzysze (film)">
Trzej towarzysze (film)

Trzej towarzysze (ang. "Three Comrades") – amerykański film z 1938 roku w reżyserii Franka Borzage.

</doc>
<doc id="2926678" url="https://pl.wikipedia.org/wiki?curid=2926678" title="Trzej towarzysze (ujednoznacznienie)">
Trzej towarzysze (ujednoznacznienie)



</doc>
<doc id="2926681" url="https://pl.wikipedia.org/wiki?curid=2926681" title="Dorlan Pabón">
Dorlan Pabón

Dorlan Mauricio Pabón Ríos (ur. 24 stycznia 1988 w Medellín) – kolumbijski piłkarz występujący na pozycji napastnika, reprezentant kraju, obecnie zawodnik Atlético Nacional.
Kariera klubowa.
Pabón rozpoczynał swoją karierę piłkarską jako osiemnastolatek w drugoligowym zespole Bajo Cauca FC z siedzibą w mieście Caucasia. Tam spędził udane dwa lata, będąc jednym z najlepszych zawodników rozgrywek. Nie zdołał jednak wywalczyć promocji do najwyższej klasy rozgrywkowej, a w grudniu 2007 jego klub z powodów finansowych został rozwiązany. On sam bezpośrednio po tym podpisał umowę w ówczesnym beniaminkiem pierwszej ligi – Envigado FC, w którego barwach zadebiutował w Categoría Primera A. Premierowego gola w lidze kolumbijskiej strzelił 22 października 2008 w zremisowanym 1:1 spotkaniu z Independiente Medellín, a w sezonie 2008 z ośmioma golami na koncie został królem strzelców krajowego pucharu – Copa Colombia. Podczas niemal trzech lat spędzonych w Envigado był czołowym skrzydłowym ligi, a jego udane występy zaowocowały pierwszymi powołaniami do reprezentacji i zainteresowaniem ze strony klubów argentyńskich.
Latem 2010 Pabón przeszedł do krajowego giganta – zespołu Atlético Nacional ze swojego rodzinnego miasta Medellín. Tam z miejsca wywalczył sobie pewne miejsce w wyjściowym składzie, zostając kluczowym zawodnikiem drużyny. W wiosennym sezonie Apertura 2011 zdobył z prowadzoną przez trenera Santiago Escobara ekipą swoje premierowe mistrzostwo Kolumbii, lecz międzynarodową sławę zyskał dopiero w 2012 roku, kiedy to wziął udział w pierwszych międzynarodowych rozgrywkach w swojej karierze – Copa Libertadores. Tam jego zespół odpadł już w 1/8 finału, lecz on sam notował świetne występy; w konfrontacji z urugwajskim Peñarolem (3:0) zdobył spektakularnego gola z rzutu wolnego z odległości około czterdziestu metrów, został wybrany przez CONMEBOL na najlepszego piłkarza czwartej kolejki rozgrywek, a dzięki zdobyciu siedmiu bramek został wicekrólem strzelców tamtej edycji Copa Libertadores, ustępując jednym trafieniem Neymarowi i Matíasowi Alustizie. Ogółem w Atlético Nacional spędził dwa lata, a dzięki udanej formie zainteresowanie jego zatrudnieniem przejawiały kluby takie jak Galatasaray SK, Rubin Kazań, AS Roma, Olympique Marsylia, Tottenham, Málaga CF czy Udinese Calcio.
W czerwcu 2012 Pabón za sumę czterech milionów euro przeszedł do włoskiej drużyny Parma FC, podpisując z nią pięcioletni kontrakt. W Serie A zadebiutował 25 sierpnia 2012 w przegranym 0:2 spotkaniu z Juventusem, lecz przez pół roku nie zdobył żadnej bramki w lidze i pełnił głównie rolę rezerwowego. Nie mogąc wywalczyć sobie miejsca w wyjściowym składzie, w styczniu 2013 został wypożyczony na sześć miesięcy do hiszpańskiego Realu Betis z siedzibą w Sewilli. W Primera División zadebiutował 3 lutego 2013 w przegranej 0:1 konfrontacji z Atlético Madryt, zaś pierwszą bramkę w lidze hiszpańskiej strzelił 24 lutego tego samego roku w wygranym 3:0 meczu z Málagą. Tam z kolei z miejsca został kluczowym graczem formacji ofensywnej, współtworząc bramkostrzelny tercet z Rubénem Castro i Jorge Moliną oraz został jednym z najbardziej wyróżniających się graczy w lidze. Na koniec sezonu 2012/2013 zajął z Betisem siódme miejsce w lidze i zakwalifikował się do rozgrywek Ligi Europy UEFA.
Wiosną 2013 oficjalnie ogłoszono, że od lipca Pabón będzie piłkarzem meksykańskiego klubu CF Monterrey, który na jego transfer wyłożył sześć milionów dolarów i związał się z zawodnikiem pięcioletnią umową. Po pół roku spędzonym w Betisie dołączył do tej ekipy, w tamtejszej Liga MX debiutując 21 lipca 2013 w przegranym 0:1 meczu z Cruz Azul, natomiast premierowego gola w lidze meksykańskiej zdobył sześć dni później w zremisowanej 1:1 konfrontacji z Pueblą. W sierpniu 2013, po zaledwie dwóch miesiącach spędzonych w drużynie Monterrey, powrócił jednak do Hiszpanii, podpisując czteroletni kontrakt z klubem Valencia CF, który zapłacił za niego sumę odstępnego zawartą w kontrakcie, wynoszącą 7,5 miliona euro. W tej drużynie nie spełnił jednak pokładanych w nim oczekiwań i zdobył tylko trzy bramki w lidze, wobec czego już po pół roku został wypożyczony do brazylijskiego São Paulo FC. W Campeonato Brasileiro Série A zadebiutował 20 kwietnia 2014 w wygranym 3:0 pojedynku z Botafogo, zaś jedynego gola strzelił 31 maja tego samego roku w wygranym 2:1 spotkaniu z Atlético Mineiro, z rzutu wolnego w doliczonym czasie. W São Paulo grał bez większych sukcesów i głównie jako rezerwowy przez sześć miesięcy.
W lipcu 2014 Pabón powrócił do swojego byłego zespołu CF Monterrey, który tym razem wyłożył za jego transfer więcej niż poprzednio; osiem milionów dolarów. Tam z miejsca wyrósł na gwiazdę ekipy i jednego z najlepszych piłkarzy rozgrywek – już po roku, w wiosennym sezonie Clausura 2015, z dziesięcioma golami na koncie został królem strzelców ligi meksykańskiej. W sezonie Clausura 2016 wywalczył natomiast tytuł wicemistrza Meksyku.
W lipcu 2021 powrócił do Kolumbii, podpisując kontrakt z Atlético Nacional.
Kariera reprezentacyjna.
W seniorskiej reprezentacji Kolumbii Pabón zadebiutował za kadencji selekcjonera Eduardo Lary, 7 sierpnia 2009 w wygranym 2:1 meczu towarzyskim z Salwadorem. Wówczas także wziął udział w nieudanych dla jego drużyny eliminacjach do Mistrzostw Świata 2010, podczas których rozegrał dwa spotkania. Premierowego gola w kadrze narodowej strzelił natomiast 11 października 2011 w wygranym 2:1 spotkaniu z Boliwią w ramach eliminacji do Mistrzostw Świata 2014. Te kwalifikacje były zarówno dla niego, jak i dla kolumbijskiego zespołu bardziej udane niż poprzednie – reprezentacja zdołała awansować na mundial, zaś on sam podczas tych eliminacji pięciokrotnie pojawiał się na boisku i poza trafieniem w konfrontacji z Boliwią wpisał się również na listę strzelców w meczu z Argentyną (1:2). Nie znalazł się jednak w ogłoszonym przez José Pekermana ostatecznym składzie na mistrzostwa świata.
W sierpniu 2016 Pabón został powołany przez trenera Carlos Restrepo do reprezentacji Kolumbii U-23 na Igrzyska Olimpijskie w Rio de Janeiro, jako jeden z trzech starszych graczy (obok Williama Tesillo i Teófilo Gutiérreza). Tam miał pewne miejsce w formacji ofensywnej; wystąpił we wszystkich czterech meczach w pierwszym składzie i zdobył dwa gole w fazie grupowej – ze Szwecją (2:2) oraz Nigerią (2:0), obydwa z rzutów karnych. Kolumbijczycy odpadli natomiast z męskiego turnieju piłkarskiego w ćwierćfinale, ulegając gospodarzowi i późniejszemu triumfatorowi – Brazylii (0:2).

</doc>
<doc id="2926682" url="https://pl.wikipedia.org/wiki?curid=2926682" title="Dorlan Pabon">
Dorlan Pabon



</doc>
<doc id="2926686" url="https://pl.wikipedia.org/wiki?curid=2926686" title="Alexander Pascal">
Alexander Pascal

Alexander Pascal (ur. 24 października 1994) – kajmański lekkoatleta specjalizujący się w rzucie oszczepem.
W 2011 odpadł w eliminacjach mistrzostw świata juniorów młodszych oraz był dziewiąty na mistrzostwach panamerykańskich juniorów. Srebrny medalista mistrzostw Ameryki Środkowej i Karaibów juniorów z 2012 oraz uczestnik mistrzostw świata juniorów w Barcelonie. Na początku 2013 zdobył złoto CARIFTA Games. W tym samym roku został wicemistrzem Ameryki Środkowej i Karaibów.
Rekord życiowy: 75,38 (7 czerwca 2017, Eugene) rekord Kajmanów.

</doc>
<doc id="2926689" url="https://pl.wikipedia.org/wiki?curid=2926689" title="Fireball (singel B’z)">
Fireball (singel B’z)

FIREBALL – dwudziesty pierwszy singel japońskiego zespołu B’z, wydany 5 maja 1997 roku. Osiągnął 1 pozycję w rankingu Oricon i pozostał na liście przez 11 tygodni, sprzedał się w nakładzie egzemplarzy. Singel zdobył status płyty Milion.
Utwór tytułowy został wykorzystany w reklamie firmy Shiseido.

</doc>
<doc id="2926691" url="https://pl.wikipedia.org/wiki?curid=2926691" title="Marian Dąbrowski">
Marian Dąbrowski



</doc>
<doc id="2926693" url="https://pl.wikipedia.org/wiki?curid=2926693" title="Trzej towarzysze (film 1935)">
Trzej towarzysze (film 1935)

Trzej towarzysze (ros. "Три товарища", "Tri towariszcza") – radziecki film komediowy z 1935 roku w reżyserii Siemiona Timoszenko według scenariusza Aleksieja Kaplera. Z tego filmu pochodzi "Pieśń o Kachowce" (znana także jako "Kachowka") Michaiła Swietłowa. Komedia charakterów, przedstawiająca sylwetki trzech radzieckich pracowników, którzy zajmują kierownicze stanowiska.

</doc>
<doc id="2926695" url="https://pl.wikipedia.org/wiki?curid=2926695" title="Jacek Kwiatkowski">
Jacek Kwiatkowski



</doc>
<doc id="2926696" url="https://pl.wikipedia.org/wiki?curid=2926696" title="Mistrzostwa Polski w Curlingu 2013">
Mistrzostwa Polski w Curlingu 2013

Mistrzostwa Polski w Curlingu 2013 odbyły się między 17 a 21 kwietnia 2013 w Hali Widowiskowo-sportowej im. Cieszyńskich Olimpijczyków.
Do rywalizacji zgłosiło się łącznie 31 drużyn (10 kobiecych i 21 męskich).
Tytułów mistrzowskich z Mistrzostw Polski 2012 broniły zawodniczki AZS Gliwice Kamikaze (Elżbieta Ran, w tych zawodach jako ŚKC Katowice) i zawodnicy AZS Gliwce Smok (Andrzej Augustyniak).
Zespół Elżbiety Ran obronił złote medale, w finale curlerki ze Śląskiego Klubu Curlingowego Katowice pokonały drużynę Rudzkiego Klubu Curlingowgo"PZC" (Marta Szeliga-Frynia). Brązowe medale przypadły warszawiankom z City Curling Club (Aneta Lipińska).
Mistrzostwo Polski mężczyzn zdobyła drużyna ŚKC "Marlex" (Tomasz Zioło) pokonując w ostatnim spotkaniu RKC "Halonet" (Maciej Cesarz). Na najniższym stopniu podium uplasował się zespół z sopockiego CC Wa ku'ta (Borys Jasiecki).
Reprezentacja na Mistrzostwa Europy w Curlingu 2013.
Nominację do reprezentowania Polski na odbywających się w Stavanger Mistrzostwach Europy w Curlingu 2013 otrzymają ekipy, które wygrają Mistrzostwa Polski 2013. Będą one musiały spełnić dodatkowo poniższe warunki: 
W przypadku, gdy Mistrzowie Polski 2013 nie spełnią tych wymogów nominację nada Polski Związek Curlingu.
Kobiety.
Swoje uczestnictwo zgłosiło 10 drużyn. Rozegrana zostanie runda eliminacyjna i finałowa. W drugiej fazie automatycznie znalazły się medalistki Mistrzostw Polski 2012. W rundzie eliminacyjnej 7 zespołów podzielono losowo na grupy A i B, odpowiednio 4 i 3 ekipy. Grupa A rozgrywa dwie sesje spotkań systemem szwajcarskim, grupa B rozgrywa mecze "każdy z każdym". 
Następnie wyniki poszczególnych grup są łączone i najlepsza drużyna awansuje do rundy finałowej. Pozostałe ekipy rozgrywają dwa kolejne mecze systemem szwajcarskim. Do dalszej części turnieju zakwalifikują się dwie najlepsze.
W rundzie finałowej 6 ekip rozgrywa mecze każdy z każdym, następnie odbywa się Page play-off i mecz o 5. miejsce. 
Faza eliminacyjna.
Etap 1..
Rozgrywki w grupach A i B. Awans jednej drużyny do fazy finałowej.
17 kwietnia 2013; 17:30
17 kwietnia 2013; 20:00
18 kwietnia 2013; 10:30
Do fazy finałowej awansowała drużyna POS Łódź Kowalska.
Etap 2..
Połączenie rozgrywek. Awans dwóch drużyn do fazy finałowej.
18 kwietnia 2013; 15:30
Faza finałowa.
Round Robin.
Sesja 1..
19 kwietnia 2013; 10:30
Sesja 2..
19 kwietnia 2013; 15:30
Sesja 3..
19 kwietnia 2013; 21:00
Sesja 4..
20 kwietnia 2013; 10:30
Sesja 5..
20 kwietnia 2013; 15:30
Play-off.
1-2.
21 kwietnia 2013; 9:00
3-4.
21 kwietnia 2013; 9:00
Półfinał.
21 kwietnia 2013; 12:30
Mecz o 5. miejsce.
21 kwietnia 2013; 9:00
Mały finał.
21 kwietnia 2013; 15:00
Finał.
21 kwietnia 2013; 15:00
Mężczyźni.
W konkurencji panów udział bierze 21 zespołów. 6 z nich ma zapewnione miejsce w fazie finałowej na podstawie wyników z Mistrzostw Polski 2012. Pozostałe 15 podzielono losowo na cztery grupy. W pierwszym etapie grupy A, B i C grają dwie serie meczów systemem szwajcarskim a grupa D systemem kołowym. 
Po rozegraniu dwóch meczów tabela jest łączona, najlepsza drużyna awansuje do rundy finałowej. Kolejno w drugim etapie pozostałe ekipy grają jeden mecz, w którym przeciwnicy również dobierani są metodą szwajcarską. Z tego etapu kwalifikują się dwa zespoły. Sytuacja powtarza się w etapie trzecim, z którego awansują trzy zespoły.
W fazie finałowej bierze udział 12 drużyn podzielonych na dwie grupy (E i F). W grupach rozgrywana jest Round Robin, a później Page play-off. Dodatkowo będą miały miejsce mecze o 11., 9., 7. i 5. miejsce.
Faza eliminacyjna.
Etap 1..
17 kwietnia 2013; 15:00
17 kwietnia 2013; 17:30
17 kwietnia 2013; 20:00
18 kwietnia 2013; 8:00
Do fazy finałowej awansowała drużyna RKC Curlik "Halonet".
Etap 2..
18 kwietnia 2013; 10:30
18 kwietnia 2013; 13:00
Tabela po etapie 2.:
Etap 3..
18 kwietnia 2013; 15:30
18 kwietnia 2013; 18:30
Tabela po etapie 3.:
Faza finałowa.
Round Robin.
Sesja 1..
19 kwietnia 2013; 8:00
Sesja 2..
19 kwietnia 2013; 10:30
Sesja 3..
19 kwietnia 2013; 13:00
Sesja 4..
19 kwietnia 2013; 15:30
Sesja 5..
19 kwietnia 2013; 18:30
Sesja 6..
19 kwietnia 2013; 21:00
Sesja 7..
20 kwietnia 2013; 8:00
Sesja 8..
20 kwietnia 2013; 10:30
Sesja 9..
20 kwietnia 2013; 13:00
Sesja 10..
20 kwietnia 2013; 15:30
Tie-breaker.
20 kwietnia 2013; 19:00
Play-off.
E1-F1.
21 kwietnia 2013; 9:00
E2-F2.
21 kwietnia 2013; 9:00
Półfinał.
21 kwietnia 2013; 12:30
Mecz o 11. miejsce.
21 kwietnia 2013; 12:30
Mecz o 9. miejsce.
21 kwietnia 2013; 12:30
Mecz o 7. miejsce.
21 kwietnia 2013; 12:30
Mecz o 5. miejsce.
21 kwietnia 2013; 15:00
Mały finał.
21 kwietnia 2013; 15:00
Finał.
21 kwietnia 2013; 15:00

</doc>
<doc id="2926700" url="https://pl.wikipedia.org/wiki?curid=2926700" title="Świdna (dopływ Nysy)">
Świdna (dopływ Nysy)

Świdna (czes. "Vojtovický potok", niem. "Grundwasser") – potok w Czechach i w południowej Polsce, prawy dopływ Raczyny o długości 21 km. Płynie przez Sudety Wschodnie (Góry Złote, czes. "Rychlebské hory"), Przedgórze Paczkowskie, czes. "Žulovská pahorkatina" i Dolinę Nysy Kłodzkiej.
Świdna ma źródła poniżej Przełęczy Gierałtowskiej, na wysokości ok. 650–660 m n.p.m. Jako "Vojtovický potok" płynie w kierunku ENE, głęboko wciętą, zalesioną doliną do wsi Vojtovice.
W górnej części wsi Vojtovice, w przysiółku Nová Véska od Świdnej odchodzi młynówka (czes. "Mlýnský náhon"), płynąca do wsi Vlčice, gdzie wpada do potoku Studená voda, który wpada do Świdnej we wsi Bernartice.
Poniżej wsi Vojtovice, "Vojtovický potok" wypływa z Gór Złotych na Przedgórze Paczkowskie gdzie skręca ku północnemu wschodowi, a następnie ku północy. Płynie przez Bernartice, poniżej wsi przekracza granicę z Polską w Dziewiętlicach i skręca ponownie ku północnemu wschodowi. Na południe od Otmuchowa wpada do Raczyny płynącej tu w sztucznym korycie będącym "kanałem ulgi Nysy Kłodzkiej", która zaraz potem wpada do Nysy Kłodzkiej pomiędzy jeziorami Otmuchowskim a Nyskim.
Główne dopływy:
Miejscowości leżące nad Świdną: Nová Véska, Vojtovice, Bernartice, Dziewiętlice, Meszno.
Budując Jezioro Nyskie w 1971 roku w celu wyeliminowania przepływu Świdnej przez tereny poniżej poziomu powodziowego Jeziora Nyskiego, oraz ochrony leżących nad nią wsi przed powodzią zmieniono bieg Świdnej, od Meszna aż do ujścia. Przed przebudową potok płynął przez Śliwice i wpadał do Nysy Kłodzkiej.

</doc>
<doc id="2926704" url="https://pl.wikipedia.org/wiki?curid=2926704" title="Żyły zasłonowe">
Żyły zasłonowe

Żyły zasłonowe (łac. "venae obturatoriae") – pnie żylne rozpoczynające się w mięśniach przywodzicielach uda i uchodzące do żyły biodrowej wewnętrznej. 
Przebieg.
Żyły zasłonowe częściowo podwójnie towarzyszą tętnicy zasłonowej i wchodzą do miednicy mniejszej przez otwór przedni kanału zasłonowego biegnąc skośnie ku górze i tyłowi po bocznej ścianie miednicy pomiędzy moczowodem i tętnicą biodrową wewnętrzną. Po połączeniu w jeden pień uchodzą do żyły biodrowej wewnętrznej. 
Zespolenia.
przed przejściem przez kanał zasłonowy
po przejściu przez kanał zasłonowy
Zastawki.
Żyły zasłonowe mają zastawki szczególnie w odcinku zewnątrzmiedniczym. 
Żylny wieniec śmierci.
W przypadku ujścia żył zasłonowych do żyły biodrowej zewnętrznej przebiegają one na powierzchni tylnej więzadla rozstępowego lub w jego pobliżu, jako zespolenie dużych naczyń żylnych niewidoczne z zewnątrz. Podczas zabiegu operacyjnego przepukliny udowej operujący chirurg może bardzo łatwo uszkodzić to naczynie żylne, powodując bardzo trudny do opanowania krwotok. 

</doc>
<doc id="2926705" url="https://pl.wikipedia.org/wiki?curid=2926705" title="Stefan Van Dijk">
Stefan Van Dijk



</doc>
<doc id="2926714" url="https://pl.wikipedia.org/wiki?curid=2926714" title="Jeremiasz (Sołowjow)">
Jeremiasz (Sołowjow)

Jeremiasz, imię świeckie Irodion Iwanowicz Sołowjow, po złożeniu ślubów mniszych wielkiej schimy Jan (ur. 10 kwietnia 1799, zm. 6 grudnia 1884) – rosyjski biskup prawosławny.
Jego ojciec był służką cerkiewnym we wsi Gieorgijewskoje (gubernia orłowska). Irodion Sołowjow ukończył w 1819 seminarium duchowne w Orle, zaś w 1820 podjął pracę wykładowcy języka greckiego oraz inspektora seminarium duchownego w Siewsku. Dwa lata później został posłusznikiem w Monasterze Pieczerskim w Briańsku. Wspólnota ta skierowała go na wyższe studia teologiczne na Petersburską Akademię Duchowną. Będąc słuchaczem pierwszego roku, 25 listopada 1824, Irodion Sołowjow złożył wieczyste śluby mnisze, przyjmując imię zakonne Jeremiasz. 25 grudnia tego samego roku został wyświęcony na hierodiakona. 14 sierpnia 1827, po ukończeniu kursu Akademii, został wyświęcony na hieromnicha. Nie wrócił do Briańska, lecz został zatrudniony jako katecheta w II korpusie kadetów. Od 1828 żył w Ławrze św. Aleksandra Newskiego.
Od 1829 do 1830 był bakałarzem Petersburskiej Akademii Duchownej, następnie został skierowany do pracy w Kijowskiej Akademii Duchownej. Od 1830 do 1831 był jej inspektorem, od 1831 do 1834 - profesorem nadzwyczajnym teologii. W 1830 otrzymał godność archimandryty. W 1834 przeszedł do pracy w seminarium duchownym w Kijowie na stanowisko jego rektora, które łączył z godnością przełożonego Monasteru Wydubickiego. Od 1837 był ponadto nadzorcą monasterów w eparchii kijowskiej. W 1839 został rektorem Kijowskiej Akademii Duchownej i przełożonym monasteru Objawienia Pańskiego w Kijowie.
6 kwietnia 1841 miała miejsce jego chirotonia na biskupa czehryńskiego, wikariusza eparchii kijowskiej. Po dwóch latach został przeniesiony na katedrę kaukaską i czarnomorską. Został tym samym pierwszym ordynariuszem nowo powołanej eparchii obejmującej parafie prawosławne na Północnym Kaukazie oraz w rejonie wschodniego Morza Czarnego. W Stawropolu, który był stolicą administratury, utworzył seminarium duchowne. Podjął również szczególne starania na rzecz rozwoju budownictwa cerkiewnego. W życiu codziennym cechowała go pokora i skromność. Równocześnie jednak biskup popadł w konflikt z przedstawicielami innych wyznań żyjącymi na terenie administratury.
W 1849 został przeniesiony na katedrę połtawską i perejasławską, zaś po roku został biskupem niżnonowogrodzkim. W 1857 odszedł w stan spoczynku i zamieszkał w Pieczerskim Monasterze Wniebowstąpienia Pańskiego w Niżnym Nowogrodzie. Trzy lata później w tajemnicy złożył śluby mnisze wielkiej schimy z imieniem Jan. Jeszcze jako biskup prowadził surowy, ascetyczny tryb życia, przyjmując za przykład św. Tichona Zadońskiego. Zachowały się jego notatki o charakterze autobiograficznym, dokumentujące przeżycia duchowe.
W 1864 Świątobliwy Synod Rządzący mianował go kierownikiem misji prawosławnej na Ałtaju, jednak z powodu podeszłego wieku schibiskup Jeremiasz nigdy nie udał się we wskazane miejsce. Przeżył jeszcze dwadzieścia lat w Niżnym Nowogrodzie i w tym też mieście został pochowany.

</doc>
<doc id="2926721" url="https://pl.wikipedia.org/wiki?curid=2926721" title="Teodorico Fabi">
Teodorico Fabi



</doc>
<doc id="2926723" url="https://pl.wikipedia.org/wiki?curid=2926723" title="Prałatura terytorialna Loreto">
Prałatura terytorialna Loreto

Prałatura terytorialna Loreto (łac. "Territorialis Praelatura ab Alma Domo Lauretana", wł. "Prelatura territoriale di Loreto") – prałatura terytorialna Kościoła rzymskokatolickiego we Włoszech, w metropolii Ancona-Osimo, w świeckiej prowincji Ankona. Prałatura obejmuje wyłącznie miasteczko Loreto, zaś jej samodzielność administracyjna jest wyrazem szczególnego miejsca, jakie we włoskim katolicyzmie zajmuje tamtejsze sanktuarium ze słynnym domkiem loretańskim. 
Dzisiejsza prałatura powstała 11 października 1935 roku na mocy decyzji papieża Piusa XI. Początkowo była administraturą apostolską. Do rangi prałatury terytorialnej podniósł ją papież Paweł VI, decyzja ta weszła w życie 24 czerwca 1965 roku. . Emerytowany prałat, abp Giovanni Tonucci, był wcześniej przez wiele lat nuncjuszem apostolskim w wielu państwach.

</doc>
<doc id="2926724" url="https://pl.wikipedia.org/wiki?curid=2926724" title="Georgia Hale">
Georgia Hale

Georgia Hale (ur. 24 czerwca 1905 w St. Joseph, zm. 7 czerwca 1985 w Hollywood) – amerykańska aktorka filmu niemego, znana m.in. jako partnerka filmowa Charliego Chaplina w filmie "Gorączka złota" (1925).
W konkursie piękności w roku 1922 otrzymała tytuł Miss Chicago, po czym wyjechała do Nowego Jorku, aby grać w teatrze. Nie odnosząc tam sukcesów udała się do Hollywood, gdzie zagrała kilka małych ról w filmach. W roku 1925 została zaangażowana do "The Salvation Hunters" Josefa von Sternberga (rola dziewczyny).
W "The Salvation Hunters" zobaczył ją Charlie Chaplin, kompletujący obsadę do "Gorączki złota" (1925). Planował on początkowo, że rolę Georgii – fordanserki ("taxi dancer"), która owładnęła sercem trampa – zagra jego ówczesna żona, Lita Grey. Ponieważ zaszła ona w ciążę (w roku 1925 urodził się Charles Chaplin Jr.), Chaplin powierzył tę rolę Georgii Hale (przyjaciółce żony).
Po sukcesie "Gorączki złota" Georgia Hale natychmiast stała się znana. Została zaangażowana przez Paramount Pictures, gdzie grała w kolejnych niemych filmach; zagrała m.in. Myrtle Wilson w "The Great Gatsby" (1926) i drugą żonę w "The Last Moment" (1928). W roku 1929 brała udział w zdjęciach próbnych do roli niewidomej kwiaciarki w filmie Światła wielkiego miasta, które Chaplin zaproponował jej, gdy zamierzał zrezygnować ze współpracy z Virginią Cherrill (oburzony jej zbyt małym zaangażowaniem w ostatnim etapie kilkuletniej pracy nad filmem). Z tego zamiaru zrezygnował, ponieważ wymagałoby to powtórzeń wielu wcześniejszych nagrań.
Filmową karierę Georgii Hale zakończyło nadejście ery filmu dźwiękowego; była jedną z pierwszych aktorek, które zwolniono jako nie spełniające wymagań nowej technologii.
W latach 60. Georgia Hale pisała pamiętnik, który – po upływie 10 lat od jej śmierci w roku 1985 – został wydany w formie książki pt. „Charlie Chaplin. Intimate Close-Ups” (wyd. 1 1995, wyd. 2 1999). Książkę zredagował i opatrzył wstępem Heather Kiernan. Jest ona jednym z niewielu opracowań, które pozwalają poznać pozaaktorskie życie wielkiego komika. Georgia Hale przedstawiła Charliego Chaplina jako człowieka, którego darzyła uczuciem, i który był nią również zainteresowany. W roku 1983 (2 lata przed śmiercią) wzięła udział w realizacji filmu dokumentalnego – pierwszej części miniserialu „Unknown Chaplin”. W tej części, zatytułowanej „My Happiest Years” (moje najszczęśliwsze lata), o życiu i metodach pracy Chaplina mówili – poza Georgią Hale – jego brat, Sidney Chaplin, i córka, Geraldine Chaplin, Dean Riesner, Jackie Coogan, Alistair Cooke, Virginia Cherrill i Lita Grey.

</doc>
<doc id="2926731" url="https://pl.wikipedia.org/wiki?curid=2926731" title="Zeyituna Mohammed">
Zeyituna Mohammed

Zeyituna Mohammed (ur. 2 lutego 1996) – etiopska lekkoatletka specjalizująca się w biegach średniodystansowych. 
W 2013 została pierwszą w historii mistrzynią Afryki juniorów młodszych w biegu na 800 metrów.

</doc>
<doc id="2926735" url="https://pl.wikipedia.org/wiki?curid=2926735" title="Sara Edao">
Sara Edao

Sara Edao (ur. 8 kwietnia 1996) – etiopska lekkoatletka, specjalistka od biegów średnich.
W 2013 została wicemistrzynią świata juniorów młodszych na dystansie 800 metrów. W tym samym roku sięgnęła po złoto i srebro mistrzostw Afryki juniorów młodszych.

</doc>
<doc id="2926742" url="https://pl.wikipedia.org/wiki?curid=2926742" title="Mumia (fitopatologia)">
Mumia (fitopatologia)

Mumia — wyschnięte szczątki owoców ziarnkowych i pestkowych. Szczątki te składają się z nie do końca rozłożonych fragmentów tkanki miękiszowej przerośniętych grzybnią pasożyta. Grzybnia i szczątki komórek tworzą pseudoskleroty, czyli wegetatywne organy przetrwalnikowe. Mumie owoców najczęściej są czarne, twarde i suche oraz dość trwałe, co wpływa, że ich rozkład zachodzi dopiero w następnym sezonie wegetacyjnym. Na mumiach, przeważnie po 2-krotnym zimowaniu mogą się tworzyć owocniki grzybów "Monilinia fructigena" i "Monilinia laxa".
Mumie są jedną z oznak etiologicznych przy oznaczaniu gatunku patogena, który zaatakował roślinę. Aby zapobiec jego rozprzestrzenianiu się powinny być z drzew usuwane i niszczone.

</doc>
<doc id="2926743" url="https://pl.wikipedia.org/wiki?curid=2926743" title="FIS Marathon Cup 2004/2005">
FIS Marathon Cup 2004/2005

Sezon 2004/2005 FIS Marathon Cup rozpoczął się 12 grudnia 2004 roku włoskim maratonem La Sgambeda, a zakończył 19 marca 2005 roku noweskim Birkebeinerrennet.
Obrońcami tytułu byli: Włoszka Cristina Paluselli wśród kobiet oraz jej rodak Gianantonio Zanetel wśród mężczyzn. W tym sezonie Paluselli obroniła tytuł wywalczony przed rokiem, a wśród mężczyzn najlepszy był Czech Stanislav Řezáč.

</doc>
<doc id="2926744" url="https://pl.wikipedia.org/wiki?curid=2926744" title="Pałac lodowy Bolszoj">
Pałac lodowy Bolszoj

Pałac lodowy „Bolszoj” (ros. "Ледовый дворец «Большой»" – Ledowyj dworiec „Bolszoj”) – hala sportowo-widowiskowa w Soczi w Kraju Krasnodarskim w Rosji, wybudowana jako jedna z dwóch aren turnieju hokeja na lodzie w czasie Zimowych Igrzysk Olimpijskich 2014 obok Areny lodowej „Szajba”. Przed igrzyskami, w grudniu 2013 w hali został rozegrany turniej międzypaństwowy Channel One Cup 2013 w ramach cyklu Euro Hockey Tour.
Hala została oddana do użytku w 2012 roku i może pomieścić 12 tysięcy widzów. Srebrna kopuła budynku ma przypominać kroplę wody. W dniach 18-28 kwietnia 2013 została tam rozegrana pierwsza duża międzynarodowa impreza sportowa - turniej Elity w ramach mistrzostw świata do lat 18 w hokeju na lodzie. Obecnie hala ma gościć zarówno imprezy sportowe, jak i wydarzenia artystyczne, zwłaszcza koncerty.
30 kwietnia 2014 klub hokejowy HK Soczi został przyjęty do rozgrywek KHL w sezonie 2014/2015.

</doc>
<doc id="2926746" url="https://pl.wikipedia.org/wiki?curid=2926746" title="Dom baronowej von Szirmay w Kieżmarku">
Dom baronowej von Szirmay w Kieżmarku

Dom baronowej von Szirmay – dom w Kieżmarku (Hlavné námestie nr 46) na Spiszu, w północnej Słowacji. Jeden z cenniejszych przykładów dawnej zabudowy mieszkalnej w tym mieście. Obecnie mieści się w nim centrum informacji turystycznej i restauracja "Barónka" (na parterze) oraz miejska galeria wystawiennicza (na piętrze).
Pierwszy murowany budynek w tym miejscu, niewątpliwie gotycki, został postawiony jeszcze w średniowieczu. Na podstawie analogii architektonicznych i odnalezionego gotyckiego portalu można sądzić, że pierwotny dom egzystował tu już w XV w., o ile nie wcześniej. Z początkiem XVII w. został przebudowany w duchu renesansowym. Kolejna gruntowna przebudowa budynku nastąpiła po wielkim pożarze miasta w 1787 r. Przekształcono go wówczas w niewielki pałac typu miejskiego, utrzymany w stylu późnobarokowym. W tym etapie prac powstała m.in. istniejąca do dziś fasada, nowy rozkład pomieszczeń parteru oraz nadbudowa części tylnej budynku.
Budynek murowany, podpiwniczony. Część frontowa piętrowa, dwutraktowa, kryta dachem mansardowym, część tylna dwupiętrowa, dostawiona w kształcie litery „L”. Front trzyosiowy, z niesymetrycznie usytuowaną bramą wejściową z półkoliście zamkniętym portalem, bogato zdobiony ornamentem stiukowym w stylu Ludwika XVI. Na parterze podział tworzą wąskie pilastry z klasycystycznym już motywem pieniążkowym, na piętrze – kanelowane pilastry z kompozytowymi głowicami. W środkowym polu piętra balkon z klasycystyczną już, żelazną balustradą. Szczyt segmentowy z owalnym okienkiem poddasza, obramowanym wieńcem laurowym i roślinnym ornamentem, wykonanymi ze stiuku. We wnętrzach szereg oryginalnych sklepień, od renesansowych w piwnicach i sieni części frontowej po późnobarokowe. Zachowała się również część dawnych ornamentalnych parkietów, kilka barokowych krat i drobnych elementów wystroju wnętrz.
Nie wiemy, czyją własnością był omawiany dom w najwcześniejszym okresie swego istnienia. Wiadomo, że w XVII w. należał do rodziny habánów (anabaptystów wygnanych w drugiej ćwierci XVI w. z krain niemieckich, którzy przez Morawy dotarli do zachodniej Słowacji) - prawdopodobnie jedynej na całym Spiszu. Zapewne rodzina ta opuściła miasto przed prześladowaniami doby kontrreformacji, bowiem zachował się list donacyjny z dnia 25 maja 1669 r., którym Istvan II Thököly daruje omawiany dom (znany wówczas jako "Novokrstený") – za wierne służby – Adamowi Bodányiemu. Budynek pozostawał w rękach tej rodziny do lat powojennych. Po wymarciu rodu w linii męskiej jego ostatnią właścicielką była baronowa Jadwiga Maria von Szirmay ("de domo" Bodányi), zmarła w 1973 r. Budynek, który przejęło miasto, na przełomie lat 70. i 80. XX w. został poddany gruntownej renowacji. Pierwotnie miały w nim się znajdować pomieszczenia dla Miejskiej Rady Narodowej, w tym reprezentacyjna sala obrad. Ostatecznie od 1993 r. na piętrze znajdują się pomieszczenia miejskiej galerii, a od 1996 r. na parterze mieści się punkt informacji turystycznej.

</doc>
<doc id="2926748" url="https://pl.wikipedia.org/wiki?curid=2926748" title="Cyril Gautier">
Cyril Gautier

Cyril Gautier (ur. 26 września 1987 w Plouagat) – francuski kolarz szosowy, zawodnik profesjonalnej grupy Ag2r-La Mondiale.
Mistrz Europy do lat 23 ze startu wspólnego w 2008 roku. Trzykrotnie (w latach 2010-2012) startował w Tour de France.

</doc>
<doc id="2926750" url="https://pl.wikipedia.org/wiki?curid=2926750" title="Grzegorz Stępniak">
Grzegorz Stępniak

Grzegorz Stępniak (ur. 24 marca 1989 w Goleniowie) – polski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="2926751" url="https://pl.wikipedia.org/wiki?curid=2926751" title="Bolshoy Ice Dome">
Bolshoy Ice Dome



</doc>
<doc id="2926756" url="https://pl.wikipedia.org/wiki?curid=2926756" title="Merrily We Live">
Merrily We Live

Merrily We Live – amerykański film z 1938 roku w reżyserii Normana Z. McLeoda.

</doc>
<doc id="2926757" url="https://pl.wikipedia.org/wiki?curid=2926757" title="Kamienica przy ul. Rynek 7 w Nowej Rudzie">
Kamienica przy ul. Rynek 7 w Nowej Rudzie

Kamienica przy ul. Rynek 7 w Nowej Rudzie – obecnie budynek mieszkalny, trzykondygnacyjny z portalem kamiennym wzniesiony został w latach 1593-1603. Kamienicą podcieniowaną i dwukondygnacyjną była około 1736 r., następnie przebudowana w 1811 r. a pod koniec XIX wieku została podwyższona o półtorej kondygnacji. Budynek ma zachowane podcienia kryte sklepieniem kolebkowym z lunetami oparte na kamiennych, piaskowcowych filarach. Wnętrze ma zachowaną sień ze sklepieniami żeglastymi oraz zabytkową kolumnę.

</doc>
<doc id="2926759" url="https://pl.wikipedia.org/wiki?curid=2926759" title="Bradley Smith">
Bradley Smith

Bradley Smith (ur. 28 listopada 1990 w Oksfordzie) – brytyjski motocyklista.
Kariera.
125cc.
W 2006 dołączył do zespołu Repsol Hondy prowadzonym przez Alberto Puiga, sezon zakończył na 19. miejscu, przy okazji zdobywając tytuł „Rookie of the Year”. Rok później, znowu z tym samym zespołem, zaliczył swoje pierwsze podium na torze w Le Mans, 9 razy kończył wyścigi w pierwszej dziesiątce, co na koniec zagwarantowało 10. lokatę w klasyfikacji generalnej. Rok 2008 to już kontrakt z teamem Polaris World Aprillia, na otwierającym sezon obiekcie Losail zdobywa Pole Position, podczas wyścigu miał awarię motocykla. Sezon zakończył szósty w klasyfikacji generalnej z 3 Pole Position i 4 finiszami na podium.
Lata 2009, 2010 spędził w zespole Jorge Martineza Aspara, dosiadając motocykla Aprilli, pierwsze zwycięstwo przyszło na torze Jerez (maj 2009), w pewnym momencie był nawet liderem klasyfikacji generalnej, został jednak ostatecznie pokonany przez Juliana Simona.
Moto2.
Kolejne 2 sezony to współpraca z teamem Tech 3, w kategorii Moto2, gdzie jego partnerem był Francuz, Mike Di Meglio.
MotoGP.
Smith awansował do MotoGP w 2013, kontynuując swoją współpracę z Herve Poncheralem, który wcześniej sprowadził go do Moto2. Brytyjczyk przejechał solidny sezon, tylko 3 razy nie dojechał do mety, a jego najlepszym rezultatem była 4 pozycja z Grand Prix Włoch.
Dostając duży kredyt zaufania od Poncherala i kibiców, Smith musiał zacząć uzyskiwać dobre rezultaty. W sezonie 2014 przeplatał je nieudanymi, nawet raz dojechał na podium (w GP Australii), w całym sezonie zdobył 121 punktów, co usadowiło go na ósmej lokacie.
Sezon 2015 był jak dotąd najlepszym w karierze Smitha, gdyż dojechał na drugim miejscu w GP San Marino (na motocyklu Yamaha; wtedy trzeci dojechał Redding; po raz drugi w historii brytyjscy kierowcy na podium), ponadto w każdym wyścigu w sezonie zameldował się na mecie, a w końcowym rozrachunku zajął 6. miejsce w klasyfikacji kierowców.

</doc>
<doc id="2926765" url="https://pl.wikipedia.org/wiki?curid=2926765" title="Veronica Ugeh">
Veronica Ugeh

Veronica Ugeh (ur. 18 października 1996) – nigeryjska lekkoatletka. 
W 2013 zdobyła złote medale mistrzostw Afryki juniorów młodszych w trójskoku oraz w rzucie oszczepem.

</doc>
<doc id="2926770" url="https://pl.wikipedia.org/wiki?curid=2926770" title="Jerzy Szcześniak">
Jerzy Szcześniak

 Jerzy Szcześniak (ur. 1958 w Bobowicku) – pułkownik dyplomowany Wojska Polskiego.
Życiorys.
Jerzy Szcześniak urodził się w Bobowicku k. Międzyrzecza. Do wojska wstąpił w 1979 r. jako podchorąży Wyższej Szkoły Oficerskiej Wojsk Inżynieryjnych we Wrocławiu. Rozpoczął służbę zawodową w 1983 r. na stanowisku dowódcy plutonu saperów w 23 pułku czołgów. Następnie w 13 pułku zmechanizowanym na stanowisku dowódcy kompanii saperów i szefa saperów w latach 1984-1988. Podczas inspekcji jako dowódca kompanii saperów w 13 pułku zmechanizowanym uzyskał najwyższą oceną wśród pododdziałów inżynieryjnych 5 Dywizji Pancernej. W 1988 został skierowany do Akademii Obrony Narodowej. W 1991 został dowódcą batalionu saperów w 4 Brygadzie Saperów. Następnie w tej samej 4 Brygadzie Saperów objął stanowisko starszego oficera wydziału operacyjno - rozpoznawczego i wreszcie stanowisko szefa tego wydziału w latach 1992-1999. W 12 Dywizji Zmechanizowanej pełnił obowiązki szefa sekcji wojsk inżynieryjnych w latach 1999-2003. Zastępcą dowódcy 2 pułku komunikacyjnego został w 2003 r. Następnie w 2004 r. pełnił obowiązki dowódcy XXI i XXII zmiany Polskiego Kontyngentu Wojskowego w Libanie. W podyplomowym Studium Operacyjno-Strategicznym Akademii Obrony Narodowej uczestniczył w latach 2005-2006. W lipcu 2006 r. został dowódcą 5 Pułku Inżynieryjnego. W 2008 r. uczestniczył w X zmianie Polskiego Kontyngentu Wojskowego w Iraku. We wrześniu 2011 r. przeszedł na emeryturę. Zainteresowania: wędkarstwo, uprawia czynnie sport. 

</doc>
<doc id="2926775" url="https://pl.wikipedia.org/wiki?curid=2926775" title="Tour de France 2014">
Tour de France 2014

Tour de France 2014 był 101. edycją wyścigu. Odbywał się między 5 a 27 lipca 2014 roku. Wyścig składał się z 21 etapów, a rozpoczął się w Wielkiej Brytanii, gdzie odbyły się trzy pierwsze etapy.
Z powodu upadków wyścigu nie ukończyli m.in.: zwycięzca z 2013 Brytyjczyk Chris Froome (Team Sky) oraz Hiszpan Alberto Contador (Tinkoff-Saxo).
Uczestnicy.
Na starcie tego wieloetapowego wyścigu stanęły 22 zawodowe ekipy, 18 drużyn jeżdżących w UCI World Tour 2014 i 4 profesjonalne zespoły zaproszone przez organizatorów z tzw. „dziką kartą”.
Lista drużyn uczestniczących w wyścigu:
W wyścigu wystartowała rekordowa jak dotąd liczba Polaków – pięciu zawodników. Są to: Michał Kwiatkowski i Michał Gołaś (obaj Omega Pharma-Quick-Step Cycling Team), Maciej Bodnar (Cannondale Pro Cycling), Bartosz Huzarski (Team NetApp-Endura) i powołany w trybie awaryjnym za Czecha Romana Kreuzigera Rafał Majka (ekipa Tinkoff-Saxo). Z pięciu Polaków, dla trzech (Rafała Majki, Bartosza Huzarskiego i Michała Gołasia) jest to debiut.

</doc>
<doc id="2926780" url="https://pl.wikipedia.org/wiki?curid=2926780" title="Michał Romanowicz">
Michał Romanowicz

Michał Romanowicz (ros. Михаил Романович) (ur. ?, zm. 1264) – książę brański, syn księcia briańskiego i wielkiego księcia czernihowskiego Romana Michajłowicza Starego i Anny. 
W 1264 roku wspominany jest jako książę briański. Na pewno w 1263 roku otrzymał udział od ojca jaki przeszedł od Czernihowa. W tym samym 1264 roku jako briański książę jest wymieniony jego brat Oleg. Z pewnością Michał zmarł bliżej 1264 roku jeszcze za życia swego ojca, bo jego następcy utrzymali tylko briańską dzielniczkę Osowik na granicy czernihowskiej i smoleńskiej ziemi. Część ta została zachowana przez następców Michała, po przejściu Księstwa Briańskiego do książąt dynastii smoleńskiej. 
Od Michała Romanowicza wywodzi się linia rodowa książąt Osowickich. 
Książę Michał Romanowicz Osowicki vel Ossowicki jest wspominany również bliżej 1300 roku, najbardziej wiarygodnym jest, że jest wnukiem briańskiego księcia Michała Romanowicza co pozwala przypuścić istnienie Romana Michałowicza Osowickiego, jaki żył w ostatniej III części XIII wieku. Następny książę z tej linii rodowej - Iwan Michałowicz Osowicki jest wspominany w 1482 roku, mógł być prawnukiem Michała Romanowicza.

</doc>
<doc id="2926781" url="https://pl.wikipedia.org/wiki?curid=2926781" title="Broniak">
Broniak

Broniak (Ząb) – część aktywna brony. Zęby bron są różnego kształtu oraz posiadają różny przekrój i długość. Od ich masy oraz długości i gęstości ustawienia zależy głębokość i skuteczność bronowania – im jest ich mniej i są rzadziej ustawione to brona pracuje głębiej i równiej, a jeśli jest ich więcej i są gęsto ustawione to brona pracuje płyciej.

</doc>
<doc id="2926782" url="https://pl.wikipedia.org/wiki?curid=2926782" title="Irene Lentz">
Irene Lentz

Irene Lentz (ur. 8 grudnia 1900 zm. 15 listopada 1962) – amerykańska kostiumograf.
Nagrody i nominacje.
Została dwukrotnie nominowana do Oscara.

</doc>
<doc id="2926784" url="https://pl.wikipedia.org/wiki?curid=2926784" title="Romanowicz">
Romanowicz



</doc>
<doc id="2926788" url="https://pl.wikipedia.org/wiki?curid=2926788" title="Arnaud Gérard">
Arnaud Gérard

Arnaud Gérard (ur. 6 października 1984 w Dinan) – francuski kolarz szosowy, zawodnik grupy UCI Professional Continental Teams Bretagne-Séché Environnement.
Mistrz świata do lat 19 ze startu wspólnego w 2002 roku. W 2008 roku startował w Tour de France. Uczestnik Giro d’Italia w 2006 i 2007 roku i Vuelta a España w 2009 roku.

</doc>
<doc id="2926796" url="https://pl.wikipedia.org/wiki?curid=2926796" title="Mistrzostwa Świata U-19 w Rugby Union Mężczyzn 2004">
Mistrzostwa Świata U-19 w Rugby Union Mężczyzn 2004

Mistrzostwa Świata U-19 w Rugby Union Mężczyzn 2004 – trzydzieste szóste mistrzostwa świata U-19 w rugby union mężczyzn zorganizowane przez IRB, które odbyły się w Republice Południowej Afryki w dniach od 27 marca do 12 kwietnia 2004 roku.
W zawodach triumfowali Nowozelandczycy podobnie jak trzy i dwa lata wcześniej w finale pokonując Francuzów. Zwycięzcy dywizji B – Rumuni – zyskali awans, zastępując w następnych rozgrwkach elity najsłabszych Włochów.
Cieniem na turnieju położyła się śmierć irlandzkiego zawodnika Johna McCalla, który podczas inauguracyjnego spotkania stracił przytomność i pomimo udzielonej pomocy zmarł w pobliskim szpitalu. Sekcja zwłok za przyczynę zgonu uznała niewykrytą wcześniej niewydolność serca.
Informacje ogólne.
Południowoafrykański Związek Rugby otrzymał prawa do organizacji turnieju już podczas poprzedniej edycji. Mistrzostwa zostały zorganizowane w ciągu pięciu meczowych dni pomiędzy 27 marca a 12 kwietnia 2004 roku na pięciu obiektach zlokalizowanych w Durbanie i Pietermaritzburgu – w trzech placówkach oświatowych (Durban High School, Glenwood High School i University of KwaZulu-Natal), a także na Woodburn Stadium oraz w kompleksie ABSA Stadium/Kings Park.
Zawody zostały przeprowadzone według zmodyfikowanych pod kątem juniorów przepisów, mogli w nich uczestniczyć jedynie zawodnicy urodzeni w latach 1985–1986, a nad ich przebiegiem czuwało dwunastu głównych arbitrów.
Automatyczny awans do zawodów uzyskały wszystkie drużyny z szesnastozespołowej dywizji A oraz zwycięzca dywizji B poprzednich mistrzostw, a także powracająca do turnieju Australia, pozostałe sześć miejsc zostało przyznanych w regionalnych eliminacjach.
Dwadzieścia cztery uczestniczące reprezentacje zostały zatem podzielone na dwie dwunastozespołowe dywizje i rozstawione w nich na cztery trzyzespołowe grupy według wyników osiągniętych w powyższych turniejach. Rywalizowały one następnie w ciągu trzech pierwszych meczowych dni z drużynami z innej grupy (grupa A z D, B z C). Zwycięzca meczu zyskiwał cztery punkty, za remis przysługiwały dwa punkty, a przegrany nie otrzymywał punktów. Punkt bonusowy przysługiwał za zdobycie przynajmniej czterech przyłożeń lub też za przegraną nie więcej niż siedmioma punktami. Po zakończeniu pierwszej fazy ustalany był ranking przed dwumeczową fazą play-off – pierwsze cztery zespoły walczyły o mistrzostwo, kolejne cztery o miejsce piąte, zaś pozostałe o miejsce dziewiąte.
Przy ustalaniu rankingu po fazie grupowej w przypadku tej samej ilości punktów lokaty zespołów były ustalane kolejno na podstawie:
W przypadku remisu w fazie pucharowej nie odbywała się dogrywka, zwycięzca wyłaniany był zaś na podstawie większej ilości przyłożeń w tym meczu, przyłożeń zakończonych podwyższeniem, a ostatecznie w wyniku karnych kopów. Wyjątkiem był mecz finałowy, w którym w przypadku niewyłonienia zwycięzcy według kryteriów przyłożeń, nie rozgrywano konkursu kopów, lecz ogłaszano wspólny triumf obu zespołów.
Najsłabsza szóstka z dywizji B o udział w kolejnych mistrzostwach musiała ubiegać się w regionalnych kwalifikacjach, natomiast jej zwycięzca w następnej edycji zastępował ostatnią drużynę dywizji A.
Trofeum przyznawane zwycięzcy turnieju jest autorstwa byłego walijskiego rugbysty, Richarda Willsa.
Badania antydopingowe przeprowadzone podczas zawodów nie dały żadnego wyniku pozytywnego.
Śmierć Johna McCalla.
W dniu rozpoczęcia zawodów podczas meczu pomiędzy Irlandią a Nową Zelandią śmierć poniósł pochodzący z Ulsteru zawodnik trzeciej linii młyna, John McCall.
W połowie pierwszej części tego spotkania McCall przejął piłkę po wyrzucie z autu i po udanej na nim szarży odłożył ją w powstającym przegrupowaniu. Po przeniesieniu się akcji McCall pozostał nieruchomy na boisku i stracił przytomność. Gra na kilkanaście minut została wstrzymana, gdy udzielano mu pierwszej pomocy przed przewiezieniem go do "St Augustine's Hospital", gdzie dwie godziny później stwierdzono zgon zawodnika.
W wyniku przeprowadzonej dwa dni później sekcji zwłok lekarze stwierdzili, iż przyczyną zgonu była niewykryta wcześniej niewydolność serca.
W następstwie tej tragedii zespół irlandzki postanowił wycofać się z turnieju i powrócić do kraju, skutkiem czego ich przyszli rywale, Anglicy i Japończycy, otrzymali zwycięstwa za cztery punkty.

</doc>
<doc id="2926799" url="https://pl.wikipedia.org/wiki?curid=2926799" title="Roger Jorgensen">
Roger Jorgensen

Roger Kennedy Jorgensen (ur. 2 lub 5 września 1920 w Columbus, zm. 3 października 2010 na terenie gminy Robinson w stanie Pensylwania) – amerykański koszykarz, który występował na pozycji środkowego. Starszy brat Nobla, także koszykarza.
Życiorys.
Roger Kennedy Jorgensen urodził się 2 lub 5 września 1920 roku. Jego matką była Ruth Kennedy a ojcem był Charles A. Jorgensen. W 1939 roku, Roger ukończył szkołę średnią Taylor Alderdice High School, w której osiągał dobre wyniki w koszykówce (poprawił ponoć kilka rekordów szkoły). Po ukończeniu tejże, podjął naukę w Ohio State University. W 1941 roku "zaciągnął się" do marynarki wojennej; w latach 1941–1945 służył w US Navy. 
Po zakończeniu służby, Roger i jego brat Noble, występowali w sezonie 1946-1947 w BAA ("Basketball Association of America", dzisiejsze NBA) w zespole Pittsburgh Ironmen. Dla Rogera był to jednak jedyny sezon w profesjonalnej lidze, Noble w latach późniejszych kontynuował jeszcze karierę zawodowego koszykarza.
W sezonie 1947-1948, Jorgensen występował w słabszym klubie o nazwie "Zanesville Pioneers". W trakcie gry w tymże zespole, dokształcał się w University of Pittsburgh. Po zakończeniu studiów, został trenerem koszykówki a także nauczycielem wychowania fizycznego w Waynesburg University. Był także działaczem sportowym na szczeblu lokalnym.
Jego żoną była Betsy Briant Jorgensen, z którą był w związku małżeńskim przez 62 lata. Roger Jorgensen zmarł 3 października 2010 roku w wieku 90 lat, po ciężkiej i długiej chorobie. Pozostawił żonę i trzy córki. Roger miał także dwóch braci i jedną siostrę (wszyscy zmarli przed nim).
Statystyki.
Sezon zasadniczy

</doc>
<doc id="2926802" url="https://pl.wikipedia.org/wiki?curid=2926802" title="Lista odcinków serialu Hart of Dixie">
Lista odcinków serialu Hart of Dixie



</doc>
<doc id="2926805" url="https://pl.wikipedia.org/wiki?curid=2926805" title="Diego Nargiso">
Diego Nargiso

Diego Nargiso (ur. 15 marca 1970 w Neapolu) – włoski tenisista, reprezentant w Pucharze Davisa, olimpijczyk.
Kariera tenisowa.
Grając w kategorii juniorów Nargiso odniósł dwa triumfy w zawodach wielkoszlemowych. Najpierw, jako pierwszy Włoch, wygrał młodzieżową edycję Wimbledonu 1987 w grze pojedynczej, a następnie odniósł zwycięstwo w grze podwójnej, wspólnie z Goranem Ivaniševiciem, podczas US Open 1987. Tego samego roku Nargiso osiągnął również finał Wimbledonu w deblu w parze z Eugenio Rossim.
Jako zawodowiec Włoch zaczął startować w 1987 roku, a kontynuował swoją karierę do 2001 roku. W grze pojedynczej doszedł do dwóch finałów turniejów rangi ATP World Tour, natomiast w grze podwójnej triumfował w pięciu imprezach tego cyklu oraz uczestniczył w piętnastu finałach.
W Pucharze Davisa zadebiutował w lutym 1988 roku przeciwko Izraelowi w 1 rundzie grupy światowej, stając się najmłodszym reprezentantem swojego kraju w zawodach. Ostatni występ Nargiso w Pucharze Davisa miał miejsce w lipcu 2000 roku podczas rywalizacji z Belgią w 1 rundzie grupy światowej. Łącznie w reprezentacji zagrał w 7 pojedynkach singlowych, z których 5 wygrał oraz w 25 spotkaniach deblowych, z których 13 zwyciężył.
Nargiso 3 razy zagrał na igrzyskach olimpijskich, w Seulu (1988), Barcelonie (1992) i Atlancie (1996). W Seulu osiągnął 2 rundę gry pojedynczej, a w deblu odpadł w 1 rundzie. W Barcelonie i Atlancie startował wyłącznie w grze podwójnej, dochodząc do 2 rundy w Atlancie i ponosząc porażkę w 1 rundzie w Barcelonie.
W rankingu gry pojedynczej Nargiso najwyżej był na 67. miejscu (10 października 1988), a w klasyfikacji gry podwójnej na 25. pozycji (5 marca 1990).

</doc>
<doc id="2926808" url="https://pl.wikipedia.org/wiki?curid=2926808" title="Wydobrzenie roli">
Wydobrzenie roli

Wydobrzenie roli – jest to naturalny proces prowadzący do uzyskania przez rolę stanu sprawności. W zależności od ciężkości gleby wydobrzenie roli może trwać od tygodnia do 6 tygodni. Czas ten można skrócić poprzez zastosowanie wału wgłębnego.

</doc>
<doc id="2926809" url="https://pl.wikipedia.org/wiki?curid=2926809" title="John McCall">
John McCall

John McCall (ur. w sierpniu 1985, zm. 27 marca 2004 w Durbanie) – północnoirlandzki rugbysta grający w , juniorski reprezentant Irlandii. Pierwszy irlandzki rugbysta, który zmarł podczas meczu reprezentacji kraju.
Cały okres edukacji szkolnej spędził w Royal School w Armagh planując rozpoczęcie studiów na wydziale architektury Queen’s University Belfast.
Występował w pierwszej drużynie Royal School rywalizującej w rozgrywanym od 1876 roku Ulster Schools' Cup. Był wyróżniającym się graczem tego zespołu w roku 2003, rok później zaś został jego kapitanem. Walnie przyczynił się do jego awansu do finału tych rozgrywek, a następnie dowodzona przez niego drużyna w Dniu Świętego Patryka zdobyła to trofeum pierwszy raz od 1977 roku. Jego postawa w tych meczach zyskała akceptację Alana Solomonsa, ówczesnego trenera Ulster Rugby, który planował wprowadzić go do seniorskiej drużyny, a także nagrodę dla najlepszego szkolnego gracza prowincji.
Pod koniec lat 2002 i 2003 z drużyną "Ulster Schools" wystąpił przeciwko szkolnym reprezentacjom angielskich hrabstw, zaś w roku 2004 był kapitanem tego zespołu w irlandzkich rozgrywkach międzyprowincjonalnych.
W lutym 2004 roku z kadrą U-19 zagrał przeciwko rówieśnikom z Walii. W dniu triumfu w Ulster Schools' Cup zawodnik otrzymał natomiast powołanie do reprezentacji narodowej na Mistrzostwa Świata U-19 w Rugby Union Mężczyzn 2004 rozpoczynające się dziesięć dni później w Południowej Afryce. Pierwszy mecz tych zawodów Irlandczycy rozgrywali z Nowozelandczykami. W połowie pierwszej części tego spotkania McCall przejął piłkę po wyrzucie z autu i po udanej na nim szarży odłożył ją w powstającym przegrupowaniu. Po przeniesieniu się akcji McCall pozostał nieruchomy na boisku i stracił przytomność. Gra na kilkanaście minut została wstrzymana, gdy udzielano mu pierwszej pomocy przed przewiezieniem go do St Augustine's Hospital, gdzie dwie godziny później stwierdzono zgon zawodnika. W wyniku przeprowadzonej sekcji zwłok lekarze stwierdzili, iż przyczyną zgonu była niewykryta wcześniej niewydolność serca.
W ceremonii pogrzebowej uczestniczyło ponad dwa tysiące osób, z przedstawicielami Irish Rugby Football Union oraz seniorskiej reprezentacji.
Był pierwszym irlandzkim rugbystą, który zmarł podczas meczu reprezentacji kraju. Jego śmierć przyczyniła się do wprowadzenia obowiązkowych badań serca wśród graczy podlegających regionowi Ulster Irish Rugby Football Union.
Podczas mistrzostw świata U-19 2007 na jego cześć ufundowano "John McCall Fairplay Award", którą w imieniu reprezentacji Chile odebrał jej kapitan, Benjamin del Solar.
Jego wujem był Brian McCall, seniorski reprezentant Irlandii.

</doc>
<doc id="2926810" url="https://pl.wikipedia.org/wiki?curid=2926810" title="Dom tkaczy przy ul. Nadrzecznej 2 w Nowej Rudzie">
Dom tkaczy przy ul. Nadrzecznej 2 w Nowej Rudzie

Dom tkaczy przy ul. Nadrzeczna 2 w Nowej Rudzie – budynek mieszkalny dwukondygnacyjny z XVII wieku, przebudowany w 1806 r. i w XX wieku. Dom skierowany jest szczytem do rzeki Włodzicy, jego podcienia tworzą ciąg uliczny z numerami: 1, 2, 3, 5, 6, 7. Dom posiada sklepienie łukowe. Wejście do budynku znajduje się w podcieniach, a na kamiennym portalu widnieją daty 1680 i 1797. Sień przechodząca w przechód ma drugie wejście prowadzące na podwórze. 
Podobny ciąg dziewięciu budynków z podcieniami do lat 70. XX w. istniał kiedyś po prawej stronie rzeki przy ul. Łukowej. Ze względu na zły stan techniczny zostały rozebrane, z wyjątkiem jednego nr 10.

</doc>
<doc id="2926813" url="https://pl.wikipedia.org/wiki?curid=2926813" title="Hiacyntowiec">
Hiacyntowiec

Hiacyntowiec, hiacyncik ("Hyacinthoides") – rodzaj roślin z rodziny szparagowatych. Obejmuje 11–12 gatunków występujących w zachodniej Europie (kwitną wiosną) i w górach Afryki północno-zachodniej (te zakwitają głównie jesienią i zimą). Przedstawiciele rodzaju uprawiani są w ogrodach w strefie klimatu umiarkowanego, skąd okazjonalnie rozprzestrzeniają się i dziczeją (np. w Ameryce Północnej).
Systematyka.
Rodzaj z podrodziny "Scilloideae" Burnett (plemię "Hyacintheae" podplemię "Hyacinthinae") z rodziny szparagowatych w obrębie szparagowców. W poprzedniej wersji systemu (APG II z 2003) zaliczany był wraz z obecną podrodziną "Scilloideae" do wyodrębnianej rodziny hiacyntowatych. 
Zaliczane do tego rodzaju gatunki dawniej włączano do rodzaju cebulica ("Scilla") lub opisywano pod synonimiczną nazwą "Endymion".
Zastosowanie i uprawa.
Rośliny ozdobne z powodu efektownych, pachnących kwiatów. Uprawiane są ogrodach skalnych oraz pod okapem drzew i na rabatach. Opisywane jako łatwe w uprawie. Cebule sadzi się jesienią. Najlepiej rosną w miejscach półcienistych i wilgotnych, w glebie przepuszczalnej.

</doc>
<doc id="2926814" url="https://pl.wikipedia.org/wiki?curid=2926814" title="Hiacyncik">
Hiacyncik



</doc>
<doc id="2926815" url="https://pl.wikipedia.org/wiki?curid=2926815" title="Hyacinthoides">
Hyacinthoides



</doc>
<doc id="2926818" url="https://pl.wikipedia.org/wiki?curid=2926818" title="Kowboj i dama">
Kowboj i dama

Kowboj i dama (ang. "The Cowboy and the Lady") – amerykański film z 1938 roku w reżyserii H.C. Pottera.

</doc>
<doc id="2926819" url="https://pl.wikipedia.org/wiki?curid=2926819" title="Polnischer Kongress in Deutschland">
Polnischer Kongress in Deutschland



</doc>
<doc id="2926823" url="https://pl.wikipedia.org/wiki?curid=2926823" title="Farma Wiatrowa Lisewo">
Farma Wiatrowa Lisewo

Farma Wiatrowa Lisewo – zespół siedemnastu elektrowni wiatrowych w województwie pomorskim, w powiecie wejherowskim, w gminie Gniewino. 
Pierwsze 14 elektrowni wiatrowych o mocy 0,6 MW zostało oddanych do użytku w 2005 roku, kolejne trzy o mocy 0,8 MW w roku 2007. 
Łączna moc farmy wiatrowej to 10,8 MW). 

</doc>
<doc id="2926826" url="https://pl.wikipedia.org/wiki?curid=2926826" title="Dom tkaczy przy ul. Nadrzecznej 1 w Nowej Rudzie">
Dom tkaczy przy ul. Nadrzecznej 1 w Nowej Rudzie

Dom tkaczy przy ul. Nadrzecznej 1 w Nowej Rudzie – budynek mieszkalny trzykondygnacyjny z XVII wieku, przebudowany w XIX i XX wieku. Dom skierowany jest szczytem do rzeki Włodzicy, jego podcienia tworzą ciąg uliczny z numerami: 1, 2, 3, 5, 6, 7. Dom posiada sklepienie łukowe. Wejście do budynku znajduje się w podcieniach a na kamiennym późnobarokowym portalu widnieje data 1798, a obok kotwicy litery FF. Sień przechodząca w przechód ma drugie wejście prowadzące na podwórze. 
Podobny ciąg dziewięciu budynków z podcieniami do lat 70. XX w. istniał kiedyś po prawej stronie rzeki przy ul. Łukowej. Ze względu na zły stan techniczny zostały rozebrane, z wyjątkiem jednego nr 10.

</doc>
<doc id="2926828" url="https://pl.wikipedia.org/wiki?curid=2926828" title="Dom tkaczy przy ul. Nadrzecznej 3 w Nowej Rudzie">
Dom tkaczy przy ul. Nadrzecznej 3 w Nowej Rudzie

Dom tkaczy przy ul. Nadrzecznej 3 w Nowej Rudzie – budynek mieszkalny, jednokondygnacyjny, kryty dachem dwuspadowym, wybudowany w XVIII/XIX w., przebudowany w XX w. Dom skierowany jest szczytem do rzeki Włodzicy, jego podcienia tworzą ciąg uliczny z numerami: 1, 2, 5, 6, 7. Dom posiada sklepienie krzyżowe. Wejście do budynku znajduje się w podcieniach z późnobarokowym, kamiennym łukowym portalem. Sień łączy się z przechodem i ma drugie wejście prowadzące na podwórze. Drewniany dom przy ul. Łukowej 4 wyburzono około 1960 roku.
Podobny ciąg dziewięciu budynków z podcieniami do lat 70. XX w. istniał kiedyś po prawej stronie rzeki przy ul. Łukowej. Ze względu na zły stan techniczny zostały rozebrane, z wyjątkiem jednego, o numerze 10.

</doc>
<doc id="2926832" url="https://pl.wikipedia.org/wiki?curid=2926832" title="Voyeuse">
Voyeuse

Voyeuse ("franc". widzący), "voyelle" - rodzaj krzesła dostosowanego do asystowania przy grach i przeznaczonego przede wszystkim dla kobiet. Krzesło miało tapicerowane siedzisko i oparcie. Oparcie w górnej części rozszerzało się w rodzaj miękko wyściełanej półeczki, na której osoba przyglądająca się grze mogła oprzeć ramiona i głowę. Sposób użytkowania "voyeuse" był odwrotny do tradycyjnego, tj. siedziało się na nim okrakiem, twarzą do oparcia. "Voyeuse" zostało wprowadzone we Francji ok. 1740 i cieszyło się tam dużą popularnością do 1780.

</doc>
<doc id="2926834" url="https://pl.wikipedia.org/wiki?curid=2926834" title="Glorious">
Glorious

Glorious – singel Cascady, wydany 8 lutego 2013, pochodzący z albumu "The Best of Cascada". Utwór napisali i skomponowali Yann Peifer, Manuel Reuter, Andres Ballinas i Tony Cornelissen.
Piosenka wygrała niemieckie preselekcje do Eurowizji – "Unser Song für Malmö" i została reprezentantem Niemiec w Konkursie Piosenki Eurowizji 2013 w szwedzkim mieście Malmö. 18 maja podczas finału konkursu utwór zajął 21. miejsce z liczbą 18 punktów.
Teledysk do piosenki został opublikowany na YouTube 1 lutego 2013.

</doc>
<doc id="2926835" url="https://pl.wikipedia.org/wiki?curid=2926835" title="Hiroshi Miyauchi">
Hiroshi Miyauchi

 – japoński aktor. Najbardziej znany jest z tytułowej roli w serialu tokusatsu "Kamen Rider V3". 

</doc>
<doc id="2926838" url="https://pl.wikipedia.org/wiki?curid=2926838" title="Ignaz Kiechle">
Ignaz Kiechle

Ignaz Kiechle (ur. 23 lutego 1930 w Kempten (Allgäu), zm. 2 grudnia 2003 tamże) – niemiecki polityk i rolnik, działacz Unii Chrześcijańsko-Społecznej (CSU), deputowany do Bundestagu, w latach 1983–1993 minister rolnictwa.
Życiorys.
W 1952 ukończył szkołę rolniczą. Pracował w rodzinnym gospodarstwie rolnym, a od 1960 również jako nauczyciel przedmiotów rolniczych.
W 1953 wstąpił do CSU, był przewodniczącym partii w powiecie Oberallgäu i członkiem zarządu krajowego tego ugrupowania. Od 1966 do 1972 był radnym gminnym i powiatowym.
W latach 1969–1994 sprawował mandat deputowanego do Bundestagu. Od 1982 do 1983 zajmował stanowisko wiceprzewodniczącego frakcji CDU/CSU w tej izbie. Od marca 1983 do stycznia 1993 pełnił funkcję ministra rolnictwa, polityki żywnościowej i leśnictwa.
W 1990 Frakcja Czerwonej Armii planowała dokonać zamachu na jego osobę, do czego jednak nie doszło.

</doc>
<doc id="2926839" url="https://pl.wikipedia.org/wiki?curid=2926839" title="Nasir asz-Szami">
Nasir asz-Szami

Nasir asz-Szami, "Nasser al-Shami", "Naser El-Shami" (ur. 27 lipca 1982) – syryjski bokser, brązowy medalista olimpijski z Aten.
Kariera amatorska.
W 2004 r. zdobył brązowy medal w wadze ciężkiej na igrzyskach olimpijskich w Atenach. W półfinale przegrał z Odlanierem Solísem, odpadając z dalszej rywalizacji.

</doc>
<doc id="2926841" url="https://pl.wikipedia.org/wiki?curid=2926841" title="Albertus-Universität Königsberg">
Albertus-Universität Königsberg



</doc>
<doc id="2926850" url="https://pl.wikipedia.org/wiki?curid=2926850" title="Dom tkaczy przy ul. Nadrzecznej 5 w Nowej Rudzie">
Dom tkaczy przy ul. Nadrzecznej 5 w Nowej Rudzie

Dom tkaczy przy ul. Nadrzecznej 5 w Nowej Rudzie – budynek mieszkalny, jednokondygnacyjny, kryty dachem dwuspadowym, wybudowany w XVII w., przebudowany w XIX i XX w. Dom skierowany jest szczytem do rzeki Włodzicy, jego podcienia o sklepieniu łukowym tworzą ciąg uliczny z numerami: 1, 2, 3, 5, 6, 7. Wejście z kamiennym portalem do budynku znajduje się w podcieniach. Płytka sień łączy się z przechodem i ma drugie wejście prowadzące na podwórze. Na drzwiach jest secesyjna, metalowa krata z elementami o motywach roślinnych i kwiatowych z roku 1909, co świadczy o przebudowie w tym czasie. Drewniany dom przy ul. Łukowej 4 wyburzono około 1960 roku.
Podobny ciąg dziewięciu budynków z podcieniami do lat 70. XX w. istniał po prawej stronie rzeki przy ul. Łukowej. Ze względu na zły stan techniczny zostały rozebrane, z wyjątkiem jednego nr 10.

</doc>
<doc id="2926855" url="https://pl.wikipedia.org/wiki?curid=2926855" title="Maciej Garnisz">
Maciej Garnisz



</doc>
<doc id="2926859" url="https://pl.wikipedia.org/wiki?curid=2926859" title="Dom tkaczy przy ul. Nadrzecznej 6 w Nowej Rudzie">
Dom tkaczy przy ul. Nadrzecznej 6 w Nowej Rudzie

Dom tkaczy przy ul. Nadrzecznej 6 w Nowej Rudzie – budynek mieszkalny dwukondygnacyjny z XVII wieku, przebudowany w 1816 r. i XX wieku. Dom skierowany jest szczytem do rzeki Włodzicy, jego podcienia tworzą ciąg uliczny z numerami: 1, 2, 3, 5, 6, 7. Wejście do budynku, z ładnym kamiennym portalem z datą 1816, znajduje się w podcieniach. Obok drzwi wejściowych są drugie - zamurowane, zapewne prowadzące do pracowni tkackiej lub sklepu. Płytka sień łączy się z przechodem i ma drugie wejście prowadzące na podwórze. 
Podobny ciąg dziewięciu budynków z podcieniami do lat 70. XX w. istniał po prawej stronie rzeki przy ul. Łukowej. Ze względu na zły stan techniczny zostały rozebrane, z wyjątkiem jednego nr 10.

</doc>
<doc id="2926865" url="https://pl.wikipedia.org/wiki?curid=2926865" title="King's Cup">
King's Cup



</doc>
<doc id="2926867" url="https://pl.wikipedia.org/wiki?curid=2926867" title="Nasser al-Shami">
Nasser al-Shami



</doc>
<doc id="2926869" url="https://pl.wikipedia.org/wiki?curid=2926869" title="Dom tkaczy przy ul. Nadrzecznej 7 w Nowej Rudzie">
Dom tkaczy przy ul. Nadrzecznej 7 w Nowej Rudzie

Dom tkaczy przy ul. Nadrzecznej 7 w Nowej Rudzie – budynek mieszkalny dwukondygnacyjny z XVII wieku, przebudowany w XIX i XX wieku. Dom skierowany jest szczytem do rzeki Włodzicy, jego podcienia tworzą ciąg uliczny z numerami: 1, 2, 3, 5, 6, 7. Wejście do budynku, z kamiennym portalem z datą 1818, inicjałami AB i numerem 202, znajduje się w podcieniach ze sklepieniem krzyżowym. Numer jest pozostałością starej numeracji budynków miasta, z czasów, kiedy nie istniały nazwy ulic. Sień łączy się z przechodem i ma drugie wejście prowadzące na podwórze. W oknie przy bramie jest piękna, ręcznie kuta krata metalowa.
Podobny ciąg dziewięciu budynków z podcieniami do lat 70. XX w. istniał po prawej stronie rzeki przy ul. Łukowej. Ze względu na zły stan techniczny zostały rozebrane, z wyjątkiem jednego nr 10.

</doc>
<doc id="2926871" url="https://pl.wikipedia.org/wiki?curid=2926871" title="Prawa majowe">
Prawa majowe

Tymczasowe regulacje dotyczące Żydów (znane również jako Prawa majowe) – restrykcje wobec żydowskich mieszkańców Rosji, wniesione przez ministra spraw wewnętrznych Rosji Nikołaja Ignatjewa i zatwierdzone roku przez cara Aleksandra III Romanowa. Pierwotnie ustawy te miały mieć charakter tymczasowy aż do rewizji prawodawstwa dotyczącego rosyjskich Żydów, jednak pozostały w mocy przez ponad 30 lat.
Treść Praw majowych.
Treść Praw majowych brzmiała:
Dalsze ustawodawstwo.
W następnych latach dodano dalsze dyskryminacyjne przepisy. Uchwalono kwoty ograniczające liczbę Żydów dopuszczanych do szkół wyższych i uniwersytetów stosownie do procentu ich ludności w ogólnej populacji Rosji. 
W 1887 roku ograniczenia te pogłębiono, zawężając powyższe kwoty do 10% na terenie Strefy osiedlenia, 5% poza Strefą, z wyjątkiem Moskwy i Petersburga, gdzie obowiązywał górny limit 3%. Dla wielu miast Strefy osadnictwa, ze znaczną populacją Żydów, skutkiem tych represji były w połowie puste szkoły i znaczna liczba odrzuconych kandydatów na studia. Wielu studentów nie mogło ukończyć swojej edukacji w miejscu swojego urodzenia.
Liczba lekarzy żydowskich zatrudnionych w carskiej armii nie mogła przekroczyć 5%, zaś każdy żydowski prawnik, który pragnął stać się adwokatem, musiał otrzymać zgodę od ministerstwa sprawiedliwości.
Pod koniec okresu działania tych ustaw wydano również zakaz sprzedaży alkoholu przez Żydów.
Wiosną 1891 roku władze miejskie Moskwy pod przewodnictwem Sergiusza Aleksandrowicza Romanowa deportowały większość żydowskich mieszkańców tego miasta (z wyjątkiem niewielkiej liczby osób, których określano jako „użytecznych”), zaś nowo wybudowaną synagogę zamknięto. Wypędzenie około 20 tysięcy żydowskich moskwian sprowadziło na Rosję międzynarodowe potępienie. 
Nowe prawa ustanowione w 1892 roku zakazywały rosyjskim Żydom uczestnictwa w wyborach lokalnych, pomimo iż w wielu miastach w Strefie osiedlenia stanowili oni znaczną część ludności. 
"Poprzez tzw. "regulacje miejskie" (ros. Городовое положение) odbierano Żydom prawo do wybierania i bycia wybieranym do rad miejskich... W ten sposób wytworzyła się odwrotnie proporcjonalna ordynacja wyborcza: większość podatników miejskich została podporządkowana mniejszości, która rządziła miastem przeciwko interesom Żydów.”.
W następnym roku, poprzez "Prawo o imionach" (ros. „Об именах”), nałożono karę więzienia na tych Żydów, którzy „przyjęli imiona chrześcijańskie”. Przepisy nakazywały używania wyłącznie imion wpisanych do metryk urodzenia (ros. „какими они означены в метрических книгах”) we wszelkiej działalności gospodarczej, publikacjach, reklamach, wizytówkach itd. 
Prawa majowe funkcjonowały aż do zniesienia ich przez Rząd Tymczasowy Aleksandra Kiereńskiego w kwietniu 1917 roku. Razem z pogromami i innymi czynnikami, przyczyniły się do masowej emigracji Żydów. W okresie między 1881 a 1914 Rosję opuściło 2 miliony jej żydowskich mieszkańców.

</doc>
<doc id="2926875" url="https://pl.wikipedia.org/wiki?curid=2926875" title="Dom przy ul. Piastów 1 w Nowej Rudzie">
Dom przy ul. Piastów 1 w Nowej Rudzie

Dom przy ul. Piastów 1 w Nowej Rudzie – budynek mieszkalny, dwukondygnacyjny z 1815 r. we wschodniej pierzei ulicy, zbudowany na miejscu dawnych domów podcieniowych, na zrębie starszych budynków, o czym świadczy jego skomplikowany rzut. Dom przebudowany w XX wieku reprezentuje tradycyjne lokalne budownictwo.
Przy ul. Piastów znajduje się jeszcze kilka zabytkowych domów o numerach: 5, 7, 19, 21, 23, 25, 27.

</doc>
<doc id="2926878" url="https://pl.wikipedia.org/wiki?curid=2926878" title="Fugazi (klub muzyczny)">
Fugazi (klub muzyczny)

Fugazi – klub muzyczny związany ze sceną rocka alternatywnego działający w Warszawie przez 11 miesięcy od 10 stycznia 1992 w dawnym kinie WZ przy ul. Leszno 19.
Początki.
Historia miejsca rozpoczęła się na osiedlu przy ul. Siedmiogrodzkiej 11. W 1990 Waldemar Czapski założył przy osiedlowym klubie, w którym uczył plastyki, klubokawiarnię Fugazi, później przemianowaną na "Fugazi Music Pub". Organizowano tam spotkania miłośników rocka progresywnego, pierwsze ogólnopolskie zloty The Doors, koncerty hardcorowe oraz wiele innych wydarzeń. Przez rok działalności zawiązała się tam grupa organizująca wszystkie przyszłe poczynania, między innymi związane z powstaniem klubu Fugazi.
Przyczyną zamknięcia "Fugazi Music Pub" była decyzja administracji osiedla. Postanowiono przerobić dom kultury na biuro. Waldemar Czapski wraz z przyjaciółmi Fugazi postanowili więc otworzyć nowe miejsce i tak narodziła się myśl o Klubie Fugazi. Został wynajęty pusty lokal po kinie WZ i postanowiono rozpocząć działalność klubu od 20 dni koncertów opatrzonych hasłem "Buduj Świątynie". 10 stycznia na otwarciu zagrały zespoły Pokolenie i Kult. Koncerty odbywały się w pustej sali kina, remont lokalu rozpoczął się dopiero w maju.
Lokal.
Klub Fugazi mieścił się w dawnym kinie WZ. Budynek kina zaprojektował Mieczysław Piprek, który równolegle projektował trzy inne wolno stojące kina: Stolica, 1 Maj i Ochota. Klub Fugazi posiadał dwie sceny. Duża sala mieściła 2000 osób, a mała 500. Znajdowała się tam również sala bilardowa oraz sklep muzyczny. Najbardziej charakterystycznymi elementami klubu Fugazi był 14 metrowy bar w kształcie gitary oraz autobus marki Jelcz, zwany potocznie "ogórkiem". Autobus został "zdobyty" przez Jarosława Frankowskiego, następnie podzielony i umieszczony pośrodku klubu.
Działalność.
Klub działał od stycznia do grudnia 1992. Lokal był otwarty 24 godziny na dobę. Scena była udostępniona dla młodych kapel bez dodatkowych opłat. Poniedziałki były dniami otwartymi. We wtorki natomiast zawsze była niespodzianka, widzowie nie wiedzieli na jaki zespół się natkną. W jeden z tych wtorków zagrał zespół Kult i wykonał wtedy, dla kilkudziesięciu zdziwionych widzów, po raz pierwszy piosenki z płyty "Tata Kazika".
Istniała też możliwość spędzenia w Fugazi nocy. Wiele stałych bywalców miało tam swoje śpiwory lub spało w trumnie (element wystroju). Klub łączył kilkaset osób. Pracowali i pomagali w nim z miłości do muzyki. Często za pomoc zapłatą były wejściówki na koncerty. Sympatycy klubu rozklejali plakaty, rozprowadzali ulotki i bilety, redagowali gazetę Fugazigaz oraz pomagali w przy pracach w Fugazi.
. Zorganizowano tam m.in. festiwal klejnotów rocka SILLMARILE. Było to trzydniowe wydarzenie zorganizowane w Hali Gwardii w Warszawie, na którym wystąpiły takie zespoły, jak: Dezerter, Kult, Armia, Oddział Zamknięty, Maanam, Dżem, TSA, Acid Drinkers i Ira. Festiwal odwiedziło 14 tysięcy widzów.
Klub Fugazi został zamknięty w grudniu 1992 z powodu grupy przestępczej, która żądała od właścicieli opłaty za "ochronę".
W latach 2015–2017 Klub Fugazi działał pod adresem Mińska 65.
Nazwa klubu.
Bezpośrednią inspiracją nazwy jest płyta zespołu Marillion pod tytułem "Fugazi" i utwór "Fugazi", który opowiada o szaleństwach i głupocie tego świata. Samo słowo "fugazi" zostało zaczerpnięte ze slangu żołnierzy US Army. Było używane podczas wojny w Wietnamie. Akronim zwrotów FUCKED UP, GOT AMBUSHED, ZIPPED IN. Po nieudanej akcji mówiono FUGAZI – czyli że WSZYSTKO BYŁO KOMPLETNIE SPIEPRZONE.
Inne informacje.
Zespół T.Love umieścił nazwę "Klub Fugazi" w tekście piosenki "Nabrani".

</doc>
<doc id="2926880" url="https://pl.wikipedia.org/wiki?curid=2926880" title="Stefania Grudzińska">
Stefania Grudzińska

Stefania Grudzińska (ur. 4 kwietnia 1930 w Bydgoszczy, zm. 23 października 1997 tamże) – polska astronom, doktor habilitowana.
Życiorys.
Po ukończeniu gimnazjum i liceum w Bydgoszczy odbyła studia astronomiczne na Uniwersytecie Mikołaja Kopernika w Toruniu w latach 1950–1955.
Jeszcze w czasie studiów, w 1953 roku została zatrudniona w Katedrze Astronomii UMK. Obroniła doktorat w 1963 roku, habilitacja – w 1972 roku. W latach 1976–1979 była zastępczynią dyrektora Instytutu Astronomii UMK. Przeszła na emeryturę w 1991 roku.
W latach 1972–1980 pracowała ponadto w Wyższej Szkole Pedagogicznej w Bydgoszczy (1972–1978 jako adiunkt, 1978–1980 docent), gdzie prowadziła wykłady z matematyki. Po przejściu na emeryturę pracowała na stanowisku profesora nadzwyczajnego w Instytucie Fizyki Wyższej Szkole Pedagogicznej w Rzeszowie. Wykładała astronomię i astrofizykę studentom fizyki.
Po śmierci została pochowana w Bydgoszczy na tamtejszym cmentarzu Serca Jezusowego w dniu 29 października 1997 roku.
Zainteresowania naukowe.
Początkowo zajmowała się fotometrią wizualną i fotograficzną gwiazd zmiennych (m.in. obserwacje R Cas, 1956; Mira Ceti, 1963, gwiazdy typu RW Tau). Później przez wiele lat badała komety, m.in. Arenda-Rolanda 1956h, Ikeya 1963a, Alcocka 1963b, P/Schwassmanna-Wachmanna.
Odznaczenia.
Stefania Grudzińska została odznaczona Złotym Krzyżem Zasługi w roku 1973 i Krzyżem Kawalerskim Orderu Odrodzenia Polski w 1983 roku.

</doc>
<doc id="2926888" url="https://pl.wikipedia.org/wiki?curid=2926888" title="Dom przy ul. Piastów 5 w Nowej Rudzie">
Dom przy ul. Piastów 5 w Nowej Rudzie

Dom przy ul. Piastów 5 w Nowej Rudzie – budynek mieszkalny trzykondygnacyjny z 1786 r., przebudowany w 1925 r. i w XX wieku, kiedy to został podwyższony i rozbudowany o oficyny. Na późnobarokowym portalu w tylnej elewacji budynku zawarte są: klucze, data 1786 i inicjały. W latach 20. XX wieku właścicielem domu był lekarz Schönwiese, stąd jego fasada została ozdobiona fryzem - reliefem, który przedstawia chorych, znajdujących pomoc u lekarza, laskę Eskulapa oraz inicjałami nazwiska Sch. Relief, zaprojektowany przez noworudzkiego nauczyciela rysunku Hermanna Grossera, wykonał kłodzki rzeźbiarz Wagner. Scenę można zatytułować "Noc - dzień, choroba - zdrowie". W domu tym przez wiele lat mieszkał doktor Karol Maliszewski – poeta, prozaik, krytyk literacki. Tradycje medyczne tego miejsca podtrzymuje istniejąca tu apteka.
Przy ul. Piastów znajduje się jeszcze kilka zabytkowych domów o numerach: 1, 7, 19, 21, 23, 25, 27.

</doc>
<doc id="2926889" url="https://pl.wikipedia.org/wiki?curid=2926889" title="Honorowy Obywatel Miasta Gdańska">
Honorowy Obywatel Miasta Gdańska



</doc>
<doc id="2926892" url="https://pl.wikipedia.org/wiki?curid=2926892" title="Dom przy ul. Piastów 7 w Nowej Rudzie">
Dom przy ul. Piastów 7 w Nowej Rudzie

Dom przy ul. Piastów 7 w Nowej Rudzie – budynek mieszkalny dwukondygnacyjny z poddaszem, z 1815 r., przebudowany w XX wieku, posiadający ciekawy kamienny portal. Budynek powstał z połączenia dwóch węższych, sąsiednich domów z centralnie usytuowanym, sklepionym przejazdem bramnym.
Przy ul. Piastów znajduje się jeszcze kilka zabytkowych domów o numerach: 1, 5, 19, 21, 23, 25, 27.

</doc>
<doc id="2926896" url="https://pl.wikipedia.org/wiki?curid=2926896" title="Léon Deladerrière">
Léon Deladerrière

Léon Deladerrière (ur. 26 lipca 1927 w Annœullin - zm. 13 marca 2013 w Rixheim) – francuski piłkarz grający na pozycji napastnika. W swojej karierze rozegrał 11 meczów i strzelił 3 gole w reprezentacji Francji.
Kariera klubowa.
Swoją karierę piłkarską Deladerrière rozpoczął w klubie FC Nancy. W 1947 roku awansował do kadry pierwszego zespołu, a w sezonie 1947/1948 zadebiutował w jego barwach w pierwszej lidze francuskiej. Swój największy sukces z Nancy osiągnął w sezonie 1952/1953, gdy awansował z nim do finału Pucharu Francji. W finale Nancy uległo 1:2 zespołowi Lille OSC. W Nancy Deladerrière grał do końca sezonu 1958/1959. Rozegrał w nim 350 meczów i zdobył 105 goli.
W 1959 roku Deladerrière przeszedł do drużyny Toulouse FC. Występował w nim przez cztery sezony, do zakończenia sezonu 1962/1963. Po nim skończył swoją karierę sportową.
Kariera reprezentacyjna.
W reprezentacji Francji Deladerrière zadebiutował 20 kwietnia 1952 roku w wygranym 3:0 towarzyskim meczu z Portugalią, rozegranym w Colombes. W swojej karierze grał w eliminacjach do MŚ 1954 i Euro 60. Od 1952 do 1958 roku rozegrał w kadrze narodowej 11 meczów i zdobył 3 gole.

</doc>
<doc id="2926899" url="https://pl.wikipedia.org/wiki?curid=2926899" title="Leon Deladerriere">
Leon Deladerriere



</doc>
<doc id="2926904" url="https://pl.wikipedia.org/wiki?curid=2926904" title="Rudy Gestede">
Rudy Gestede

Rudolphe "Rudy" Gestede (ur. 10 października 1988 roku w Essey-lès-Nancy) – beniński piłkarz grający na pozycji napastnika w Middlesbrough F.C.
23 lipca 2011 roku przeszedł pomyślnie testy medyczne i został zaprezentowany jako nowy gracz Cardiff City. 7 sierpnia 2011 zadebiutował w meczu z West Ham United i zanotował asystę przy trafieniu Kenny'ego Millera. Pierwszego gola w angielskiej piłce trafił w spotkaniu z Leicester City w Pucharze Ligi Angielskiej. Pierwszego gola w lidze trafił 15 października 2011 roku z Ipswich Town. W sezonie 2011/12 doszedł z walijskim zespołem do finału Pucharu Ligi, w którym doznał smaku porażki po rzutach karnych w meczu z Liverpoolem. 19 kwietnia 2012 roku podpisał dwuletni kontrakt z Cardiff.
26 listopada 2013 roku został wypożyczony do Blackburn Rovers. 1 stycznia 2014 roku zdobył swojego pierwszego gola w barwach klubu. Dzień później podpisał trzyipółletni kontrakt z klubem. W 2017 roku został piłkarzem Middlesbrough F.C.
Gestede reprezentował Francję w kadrze U-19. W lutym 2013 roku został powołany do reprezentacji Beninu.

</doc>
<doc id="2926908" url="https://pl.wikipedia.org/wiki?curid=2926908" title="Dom przy ul. Piastów 19 w Nowej Rudzie">
Dom przy ul. Piastów 19 w Nowej Rudzie

Dom przy ul. Piastów 19 w Nowej Rudzie – dwukondygnacyjny budynek mieszkalny rodziny Klambtów, zlokalizowany w noworudzkim centrum, pomiędzy domami: nr 17 i nr 21. Został on zbudowany około 1600 r., na co wskazują: jego układ sklepień piwnicy i ceglano-kamienne mury. Dom przebudowany był w latach 1890–1900. W przyziemiu budynku urządzono księgarnię. Już w latach 40. XIX w. na tyłach domu znajdowała się wolno stojąca oficyna nr 19 a. W niej swą pierwszą siedzibę znalazło wydawnictwo W. W. Klambta, które latach 50. XIX w. przeniesiono do nowej siedziby przy ul. Kopernika 8 a oficynę przebudowano na dom ogrodowy (j. niem.) "Gartenhaus". Oficyna została wyburzona w XXI wieku. Aktualnie na parterze domu nr 19 mieści się sklep spożywczy.
Przy ul. Piastów znajduje się jeszcze kilka zabytkowych domów o numerach: 1, 5, 7, 21, 23, 25, 27.

</doc>
<doc id="2926911" url="https://pl.wikipedia.org/wiki?curid=2926911" title="Dom przy ul. Piastów 21 w Nowej Rudzie">
Dom przy ul. Piastów 21 w Nowej Rudzie

Dom przy ul. Piastów 21 w Nowej Rudzie – trzykondygnacyjny budynek mieszkalny, zlokalizowany w noworudzkim centrum, pomiędzy domami: nr 19 i nr 23. Pochodzi on z przełomu XVIII i XIX wieku. Był przebudowany w 1813 r. i w XX w. Charakterystyczną cechą tego budynku jest późnobarokowy szczyt kształtowany krzywymi wklęsło-wypukłymi, co było w Nowej Rudzie dużą rzadkością. Fasada budynku ozdobiona jest późnobarokowym szerokim kamiennym portalem z kluczem. Po lewej stronie wejścia znajduje się okno w kamiennym obramieniu zabezpieczone ręcznie kutą kratą.
Przy ul. Piastów znajduje się jeszcze kilka zabytkowych domów o numerach: 1, 5, 7, 19, 23, 25, 27.

</doc>
<doc id="2926912" url="https://pl.wikipedia.org/wiki?curid=2926912" title="Northrop F-15 Reporter">
Northrop F-15 Reporter

Northrop F-15 Reporter (RF-61C) – amerykański samolot rozpoznawczy opracowany na bazie nocnego samolotu myśliwskiego Northrop P-61 Black Widow. Była to ostatnia maszyna rozpoznawcza z napędem tłokowym jaka weszła na uzbrojenie United States Air Force.
Historia.
W 1944 roku Northrop rozpoczął przebudowę dwóch seryjnych P-61B-10 do wersji myśliwca eskortującego charakteryzującego się bardzo dużym zasięgiem. W założeniu projektantów, nowa maszyna miała pełnić zadania eskortowe, towarzysząc wyprawom bombowym Boeing B-29 Superfortress w operacjach skierowanym przeciw wyspom japońskim a w przypadku wprowadzenia do linii już po zakończeniu działań wojennych, w potencjalnych akcjach przeciwko Związkowi Radzieckiemu i wyprawach bombowców nad jego olbrzymie terytorium. W samolotach o numerach seryjnych 42-39549 i 42-39557 całkowicie przebudowano gondolę kadłubową. Usunięto tylne stanowisko operatora radaru, zamykając kadłub metalową osłoną, pilot i nawigator otrzymali wspólną, kroplową osłonę kabiny, w której siedzieli jeden za drugim. Usunięto stację radiolokacyjną a za kabiną załogi umieszczono dodatkowy zbiornik paliwa o pojemności 1961 dm³, wraz z dodatkowymi, czterema zbiornikami zewnętrznymi maszyna dysponowała zapasem 9076 dm³, umożliwiał on lot z Niemiec Zachodnich nad Moskwę i z powrotem. Usunięto podkadłubowe działka Hispano M2 kalibru 20 mm, przewidując jednak ich montaż w wersji seryjnej. W dziobie samolotu umieszczono cztery karabiny maszynowe kalibru 12,7 mm. Tak przebudowane maszyny otrzymały oznaczenie XP-61E. Z dwóch wybudowanych egzemplarzy jeden utracono w kwietniu 1945 roku gdy podczas szybkiego kołowania pilot przypadkowo złożył podwozie. Latem tego samego roku cały program został anulowany. Dysponujący podobnym zasięgiem North American P-82 Twin Mustang charakteryzował się większą prędkością maksymalną. 
Niezrażona niepowodzeniem wytwórnia zaproponowała na bazie XP-61E zbudowanie wersji rozpoznawczej. Instalując w miejsce dziobowych karabinów maszynowych aparaty fotograficzne. Samolot poddano modyfikacjom, przebudowując w czerwcu 1945 roku dziób maszyny tak aby mógł pomieścić zespół aparatów. Projekt wzbudził zainteresowanie United States Army Air Forces, która w tym samym miesiącu roku zamówiła 175 egzemplarz samolotu, oznaczonych jako F-15A Reporter. Samolot prototypowy, XF-15A powstał na bazie XP-61E. Maszynę oblatał szef pilotów doświadczalnych Northropa L. A. "Slim" Parrett 3 lipca 1945 roku. Kolejne samoloty budowano wykorzystując płatowiec wersji P-61C-1 i zmodyfikowany kadłub XP-61E. Pierwszą maszynę z płatowcem P-61C oblatano 17 października 1945 roku. Nowa konstrukcja napędzana była standardowymi dla wersji C silnikami Pratt &amp; Whitney R-2800-C ze sprężarkami, usunięto jednak charakterystyczne dla tej wersji hamulce aerodynamiczne na górnej i dolnej powierzchni skrzydeł. We wrześniu 1946 roku rozpoczęto produkcję seryjną, którą zakończono rok później po wybudowaniu 36 egzemplarzy. Tak szybkie zakończenie produkcji spowodowane było prawdopodobnie pojawieniem się maszyn z napędem odrzutowym, dającym nieporównanie większe możliwości niż napęd tłokowy.
Służba.
Dziewięć z wybudowanych maszyn skierowano do dowództwa Air Material Command, pozostałe do "8th Photographic Reconnaissance Squadron" (8 Dywizjonu Rozpoznawczego) stacjonującego w Japonii w Johnson Air Base (obecnie Baza Iruma) w Sayama a będącego częścią "35th Fighter Group". Pierwsze samoloty dotarły do Japonii na pokładzie statku w marcu 1947 roku. Morska woda i warunki panujące na statku transportowym były przyczyną pojawienia się korozji na trzech z czterech przewożonych maszyn, korozji tak znacznej, że trzy maszyny uznano za niezdatne do naprawy i zezłomowano. W październiku 1947 roku dywizjon osiągnął pełny stan, szesnastu maszyn. W latach 1947 - 1948 samoloty wykonywały loty nad Japonią uczestnicząc w programie Post-Hostilities Mapping Program i Półwyspem Koreańskim robiąc zdjęcia, które posłużyły do wykonania szczegółowych map. Zdjęcia masowych grobów na Półwyspie Bataan jakie wykonały F-15, wykorzystano w powojennych procesach japońskich zbrodniarzy wojennych. Wraz z wyodrębnieniem się United States Air Force, zmieniono dotychczasowe oznaczenie F-15A na RF-61C. 1 kwietnia 1949 roku, po 22 miesiącach służby, wszystkie RF-61C z "8th Photographic Reconnaissance Squadron" zostały wycofane z linii i przeniesione do "35th Maintenance Squadron" gdzie oczekiwały na złomowanie.

</doc>
<doc id="2926914" url="https://pl.wikipedia.org/wiki?curid=2926914" title="Pospíchal">
Pospíchal



</doc>
<doc id="2926927" url="https://pl.wikipedia.org/wiki?curid=2926927" title="Kopiec Grunwaldzki w Niepołomicach">
Kopiec Grunwaldzki w Niepołomicach

Kopiec Grunwaldzki – kopiec w Niepołomicach, zlokalizowany przy ulicy Grunwaldzkiej, na najwyższym wzniesieniu miasta – Wężowej Górze (212 m n.p.m.), na zachód od centrum i Zamku Królewskiego. Wzniesiony został dla uczczenia 500. rocznicy bitwy pod Grunwaldem. Kopiec usypano w miejscu z którego według tradycji 25 listopada 1411 r. król Władysław II Jagiełło wyruszył w triumfalnym pochodzie do Krakowa.
Kopiec ma 14 metrów wysokości i 30 m średnicy u podstawy. Zwieńczony jest pomnikiem z krzyżem. Z kopca rozciąga się panorama na Puszczę Niepołomicką, dolinę Wisły i Kraków.
Historia.
W 1902 roku z inicjatywy Polskiego Towarzystwa Gimnastycznego „Sokół” na pamiątkę dzieci z Wrześni, prześladowanych przez władze pruskie, usypano dwumetrowy kopczyk zwieńczony krzyżem.
Sypanie właściwego kopca rozpoczęto 3 marca 1910 roku. Aby zebrać środki finansowe potrzebne do budowy kopca sprzedawano cegiełki w cenie 2 halerzy, kartki okolicznościowe oraz przyjmowano dobrowolne datki. Zachowała się pamiątkowa księga z wpisami Polaków ze Śląska, Lwowa, Wilna, Poznania, Warszawy i Petersburga. Do budowy użyto m.in. ziemi przywiezionej spod Grunwaldu, z Prowincji Poznańskiej i z pól bitewnych wszystkich zaborów. W 1914 r. przywieziono 500 woreczków z ziemią z mogił zmarłych w Ameryce emigrantów polskich, które 1 czerwca włożono do specjalnej trumienki z napisem" "Ziemia polska z 500 grobów nadesłana z Ameryki na Kopiec Grunwaldzki. 1 czerwca 1914". Równocześnie weterani z 1863 r. przynieśli woreczek ziemi z grobu powstańców styczniowych spoczywających na cmentarzu krakowskim, który złożono razem z amerykańskimi. Po odśpiewaniu "Boże coś Polskę"" rzucono się do sypania kopca. Sypanie kopca zakończono w 1915 r.
W 1992 roku u podstawy pomnika wmurowano tablicę upamiętniającą towarzystwo „Sokół” w Niepołomicach w 90 rocznicę założenia. Teren wokół kopca został uporządkowany. Znajduje się tam obecnie miejsce odpoczynku oraz plac zabaw dla dzieci.

</doc>
<doc id="2926930" url="https://pl.wikipedia.org/wiki?curid=2926930" title="Chen An-Hu">
Chen An-Hu



</doc>
<doc id="2926931" url="https://pl.wikipedia.org/wiki?curid=2926931" title="Francuska Rodzina Królewska">
Francuska Rodzina Królewska



</doc>
<doc id="2926935" url="https://pl.wikipedia.org/wiki?curid=2926935" title="Jan Łodziński">
Jan Łodziński

Jan Łodziński, właśc. Jan Jerzy Łoziński, ps. „Babinicz”, „Andrzej”, vel Jan Kuza (ur. 12 kwietnia 1908 w Grodźcu, zm. 23 marca 1967 w Częstochowie) – polski oficer sł. st. piechoty Wojska Polskiego, por. [1934], w konspiracji NOW/AK, kpt. sł. st. p. [1945], Komendant Obwodu AK/NIE Sanok (OP-23) V 1944 – II 1945, podległego pod Okręg krakowski AK, Inspektorat Jasło.
Życiorys.
Urodzony 12 kwietnia 1908 w miejscowości Grodziec. Syn Wacława, urzędnika kopalni Grodziec, i Janiny z ddomu Łypaczewskiej. Po ukończeniu szkoły powszechnej w Grodźcu kształcił się w Wyższej Szkole Handlowej w Katowicach, gdzie zdał w 1928 maturę. W okresie od września 1928 do sierpnia 1929 w Szkole Podchorążych Piechoty w Różanie, gdzie przeszedł przeszkolenie unitarne. Następnie od października 1929 do sierpnia 1931 w Szkole Podchorążych Piechoty w Ostrowi Mazowieckiej – Komorowie. Promowany na stopień podporucznika służby stałej piechoty 15 sierpnia 1931, z przydziałem do 27 Pułku Piechoty w Częstochowie, na stanowisko dowódcy plutonu. Na stopień porucznika awansowany 1 stycznia 1934. W 1935, jako wyróżniający się w służbie oficer, został przez Ministerstwo Spraw Wojskowych przeniesiony do Korpusu Ochrony Pogranicza. Rozkazem nr 45 dowódcy KOP z 24 listopada 1937 nadano mu prawo noszenia odznaki KOP. Na początku 1938 skierowany do Centrum Wyszkolenia Piechoty w Rembertowie, gdzie ukończył z wynikiem pozytywnym VII kurs dla dowódców kompanii. Powrócił do swego macierzystego 27 pułku piechoty z nominacją na stanowisko dowódcy 1 kompanii I baonu.
Brał udział w kampanii wrześniowej 1939 w szeregach 27 pp, dowodzonego przez ppłk. B. Panka, w składzie 7 Dywizji Piechoty gen. Janusza Gąsiorowskiego. Dowodził 6 kompanią II baonu. Walczył z wrogiem pod Lublińcem i w rejonie Częstochowy. Podczas walk w rejonie Złotego Potoku odznaczył się męstwem i odwagą. Podczas silnego uderzenia Niemców swym opanowaniem i dzielną podstawą wyprowadził swoją kompanię z okrążenia, ponosząc stosunkowo niskie straty, sam ratował się brawurowym atakiem granatami, tracąc konia. Dowodził czołem 27 pp i przebił się przez linie nieprzyjaciela. Dalszy szlak bojowy prowadził w rejon Szydłowca na wschód. Wraz z grupą żołnierzy i oficerów dotarł w rejon Kowla na Wołyniu.
Po napaści 17 września 1939 Sowietów na Polskę walczył w rejonie Kowla z wojskami sowieckiego agresora, gdzie dostał się do niewoli, skąd wkrótce udało mu się zbiec z konwoju do obozu. Za okazane męstwo na polu walki był przedstawiony do odznaczenia Virtuti Militari V klasy. Jesienią 1939 przedostał się do Stalowej Woli, gdzie zamieszkał u swego brata. Podjął pracę jako palacz w Hucie Stalowa Wola. W związku z zarządzeniem niemieckiego okupanta nakazującym pod groźbą kary śmierci rejestrację oficerów WP, musiał się ukrywać.
W 1940 podjął działalność konspiracyjną w szeregach Narodowej Organizacji Wojskowej. Należał do grona organizatorów struktur konspiracyjnych NOW na terenie Stalowej Woli, potem w powiecie sanockim. Po scaleniu NOW z Armią Krajową od 1942 czynny w AK. W 1944 mieszkał na kwaterze konspiracyjnej u Władysława i Marii Niemców w Bażanówce. W maju 1944 mianowany komendantem obwodu AK Sanok, podległego pod Okręg Krakowski AK, Inspektorat Jasło. W czasie akcji „Burza” miał swoją kwaterę w mieszkaniu dr Adama Gilewicza w Sanoku. Był przewidywany na stanowisko dowódcy I baonu odtwarzanego w AK 5 pułku strzelców konnych.
Po wejściu Armii Czerwonej na teren obwodu nadal pozostał w konspiracji i kieruje podległym obwodem AK Sanok. Ze względów bezpieczeństwa przeniósł się z Sanoka do Brzozowa. Rozkazem Komendy Głównej AK z 23 stycznia 1945 awansowany na stopień kapitana piechoty ze starszeństwem z dniem 1 stycznia 1945. Po rozwiązaniu 19 stycznia 1945 AK, działa w strukturach poakowskiej konspiracji. 
Na przełomie lutego i marca 1945 ujęty przez UB i przekazany NKWD. Podczas przesłuchań w NKWD był bity i torturowany, w celu wymuszenia zeznań. Wywieziony w kwietniu 1945 do łagru w głąb Rosji, gdzie zmuszano go do niewolniczej pracy w kopalni węgla. Na początku grudnia 1947 repatriowany do Polski przez obóz przejściowy nr 284 w Brześciu. 
Do rodziny zamieszkałej w Częstochowie powrócił 13 grudnia 1947. Od 1948 podjął pracę zawodową jako urzędnik w Przedsiębiorstwie Budowy Kopalni Rud w Częstochowie. Podejmuje jednocześnie studia wyższe na Wydziale Mechanicznym Politechniki Śląskiej w Gliwicach, gdzie w latach pięćdziesiątych uzyskał dyplom inżyniera mechanika. Pracował wówczas w jednym z przedsiębiorstw w Katowicach jako główny mechanik organizacji i normowania pracy w przemyśle. Zmarł nagle na atak serca 23 marca 1967. Pochowany na cmentarzu Kule w Częstochowie.
Odznaczony Orderem Virtuti Militari V klasy (nr DK 1028), Krzyżem Walecznych, Srebrnym Krzyżem Zasługi z Mieczami.
Żonaty z Haliną z domu Wilkoszewską (1909-1994). Mieli synów: Andrzeja (ur. 1937, doktor nauk medycznych) i Ignacego (ur. 1949, magister inżynier architekt).

</doc>
<doc id="2926937" url="https://pl.wikipedia.org/wiki?curid=2926937" title="Skrzydło (zwierzęta)">
Skrzydło (zwierzęta)



</doc>
<doc id="2926940" url="https://pl.wikipedia.org/wiki?curid=2926940" title="Henry Bathurst">
Henry Bathurst



</doc>
<doc id="2926941" url="https://pl.wikipedia.org/wiki?curid=2926941" title="Ola Turkiewicz">
Ola Turkiewicz

Ola Turkiewicz, właściwie Aleksandra Turkiewicz – polsko-kanadyjska wokalistka jazzowa, kompozytorka, aranżerka, multiinstrumentalistka i autorka tekstów. Autorka muzyki do filmów i spektakli, którą tworzy łącząc śpiew z muzyką elektroniczną i elektroakustyczną. Stypendystka MKiDN.
Urodziła się w Ostródzie, do 1987 roku mieszkała w Mrągowie. Od 1987 roku przybywała na emigracji, zaś w 1993 r. zamieszkała w Kanadzie. Absolwentka jazzowego wydziału wokalnego i kompozytorskiego Humber College w Toronto. Założycielka i liderka sesyjnych formacji muzycznych, tj. Koncertu Niepodległości, Projektu Arboretum oraz Panegiria, w których łącznie uczestniczyło ponad 250 artystów sesyjnych, aktorów i tancerzy z Polski, Armenii, Australii, Ukrainy, Kanady, Meksyku i Wielkiej Brytanii. Nazwy tych formacji są tożsame z jej autorskimi, cyklicznymi projektami artystycznymi. Od 2018 roku współtwórca i dyrektor muzyczny Hybryda Kultur Festiwal. Występuje, a także tworzy w języku polskim, angielskim, włoskim, francuskim oraz łacinie. Swoje projekty muzyczne prezentowała w Australii, Kanadzie i we Francji, na Litwie, Łotwie i na Ukrainie. Zajmuje się odtwarzaniem dawnej mowy Prusów, Jaćwingów, Warmiaków i Mazurów, które wykorzystuje do swoich wielokulturowych projektów.
Działalność w Kanadzie.
Początkiem jej artystycznej kariery był spektakl “Misterium”, do którego w całości napisała muzykę. Stworzyła kanadyjski zespół “Bethlehem”. Publiczność polonijna miała okazję oglądać ją w koncertach: “Jesienna Zaduma”, “Sentymenty” i “Nastroje”, których była również organizatorką i producentką. Przez wiele lat była solistką kanadyjskiego zespołu jazzowego – “Up Front”. Występowała w polonijnym Klubie Artystów i Wykonawców „Szuflada”, założonym przez nieżyjącego już Jacka Janowskiego. Śpiewała też w wystawianym w Kanadzie Salonie Muzyki i Poezji Marii Nowotarskiej. W 2001 roku zainicjowała cykl koncertów jazzowych pod wspólną nazwą “A little bit of Jazz” w Mississauga, do którego zapraszała instrumentalistów z innych zespołów i środowisk. Koncerty te cieszyły się dużym zainteresowaniem nie tylko wśród Polonii Kanadyjskiej. W 2003 roku, w kolejną rocznicę wprowadzenia Stanu Wojennego w Polsce, wraz z polonijną piosenkarką Magdą Papierz wystąpiła w wielkim koncercie świątecznym w Polskim Centrum Kultury im. Jana Pawła II w Mississauga, z programem kolęd tradycyjnych, jazzowych oraz pastorałkami z okresu stanu wojennego. Z materiału tego została przygotowana wspólna płyta obu artystek pod nazwą „Święta kolędą przyprószone”. To jeden z kilku projektów przygotowywanych wspólnie ze środowiskiem polonijnego „Kabaretu pod bańką”. W 2004 r. zorganizowała I Polski Festiwal Jazzowy (1st Polish Jazz Festival) w Toronto i Mississauga, w którym wzięli udział polscy muzycy jazzowi m.in.: Michał Urbaniak, Krystyna Prońko, Jan Ptaszyn Wróblewski oraz Marek Bałata. W listopadzie 2006 r. zainicjowała I Polskie Zaduszki Jazzowe (All Souls’ Jazz Vespers) w Toronto, w których wystąpiła obok polskiego gitarzysty i kompozytora jazzowego, Jarosława Śmietany. W koncercie wzięli również kanadyjscy muzycy Don Thompson, Neil Swainson, Reg Shwager, Terry Clarke. W swojej karierze też z innymi muzykami kanadyjskimi jak m.in. Richard Whiteman, Shelly Berger oraz z Normem Amadio.
Skomponowała i nagrała muzykę do spektaklu teatralnego “Theatre of the Film Noir”, którego premiera w reż. Mirosława Połatyńskiego miejsce w Toronto, w dniu 17 września 2008.
Wielokrotnie brała udział w największym i najbardziej prestiżowym festiwalu jazzowym w Kanadzie, toronteńskim TD Canada Trust Jazz Festival. Była też gościem Światowego Festiwalu Kontrabasistów Jazzowych we Wrocławiu, brała również udział w Port Credit Jazz and Blues Festival. Przez wiele lat regularnie występowała w klubach jazzowych w Toronto: Gate 403, Rex Jazz and Blues Club oraz Montreal Bistro. W 2016 roku w Rose Theatre w Brampton w Kanadzie, po raz pierwszy poza granicami Polski, zaprezentowała swój autorski projekt Koncert Niepodległości, rozwijany od 2009 roku w Polsce.
Działalność w Polsce.
Od 2009 roku rozpoczęła działalność również w Polsce, gdzie przeniosła koncerty z autorskiego cyklu “A little Bit of Jazz”. Od 2009 roku jest dyrektorem muzycznym i współorganizatorem Koncertu Niepodległości odbywającego się w Muzeum Powstania Warszawskiego w Warszawie, na Westerplatte i w Kanadzie, a także Koncertu Niepodległości Trzeciego Maja na Zamku Królewskim w Warszawie. Projekt objęty został Honorowym Patronatem Prezydenta Rzeczypospolitej Polskiej Andrzeja Dudy, a wcześniej Prezydenta Bronisława Komorowskiego, który w latach 2011–2014 skierował listy otwarte do uczestników Koncertu Niepodległości. 10 sierpnia 2014 roku artystka zainaugurowała nowym cyklicznym wydarzeniem autorskim Projekt Arboretum, które realizowane jest w amfiteatrze nad jeziorem Czos w Mrągowie. Projekt Arboretum objęty jest Honorowym Patronatem Ministerstwa Kultury i Dziedzictwa Narodowego. Jest to słowno-muzyczne widowisko odnoszące się do szeroko rozumianego dziedzictwa kulturowego, przyrodniczego i krajobrazowego. Wykorzystuje on perełki pieśni etnicznych, leśnych i osadniczych, a także elementy spuścizny Słowian, Galindów i Jaćwingów, które prezentowane są w połączeniu z klimatami jazzowymi, muzyką klasyczną i elektroniczna, poezją śpiewaną, rockiem alternatywnym itp. Niezwykłej symbiozie kultur i nurtów, zdefiniowanej w projekcie jako muzyka hybrydowa, towarzyszy prozatorska, poetycko-baśniowa narracja. Koncert Niepodległości i Projekt Arboretum to także założone przez Olę Turkiewicz formacje muzyków sesyjnych, przez które przewinęło się 139 artystów z Polski, Armenii, Ukrainy, Kanady, Meksyku i Wielkiej Brytanii. Do współpracy na scenie Ola Turkiewicz zaprasza znanych i liczących się aktorów, jazzmanów, a także wykonawców muzyki symfonicznej, popularnej, etnicznej, zarówno z Polski, jak i z zagranicy. W realizacji tych wydarzeń pracowała m.in. z aktorami: Maciejem Kozłowskim, Andrzejem Piszczatowskim, Wojciechem Malajkatem, Jackiem Mikołajczakiem, Elżbietą Czerwińską, Arkadiuszem Brykalskim, reżyserką Marią Dłużewską; solistami: Markiem Bałatą, Grzegorzem Wilkiem i Adamem Strugiem; instrumentalistami: Marcinem Riege, Krzysztofem Kowalewskim, Grzechem Piotrowskim, Pawłem Kaczmarczykiem, Marcinem Murawskim, Grzegorzem Grzybem, Przemkiem Kuczyńskim, Wojciechem Hartmanem, Robertem Murawskim, kanadyjczykami Rebeccą Hennessy (trąbka), Sly Juhas (perkusja), Beth Silver (wiolonczela), Aline Homzy (skrzypce), Brielle Goheen (skrzypce), Laurence Schaufele (altówka), armeńskim dudukistą Tigranem Aleksnyanem z Londynu, ukraińskim wirtuozem skrzypiec Vasylem Popadiukiem z Toronto, meksykańskim perkusjonistą Tomasem Celisem Sanchezem, live music performerką | Anną Sudę, występującą jako An On Bast oraz formacjami: Kwartet smyczkowy „Obligato”, Zespół „Dziczka”, Alchemik Orchestra i III Artystyczna Drużyna Harcerska. W powstających od 2005 roku kompozycjach wykorzystuje ona m.in. utwory i motywy tradycyjne, etniczne, obrzędowe, patriotyczne itp. W połączeniu m.in. z klimatami jazzowymi, klasycznymi, elektronicznymi, a także rockiem alternatywnym, muzyką etniczną, poezją śpiewaną i pieśniami tradycyjnymi, stają się one cytatami muzycznymi w większych kompozycjach i aranżacjach, kreując ten sposób nowy, indywidualny gatunek muzyczny, który definiowany jest przez twórców jako muzyka hybrydowa. Od 2009 roku styl ten jest charakterystyczny dla jej autorskich projektów Koncert Niepodległości oraz Projekt Arboretum.
Muzyka filmowa, teatralna i baletowa.
Pracując na scenie kanadyjskiej skomponowała muzykę do spektaklu „Misterium” wystawionego w 1994 w Mississauga. W 2008 roku skomponowała muzykę do sztuki teatralnej „Theatre of de Film Noir” w reżyserii Mirosława Połatyńskiego. W 2018 roku wzięła udział w Videodance Festival de Bourgogne w Cerisy-la-Salle we Francji, w ramach którego skomponowała godzinną suitę „Orphée”"." Jest to kompozycja inspirowana XVII wiecznym, trzynastogodzinnym baletem „Ballet Royal de la nuit” powstałym w 1653 roku specjalnie na koronację króla Francji Ludwika XIV. Na bazie suity „Orphée” powstał australijski film „Text Messages from the Universe” w reżyserii Richarda Jamesa Allena. W 2020 roku muzyka ta została nagrodzona w kategorii Best Music na Buddha International Film Festival w Pune w Indiach. W 2019 artystka skomponowała muzykę do australijskiego thrillera „Bloodshot heart” w reżyserii Parisha Malfitano. W 2021 roku w ramach inauguracji projektu baletowo-muzycznego Panegiria, stworzyła muzykę do spektaklu "Triumph Satyrów Leśnych", stworzonego na podstawie panegiryku Bartosza Paprockiego, napisanego w 1583 roku na cześć króla Stefana Batorego, powracającego zwycięsko z wyprawy moskiewskiej. 

</doc>
<doc id="2926942" url="https://pl.wikipedia.org/wiki?curid=2926942" title="Allen Bathurst">
Allen Bathurst



</doc>
<doc id="2926943" url="https://pl.wikipedia.org/wiki?curid=2926943" title="Koncert Niepodległości">
Koncert Niepodległości

Koncert Niepodległości (Polish Independence Concert) – cykliczny spektakl słowno-muzyczny organizowany od 2009 roku z okazji różnych wydarzeń patriotycznych.
Łącznie zrealizowano 41 edycji różniących się tematem, repertuarem i scenariuszem. Koncert Niepodległości jest autorskim projektem Oli Turkiewicz, kompozytorki i wokalistki jazzowej i dyrektora muzycznego Koncertu Niepodległości oraz Jacka „Wiejskiego” Górskiego, producenta, scenarzysty i reżysera wydarzenia. Organizatorem Koncertu Niepodległości jest Fundacja Dziedzictwa Rzeczypospolitej realizująca projekt we współpracy m.in. ze Stowarzyszeniem Federacji Młodzieży Walczącej, Muzeum Powstania Warszawskiego, Zamkiem Królewskim w Warszawie, Muzeum II Wojny Światowej w Gdańsku oraz Muzeum Westerplatte i Wojny 1939. Nazwę Koncert Niepodległości nosi realizująca projekt formacja muzyków sesyjnych, przez którą przewinęło się ponad 230 artystów z Polski, Armenii, Australii, Kanady, Meksyku, Ukrainy i Wielkiej Brytanii.
W 2017 roku w ramach ewaluacji projektu powstał portal „Śpiewnik Niepodległości”, będący internetową bazą pieśni patriotycznych. Celem „Śpiewnika Niepodległości” jest upowszechnianie zasobów pieśni patriotycznych wraz z opisami literacko-historycznymi, tekstami, nutami oraz multimedialnymi narzędziami do samodzielnej nauki jak podkłady, aranżacje i nagrania.
Historia koncertów.
Premiera Koncertu Niepodległości miała miejsce w Muzeum Powstania Warszawskiego w dniu 11 listopada 2009 roku. Jest to wydarzenie cykliczne wpisujące się zarówno w formułę kultury wysokiej, jak i rozbudowany projekt muzyczny o charakterze m.in. rockowym, jazzowym, elektronicznym, etnicznym. Od 2015 roku Koncert Niepodległości objęty jest Honorowym Patronatem Prezydenta Rzeczypospolitej Polskiej Andrzeja Dudy zaś w 2018 roku Patronatem Narodowym w Stulecie Odzyskania Niepodległości. W latach 2011–2014 Koncert Niepodległości odbywał się pod Honorowym Patronatem Prezydenta Rzeczypospolitej Polskiej Bronisława Komorowskiego, który rokrocznie kierował listy otwarte do uczestników wydarzenia. Koncert zaistniał na stałe w kalendarium wydarzeń kulturalnych odbywających się w Warszawie w dniu Święta Niepodległości.W 2013 roku zainaugurowano kolejną edycję projektu, która pod nazwą "Koncert Niepodległości Trzeciego Maja" odbywa się w dniu 3 maja w Zamku Królewskim w Warszawie. Od 2016 roku realizowana jest pomorska edycja Koncertu Niepodległości „Westerplatte” na Westerplatte, odbywająca się w dniu 1 września. W 2016 roku w Kanadzie, pod nazwą Polish Independence Concert in Canada odbyła się międzynarodowa premiera Koncertu Niepodległości. Polish Independence Concert in Canada zrealizowany został przez międzynarodowy, polsko-kanadyjski zespół muzyków sesyjnych, Celem edycji międzynarodowych jest ukazanie udziału Polaków w walce o wolność innych narodów. Program każdej z międzynarodowych edycji uzupełniony został o tematykę relacji pomiędzy Polakami i odpowiednio: Kanadyjczykami (Toronto, 2016); Litwinami (Wilno, 2018); Łotyszami (Dyneburg, 2018) i Australijczykami (Brisbane, 2018).
Ekipa Koncertu Niepodległości.
Koncert Niepodległości to także założona przez Olę Turkiewicz formacja muzyków sesyjnych i artystów, przez którą przewinęło się ponad 230 artystów z Polski, Armenii, Ukrainy, Kanady, Australii, Meksyku i Wielkiej Brytanii. W edycjach Koncertu Niepodległości uczestniczyli aktorzy, jazzmani, a także wykonawcy muzyki symfonicznej, popularnej, etnicznej, zarówno z Polski jak i z zagranicy, w tym m.in. aktorzy: Maciej Kozłowski; Andrzej Piszczatowski; Elżbieta Czerwińska-Sofulak; Wojciech Malajkat; Jacek Mikołajczak; Antoni Pawlicki; Kamil Pruban, Kristof Kaczmarek (Australia), Małgorzata P. Bonikowska (Kanada); Dariusz Kordek; Aleksandra Justa; Redbad Klynstra-Komarnicki; Robert Czebotar; Krzysztof Franieczek; Arkadiusz Brykalski, soliści: Ola Turkiewicz, Tomasz Bacajewski, Michał Gasz, Marek Bałata, Grzegorz Wilk, Katarzyna Jankowska, Jan Bogdaniuk, Stanisław Belica; instrumentaliści: Grzech Piotrowski, Paweł Kaczmarczyk, Marcin Murawski, Grzegorz Grzyb, Marcin Riege, Dawid Lubowicz, Krzysztof Kowalewski, Małgorzata Komorowska, Tigran Aleksanian (Armenia/Wielka Brytania), Vasyl Popadiuk (Ukraina/Kanada), Rebecca Hennessy (Kanada), Sly Juhas (Kanada), Aline Homzy (Kanada), Brielle Goheen (Kanada), Laurence Schaufele (Kanada), Beth Silver (Kanada), Shannon Marshall (Australia), Dan Curro (Australia), Sarah Curro (Australia), Michael Patterson (Australia), live music performerka Anna Suda „An ON Bast” oraz formacje muzyczne Alchemik Orchestra, zespół wokalny Dziczka, Zespół Muzyki Dawnej Jerycho oraz chór III Wielopoziomowej Artystycznej Drużyny Harcerskiej. Gośćmi specjalnymi IV Koncertu Niepodległości oraz Koncertu Niepodległości Trzeciego Maja byli Naczelny Rabin Polski Michael Schudrich oraz Imam Polskich Tatarów Janusz Aleksandrowicz, którzy wzięli udział w wykonaniu utworu „Res Publica Serenissima” odwołującego się do różnorodności wyznaniowej Rzeczypospolitej Obojga Narodów.
Forma i treść koncertów.
Łącznie zrealizowano 41 edycji Koncertu Niepodległości, w większości premierowych. Zaaranżowany od 2008 roku materiał to 141 polskich pieśni patriotycznych, hymnów i piosenek żołnierskich oraz kompozycji współczesnych. W repertuarze prezentowane są także utwory poetyckie m.in. łacińskie fragmenty kroniki Dzieje Sasów Widukinda z Korbei oraz Kroniki Polskiej Anonima, tak zwanego Galla, wiersze Adama Mickiewicza, Wincentego Pola, Kazimierza Przerwy-Tetmayera, Natana Tenenbauma, Leszka Szarugi i innych. W repertuarze znajdują się także utwory współczesne, komponowane specjalnie na kolejne edycje Koncertu Niepodległości. Koncert Niepodległości ma charakter spektaklu słowno-muzycznego, w którym utwory muzyczne, poprzedzane są prozatorsko-poetycką narracją, opisująca genezę powstania i tło historyczne prezentowanych utworów. W powstających od pierwszej edycji w 2009 roku kompozycjach i aranżacjach twórcy wykorzystują m.in. utwory patriotyczne, tradycyjne, etniczne, obrzędowe itp. W połączeniu m.in. z klimatami jazzowymi, klasycznymi, elektronicznymi, a także rockiem alternatywnym, muzyką etniczną, techno-house, poezją śpiewaną i pieśniami tradycyjnymi, stają się one cytatami muzycznymi w większych kompozycjach i aranżacjach, kreując w ten sposób nowy, autorski gatunek muzyczny, który definiowany jest przez twórców jako muzyka hybrydowa. Od 2020 wydarzenia realizowane są jako multimedialne wydarzenia internetowe. Wstęp na wszystkie koncerty jest bezpłatny.
Koncert Niepodległości w Muzeum Powstania Warszawskiego.
Stan na 2023-01-18.
Edycje specjalne Koncertu Niepodległości.
Koncerty odbywały się m.in.: na Zamku Królewskim w Warszawie (z okazji Święta Konstytucji 3 maja), na Westerplatte (1 września), na Placu Marszałka Józefa Piłsudskiego (17 września), a także w Gdańsku, Gdyni, Łodzi, Tarnowie, Katowicach, Zamościu, Gołdapi oraz w historycznej wsi polskich Tatarów Kruszyniany.
Koncert Niepodległości Trzeciego Maja (od 2013).
Stan na 2023-01-18.
Koncert Niepodległości „Westerplatte” (od 2016).
Stan na 2023-01-18.
Inne (od 2016).
Stan na 2023-01-18.
Koncert Niepodległości w Kruszynianach (od 2018).
Stan na 2023-01-18.
Koncert Niepodległości „Poland” (od 2018).
Stan na 2023-01-18.
Koncert Niepodległości na pl. Marszałka Józefa Piłsudskiego (od 2018).
Stan na 2023-01-18.
Koncert Niepodległości w Gołdapi (od 2021).
Stan na 2023-01-18.
Polish Independence Concert (edycja międzynarodowa Koncertu Niepodległości).
Koncerty zaprezentowane zostały w Kanadzie i Australii, na Litwie a także Łotwie, gdzie zespół wystąpił m.in. w Bazie Wielonarodowej Batalionowej Grupy Bojowej NATO w Ādaži (Łotwa).
Stan na 2023-01-18.
Dyskografia.
Stan na 2023-01-18.

</doc>
<doc id="2926946" url="https://pl.wikipedia.org/wiki?curid=2926946" title="Artiemij Arcichowski">
Artiemij Arcichowski



</doc>
<doc id="2926947" url="https://pl.wikipedia.org/wiki?curid=2926947" title="Nikołaj Wasiljewicz Berg">
Nikołaj Wasiljewicz Berg



</doc>
<doc id="2926948" url="https://pl.wikipedia.org/wiki?curid=2926948" title="Iwan Nikitycz Bołtin">
Iwan Nikitycz Bołtin



</doc>
<doc id="2926949" url="https://pl.wikipedia.org/wiki?curid=2926949" title="Dymitr Cwietajew">
Dymitr Cwietajew



</doc>
<doc id="2926950" url="https://pl.wikipedia.org/wiki?curid=2926950" title="Aleksander Gurjanow">
Aleksander Gurjanow



</doc>
<doc id="2926951" url="https://pl.wikipedia.org/wiki?curid=2926951" title="Iwan Perfiljewicz Jełagin">
Iwan Perfiljewicz Jełagin



</doc>
<doc id="2926953" url="https://pl.wikipedia.org/wiki?curid=2926953" title="Michał Kaczenowski">
Michał Kaczenowski



</doc>
<doc id="2926954" url="https://pl.wikipedia.org/wiki?curid=2926954" title="Wasilij Wasiljewicz Kriestinin">
Wasilij Wasiljewicz Kriestinin



</doc>
<doc id="2926955" url="https://pl.wikipedia.org/wiki?curid=2926955" title="Gawriła Ksenofontow">
Gawriła Ksenofontow



</doc>
<doc id="2926957" url="https://pl.wikipedia.org/wiki?curid=2926957" title="Aleksander Borysowicz Łakier">
Aleksander Borysowicz Łakier



</doc>
<doc id="2926959" url="https://pl.wikipedia.org/wiki?curid=2926959" title="Vladimir Minorsky">
Vladimir Minorsky



</doc>
<doc id="2926961" url="https://pl.wikipedia.org/wiki?curid=2926961" title="Nikołaj Iwanowicz Pawliszczew">
Nikołaj Iwanowicz Pawliszczew



</doc>
<doc id="2926962" url="https://pl.wikipedia.org/wiki?curid=2926962" title="Aleksander Pietruszewski">
Aleksander Pietruszewski



</doc>
<doc id="2926963" url="https://pl.wikipedia.org/wiki?curid=2926963" title="Michał Fomicz Pietruszewski">
Michał Fomicz Pietruszewski



</doc>
<doc id="2926964" url="https://pl.wikipedia.org/wiki?curid=2926964" title="Fiodor Fomicz Pietruszewski">
Fiodor Fomicz Pietruszewski



</doc>
<doc id="2926965" url="https://pl.wikipedia.org/wiki?curid=2926965" title="Dmitrij M. Pietruszewski">
Dmitrij M. Pietruszewski



</doc>
<doc id="2926966" url="https://pl.wikipedia.org/wiki?curid=2926966" title="Edward Radziński">
Edward Radziński



</doc>
<doc id="2926967" url="https://pl.wikipedia.org/wiki?curid=2926967" title="Michał Michajłowicz Szczerbatow">
Michał Michajłowicz Szczerbatow



</doc>
<doc id="2926970" url="https://pl.wikipedia.org/wiki?curid=2926970" title="Piotr Tretjakow">
Piotr Tretjakow



</doc>
<doc id="2926971" url="https://pl.wikipedia.org/wiki?curid=2926971" title="Siemion Afanasiewicz Wiengierow">
Siemion Afanasiewicz Wiengierow



</doc>
<doc id="2926972" url="https://pl.wikipedia.org/wiki?curid=2926972" title="Dimitri Oboleński">
Dimitri Oboleński



</doc>
<doc id="2926973" url="https://pl.wikipedia.org/wiki?curid=2926973" title="Aleksander Dogiel">
Aleksander Dogiel



</doc>
<doc id="2926974" url="https://pl.wikipedia.org/wiki?curid=2926974" title="Boris Ławrientiew">
Boris Ławrientiew



</doc>
<doc id="2926975" url="https://pl.wikipedia.org/wiki?curid=2926975" title="Jemielian Pugaczow">
Jemielian Pugaczow



</doc>
<doc id="2926977" url="https://pl.wikipedia.org/wiki?curid=2926977" title="Paweł Polian">
Paweł Polian



</doc>
<doc id="2926978" url="https://pl.wikipedia.org/wiki?curid=2926978" title="Jewgraf Stiepanowicz Fiodorow">
Jewgraf Stiepanowicz Fiodorow



</doc>
<doc id="2926979" url="https://pl.wikipedia.org/wiki?curid=2926979" title="Borys Wilkicki">
Borys Wilkicki



</doc>
<doc id="2926981" url="https://pl.wikipedia.org/wiki?curid=2926981" title="Michaił Mołodieński">
Michaił Mołodieński



</doc>
<doc id="2926983" url="https://pl.wikipedia.org/wiki?curid=2926983" title="Zofia Kowalewska">
Zofia Kowalewska



</doc>
<doc id="2926984" url="https://pl.wikipedia.org/wiki?curid=2926984" title="Aleksander Friedmann">
Aleksander Friedmann



</doc>
<doc id="2926988" url="https://pl.wikipedia.org/wiki?curid=2926988" title="Golnar">
Golnar



</doc>
<doc id="2926990" url="https://pl.wikipedia.org/wiki?curid=2926990" title="John Peers">
John Peers

John Peers (ur. 25 lipca 1988 w Melbourne) – australijski tenisista, zwycięzca Australian Open 2017 w grze podwójnej i US Open 2022 w grze mieszanej, brązowy medalista igrzysk olimpijskich z Tokio (2020) w grze mieszanej, reprezentant w Pucharze Davisa, olimpijczyk z Rio de Janeiro (2016) i Tokio (2020).
Kariera tenisowa.
Karierę zawodową Peers rozpoczął w 2011 roku, skupiając swoje umiejętności głównie na grze podwójnej, w której zwyciężył w 26 turniejach kategorii ATP Tour spośród 43 rozegranych finałów. Pod koniec stycznia 2017 został zwycięzcą Australian Open, partnerując Henriemu Kontinenowi. W finale para ta pokonała Boba i Mike’a Bryanów 7:5, 7:5.
Od 2016 jest reprezentantem Australii w Pucharze Davisa. W tym samym roku zagrał w konkurencjach debla i miksta na igrzyskach olimpijskich w Rio de Janeiro, ponosząc porażki w 1. rundach. Cztery lata później na igrzyskach w Tokio ponownie odpadł w pierwszej rundzie gry podwójnej, w grze mieszanej natomiast wspólnie z Ashleigh Barty zdobył brązowy medal. Mecz o udział w finale przegrali z parą Anastasija Pawluczenkowa–Andriej Rublow, natomiast pojedynek o medal brązowy wygrali po walkowerze pary Nina Stojanović–Novak Đoković.
We wrześniu 2022 odniósł zwycięstwo w mikście podczas US Open, partnerując Storm Sanders, z którą w finale pokonał parę Kirsten Flipkens–Édouard Roger-Vasselin 4:6, 6:4, 10–7.
W rankingu gry pojedynczej Peers najwyżej był na 456. miejscu (11 czerwca 2012), a w klasyfikacji gry podwójnej na 2. pozycji (3 kwietnia 2017).

</doc>
<doc id="2926992" url="https://pl.wikipedia.org/wiki?curid=2926992" title="Fighting Harada">
Fighting Harada

, znany jako „Fighting” Harada – japoński bokser, zawodowy mistrz świata kategorii muszej i koguciej.
Życiorys.
Rozpoczął karierę boksera zawodowego w 1960. Do końca 1962 walczył wyłącznie w Japonii. Wygrał pierwszych 25 walk (m.in. pokonał 24 grudnia 1960 przyszłego mistrza świata Hiroyuki Ebiharę), zanim zwyciężył go Edmundo Esparza 14 czerwca 1962.
10 października 1962 w Tokio Harada znokautował w 1. rundzie mistrza świata federacji WBA w wadze muszej Pone Kingpetcha i odebrał mu pas mistrzowski. W rewanżu 12 stycznia 1963 w Bangkoku Kingpetch wygrał niejednogłośnie na punkty i odzyskał tytuł mistrza świata.
Po tej porażce Harada przeszedł do kategorii koguciej. Wygrał cztery walki, zanim 26 września 1963 w Tokio pokonał go José Medel. Po wygraniu kolejnych siedmiu walk (w tym z Katsutoshim Aokim) Harada zmierzył się 18 maja 1965 w Nagoi w walce o tytuł mistrza świata w wadze koguciej (zarówno federacji WBA, jak i WBC) z niepokonanym dotychczasowym czempionem Éderem Jofre. Wygrał niejednogłośnie na punkty i został mistrzem świata w nowej kategorii.
Pokonał w obronie tytułu Alana Rudkina (30 listopada 1965 w Tokio na punkty), ponownie Édera Jofre (31 maja 1966 w Tokio na punkty; były to dwie jedyne przegrane tego pięściarza w toku całej kariery), José Medela (3 stycznia 1967 w Nagoi na punkty) i Bernardo Caraballo (4 lipca 1967 w Tokio na punkty). W kolejnej obronie tytułu 27 lutego 1968 w Tokio został pokonany na punkty przez Lionela Rose'a.
Harada zmienił kategorię wagową na piórkową. Wygrał cztery z pięciu następnych walk (pokonał go tylko Alton Colter) i 28 lipca 1969 w Sydney spróbował odebrać mistrzostwo świata WBC w wadze piórkowej Johnny'emu Famechonowi. Jedynym sędzią tego pojedynku był były mistrz świata w tej wadze Willie Pep. Walka trwała 15 rund. Pep początkowo ogłosił remis, ale po ponownym przeanalizowaniu kart oceny poszczególnych rund zmienił werdykt na zwycięstwo Famechona jednym punktem. Wynik ten został wygwizdany przez publiczność, która uważała, że zwycięstwo należało się Haradzie. W walce rewanżowej 6 stycznia 1970 w Tokio Harada został znokautowany przez Famechona w 14. rundzie. Po tej walce zakończył karierę.
Później był prezesem Japońskiego Związku Bokserskiego. Został wybrany w 1995 do Międzynarodowej Bokserskiej Galerii Sławy.

</doc>
<doc id="2926997" url="https://pl.wikipedia.org/wiki?curid=2926997" title="Chris Sande">
Chris Sande

Christopher Joseph Sande (ur. 10 lutego 1964) – kenijski bokser, brązowy medalista olimpijski z Seulu.
Kariera amatorska.
W 1988 r. zdobył brązowy medal w wadze średniej na igrzyskach olimpijskich w Seulu. Sande w drugiej rundzie pokonał przez nokaut, Urugwajczyka Juana Montiela, w trzeciej rundzie na punkty Paula Kamelę, a awans do półfinału zapewnił sobie, pokonując Ugandyjczyka Francisa Wanyamę. W półfinale, Sande zmierzył się z Niemcem Henrym Maske, który zdobył złoty medal.

</doc>
<doc id="2926998" url="https://pl.wikipedia.org/wiki?curid=2926998" title="Monte-Carlo Rolex Masters 2013">
Monte-Carlo Rolex Masters 2013

Monte-Carlo Rolex Masters 2013 – tenisowy turniej ATP rangi ATP World Tour Masters 1000 z cyklu Monte-Carlo Rolex Masters rozgrywany w dniach 14–21 kwietnia 2013 roku w Monte Carlo na kortach ziemnych o puli nagród 2 646 495 euro.

</doc>
<doc id="2926999" url="https://pl.wikipedia.org/wiki?curid=2926999" title="Walter Wanger">
Walter Wanger

Walter Wanger (właśc. Walter Feuchtwanger; ur. 11 lipca 1894 w San Francisco, zm. 18 listopada 1968 w Nowym Jorku) – amerykański producent filmowy.
Wybrana filmografia.
producent
Nagrody i nominacje.
Za film Kleopatra został nominowany do Oscara.

</doc>
<doc id="2927002" url="https://pl.wikipedia.org/wiki?curid=2927002" title="Leszek Misiak">
Leszek Misiak

Leszek Misiak (ur. w 1943 w Brzeźnicy) – polski malarz i grafik, profesor sztuk plastycznych, nauczyciel akademicki.
Studiował w Akademii Sztuk Pięknych w Krakowie w pracowni prof. Wacława Taranczewskiego w latach 1962–1968, kończąc je z wyróżnieniem i w następnym roku zostając wykładowcą tejże uczelni. W 1992 r. otrzymał tytuł profesora. 
Dwukrotny laureat nagrody Ministra Kultury i Sztuki (w 1974 i 1986). Dzieła Misiaka są w kolekcjach m.in. krakowskiego Muzeum Narodowego i szczecińskiego Muzeum Narodowego.
W 2011 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2927005" url="https://pl.wikipedia.org/wiki?curid=2927005" title="Karol Kozieł">
Karol Kozieł

Karol Kozieł (ur. 28 kwietnia 1910 w Trzyńcu, zm. 3 czerwca 1996) – polski astronom, profesor doktor habilitowany, specjalizujący się w zakresie mechaniki nieba.
Życiorys.
Po ukończeniu gimnazjum w Cieszynie odbył studia matematyczne i astronomiczne na Uniwersytecie Jagiellońskim w Krakowie w latach 1928–1932. Początkowo został zatrudniony w Obserwatorium Astronomicznym Uniwersytetu Jagiellońskiego, jednak w 1933 roku podjął pracę nauczyciela gimnazjalnego w Cieszynie, a w latach 1938–1939 oraz 1946–1950 pracował jako wykładowca Wyższej Szkoły Gospodarstwa Wiejskiego w Cieszynie.
Równocześnie pracował na UJ pod kierunkiem Tadeusza Banachiewicza uzyskując stopień doktorski 29 sierpnia 1939 roku. Na odebranie dyplomu czekał 6 lat. W czasie wojny dalej pracował w Obserwatorium.
Po przedstawieniu rozprawy habilitacyjnej o libracji Księżyca (w 1945 roku) został zatrudniony w 1950 roku na stanowisku docenta. W roku 1954 uzyskał tytuł profesora nadzwyczajnego, a w 1961 roku tytuł profesora zwyczajnego.
W latach 1955–1958 był kierownikiem Katedry Astronomii UJ, a po utworzeniu Obserwatorium Astronomicznego – kierownikiem Katedry Astronomii Teoretycznej i Geofizyki Astronomicznej (w latach 1958–1974). W latach 1970–1974 był również dyrektorem Obserwatorium Astronomicznego UJ. W latach 1959–1962 piastował funkcję prorektora Uniwersytetu Jagiellońskiego ds. dydaktycznych, a w kolejnych 3 latach – stanowisko prorektora ds. nauki.
W latach 1958–1964 był prezydentem Komisji 17 „Ruchu i Figury Księżyca” Międzynarodowej Unii Astronomicznej, a następnie w latach 1964–1967 – wiceprezydentem nowo utworzonej Komisji Księżyca. W ramach pracy w tej komisji aktywnie uczestniczył w działalności Komitetu Nomenklatury Księżycowej Międzynarodowej Unii Astronomicznej, znacząco przyczyniając się do nazwania jednego z księżycowych kraterów nazwiskiem Skłodowska.
Był promotorem 8 prac doktorskich. Poza pracą na UJ prowadził również zajęcia dla studentów krakowskiej Wyższej Szkoły Pedagogicznej. W 1975 roku przeszedł na emeryturę.
Po śmierci został pochowany na cmentarzu ewangelickim w Wiśle w dniu 7 czerwca 1996 roku.
Zainteresowania naukowe.
W latach 30. Kozieł zajmował się wyznaczaniem orbit ciał niebieskich, w czasie wojny pracował nad zagadnieniami teoretycznymi, jednocześnie prowadził obserwacje zakryć gwiazd przez Księżyc, obserwacje układów gwiazd zaćmieniowych, po wojnie zajmował się – poza libracją Księżyca – również radioastronomią i klimatologią. Nadzorował m.in. zakończoną w 1970 roku, budowę 15-metrowego radioteleskopu.
Odznaczenia i nagrody.
Nagroda I stopnia Ministra Oświaty i Szkolnictwa Wyższego (1965)
Życie prywatne.
Karol Kozieł ożenił się w 1947 roku z Eunice Lilią Unicką, z którą miał 2 córki: Zofię i Krystynę.

</doc>
<doc id="2927006" url="https://pl.wikipedia.org/wiki?curid=2927006" title="Stara Częstochowa">
Stara Częstochowa



</doc>
<doc id="2927008" url="https://pl.wikipedia.org/wiki?curid=2927008" title="Pawieł Listopad">
Pawieł Listopad

Pawieł Prokofjewicz Listopad, ros. Павел Прокофьевич Листопад (ur. w 1904 r. w Romnach, zm. po 6 września 1940) – radziecki dyplomata.
W 1925 r. wstąpił do Wszechzwiązkowej Partii Komunistycznej (bolszewików). Od jesieni 1937 r. do pocz. 1939 r. pełnił funkcję tymczasowego charge d'affaires ZSRR w Polsce. Po powrocie do Moskwy został referentem w oddziale wschodnio-europejskim Narkomatu Spraw Zagranicznych ZSRR. Następnie był sekretarzem generalnym Centralnej Mieszanej Komisji Pogranicznej ZSRR i Niemiec. 22 lutego 1940 r. został aresztowany przez NKWD. Jego nazwisko znajduje się na zatwierdzonej przez Politbiuro WKP(b) 6 września 1940 liście osób przeznaczonych do egzekucji, stracony wkrótce po tej dacie.

</doc>
<doc id="2927009" url="https://pl.wikipedia.org/wiki?curid=2927009" title="Rhinella marinus">
Rhinella marinus



</doc>
<doc id="2927010" url="https://pl.wikipedia.org/wiki?curid=2927010" title="Letniowce">
Letniowce



</doc>
<doc id="2927011" url="https://pl.wikipedia.org/wiki?curid=2927011" title="Santa Maria Rezzonico">
Santa Maria Rezzonico



</doc>
<doc id="2927012" url="https://pl.wikipedia.org/wiki?curid=2927012" title="Aleksiej Majłow">
Aleksiej Majłow

Aleksiej Pietrowicz Majłow, ros. Алексей Петрович Майлов (ur. 1909 w Saratowie, zm. 21 października 1933 we Lwowie) – rosyjski funkcjonariusz służb specjalnych ZSRR (INO NKWD).
Życiorys.
W 1926 r. wstąpił do komsomołu. W 1928 r. ukończył technikum przemysłowe, po czym pracował w Gostorgie w Saratowie.
Od 1931 r. był członkiem Wszechzwiązkowej Partii Komunistycznej (bolszewików). W tym samym roku został zmobilizowany do Armii Czerwonej. Objął dowództwo plutonu piechoty w składzie Specjalnej Armii Dalekowschodniej. We wrześniu 1933 r. został zdemobilizowany, po czym znalazł pracę w Narkomacie Spraw Zagranicznych ZSRR. Wkrótce skierowano go do Lwowa w Polsce, w charakterze kuriera ochrony miejscowego konsulatu generalnego. Faktycznie był zakonspirowanym funkcjonariuszem wywiadu sowieckiego INO NKWD. 21 października tego roku został zastrzelony w gmachu konsulatu przez ukraińskiego działacza narodowego Mykołę Łemyka.

</doc>
<doc id="2927013" url="https://pl.wikipedia.org/wiki?curid=2927013" title="Jan Kubikowski">
Jan Kubikowski

Jan Jerzy Kubikowski (ur. 9 października 1927 w Horodence, zm. 11 listopada 1968) – polski astronom, doktor habilitowany, specjalizujący się w zakresie atmosfer gwiazdowych.
Życiorys.
Przed II wojną światową ukończył 6 klas szkoły powszechnej we Lwowie i Horodence. W czasie wojny był pomocnikiem tokarza w Horodence. W 1946 roku ukończył liceum dla dorosłych w Podkowie Leśnej pod Warszawą, po czym przeniósł się z rodziną do Wrocławia, gdzie odbył studia astronomiczne (w latach 1946–1950) na tamtejszym uniwersytecie. Już w 1948 roku został zatrudniony na stanowisku zastępcy asystenta. W 1957 roku uzyskał stopień kandydata nauk (doktorat) na podstawie pracy „O ubytku masy w ewolucji gwiazd” pod kierunkiem Antoniego Opolskiego, a w 1964 roku habilitację na podstawie pracy „Linie absorpcyjne w niejednorodnej atmosferze”. Od 1965 roku był kierownikiem Katedry Astrofizyki Teoretycznej Instytutu Astronomicznego. Równocześnie rozpoczął pracę w Wyższej Szkole Pedagogicznej w Opolu.
Był członkiem Rady Redakcyjnej „Acta Astronomica”, działał w Zarządzie Polskiego Towarzystwa Astronomicznego, był członkiem Komitetu Astronomicznego Polskiej Akademii Nauk i Międzynarodowej Unii Astronomicznej. Współorganizował Szkołę Astrofizyczną w Limanowej i Szkołę Astrofizyki Relatywistycznej w Opolu.
Zainteresowania naukowe.
Po studiach zajmował się teorią fal uderzeniowych w atmosferach gwiazd, później niestabilnymi i niejednorodnymi atmosferami gwiazdowymi.
Był autorem 22 prac naukowych.

</doc>
<doc id="2927014" url="https://pl.wikipedia.org/wiki?curid=2927014" title="Ionuț Gheorghe">
Ionuț Gheorghe

Ionuț Gheorghe (ur. 29 lutego 1984 w Konstancy) – rumuński bokser, brązowy medalista olimpijski z Aten.
Kariera amatorska.
W 2004 r. startował na igrzyskach olimpijskich w Atenach. Gheorghe w pierwszej rundzie turnieju pokonał przez nokaut, Pakistańczyka Faisala Karima, w drugiej rundzie, Mustafę Karagöllü, a w ćwierćfinale, Włocha Michele di Rocco. Rumun odpadł w półfinale, przegrywają ze złotym medalistą, Manusem Boonjumnongiem. W 2008 r. również startował na igrzyskach olimpijskich w tej samej kategorii wagowej. Gheorghe doszedł do drugiej rundy, gdzie pokonał go Morteza Sepahvand.
W 2006 r. zdobył brązowy medal na mistrzostwach Europy w Płowdiwie. W półfinale pokonał go brązowy medalista olimpijski z Aten i triumfator tego turnieju, Boris Georgiew.

</doc>
<doc id="2927016" url="https://pl.wikipedia.org/wiki?curid=2927016" title="Jerzy Synkelos">
Jerzy Synkelos

Jerzy Synkelos, łac.:Georgius Syncellus, Jerzy Syncellus (Syncel) (gr.: Γεώργιος Σύγκελλος, "Georgios Synkellos", zm. 810/811) – mnich bizantyński, syncel, pisarz chrześcijański i historiograf.
Osoba.
Jerzy Synkelos żył w drugiej połowie VIII wieku. Młodość spędził jako zakonnik w Ziemi Świętej. Później przeniósł się do Konstantynopola, gdzie został osobistym sekretarzem, "sýnkellos", patirarchy Tarazjusza (784-806). Po śmierci patriarchy powrócił do monasteru. Zmarł w roku 810/811. Ponieważ wyższe urzędy, takie jak synkellos, przyznawane były osobom wysoko urodzonym, jest możliwe, że Jerzy był członkiem znaczącego rodu. Teofan Wyznawca nazywa Jerzego opatem.
Dzieło.
W klasztorze, pod koniec życia, zaczął opracowywać "Kronikę" ( "Ἐκλογὴ τῆς χρονογραφίας", "Eklogé chronographías") rozpoczynającą się od stworzenia świata, którą doprowadził do wstąpienia na tron cesarza Dioklecjana (284 rok) .
"Kronika" Synkelosa jest niezwykle ważna dla ustalenia chronologii chrześcijańskiej. Kronikarz rozłożył cały materiał na lata, wstawiając w centrum dzieła tablice chronologiczne z odpowiednimi komentarzami. Wartość przekazanych danych jest nierówna. Dokładniej przedstawiony został okres do narodzin Chrystusa i powstania Kościoła. Dzieje cesarzy opisał Synkelos pobieżnie, a nawet niedbale, w oparciu o "Kanony Ewangelii" Euzebiusza z Cezarei i "Kroniki" Doksipposa.
Głównym źródłem Synkelosa jest dzieło Panodorosa lub jakaś późniejsza kompilacja oparta głównie na Panodorosie. Z dzieła tego zaczerpnął Synkelos wiadomości o dziejach Egiptu i jego władcach oraz znajomość "Kanonu" Manethona w redakcji Juliusza Afrykana i Euzebiusza z Cezarei. Odmiennie od autora "Kroniki Wielkanocnej", stworzenie świata datował, za Panodorosem, na 1 września 5493 roku p.n.e., według ery aleksandryjskiej. Synkelos korzystał także z zaginionej "Kroniki świata" Anonniosa (412 rok), twórcy 532-letniego cyklu paschalnego, z "Septuaginty", "Nowego Testamentu", pism Ojców Kościoła, Grzegorza z Nazjanzu i Jana Chryzostoma.
Późniejsi autorzy bizantyńscy rzadko korzystali z "Eklogi" Synkelosa, trudnej, pozbawionej atrakcyjnej treści i ozdób stylistycznych. Niedokończone dzieło Synkelosa kontynuował po jego śmierci, jego serdeczny przyjaciel Teofan Wyznawca.

</doc>
<doc id="2927017" url="https://pl.wikipedia.org/wiki?curid=2927017" title="Stare Rogoźno">
Stare Rogoźno



</doc>
<doc id="2927018" url="https://pl.wikipedia.org/wiki?curid=2927018" title="FIS Marathon Cup 2003/2004">
FIS Marathon Cup 2003/2004

Sezon 2003/2004 FIS Marathon Cup rozpoczął się 14 grudnia 2003 roku włoskim maratonem La Sgambeda, a zakończył 20 marca 2004 roku norweskim Birkebeinerrennet.
Obrońcami tytułu byli: Włoszka Lara Peyrot wśród kobiet oraz Norweg Jørgen Aukland wśród mężczyzn. W tym sezonie wśród kobiet triumfowała kolejna Włoszka - Cristina Paluselli, a wśród mężczyzn najlepszy był jej rodak Gianantonio Zanetel.

</doc>
<doc id="2927019" url="https://pl.wikipedia.org/wiki?curid=2927019" title="Nowe Rogoźno">
Nowe Rogoźno



</doc>
<doc id="2927021" url="https://pl.wikipedia.org/wiki?curid=2927021" title="Zjazd w Roncaglio">
Zjazd w Roncaglio

Zjazd w Roncaglio – sejm zwołany w 1158 r. przez Fryderyka I Barbarossę na Polach Ronkalskich. Sejm został zwołany w następstwie zjazdu książąt i biskupów niemieckich w Besançon, kiedy legat papieski Rolando Bandinelli, ogłosił, że Fryderyk I jest lennikiem papieskim, a tiara cesarstwa rzymsko-niemieckiego została dana mu przez papieża. Fryderyk I zmusił nauczycieli prawa rzymskiego ze szkoły bolońskiej do wprowadzenia konstytucji ronkalijskiej. Na mocy tej konstytucji przywrócono prawo do niezbywalności i niemożliwości przedawnienia praw do korony lombardzkiej, unieważniono samorządy miejskie, przywrócono wybór władz miast północnowłoskich przez cesarza oraz proklamowano zasadę, według której wszystkie „regalia” – porty, rzeki, daniny podatki ustanowione sądownie mogły leżeć jedynie w kompetencji cesarskiej, wszystkie mennice zostały przejęte przez cesarza, oraz zakazano tworzenia lig między miastami i związków mieszczańskich. Egzekwować to prawo mieli niemieccy urzędnicy zwani podestami. Miało to na celu przejęcie dochodów z podatków oraz opłat drogowych, sądowych, celnych, monetarnych przez cesarza oraz osłabienie pozycji miast północnowłoskich. Nowe prawo zostało przyjęte jedynie w części miast lombardzkich. Większość z nich postanowiła stawić zbrojny opór na czele z Mediolanem. W 1160 Fryderyk zburzył oporną Cremę, a w 1161 powziął zbrojną wyprawę mającą na celu splądrowanie i zniszczenie Mediolanu, co doprowadziło do wprowadzenia konstytucji ronkalijskiej w całych północnych Włoszech. Konstytucja ronkalijska została unieważniona w 1183 na mocy pokoju w Konstancji.

</doc>
<doc id="2927022" url="https://pl.wikipedia.org/wiki?curid=2927022" title="SM U-54 (1916)">
SM U-54 (1916)

SM U-54 – niemiecki okręt podwodny typu "U-51" zbudowany w Kaiserliche Werft w Gdańsku w latach 1915-1916. Wodowany 22 lutego 1916 roku, wszedł do służby w Cesarskiej Marynarce Wojennej 25 maja 1916 roku. Służbę rozpoczął w II Flotylli, a jego dowódcą został kapitan Volkhard von Bothmer. U-54 w czasie dwunastu patroli zatopił 26 statków o łącznej pojemności BRT, jeden okręt wojenny o wyporności BRT, oraz uszkodził 4 statki o łącznej pojemności BRT. 2 lipca 1916 roku okręt został przydzielony do II Flotylli. 
Pierwszym zatopionym statkiem był norweski żaglowiec o pojemności BRT, 3 lutego 1917 roku około 100 mil na południowy zachód od Fastnet Rock. Statek płynął z ładunkiem drewna z Jamajki do Fleetwood. 
20 maja 1917 roku Volkhard von Bothmer został dowódcą SM UC-23, a na jego miejsce przyszedł kapitan Kurt Heeseler, który był dowódcą do 22 marca 1918 roku. Za jego kadencji U-54 zatopił 12 statków oraz 1 uszkodził. 3 lipca 1917 roku w odległości około 120 mil od wyspy Tory U-54 uszkodził brytyjski tankowiec SS San Lorenzo o pojemności BRT. 
23 lipca 1917 roku około 270-290 mil na południowy zachód od Fastnet Rock U-54 zatopił dwa brytyjskie parowce SS Ashleigh o pojemności BRT oraz SS Huelva o pojemności BRT. Oba statki płynęły z ładunkiem węgla z Newport.
16 lipca 1918 roku U-54 storpedował brytyjski okręt wojenny HMS Anchusa. Wyniku ataku zginęło 78 członków załogi.
23 marca 1918 roku na stanowisku dowódcy okrętu Volkhard von Bothmer został zastąpiony przez kapitana Hellmutha von Ruckteschella. Pod jego dowództwem U-54 zatopiła 6 statków oraz jedne uszkodził.
24 listopada 1918 roku U-54 został poddany we Włoszech. W maju 1919 roku okręt został zniszczony.

</doc>
<doc id="2927023" url="https://pl.wikipedia.org/wiki?curid=2927023" title="Sansevieria trifasciata">
Sansevieria trifasciata



</doc>
<doc id="2927024" url="https://pl.wikipedia.org/wiki?curid=2927024" title="Andrzej Marks">
Andrzej Marks

Andrzej Tadeusz Marks (ur. 18 grudnia 1932 w Warszawie, zm. 29 maja 2006 tamże) – polski astronom, doktor inżynier, pisarz, popularyzator astronomii i kosmonautyki.
Życiorys.
Po wojennych kursach w Tajnej Podstawowej Szkole Polskiej w Warszawie i ukończeniu w 1950 roku szkoły średniej odbył studia w zakresie astronomii geodezyjnej w latach 1950–1956 na Politechnice Warszawskiej. Przez 2 lata był asystentem w Obserwatorium Astronomicznym PW, po czym zainteresował się tematyką kosmonautyki, w szczególności lotami na Księżyc.
W latach 1959–1999 napisał 32 książki o łącznym nakładzie ok. 700 tysięcy egzemplarzy, ponadto kilka tysięcy artykułów w takich czasopismach jak Skrzydlata Polska, Urania, Postępy Astronomii, Problemy, Horyzonty Techniki, Młody Technik, Wiedza i Życie. W 1997 roku przeszedł na emeryturę.
Od 1989 roku był członkiem Komisji Astronautyki Polskiej Akademii Nauk.
Życie prywatne.
Był ojcem 2 dzieci: Piotra (1966–1999) i Moniki (1971–).

</doc>
<doc id="2927025" url="https://pl.wikipedia.org/wiki?curid=2927025" title="Stephanotis floribunda">
Stephanotis floribunda



</doc>
<doc id="2927026" url="https://pl.wikipedia.org/wiki?curid=2927026" title="FIS Marathon Cup 2002/2003">
FIS Marathon Cup 2002/2003

Sezon 2002/2003 FIS Marathon Cup rozpoczął się 12 stycznia 2003 roku czeskim maratonem Jizerská Padesátka, a zakończył 20 marca 2003 roku szwajcarskim Engadin Skimarathon.
Obrońcami tytułu byli: reprezentująca Szwecję Antonina Ordina wśród kobiet oraz Włoch Maurizio Pozzi wśród mężczyzn. W tym sezonie wśród kobiet triumfowała Włoszka Lara Peyrot, a wśród mężczyzn najlepszy był Norweg Jørgen Aukland.

</doc>
<doc id="2927027" url="https://pl.wikipedia.org/wiki?curid=2927027" title="Levity">
Levity

Levity – założony w 2005 roku polski zespół łączący elementy rocka i jazzu, nawiązujący też do tradycji polskiej muzyki poważnej (Fryderyk Chopin). Wywodzi się ze środowiska warszawskiego klubu Chłodna 25. Trio współpracowało wspólnie m.in. z Gabą Kulką, Raphaelem Rogińskim, Tomaszem Dudą, Maciem Morettim i japońskim trębaczem Toshinori Kondo.

</doc>
<doc id="2927028" url="https://pl.wikipedia.org/wiki?curid=2927028" title="Alchemilla mollis">
Alchemilla mollis



</doc>
<doc id="2927031" url="https://pl.wikipedia.org/wiki?curid=2927031" title="S.O.S.A. (Save Our Streets AZ)">
S.O.S.A. (Save Our Streets AZ)

S.O.S.A. (Save Our Streets AZ) - kompilacja amerykańskiego rapera AZ

</doc>
<doc id="2927040" url="https://pl.wikipedia.org/wiki?curid=2927040" title="Chopin Shuffle">
Chopin Shuffle

Chopin Shuffle – dwupłytowy album polskiej grupy Levity, wydany w 2010 roku. Drugi album w dyskografii grupy. Muzyka jest w luźny sposób inspirowana twórczością Fryderyka Chopina. Według informacji na okładce, wszystkie utwory są oparte na cyklu 24 preludiów op. 28 Chopina. Na płycie gościnnie występują japoński trębacz Toshinori Kondō, Gaba Kulka, Tomasz Duda, Raphael Rogiński oraz Grzegorz Uzdański, a okładkę zaprojektował Macio Moretti.

</doc>
<doc id="2927044" url="https://pl.wikipedia.org/wiki?curid=2927044" title="Ludwik Zajdler">
Ludwik Zajdler

Ludwik Zajdler (ur. 27 kwietnia 1905 w Warszawie, zm. 3 marca 1985 tamże) – polski astronom, pisarz historyczny, miłośnik i popularyzator astronomii, pracownik Instytutu Badań Technicznych Lotnictwa i Głównego Urzędu Miar.
Życiorys.
Okres II Rzeczypospolitej.
Po ukończeniu w 1925 roku Gimnazjum Męskiego Kazimierza Kulwiecia w Warszawie odbył studia astronomiczne (w latach 1925 – do ok. 1930) na Uniwersytecie Warszawskim. Po odbyciu służby wojskowej w 45. Pułku Piechoty Strzelców Kresowych w Równem został zatrudniony jako asystent w Obserwatorium Astronomicznym Uniwersytetu Warszawskiego, gdzie pracował do wybuchu wojny. Zajmował się głównie organizacją, rozbudową i utrzymaniem służby czasu. Z tego okresu pochodzi m.in. jego praca pt. "Chód zegara Shortt Głównego Urzędu Miar". W 1938 roku podjął równocześnie pracę konstruktora w dziale przyrządów pokładowych, a następnie kierownika działu nawigacji w Instytucie Badań Technicznych Lotnictwa, był współautorem podręcznika dla oficerów lotnictwa pt. "Nawigacja lotnicza."
Okres II wojny światowej.
Po wybuchu wojny wraz z całym Instytutem został ewakuowany za Bug, ponieważ miał w nim przydział mobilizacyjny, jako podporucznik rezerwy. Za kampanii wrześniowej od 1939 roku został zatrudniony jako pracownik naukowy - asystent - w Obserwatorium Astronomicznym Uniwersytetu Lwowskiego, na etacie Akademii Nauk ZSRR. Zajmował się tam przygotowaniami do obserwacji całkowitego zaćmienia słońca widocznego w Ałma-Acie (przewidywanego na wrzesień 1941 roku), co nie doszło do skutku, z powodu wybuchu wojny niemiecko-radzieckiej. Pod koniec 1941 roku wrócił do Warszawy i znalazł zatrudnienie jako matematyk w Towarzystwie Ubezpieczeń „Przyszłość”, w którym pracował do wybuchu powstania warszawskiego. Po jego upadku został wysiedlony do Częstochowy, gdzie pracował jako kierownik Miejskiego Obserwatorium Astronomicznego oraz kierownik stacji meteorologicznej Państwowego Instytutu Hydrologiczno-Meteorologicznego.
Okres powojenny.
Do Warszawy wrócił pod koniec 1945. Pracował przez krótko w Głównym Urzędzie Statystycznym, utrzymując jednak cały czas kontakt z Głównym Urzędem Miar (GUM). Oficjalne zatrudnienie w GUM podjął w połowie 1947 roku jako współpracownik naukowy i przepracował w nim ponad 20 lat do przejścia na emeryturę w 1970 roku. W trakcie swojej pracy w GUM konsultował, a następnie utworzył pracownię pomiarów czasu, która dzisiaj jest Samodzielnym Laboratorium Czasu i Częstotliwości. Zorganizował całą służbę czasu, pomieszczenia laboratoryjne wyposażył w najnowocześniejsze ówcześnie przyrządy pomiarowe (wzorce czasu, chronometry cylindryczne itp). Dzięki niemu od 1952 roku sygnał czasu nadawany jest z GUM (wcześniej - z Obserwatorium Astronomicznego Uniwersytetu Warszawskiego i Uniwersytetu Jagiellońskiego).
Był aktywnym miłośnikiem astronomii: był członkiem Polskiego Towarzystwa Miłośników Astronomii od 1927 roku, w latach 1964–1979 był członkiem Zarządu Głównego, w latach 1979–1983 członkiem Głównej Rady Naukowej PTMA, a w latach 1966–1976 pełnił funkcję prezesa Oddziału Warszawskiego PTMA. W latach 1965-1982 był redaktorem naczelnym czasopisma astronomicznego "Urania".
Po śmierci został pochowany na cmentarzu ewangelicko-augsburskim w Warszawie (aleja 36, grób 24).

</doc>
<doc id="2927046" url="https://pl.wikipedia.org/wiki?curid=2927046" title="9 Lives (album AZ)">
9 Lives (album AZ)

9 Lives - trzeci album studyjny amerykańskiego rapera AZ

</doc>
<doc id="2927048" url="https://pl.wikipedia.org/wiki?curid=2927048" title="Ivan Šumljak">
Ivan Šumljak

"„Góry są pięknem i ciężko jest mówić o pięknie, które jest sprawą serca, uczucia, tęsknoty i spokoju wewnętrznego.” (Ivan Šumljak)"
Ivan Šumljak (ur. 6 sierpnia 1899 w Žalcu, zm. 14 lutego 1984) – słoweński działacz turystyki górskiej, znakarz i twórca Słoweńskiego Szlaku Górskiego.
Urodził się 6 sierpnia 1899 w Žalcu. Kiedy miał trzy lata, został bez rodziców: oboje byli nauczycielami, oboje zmarli na gruźlicę. Po tym zajmowali się nim dziadkowie. Wcześnie zdecydował się na zawód nauczycielski. W Mariborze w latach 1913/14 uczęszczał do oddziału wyrównawczego szkoły średniej, potem zaś do 1918 mariborskie kolegium nauczycielskie, które skończył z wyróżnieniem. W 1919 uczył w Šoštanju, potem w kolegium i w chłopięcej szkole publicznej nr 3 w Mariborze. W 1921 z wyróżnieniem zdał egzamin zawodowy z języka słoweńskiego i niemieckiego; potem uczył w szkole średniej w Mariborze. Zaznajomił się też z językiem angielskim i w 1937 na The City of London College zdał egzamin z tego języka; został sekretarzem angielskiego klubu.
Zaraz po wkroczeniu przyszli po niego gestapowcy; zamknięto go w odosobnieniu. Pierwszym transportem wygnali go z żoną do Serbii (Jagodina). Jesienią 1941 znalazł pracę w banackim Kovinie. W 1944 przeprowadził się do Medzimurja, gdzie żona znalazła schronienie u rodziców. W wyzwolonej Murskiej Soborcie chwile pracował w gazecie, w 1945 wrócił do Mariboru, gdzie został pierwszym dyrektorem kolegium nauczycielskiego. Trochę czasu uczył w gimnazjum, potem zaś w średniej szkole ekonomicznej do emerytury w 1960.
Później jeszcze grzecznościowo uczył angielskiego w wyższej szkole technicznej. W ostatnich latach intensywnie zajmował się językiem francuskim.
Już bardzo wcześnie, w latach dziecięcych, pokochał góry; była to zasługa jego babci w Šoštanju, która go wysyłała z różnymi sprawami do gospodarzy wysoko w górach, albo go zachęcała, by znów zażywał ich piękna. Jako student w 1914 wstąpił do oddziału podrawskiego w Rušach. Po wojnie dużo chodził po bliskim Pohorju, które przywróciło mu zdrowie, zwiedzał też góry w innych miejscach Słowenii. W 1945 wszyscy turyści górscy z radością przywitali odnowienie zburzonych schronisk. Pod profesjonalnym przewodnictwem inż. J. Jelenca mariborscy turyści pospieszyli do ruin Mariborskiego schroniska i je odbudowali w kilka miesięcy. Później zajęli się jeszcze Ribniškim schroniskiem. Zawiązały się przy tym liczne przyjacielskie więzi. PD (Towarzystwo Górskie) Maribor pod prezesurą inż. F. Degna wzmacniało się i rosło. Prof. Šumljak w organizacji podjął pracę znakarza i wykonywał ją przez dwadzieścia lat.
"„Przy tej pięknej, ale bardzo samotniczej pracy ma człowiek sporo czasu na rozmyślanie i zgłębianie. Któregoś dnia odpoczywałem na Črnim vrhu. Poczułem ulgę: szlak z Mariboru do Slovenj Gradca był odnowiony i na nowo oznaczony… Przed sobą miałem piękny widok na część słoweńskich ziem: Plešivec, Smrekovec, Sawińskie góry, część Karawanków, w tle kawałek Julijców. Przyszła myśl: A gdyby wszystkie te miejsca połączyć pojedynczym szlakiem, który by szedł dalej, przez całe słoweńskie terytorium i z powrotem do Mariboru! Urodził się pomysł słoweńskiej transwersali. Pomysł zapisałem i wysłałem do związku. Tam propozycję przyjęli. Transwersala miała iść mniej więcej tak: Maribor – Pohorje – Plešivec (Uršlja gora) – Smrekovec – Raduha – Alpy Kamnicko-Sawińskie – Karawanki – Alpy Julijskie – przedalpie – Nanos – Postojna – Kočevsko – Gorjanci – Dolina zamków – Bohor – Boč – część Slovenskich goric – Maribor.”" Po kilku latach się jego pomysł urzeczywistnił. Był zadowolony. "„Stale spotykam na transwersali wesołych ludzi, grupy i samotników, starych i młodych, którzy zdecydowali się spędzić część swojego wolnego na tym szlaku. Z licznymi rozmawiam; wszyscy są podekscytowani. Tranwersala zwabiła ich na długi szlak, z którego wrócą zdrowi, dumni i z dużą wiedzą.”"
Tysiące turystów chodzi nią, wielu przeszło ją nawet kilkukrotnie: na jej wzór powstało wiele krótszych szlaków łączących i okrężnych w Słowenii, w innych republikach ówczesnej Jugosławii i za granicą, nawet szlaków międzynarodowych. Ale nie było zamiarem prof. Šumljaka zachęcać turystów do długiego szlaku z Pohorja do Slavnika i morza. Chciał ich przede wszystkim zainspirować do samodzielnego odkrywania piękna przyrody i poznawania ludzi wzdłuż szlaku: „Pozdrawiaj i dużo rozmawiaj z miejscowymi, których spotykasz. Poznasz ich, poznasz człowieka z gór, z dolin, zobaczysz jak myśli, co go smuci, co go cieszy. Poznasz człowieka, który należy do tej samej ludzkości, co ty sam… Na wszystko to patrz, wszystko to jest ciekawe, wszystko cię wzbogaca!”
Prawdziwy miłośnik gór musi być wszystkim w jednej osobie, mineralog i geolog, botanik i zoolog, antropolog i geograf, musi być wrażliwy na sztukę, na całą materialną i duchową kulturę narodu. Jeśli chodzenie po górach go uszczęśliwia, będzie mu szlak do tej wiedzy otwarty. I wszystkim tym Ivan Šumljak też był.
"„Zanim wstąpisz na szlak, duchowo się przygotuj… Ogólnie chodź powoli! Także powoli się dojdzie daleko. Przy tym uważaj! Nie patrz tylko w dal, także świat pod twoimi nogami jest piękny i ciekawy… Często stawaj, patrz, słuchaj!… Rysuj, przyjacielu, wszystko sobie narysuj w swoim szkicowniku!… Ale też fotografuj! To też jest coś. Jednak rysowanie to więcej.”"
O sobie dowcipnie mówił, że jest profesorem „geografii i wszystkiego, co jest w pobliżu”. Zawsze ponawiał wyprawy na szlaki górskie, godziny i godziny odpoczywał na szczytach, często całe dni, cieszył się widokiem, wszelkie najmniejsze zmiany rysował i fotografował, do domu zaś wracał szczęśliwy, zachęcony do szukania wiedzy, która była kiedyś zapisana o słoweńskich górach słowami artystycznymi lub naukowymi, własnymi albo cudzymi, chętny do planowania.
Był twórcą, współredaktorem i stałym współpracownikiem pisma Planine ob meji („"Góry na granicy"”). Oprócz innych artykułów napisał przy czterdziestoleciu PD (Towarzystwa Górskiego) Maribor dokładną i wyczerpującą kronikę towarzystwa począwszy od założenia; znalazł wiadomości o wszystkich ważnych wydarzeniach, rozrzucone w różnych źródłach drukowanych, gdyż okupant zniszczył całe archiwum towarzystwa.
Jak był dokładny przy tej pracy, tak troskliwie, nawet po kilka miesięcy, przygotowywał się do swoich górskich wykładów. Zagłębiał się w literaturę, zwłaszcza w Planinski vestnik, ze swojej bogatej biblioteki wybierał tylko te fragmenty, które opisywały najwięcej piękna i charakterystyki kraju w wielkiej i małej skali, także w nieznanych szczegółach, które umiał zaskakująco odkrywać, gdyż nigdy nigdzie się nie spieszył; i wszędzie widział na rodzimej ziemi człowieka, który na niej żyje i pracuje. Źródła, które były już same z siebie żywe, on jeszcze ożywiał swoimi ciepłymi, klarownymi wyjaśnieniami, w których odbijały się jego szerokie horyzonty; nimi sięgał do serca wszystkich słuchaczy, były prawdziwym przeżyciem.
Mariborscy miłośnicy gór nie zapomną jego wykładów: Lepote Bohinja ("Piękno Bohinja", 8.2.1972), Po slovenski planinski transverzali od Slovenj Gradca do Matkovega kota ("Słoweńską transwersalą górską od Slovenj Gradca do Matkovego kotu", 9.1.1973), Gora in cvet ("Góra i kwiat", 20.2.1973), Pohorska pota ("Pohorskie szlaki", 19.2.1974), Triglavski narodni park ("Triglavski Park Narodowy", 17.12.1974), Po sončnem Kozjaku ("Po słonecznym Kozjaku", 4.3.1975), Svet ob Soči ("Świat nad Soczą", 16.12.1975), Pojdimo v Savinjske Alpe ("Pójdźmy w Alpy Sawińskie", 11.1.1977), Oj, Slovenske ve gorice… (10.1.1978), Po južnem Pohorju ("Po południowym Pohorju", 6.3.1979, Naša ljuba Dravca (11.3.1980), Po Belgiji in Angliji ("Po Belgii i Anglii", 17.2.1981) i Julijske Alpe ("Alpy Julisjkie", 1.3.1983).
Ostatni wykład był poświęcony dziewięćdziesięcioleciu założenia Słoweńskiego Towarzystwa Górskiego, podczas gdy prowadził słuchaczy po starych szlakach w Julijcach, prof. Šumljak wskrzesił początkowy okres słoweńskiej turystyki górskiej.
Nikt nie podejrzewał, że go choroba wkrótce odciągnie od ukochanych gór. O swoim wieku często mówił: „Jak chciałbym być całe dwadzieścia lat młodszy!”. I kiedy podejrzewał, że wszystko przemija, wyraził życzenie, by jego prochy rozsypać w pohorskim lesie, który lubił i poznawał całe siedemdziesiąt lat.
Umarł 14 lutego 1984.
Miłośnicy gór, w imieniu których pożegnali się z nim w środku mroźnego zimowego dnia, 18. lutego, prezes PD Maribor matica Srečko Pungartnik i prezes PZS Tomaž Banovec, jeszcze nie mogli wypełnić mu tego życzenia; chętnie by go jeszcze mieli między sobą. A jednak jest jego ostatni ziemski dom niedaleko od spokojnego Pohorja, które patrzy na niego; niedaleko od początku transwersali, którą nam podarował.

</doc>
<doc id="2927051" url="https://pl.wikipedia.org/wiki?curid=2927051" title="Jerzy Miciński">
Jerzy Miciński

Jerzy Miciński (ur. 9 grudnia 1921 we Włocławku, zm. 10 stycznia 1995 w Gdyni) – polski dziennikarz i historyk marynista, autor książek poświęconych dziejom polskiej floty handlowej.
Życiorys.
Urodził się 9 grudnia 1921 we Włocławku jako syn Stanisława i Ireny z Ruszkowskich. Jego ojciec był nadkomisarzem policji; po przewrocie majowym w 1926 rok został w ramach represji przeniesiony z rodziną na kresy wschodnie – do Krzemieńca, następnie do Grodna. W 1931 roku, gdy Jerzy Miciński miał 10 lat, zmarli jego rodzice, a dalej wychowywali go dziadkowie. Ukończył gimnazjum we Włocławku i liceum w Płocku, gdzie zamieszkał następnie z dziadkami. Już wówczas pasjonował się sprawami gospodarki morskiej, zbierał na te tematy publikacje i wycinki prasowe; chciał uczyć się w szkole morskiej na marynarza, lecz było to niemożliwe z uwagi na wadę wzroku. Po wybuchu II wojny światowej zgłosił się do wojska i został przyjęty do lokalnej brygady Obrony Narodowej, z którą przeszedł szlak do Warszawy. Trafił do niewoli, z której został zwolniony, po czym podjął pracę w Płocku. Po wyzwoleniu i zdaniu matury rozpoczął pracę w Wydziale Morskim Urzędu Wojewódzkiego w Gdańsku. Wówczas też ożenił się i urodził mu się syn Jan. Od 1946 mieszkał z rodziną w Gdyni.
W latach 1946-1951 pracował w redakcjach czasopism "Żeglarz" i "Młody Żeglarz", a od 1952 był sekretarzem redakcji miesięcznika "Morze". Zaczął publikować również książki.
Pracował w "Morzu" do 1988, będąc w latach 1968-1988 jego redaktorem naczelnym. Przyciągnął do publikowania w tym czasopiśmie wielu wybitnych ludzi morza, w tym Karola Olgierda Borchardta. Sam, prócz innych publikacji, prowadził tam rubrykę "Archiwum Neptuna", będącą zbiorem ciekawostek marynistycznych (pierwsza część ukazała się później w formie książkowej).
Jerzy Miciński był jednym z założycieli Towarzystwa Miłośników Gdyni w 1974 i członkiem jego pierwszego zarządu. Był także inicjatorem powstania i redaktorem pierwszych 11 tomów "Rocznika Gdyńskiego" wydawanego przez to Towarzystwo.
Był współautorem programu telewizyjnego dla młodzieży Latający Holender. Działał w Stowarzyszeniu Marynistów Polskich, Klubie Publicystów Morskich SDP, Centralnej Radzie Modelarstwa LPŻ, Lidze Morskiej, Towarzystwie Przyjaciół „Daru Pomorza” i Towarzystwie Przyjaciół Okrętu-Muzeum „Błyskawica”.
Został odznaczony m.in. Krzyżem Kawalerskim Orderu Odrodzenia Polski i odznaką Zasłużony Pracownik Morza.
Zmarł 10 stycznia 1995 roku, pochowany został na Cmentarzu Witomińskim w Gdyni (kwatera 63-50-6).
Twórczość.
Oprócz działalności publicystycznej i redakcyjnej w czasopismach Jerzy Miciński publikował książki poświęcone historii działalności człowieka na morzu, a zwłaszcza dziejom polskiej floty handlowej, w tym broszury z popularnej serii "Miniatury Morskie". W 1962 wraz ze Stefanem Kolickim opracował almanach polskich statków handlowych "Pod polską banderą" (1962). Jego opus magnum jest monografia polskiej floty handlowej do 1945 roku: "Księga statków polskich 1918-1945", która ukazała się już po jego śmierci (Miciński jest autorem dwóch pierwszych tomów i współautorem trzeciego, czwarty napisali jego współpracownicy).

</doc>
<doc id="2927054" url="https://pl.wikipedia.org/wiki?curid=2927054" title="Tora Teje">
Tora Teje

Tora Teje (ur. 17 stycznia 1893 w Sztokholmie, zm. 30 kwietnia 1970 tamże) – szwedzka aktorka teatralna i filmowa. Na przestrzeni lat 1920 – 1939 wystąpiła w 10 produkcjach.

</doc>
<doc id="2927057" url="https://pl.wikipedia.org/wiki?curid=2927057" title="Bracia Rico (Teatr Telewizji)">
Bracia Rico (Teatr Telewizji)

Bracia Rico – spektakl Teatru Telewizji z cyklu Teatru Sensacji „Kobra” z 1975 roku w reż. Marka Piwowskiego. Film powstał na podstawie powieści Georges’a Simenona z 1952 roku pod tym samym tytułem (org. "Les freres Rico").
Fabuła.
Tytułowi bracia Rico to gangsterzy działający w Stanach Zjednoczonych. Pewnego dnia, podczas krwawej akcji, jeden z nich – Tony, uchodzi cało przed pościgiem policji dzięki pomocy Nory Malaks. Tony zakochuje się w swej wybawczyni od pierwszego wejrzenia i wkrótce bierze z nią ślub. Postanawia również wycofać się z przestępczego interesu. Jednak brat Nory – adwokat, postanawia zrobić karierę na swoim szwagrze. Zgłasza się na policję i oferuje zeznania Tony’ego w zamian za jego amnestię. Szefowie mafii nie zamierzają do tego dopuścić, polecają bratu Tony’ego – Eddiemu odnalezienie brata i przemówienie mu do rozumu. Kiedy Eddie odnajduje wreszcie Tony’ego, przekonuje się, że mafiosi chcieli go tylko wykorzystać do odnalezienia kryjówki Tony’ego celem zabicia go. Zdający sobie doskonale sprawę z sytuacji Eddie, nie jest w stanie zrobić nic więcej niż w ostatniej rozmowie telefonicznej pożegnać się z bratem.
Obsada.
i inni.

</doc>
<doc id="2927058" url="https://pl.wikipedia.org/wiki?curid=2927058" title="Chalil Hilmi">
Chalil Hilmi

Chalil Amin Hilmi (ar. خليل أمين حلمي; ur. 1909 w Bejrucie, zm. 17 lipca 2004) – libański strzelec, olimpijczyk. 
Brał udział w Letnich Igrzyskach Olimpijskich 1948 (Londyn) i Letnich Igrzyskach Olimpijskich 1952 (Helsinki). W Londynie zajął 57. miejsce w konkurencji pistoletu szybkostrzelnego i 50. pozycję w konkurencji pistoletu dowolnego. W Helsinkach wystartował wyłącznie w tej drugiej; zajął wówczas 46. miejsce.

</doc>
<doc id="2927060" url="https://pl.wikipedia.org/wiki?curid=2927060" title="Kamienieccy herbu Pilawa">
Kamienieccy herbu Pilawa

Kamienieccy – polski ród magnacki herbu Pilawa, wywodzący się od podkanclerza koronnego Klemensa Moskarzewskiego (później Kamienieckiego). Za zasługi wobec kraju otrzymał on od króla Władysława Jagiełły zamek w Odrzykoniu, okoliczne wsie, a w 1390 r. starostwo dobczyckie – miasto i zamek, oraz 12 wsi i Rębielice Królewskie koło Wielunia. Szczyt potęgi rodu przypadał na wiek XV i XVI, kiedy to jego członkowie obejmowali najważniejsze stanowiska w Rzeczypospolitej. Siedzibą rodową Kamienieckich był zamek w Odrzykoniu, wokół którego rozciągało się ich latyfundium.
Kamienieccy działali na scenie politycznej od 1399 roku, kiedy to Klemens Moskarzewski (Kamieniecki) objął funkcję podkanclerzego koronnego. Od tej pory odgrywali oni znaczącą rolę w I Rzeczypospolitej, obejmując stanowiska urzędnicze. Szczyt potęgi rodu przypada na lata życia Mikołaja Kamienieckiego, który został pierwszym hetmanem wielkim koronnym w historii Polski. Uczestniczył on w wielu wyprawach orężnych, m.in. w 1494 – brał udział w bitwie z Tatarami, a w 1506 wkroczył do Mołdawii i rozbił pod Czerniowcami oddział perkułaba Kopacza. W 1509 spustoszył część Hospodarstwa Mołdawskiego, 2 tygodnie bezskutecznie oblegał Jassy, a 4 października 1509 w drodze powrotnej ponownie zwyciężył wojska hospodara (znów dowodzone przez Kopacza) w bitwie pod Chocimiem. 28 kwietnia 1512 wraz z Konstantym Ostrogskim (hetmanem wielkim litewskim) pokonał Tatarów w bitwie pod Łopusznem (zwanej bitwą pod Wiśniowcem), mając do dyspozycji 5000 kawalerii, wyciął w pień 24 tysiące Tatarów, odbijając przy tym kilkanaście tysięcy osób wziętych w jasyr. Nigdy nie przegrał żadnej bitwy. Został pochowany w katedrze wawelskiej pośród innych ważnych osobistości.
Po roku 1560 rola Kamienieckich zmalała.

</doc>
<doc id="2927061" url="https://pl.wikipedia.org/wiki?curid=2927061" title="Velika Kopa">
Velika Kopa

Velika Kopa – szczyt na Pohorju w Słowenii o wysokości 1542 m, który znajduje się między Grmovškovym schroniskiem i pobliską Małą Kopą. Ze szczytu, który jest tylko 1 m niższy od najwyższego szczytu Pohorja, otwiera się nam piękny widok na Črni Vrh, Paški Kozjak, Smrekovškie pogorje, Uršlją gorę oraz wprost za nią Alpy Kamnicko-Sawińskie.
Grmovškove schronisko (1371 m) znajduje się niecałe 2 km (30 min) od szczytu i, podobnie jak sam szczyt, leży na trasie Słoweńskiego Szlaku Górskiego

</doc>
<doc id="2927062" url="https://pl.wikipedia.org/wiki?curid=2927062" title="Hoplostethus cornutus">
Hoplostethus cornutus



</doc>
<doc id="2927063" url="https://pl.wikipedia.org/wiki?curid=2927063" title="Caulolepis subulidens">
Caulolepis subulidens



</doc>
<doc id="2927064" url="https://pl.wikipedia.org/wiki?curid=2927064" title="Caulolepis longidens">
Caulolepis longidens



</doc>
<doc id="2927065" url="https://pl.wikipedia.org/wiki?curid=2927065" title="Anoplogaster cornutus">
Anoplogaster cornutus



</doc>
<doc id="2927067" url="https://pl.wikipedia.org/wiki?curid=2927067" title="Newena Kokanowa">
Newena Kokanowa

Newena Bogdanowa Kokanowa (; ur. 12 grudnia 1938 w Dupnicy, zm. 3 czerwca 2000 w Sofii) – bułgarska aktorka, nazywana wiele lat „pierwszą damą bułgarskiego kina”.
Życiorys.
Jej matka pochodziła z austriackiej rodziny arystokratycznej. Ojciec był więźniem politycznym w obozie koncentracyjnym w Belene. Karierę rozpoczęła jako stażystka mając 18 lat, w teatrze Jambołskim, bez specjalnej edukacji. Zagrała ponad 50 ról w kinie. Pojawiła się po raz pierwszy w roli Emy, w filmie "Godini na lubow" (1957), w reżyserii Janko Jankowa. W 1969 zagrała w filmie włoskiej reżyserki Liliany Cavani "Galileo Galilei".
Błaga Dimitrowa napisała dla niej powieść "Objazd" (bułg. Отклонение). Ponadto jej imieniem nazwany został teatr w Dupnicy.

</doc>
<doc id="2927069" url="https://pl.wikipedia.org/wiki?curid=2927069" title="Holotrachys oligolepis">
Holotrachys oligolepis



</doc>
<doc id="2927070" url="https://pl.wikipedia.org/wiki?curid=2927070" title="Ekaglin">
Ekaglin



</doc>
<doc id="2927071" url="https://pl.wikipedia.org/wiki?curid=2927071" title="Synergologia">
Synergologia

Synergologia (gr. "syn" = razem z; "ergo" = praca; "logos" = mówić) – dyscyplina badawcza zajmująca się interpretacją komunikacji niewerbalnej i języka ciała.
Termin ten oznacza: będąc razem (syn), aktywnym (ergo) w sytuacji mówienia/dialogu (logos).
Przedmiotem badawczym "synergologii" jest rozpoznawanie i prawidłowe odczytywanie postaw, emocji i pragnień rozmówcy na podstawie drobnych, nieświadomych oraz z pozoru nic nieznaczących ruchów (tzw. mikroruchów).
Historia.
Na początku lat 80. XX wieku Philippe Turchet, który jest uznawany za jej twórcę, badał racjonalność zachowań ludzkich. W tym czasie między innymi odkrył, że nieświadome ruchy gałek ocznych nie są neurologicznie zaprogramowane, jak zostało powszechnie uznane. Ruchy oczu ludzi pochodzenia chińskiego i arabskiego różnią się między sobą i zależą od logiki, wynikającej z podstaw naszej edukacji (m.in. tego jak piszemy). Następnie przedstawił, że nieświadome ruchy ciała zachowują się tak samo i podlegają tym samym regułom.
Termin "synergologia" powstał w 1994 r., natomiast nazwa ta została zastrzeżona w 1996 r.
Rozwijana jest ona głównie w zachodniej Europie (Francji) i Kanadzie.
Główne założenia synergologii.
Nadrzędnym celem "synergologii" jest konfrontacja wypowiadanych słów z mową naszego ciała.
Człowiek, jako jedyna istota ziemska, jest zdolny do posługiwania się kłamstwem w sposób nieskrępowany i tak częsty, jak jest mu to przydatne. Fałszywie przedstawia otaczający go świat, gdy ten nie spełnia wymarzonych oczekiwań i znacznie odbiega od jego wyobrażeń. Ten mechanizm jest wpisany w naszą egzystencję. Omnis homo mendax (łac. "każdy człowiek kłamcą").
Kłamstwo jednak pozostawia ślady w świadomości - kryje się w mowie, natomiast ciało mówi to, co ukrywają słowa oraz wyraża jawnie to, co tkwi w umyśle. W momencie, gdy nasze słowa są sprzeczne z emocjami, nasze ciało zdradza prawdziwe uczucia i intencje poprzez gesty. Tak więc, przy pomocy "synergologii" można zidentyfikować luki w komunikacji.
Każdy komunikat interpersonalny przekazywany jest poprzez trzy elementy: według Alberta Mehrabiana z 1971 r.
Słowa są ważne, ale nic po nich, jeśli ciało wydaje się mówić coś innego.
Ocena powstaje na podstawie rozpoznania wielu elementów. "Synergologia" nie bazuje na intuicji, która może uniemożliwiać właściwy odbiór zachowania naszego rozmówcy. Podstawową zasadą jest dokonywanie analizy synergologicznej (wnioskowanie i sprawdzanie według surowych zasad i specjalnych technik), w ramach której konstruowane są twierdzenia, które można poddać krytyce.
Właściwe odczytywanie języka ciała jest niemożliwe bez uwzględnienia kontekstu, zgodności i zestawu gestów. Szczególnie użyteczne w analizie synergologa są:
Przykładowe odczytywanie ludzkich zachowań.
Gesty otwarcia i zamknięcia (synergolog rozpoczyna analizę od ich rozpoznawania ):
Umysł przemawia do ręki. Nasze dłonie mówią, kim jesteśmy i dokąd zmierzamy:
Osoba pewna siebie może skrzyżować ręce, ale dłonie pozostają odkryte na zewnątrz
Oczy wyrażają więcej niż pozostałe części ciała, są "zwierciadłem duszy".
Patrzymy w 6 kierunkach (spojrzenie od obserwatora):
Organizacje nadzorujące.
Stowarzyszenia, które nadzorują rozwój, nauczanie i popularyzację tej dyscypliny, a także pracę synergologów na podstawie standardów i kodeksu etycznego, który jest dostępny w języku francuskim na oficjalnej stronie poświęconej "synergologii", to: Europejskie Stowarzyszenie Synergologiczne i Stowarzyszenie Synergologów w Quebecu.
Synergolodzy.
Na świecie regularnie pojawia się coraz więcej certyfikowanych synergologów.
Przykładami są:

</doc>
<doc id="2927077" url="https://pl.wikipedia.org/wiki?curid=2927077" title="European Le Mans Series 2013">
European Le Mans Series 2013

Dziesiąty sezon European Le Mans Series rozpoczął się 13 kwietnia na torze Silverstone, gdzie seria towarzyszyła serii FIA World Endurance Championship, a zakończy się 28 września na torze Circuit Paul Ricard, gdzie seria będzie towarzyszyć serii World Series by Renault.
Lista startowa.
Przed sezonem miało uczestniczyć w tej serii 29 załóg. Jednakże w pierwszej rundzie sezonu wystąpiło 23 załogi, choć wystąpić miało 25 załóg.

</doc>
<doc id="2927079" url="https://pl.wikipedia.org/wiki?curid=2927079" title="Discus aureus">
Discus aureus



</doc>
<doc id="2927080" url="https://pl.wikipedia.org/wiki?curid=2927080" title="Diretmus aureus">
Diretmus aureus



</doc>
<doc id="2927081" url="https://pl.wikipedia.org/wiki?curid=2927081" title="Bronka (rzeka)">
Bronka (rzeka)

Bronka – rzeka we wschodniej Polsce o długości około 19 km., prawobrzeżny dopływ Nurca.
Wypływa na wschód od Grabowca, a uchodzi do Nurca powyżej Brańska.
W znacznym stopniu uregulowana. Średnia szerokość lustra wody wynosi 4 m, a głębokość około 0,7 m. Rzeka płynie głównie wśród pastwisk. Brzegi koryta porośnięte są zwartą roślinnością wynurzoną. Podłoże stanowi głównie piasek z niewielkim udziałem kamieni i żwiru. Brak nadbrzeżnych drzew.
Prawy dopływ Bronki: "Panasówka".
Miejscowości nad Bronką: Brześcianka, Bujnowo, Załuskie Kościelne.

</doc>
<doc id="2927084" url="https://pl.wikipedia.org/wiki?curid=2927084" title="Wiesław Opalski">
Wiesław Opalski

Wiesław Opalski (ur. 29 czerwca 1905 w Olkuszu, zm. 6 października 1982) – polski astronom, profesor doktor habilitowany, zajmujący się astronomią geodezyjną.
Życiorys.
Po uzyskaniu matury w Olkuszu w 1923 roku odbył studia na Wydziale Inżynierii Lądowej Politechniki Warszawskiej, na którym uzyskał świadectwo I egzaminu dyplomowego w 1926 roku. Następnie odbył studia na Wydziale Matematyczno-Przyrodniczym Uniwersytetu Warszawskiego, ukończone w 1931 roku.
Po odbyciu służby wojskowej, w latach 1932–1933 pracował jako wolontariusz w Obserwatorium Astronomicznym Uniwersytetu Warszawskiego, w latach 1933–1934 w Instytucie Meteorologicznym, a od 1934 do 1939 roku w Zakładzie Astronomii Praktycznej Politechniki Warszawskiej na stanowisku asystenta, a następnie, od 1935 roku, na stanowisku starszego asystenta.
Brał udział w kampanii wrześniowej, został ranny w czasie bitwy pod Kobryniem. Trafił do Oflagu XII A w Hadamar, a później do Oflagu VII A w Murnau, gdzie pozostał do końca wojny. W niewoli i zaraz po wojnie prowadził kursy z topografii, matematyki i astronomii. W 1947 roku wrócił do Polski. W 1948 obronił doktorat na Wydziale Geodezji PW, na podstawie swoich odnalezionych, przedwojennych obserwacji. Po krótkiej pracy w Głównym Urzędzie Miar powrócił na PW, na stanowisko starszego asystenta w Katedrze Astronomii Geodezyjnej. Od 1955 roku pracował na stanowisku docenta, od tego roku był kierownikiem Katedry Astronomii Geodezyjnej, w latach 1955–1958 pełnił funkcję prodziekana Wydziału Geodezji i Kartografii Politechniki Warszawskiej. Tytuł profesora zwyczajnego uzyskał w 1973 roku. Przeszedł na emeryturę w 1975 roku. Zmarł w 1982, pochowany na cmentarzu Bródnowskim (kw. 69F-2-1).
Opublikował około 40 prac naukowych oraz politechniczny podręcznik akademicki pt. "Astronomia Geodezyjna". Promował 8 doktorów nauk technicznych w zakresie geodezji.
Zainteresowania naukowe.
Wiesław Opalski interesował się wyznaczaniem długości i szerokości geograficznej, w tym
badaniem przydatności metody astronomiczno-geodezyjnej Z. Czerskiego, zagadnieniami bezpośrednich metod wyznaczania azymutu i zagadnieniami instrumentalnymi. Organizował budowę Obserwatorium Astronomiczno-Geodezyjnego Politechniki Warszawskiej w Józefosławiu.

</doc>
<doc id="2927085" url="https://pl.wikipedia.org/wiki?curid=2927085" title="Gyrinomene">
Gyrinomene



</doc>
<doc id="2927086" url="https://pl.wikipedia.org/wiki?curid=2927086" title="Campbellina">
Campbellina



</doc>
<doc id="2927093" url="https://pl.wikipedia.org/wiki?curid=2927093" title="Discus (ujednoznacznienie)">
Discus (ujednoznacznienie)



</doc>
<doc id="2927094" url="https://pl.wikipedia.org/wiki?curid=2927094" title="Budynek Muzeum Historii Fotografii w Krakowie">
Budynek Muzeum Historii Fotografii w Krakowie

Budynek Muzeum Historii Fotografii w Krakowie – wpisana do rejestru zabytków w 1996 roku niewielka willa przy ul. Józefitów 16, w której mieści się Muzeum Historii Fotografii im. Walerego Rzewuskiego, gromadzące eksponaty z dziedziny fotografii, jej historii i techniki oraz sztuki fotograficznej. Muzeum założone zostało 31 grudnia 1986 roku.

</doc>
<doc id="2927095" url="https://pl.wikipedia.org/wiki?curid=2927095" title="Lista chorążych reprezentacji Bohemii na igrzyskach olimpijskich">
Lista chorążych reprezentacji Bohemii na igrzyskach olimpijskich

Lista chorążych reprezentacji Bohemii na igrzyskach olimpijskich – lista zawodników reprezentacji Bohemii, którzy podczas ceremonii otwarcia nowożytnych igrzysk olimpijskich nieśli flagę narodową.

</doc>
<doc id="2927099" url="https://pl.wikipedia.org/wiki?curid=2927099" title="Leiognaster atlanticus spinulosus">
Leiognaster atlanticus spinulosus



</doc>
<doc id="2927100" url="https://pl.wikipedia.org/wiki?curid=2927100" title="Hoplosthethus atlanticus">
Hoplosthethus atlanticus



</doc>
<doc id="2927101" url="https://pl.wikipedia.org/wiki?curid=2927101" title="Hoplostethus islandicus">
Hoplostethus islandicus



</doc>
<doc id="2927102" url="https://pl.wikipedia.org/wiki?curid=2927102" title="Hoplostethus islandicum">
Hoplostethus islandicum



</doc>
<doc id="2927103" url="https://pl.wikipedia.org/wiki?curid=2927103" title="Hoplostethus gilchristi">
Hoplostethus gilchristi



</doc>
<doc id="2927105" url="https://pl.wikipedia.org/wiki?curid=2927105" title="7 kartowy stud">
7 kartowy stud

7-kartowy stud – odmiana Stud poker. Do czasu, gdy zwiększyła się znacznie popularność odmiany Texas Hold’em, 7-kartowy stud był najbardziej popularną odmianą pokera grywaną w domach Stanów Zjednoczonych oraz w kasynach we wschodnich częściach kraju. Najbardziej powszechna jest gra dla dwóch do ośmiu graczy, jednakże czasami zdarza się, że przy grze w ośmioro potrzebne są specjalne zasady w przypadku, gdy żaden gracz nie spasuje. Z bardziej zaawansowanymi graczami, którzy często pasują, można grać nawet w dziewięcioro.
Kiedyś gra nazywana była najczystszą formą pokera. 7-kartowy stud jest literką „S” w zbiorze gier HORSE.
Ogólne zasady gry.
Gra toczy się w następujący sposób, słowa gracz dotyczy tylko tych którzy nie spasowali swojej ręki.
Licytacja odbywa się zgodnie z ruchem wskazówek zegara, gracz z najniższą pokazaną kartą zaczyna.
Praktycznie wszystkie kasyna stosują taki układ:
Odmiana „Missisipi stud” usuwa licytacje pomiędzy rundą czwartą i piątą, pozostawiając jedynie cztery rundy licytacji. W tej odmianie również ostatnia karta jest rozdawana jako odkryta. Czyni to tę grę bardziej podobną do Texas Hold'em poprzez taką samą strukturę licytacji oraz liczbę kart zakrytych i odkrytych.
Szczegółowe zasady gry.
Gra zaczyna się gdy każdy z graczy ma rozdane dwie karty zakryte i jedną kartę odkrytą. Gracz z najniższą odkrytą kartą płaci „wejściowe"(bring-in) a następnie licytacja jest kontynuowana zgodnie z ruchem wskazówek zegara. Bring-in uznawany jest za otwarcie, tak aby następny gracz miał możliwość nie sprawdzenia. Jeżeli dwóch graczy miałoby taką samą wartość karty odkrytej, wtedy kolor może zadecydować który gracz zaczyna i płaci bring-in. Jeżeli w grze nie występuje bring-in, wtedy pierwszym zaczynającym licytację jest gracz posiadający najwyższą kartę odkrytą, gracz ten może czekać(bez podbijania). W przypadku gdy występuje dwóch graczy o takich samych wysokich kartach wtedy zaczyna gracz siedzący bliżej rozdającego (dealera) zgodnie z ruchem wskazówek zegara, kolor kart w tym przypadku nie powinien mieć znaczenia.
Po pierwszej kolejce licytacji, rozdawana jest kolejna odkryta karta dla każdego gracza, następnie kolejną rundę licytacji zaczyna gracz którego kombinacja odkrytych kart może utworzyć najlepszą kombinację pokerowych rąk. Dopóki rozdane jest mniej niż pięć kart odkrytych pod uwagę nie są brane: strit, kolor, full. W tej i w kolejnych rundach licytacji zaczyna ten gracz który ma najlepszą kombinację odkrytych kart.
Następna runda przedstawia się w następujący sposób: trzecia karta odkryta i licytacja, następnie czwarta karta odkryta i licytacja, i ostatecznie karta zakryta i piąta runda licytacji, następnie odkrycie kart, jeżeli zachodzi taka konieczność. 7-kartowy Stud może być podsumowany jako: „dwie zakryte, cztery odkryte, jedna zakryta”. Po ostatecznym odkryciu każdy z graczy korzysta z wszystkich kart jakie zostały mu rozdane i ustawia najlepszą kombinację pięciu kart które stworzą pokerową rękę.
Można zauważyć, że siedem kart dla ośmiu graczy plus cztery karty spalone daje 60 kart, a w talii mamy tylko 52 karty. W większości rozdań nie stanowi to problemu, ponieważ w każdej rundzie zwykle kilku graczy pasuje. Jednakże z pewnością istnieją takie rozgrywki na niskich stawkach, że czasami żaden gracz nie spasuje. Jeżeli taka sytuacja występuje może się tak zdarzyć, że trzeba ograniczyć liczbę graczy do siedmiu. Jeżeli talia zostanie wyczerpana w czasie gry można użyć kart poprzednio spalonych przed każdym rozdaniem. Jeżeli to nie wystarczy wtedy w finałowym rozdaniu zamiast rozdawania każdemu z graczy zakrytej karty, rozdaje się jedną kartę na środek stołu i jest ona traktowana przez każdego z graczy jako jego siódma karta. Pod żadnym pozorem nie można użyć kart spasowanych wcześniej przez innych graczy.
W przeciwieństwie do pokera dobieranego, gdzie żadna z kart nie była nigdy pokazywana, w odmianie stud gracze uzyskują informacje z odkrytych kart i na ich podstawie dokonują strategicznych decyzji, w związku z tym gracz który widział spasowane karty jest przekonany przy podejmowaniu decyzji że te karty już nigdy nie pojawią się u innego zawodnika.
Warianty gry.
W kasynach dostępny jest też Seven Card Stud Hi/Lo (zwany „Stud Eight or Better” albo „Stud/8”). W tej odmianie pulę dzieli się pomiędzy dwa układy – najlepszy wysoki układ (high) oraz najlepszy niski układ (low). Aby wystąpił ten drugi układ, jeden z graczy musi mieć rękę „eight or better”, czyli taką, w której posiada układ 5 różnych kart, o wartości nie większej niż 8.
Popularna (głównie w turniejach i online) jest również odmiana Razz. W tej grze cała pula trafia do gracza, który ma najlepszy niski układ według zasady „Ace to Five”.

</doc>
<doc id="2927107" url="https://pl.wikipedia.org/wiki?curid=2927107" title="Miejscowy plan odbudowy">
Miejscowy plan odbudowy

Miejscowy plan odbudowy (MPO) – akt prawa miejscowego przyjmowany w formie uchwały rady gminy, określający granice zewnętrzne gruntów przeznaczonych do odbudowy obiektów budowlanych zniszczonych lub uszkodzonych w wyniku osunięcia ziemi. 
Ustala przeznaczenie terenu, zasady i warunki wydzielania nowych działek budowlanych, sposób zagospodarowania i warunki zabudowy terenu, linie zabudowy, gabaryty obiektów budowlanych i wskaźniki intensywności zabudowy, zasady przebudowy lub budowy obiektów liniowych, które należą do zadań własnych gminy, sposób zaopatrzenia w wodę i energię elektryczną oraz odprowadzania ścieków, zasady ochrony środowiska, przyrody i krajobrazu kulturowego.
Treść i forma planu miejscowego.
Miejscowy plan odbudowy składa się z części:

</doc>
<doc id="2927111" url="https://pl.wikipedia.org/wiki?curid=2927111" title="Radio ESKA Leszno">
Radio ESKA Leszno



</doc>
<doc id="2927112" url="https://pl.wikipedia.org/wiki?curid=2927112" title="Carl Unander-Scharin">
Carl Unander-Scharin

Carl Unander-Scharin (ur. 1964 w Sztokholmie) – szwedzki kompozytor i tenor operowy. Absolwent Królewskiej Wyższej Szkoły Muzycznej w Sztokholmie ("Kungliga Musikhögskolan i Stockholm") i Królewskiej Szkoły Operowej w Sztokholmie ("Operahögskolan i Stockholm"). W latach 2000-2012 był śpiewakiem Opery Królewskiej w Sztokholmie.

</doc>
<doc id="2927113" url="https://pl.wikipedia.org/wiki?curid=2927113" title="Holocentrum cornigerum">
Holocentrum cornigerum



</doc>
<doc id="2927118" url="https://pl.wikipedia.org/wiki?curid=2927118" title="Bogusław Woźniak">
Bogusław Woźniak

Bogusław Woźniak (ur. 11 lutego 1938 w Grodnie – zm. 10 sierpnia 2006 w Ottawie) – profesor zwyczajny, projektant wzornictwa przemysłowego.
W 1963 ukończył studia na Wydziale Architektury Wnętrz Akademii Sztuk Pięknych w Warszawie. Był pracownikiem dydaktycznym ASP. Najpierw, w latach 1963-1966 pełnił funkcję kierownika Pracowni Wzornictwa Przemysłowego Zakładów Doświadczalnych. W latach 1966-1971 pracował jako starszy asystent Wydziału Architektury Wnętrz. Od roku 1971 do 1977 był adiunktem Wydziału Projektowania Plastycznego. Był docentem i kierownikiem Katedry Projektowania Wydziału Wzornictwa Przemysłowego. Od roku 1978 sprawował funkcję rzeczoznawca Ministerstwa Kultury i Sztuki w dziedzinie wzornictwa przemysłowego w zakresie przemysłu maszynowego i meblarstwa.
Był członkiem Zespołów Konsultacyjnych ds. Wzornictwa Przemysłowego w Ministerstwie Przemysłu Maszynowego, Ministerstwie Handlu Zagranicznego i Gospodarki Morskiej. Od roku 1963 był również członkiem Związku Polskich Artystów Plastyków (ZPAP). W latach 1971-1977 przewodniczył Zarządowi Sekcji Projektowania Przemysłowego Okręgu Warszawskiego, był przewodniczącym Rady Artystycznej Sekcji Wzornictwa Przemysłowego ZG ZPAP (1977). Profesor zwyczajny, od 1982 wykładowca School of Industrial Design na Carleton University w Ottawie.
Woźniak był sympatykiem skandynawskiego designu i Szkoły z Ulm. Bezpartyjny, aktywny działacz „Solidarności” do 1982. Pasjonat lotnictwa. Miał dwoje dzieci (Marta i Michał).

</doc>
<doc id="2927121" url="https://pl.wikipedia.org/wiki?curid=2927121" title="Jakub Patoka">
Jakub Patoka

Jakub Patoka (ur. 2 lutego 1994 w Zabrzu) – polski koszykarz grający na pozycjach niskiego i silnego skrzydłowego.
Patoka jest wychowankiem MKS-u Zabrze. W latach 2010–2012 występował w rezerwach Trefla Sopot, grających wówczas w II lidze. W barwach drużyn juniorskich tego klubu zdobywał także medale juniorskich mistrzostw Polski do lat 18 i 20. W lipcu 2012 roku został zawodnikiem Jeziora Tarnobrzeg, grającego w rozgrywkach Polskiej Ligi Koszykówki. W maju 2013 roku przedłużył kontrakt z tym klubem na sezon 2013/2014.
Patoka w swojej karierze występował w reprezentacjach Polski do lat 16 i 18. W 2010 roku w barwach kadry kadetów (do lat 16) wziął udział m.in. w turnieju Türk Telekom International Tournament w tureckiej Konyi. Dwa lata później z drugą z tych reprezentacji wystartował w mistrzostwach Europy do lat 18, na których Polska zajęła 16. pozycję. 
W 2014 roku Jakub 'Nikolas' Patoka został wybrany do wąskiej kadry U20, reprezentując Polskę na turnieju w Turcji.
17 lipca 2017 podpisał dwuletnią umowę z PGE Turowa Zgorzelec. 5 września 2018 został zawodnikiem WKK Wrocław.

</doc>
<doc id="2927127" url="https://pl.wikipedia.org/wiki?curid=2927127" title="Jimmy Lloyd">
Jimmy Lloyd

James "Jimmy" Lloyd (ur. 5 lipca 1939 w Liverpoolu - zm. 22 marca 2013 w Skelmersdale) – brytyjski bokser, brązowy medalista Igrzysk Olimpijskich w Rzymie (1960) w wadze półśredniej.
Kariera amatorska.
W roku 1960 reprezentował Wielką Brytanię na Igrzyskach Olimpijskich w Rzymie. Pokonał Mohameda Faragalla (Sudan), Vasile Neagu (Rumunia) i Phila Baldwina (Stany Zjednoczone). W półfinale przegrał z późniejszym złotym medalistą Włochem Nino Benvenutim i zdobył brązowy medal.
W 1961 na Mistrzostwach Europy w Belgradzie przegrał w ćwierćfinale z Hansem-Dieterem Neidelem reprezentantem Niemieckiej Republiki Demokratycznej.
Kariera zawodowa.
Karierę zawodową rozpoczął 11 września 1962. Zakończył bez sukcesów w maju 1966. Stoczył 20 walk z których 10 wygrał, 7 przegrał i 3 zremisował.

</doc>
<doc id="2927135" url="https://pl.wikipedia.org/wiki?curid=2927135" title="Khalil Hilmi">
Khalil Hilmi



</doc>
<doc id="2927136" url="https://pl.wikipedia.org/wiki?curid=2927136" title="Fajsal Karim">
Fajsal Karim

Fajsal Karim (urdu: فیصل کریم, "Fayṣal Karīm"; ur. 21 grudnia 1981) – pakistański bokser, uczestnik igrzysk olimpijskich w Atenach.
Kariera amatorska.
W 1998 roku startował na Igrzyskach Azjatyckich w Bangkoku. Pakistańczyk odpadł przed ćwierćfinałem, przegrywając z Narantsogtem Jamganem. W 1999 roku zdobył brązowy medal w wadze do 57 kg podczas Igrzysk Azji Południowej.
W 2004 roku zakwalifikował się na igrzyska olimpijskie w Atenach. W turnieju kwalifikacyjnym, który odbywał się w Karaczi, zdobył złoty medal w wadze junior półśredniej, pokonując w finale Vijendera Kumara. Karim na igrzyskach odpadł w 1. rundzie, przegrywając z brązowym medalistą, Ionuţem Gheorghem.

</doc>
<doc id="2927141" url="https://pl.wikipedia.org/wiki?curid=2927141" title="Józef Sałabun">
Józef Sałabun

Józef Sałabun (ur. 31 sierpnia 1902 w Nowym Mieście, zm. 13 lipca 1973 w Bytomiu) – polski astronom i miłośnik astronomii, doktor habilitowany, pierwszy dyrektor Planetarium Śląskiego.
Życiorys.
Pod koniec I wojny światowej przerwał naukę w szkole, aby ochotniczo zgłosić się do Wojska Polskiego. Po ukończeniu gimnazjum klasycznego im. Juliusza Słowackiego w Przemyślu w 1925 roku odbył studia astronomiczne i fizyczne na Wydziale Matematyczno-Przyrodniczym Uniwersytetu Jana Kochanowskiego w Kielcach. Od 1928 do 1931 był tam prezesem Bratniej Pomocy. W 1931 roku uzyskał absolutoria w tych dwóch dziedzinach, jednak na skutek śmierci prof. Marcina Ernsta nie uzyskał magisterium. W 1931 ukończył Kurs Wołyńskiej Szkoły Podchorążych Rezerwy Artylerii we Włodzimierzu Wołyńskim, uzyskał stopień magistra fizyki i rozpoczął pracę nauczyciela w Jarosławiu i Stanisławowie. W Wojsku Polskim, został awansowany na stopień podporucznika rezerwy artylerii ze starszeństwem z dniem 1 stycznia 1933. W 1934 oficerem rezerwowym 10 Pułku Artylerii Ciężkiej z Przemyśla.
Brał udział w kampanii wrześniowej jako dowódca baterii ciężkiej artylerii. W czasie okupacji uczestniczył w tajnym nauczaniu, jednocześnie był żołnierzem NOW-AK, następnie NZW, Okręgu V Rzeszów. Posługiwał się pseudonimami: „Wyrwa” i „Grom”. W momencie zakończenia wojny był kapitanem w okręgu Rzeszów-Jarosław na stanowisku oficera organizacyjnego. Po wojnie krótko pracował w Ludowym Wojsku Polskim, które skierowało go do organizowania przysposobienia wojskowego w Jarosławiu.
W 1945 roku został nauczycielem astronomii i fizyki w liceum w Bytomiu. W 1945 wspólnie z Walerianem Bętkowskim zorganizował Wytwórnię Pomocy Naukowych w Bytomiu. Od 1950 roku pracował w Państwowym Technikum dla Robotników Wysuniętych i w Państwowej Szkole Budownictwa w Bytomiu, a od roku 1951 – w Wyższej Szkole Pedagogicznej w Katowicach, gdzie po 21 latach przerwy powrócił do tematyki astronomicznej na poziomie akademickim. W 1955 roku został dyrektorem Planetarium i Obserwatorium Astronomicznego im. Mikołaja Kopernika w Chorzowie.
Józef Sałabun uzyskał stopień doktora w 1964 roku (w 62. roku życia). W tym roku został wybrany prezesem Polskiego Towarzystwa Miłośników Astronomii, które to stanowisko obejmował aż do śmierci. W czerwcu 1968 roku wszedł w skład Komitetu Przygotowawczego obchodów 500 rocznicy urodzin Mikołaja Kopernika. W 1968 roku został docentem na nowo utworzonym Uniwersytecie Śląskim, na którym zorganizował Zakład Astronomii Obserwacyjnej, w którym pracował do przejścia na emeryturę w 1970 roku. Od 1969 roku był wiceprezesem Zarządu Międzynarodowego Zrzeszenia Planetariów. Został również wybrany w tym samym roku na członka Prezydium Międzynarodowej Unii Miłośników Astronomii. Pozostawał we władzach tej organizacji aż do śmierci. Zmarł 13 lipca 1973 w Bytomiu.

</doc>
<doc id="2927142" url="https://pl.wikipedia.org/wiki?curid=2927142" title="Faisal Karim">
Faisal Karim



</doc>
<doc id="2927145" url="https://pl.wikipedia.org/wiki?curid=2927145" title="Husajn (książę jordański)">
Husajn (książę jordański)



</doc>
<doc id="2927147" url="https://pl.wikipedia.org/wiki?curid=2927147" title="Angelo Cuccuru">
Angelo Cuccuru

Angelo Cuccuru, "Angelino Cuccuru" (ur. 6 grudnia 1920 w Sindii, zm. 11 czerwca 1942 w Rikowie na Ukrainie) - włoski Sługa Boży Kościoła katolickiego.
Angelo Cuccuru urodził się 6 grudnia 1920 w Sindii na Sardynii. Został wezwany do wojska. W 1941 roku został wysłany na front wschodni na Ukrainę. W dniu 10 czerwca 1942 roku w czasie akcji zwiadowczej nad rzeką Don został ciężko ranny w głowę. Zmarł 11 czerwca 1942 roku w opinii świętości. Został pochowany na cmentarzu w Senakiewie. 8 czerwca 1996 roku jego szczątki przeniesiono do Sindii. Obecnie trwa jego proces beatyfikacyjny.

</doc>
<doc id="2927148" url="https://pl.wikipedia.org/wiki?curid=2927148" title="Mustafa Karagöllü">
Mustafa Karagöllü

Mustafa Karagöllü (ur. 19 maja 1981) – turecki bokser, uczestnik igrzysk olimpijskich w Atenach.
Kariera amatorska.
W 1999 r. startował na mistrzostwach europy juniorów w Rijeki. Karagöllü doszedł do ćwierćfinału, gdzie pokonał go srebrny medalista tych zawodów, Anton Solopov.
W 2004 r. startował w wadze junior półśredniej na igrzyskach olimpijskich w Atenach. W pierwszej rundzie pokonał reprezentanta Indii Vijendera Kumara, jednak sam odpadł już w następnej walce, przegrywając z Ionuţem Gheorghem.
Kariera zawodowa.
Na zawodowym ringu stoczył 15 walk, z których 14 wygrał i 1 przegrał. Karagöllü nie odniósł żadnych sukcesów, kończąc karierę po zwycięstwie nad Ivanem Maslovem. 

</doc>
<doc id="2927151" url="https://pl.wikipedia.org/wiki?curid=2927151" title="Arthur Schmidt">
Arthur Schmidt

Arthur Schmidt (ur. 17 czerwca 1937 w Los Angeles) – amerykański montażysta filmowy.
Nagrody.
Został dwukrotnie uhonorowany Oscarem. Dostał nagrodę Emmy i nagrodę Eddie.
Bibliografia.
 

</doc>
<doc id="2927161" url="https://pl.wikipedia.org/wiki?curid=2927161" title="Katarzyna Gójska">
Katarzyna Gójska

Katarzyna Gójska, wcześniej po mężu Hejke (ur. 30 lipca 1977) – polska działaczka polityczna, dziennikarka.
Kariera.
W drugiej połowie lat 90. działała w Lidze Republikańskiej. Wówczas, z polecenia przewodniczącego tej organizacji, Mariusza Kamińskiego, trafiła do tygodnika „Gazeta Polska”. Została zastępcą redaktora naczelnego tego czasopisma, Tomasza Sakiewicza, a także dziennika „Gazeta Polska Codziennie”. Była redaktorem naczelnym kwartalnika „Nowe Państwo” i miesięcznika „Niezależna Gazeta Polska”, od września 2009 scalonych w miesięcznik „Niezależna Gazeta Polska – Nowe Państwo”, którego także została redaktorem naczelnym.
Wraz z Witoldem Gadowskim była pomysłodawcą cyklu telewizyjnego Cienie PRL-u, emitowanego w TVP1, którego prowadzącym i współautorem był Bronisław Wildstein. W 2008 roku powołana do prowadzenia „Klubu Trójki” w Programie III Polskiego Radia. W październiku 2017 została współprowadzącą audycję "Sygnały dnia" w Programie I PR.
W styczniu 2013 zasiadła w składzie rady nadzorczej Telewizja Niezależna S.A., zarządzającej stacją Telewizja Republika. Została prezenterką stacji i prowadzącą audycje (m.in. "Kulisy manipulacji" wspólnie z Piotrem Lisiewiczem). Od 1 lipca 2013 zasiadła w składzie rady nadzorczej Telewizja Republika S.A., zarządzającej stacją Telewizja Republika.
Została członkiem zarządu Niezależnego Wydawnictwa Polskiego i prokurentem w podmiocie Słowo Niezależne Sp. z o.o. (wydającej miesięcznik Niezależna Gazeta Polska i portal internetowy Niezalezna.pl).
W kwietniu 2017, wskutek orzeczenia Sądu Najwyższego, przeprosiła Milana Suboticia, byłego sekretarza programowego TVN, za napisanie o nim w „Gazecie Polskiej” w 2006 roku, iż ten współpracował z WSI po roku 1993.
Życie prywatne.
Od 2002 była żoną Krzysztofa Hejkego. Miała z nim jedno dziecko oraz drugie z poprzedniego związku. Zamieszkiwali razem do sierpnia 2008. W 2008 Krzysztof Hejke dwukrotnie składał pozew rozwodowy, zarzucając żonie związki pozamałżeńskie, do których przyznała się przed sądem. W kwietniu 2009 w mediach został opublikowany list, który Krzysztof Hejke skierował do prezydenta RP Lecha Kaczyńskiego, jednocześnie przesyłając jego kopię do Marszałka Sejmu RP Bronisława Komorowskiego i do Kolegium Instytutu Pamięci Narodowej. Przekazał w nim głowie państwa informacje o tym, że jego żona Katarzyna Gójska-Hejke została uwiedziona przez prezesa IPN, Janusza Kurtykę, który przekazywał jej tajne dokumenty z IPN, wykorzystywane przez nią następnie do tworzenia artykułów prasowych na temat lustracji, publikowanych w „Gazecie Polskiej”. W związku z tą sprawą Prokuratura Okręgowa Warszawa-Praga podjęła śledztwo w sprawie domniemanego ujawnienia lub też bezprawnego wykorzystania tajemnicy państwowej przez prezesa IPN, Janusza Kurtykę, które zostało umorzone w listopadzie 2009.
Według doniesień medialnych w 2011 była partnerką Tomasza Kaczmarka (tzw. „agenta Tomka”) i uczestniczyła w jego kampanii przed ówczesnymi wyborami parlamentarnymi
Później związała się z Michałem Rachoniem, z którym ma dwie córki (Leonię ur. 2014 i Zofię ur. 2016), a 29 kwietnia 2017 wzięła ślub kościelny.
Katarzyna Gójska i Antoni Macierewicz zostali rodzicami chrzestnymi adoptowanego dziecka Tomasza Sakiewicza, Konstantego.

</doc>
<doc id="2927165" url="https://pl.wikipedia.org/wiki?curid=2927165" title="Koča pod Kremžarjevim vrhom">
Koča pod Kremžarjevim vrhom

Schronisko pod Kremžarjevym vrhem (słoweń. "Koča pod Kremžarjevim vrhom") – schronisko turystyczne na Pohorju w Słowenii. 
Opis.
Schronisko stoi na południowo-zachodniej stronie Kremžarjevego vrhu (1164 m). Jest najbardziej zachodnim pohorskim schroniskiem górskim. Pierwsze schronisko wybudował Mislinjski oddział Słoweńskiego Towarzystwa Górskiego w Slovenj Gradcu trochę wyżej od dzisiejszego na Kernikovym vrhu i je otworzył 8 grudnia 1934. Schronisko 8 marca 1944 spalili bojownicy Zidanškovej brygady, by jej nie używał niemiecki okupant. Po wyzwoleniu PD (Towarzystwo Górskie) Slovenj Gradec wybudowało nowe schronisko i je otwarło 4 lipca 1948. W latach 1981 i 1982 schronisko przy pomocy organizacji pracowniczych fundamentalnie odnowiono i wyremontowano oraz doprowadzono prąd i wodociąg; otwarcie odnowionego schroniska miało miejsce 28 listopada 1982. W 1989 doprowadzono telefon.
Schronisko jest otwarte od 20 kwietnia do 15 października, z wyjątkiem wtorków; za to na pewno w soboty, niedziele i święta. W części gościnnej jest 40 siedzeń, lada barowa; w 5 pokojach jest 18 miejsc; WC, umywalnia z ciepłą i zimną wodą; centralne ogrzewanie, woda bieżąca, prąd, telefon.
Widok.
Na wschód zamyka widok lesisty Kremžarjev vrh; na południej i zachodniej stronie jest pod nami Mislinjska dolina ze Slovenj Gradcem; na południu pokazują się Paški Kozjak, Graška gora, Posavsko hribovje ("Pogórze Posawskie"), Smrekovec, Golte, Menina planina i Alpy Sawińskie; na zachodzie są Uršlja gora, Raduha, Peca, Strojna i Svinška planina, w pobliżu zaś nad dolną Mislinjską doliną Selovec; na północ widzimy niższy grzbiet Pohorja, który schodzi ku Drawskiej dolinie, za nim zaś Košenjak i Golicą.
Dostęp.
Do Dravogradu, Vuzenicy i Vuhredu można dostać się pociągiem, do Mislinji też autobusem.

</doc>
<doc id="2927166" url="https://pl.wikipedia.org/wiki?curid=2927166" title="Nikołaj Kisielew">
Nikołaj Kisielew



</doc>
<doc id="2927168" url="https://pl.wikipedia.org/wiki?curid=2927168" title="Aleksander Majorow">
Aleksander Majorow



</doc>
<doc id="2927170" url="https://pl.wikipedia.org/wiki?curid=2927170" title="Holocentrus leo">
Holocentrus leo



</doc>
<doc id="2927171" url="https://pl.wikipedia.org/wiki?curid=2927171" title="Holocentrus spiniferum">
Holocentrus spiniferum



</doc>
<doc id="2927172" url="https://pl.wikipedia.org/wiki?curid=2927172" title="Sciaena spinifera">
Sciaena spinifera



</doc>
<doc id="2927173" url="https://pl.wikipedia.org/wiki?curid=2927173" title="Aleksander Proswirnin">
Aleksander Proswirnin



</doc>
<doc id="2927175" url="https://pl.wikipedia.org/wiki?curid=2927175" title="Sargocentron spinifer">
Sargocentron spinifer



</doc>
<doc id="2927176" url="https://pl.wikipedia.org/wiki?curid=2927176" title="Perca spinifer">
Perca spinifer



</doc>
<doc id="2927177" url="https://pl.wikipedia.org/wiki?curid=2927177" title="Holocentrus xanthurus">
Holocentrus xanthurus



</doc>
<doc id="2927178" url="https://pl.wikipedia.org/wiki?curid=2927178" title="Holocentrus verticalis">
Holocentrus verticalis



</doc>
<doc id="2927179" url="https://pl.wikipedia.org/wiki?curid=2927179" title="Holocentrus spiniferus">
Holocentrus spiniferus



</doc>
<doc id="2927180" url="https://pl.wikipedia.org/wiki?curid=2927180" title="Holocentrus spinifer">
Holocentrus spinifer



</doc>
<doc id="2927181" url="https://pl.wikipedia.org/wiki?curid=2927181" title="Holocentrus bowiei">
Holocentrus bowiei



</doc>
<doc id="2927182" url="https://pl.wikipedia.org/wiki?curid=2927182" title="Holocentrum unipunctatum">
Holocentrum unipunctatum



</doc>
<doc id="2927183" url="https://pl.wikipedia.org/wiki?curid=2927183" title="Holocentrum spiniferum">
Holocentrum spiniferum



</doc>
<doc id="2927184" url="https://pl.wikipedia.org/wiki?curid=2927184" title="Holocentrum melanopterus">
Holocentrum melanopterus



</doc>
<doc id="2927185" url="https://pl.wikipedia.org/wiki?curid=2927185" title="Holocentrum leo">
Holocentrum leo



</doc>
<doc id="2927186" url="https://pl.wikipedia.org/wiki?curid=2927186" title="Holocentrum binotatum">
Holocentrum binotatum



</doc>
<doc id="2927187" url="https://pl.wikipedia.org/wiki?curid=2927187" title="Adioryx spinifer">
Adioryx spinifer



</doc>
<doc id="2927191" url="https://pl.wikipedia.org/wiki?curid=2927191" title="Ildar Garifulin">
Ildar Garifulin



</doc>
<doc id="2927192" url="https://pl.wikipedia.org/wiki?curid=2927192" title="Gustave Bertrand">
Gustave Bertrand

Gustave Bertrand (ps. "Bolek", ur. 17 grudnia 1896 w Nicei, zm. 23 maja 1976 w Tulonie) – francuski generał, związany z francuskimi służbami kryptologicznymi działającymi przy Deuxieme Bureau.
Życiorys.
W okresie dwudziestolecia międzywojennego pozostawał w kontakcie m.in. z polskim Biurem Szyfrów. Autor książki wydanej w 1973 roku, w której przedstawił wkład polskich kryptologów w łamanie szyfru Enigmy Pracownik wojskowy francuskiego wywiadu. Do roku 1930 pracował w radiowywiadzie. Następnie szef sekcji D, zajmującej się sprawami nauki, technologii i dekryptażu. 24 lipca 1939 uczestnik konferencji polsko-francusko-brytyjskiej w Pyrach pod Warszawą, podczas której strona polska wyjawiła fakt regularnego łamania kodów niemieckiej maszyny szyfrującej Enigma i przekazała sojusznikom kopie maszyn umożliwiające dekryptaż.
Podczas II wojny światowej dowódca placówek kryptologicznych we Francji o kryptonimach "Bruno" i "Cadix". W dniu 5 stycznia 1944 r. Bertrand został schwytany przez Niemców, gdy czekał przy bazylice Sacré Coeur w Paryżu na kuriera z Londynu. Niemieckie służby kontrwywiadu zwerbowały go, utrzymując że pracował na rzecz III Rzeszy. Bertrand godząc się na pełną współpracę, zyskał możliwość powrotu wraz z żoną Mary do Vichy, aby skontaktować się z brytyjskim wywiadem. Nie wydał swoich podziemnych współpracowników, którzy w tym czasie się ukrywali, sam jednocześnie pozostając w ukryciu. W dniu 2 czerwca 1944 r., cztery dni przed D-Day (lądowanie w Normandii), na zaimprowizowanym lądowisku we francuskim Masywie Centralnym, Bertrand z żoną i jezuitą, który służył jako kurier dla polskiego ruchu oporu, wsiadł do małego samolotu i przyleciał nim na Wyspy Brytyjskie. Bertrand i jego żona przenieśli się do domu w miejscowości Boxmoor w hrabstwie Hertfordshire w odległości krótkiego spaceru od pobliskiej wsi Felden gdzie pracowali Marian Rejewski i Henryk Zygalski. Po wojnie w 1950 roku odszedł ze służby wojskowej na emeryturę. W 1973 roku ujawnił w książce „Enigma ou la plus grande énigme de la guerre 1939–1945” tajemnicę dotyczącą łamania szyfrów Enigmy. Książka wywołała burzę i ogólnoświatową dyskusję na temat zasług poszczególnych państw alianckich w rozpracowaniu Enigmy.

</doc>
<doc id="2927193" url="https://pl.wikipedia.org/wiki?curid=2927193" title="Bjorn Goldschmidt">
Bjorn Goldschmidt



</doc>
<doc id="2927194" url="https://pl.wikipedia.org/wiki?curid=2927194" title="Keto Losaberidze">
Keto Losaberidze



</doc>
<doc id="2927198" url="https://pl.wikipedia.org/wiki?curid=2927198" title="Larysa Sawczenko-Neiland">
Larysa Sawczenko-Neiland



</doc>
<doc id="2927201" url="https://pl.wikipedia.org/wiki?curid=2927201" title="Maryja Smaliaczkowa">
Maryja Smaliaczkowa



</doc>
<doc id="2927202" url="https://pl.wikipedia.org/wiki?curid=2927202" title="Rita Turowa">
Rita Turowa



</doc>
<doc id="2927209" url="https://pl.wikipedia.org/wiki?curid=2927209" title="Fliura Bułatowa">
Fliura Bułatowa



</doc>
<doc id="2927213" url="https://pl.wikipedia.org/wiki?curid=2927213" title="Roman Dimitriew">
Roman Dimitriew



</doc>
<doc id="2927215" url="https://pl.wikipedia.org/wiki?curid=2927215" title="Hemipenis">
Hemipenis



</doc>
<doc id="2927220" url="https://pl.wikipedia.org/wiki?curid=2927220" title="Dawid Gobedżiszwili">
Dawid Gobedżiszwili



</doc>
<doc id="2927222" url="https://pl.wikipedia.org/wiki?curid=2927222" title="Giwi Kartozija">
Giwi Kartozija



</doc>
<doc id="2927226" url="https://pl.wikipedia.org/wiki?curid=2927226" title="Kościół św. Jana z Dukli w Dobiercicach">
Kościół św. Jana z Dukli w Dobiercicach

Kościół św. Jana z Dukli – rzymskokatolicki kościół filialny, znajdujący się we wsi Dobiercice, należący do parafii Nawiedzenia Najświętszej Maryi Panny w Łowkowicach w dekanacie Kluczbork, diecezji opolskiej. Świątynia jest zarejestrowana jako zabytek pod numerem A-50/2007 z dnia 13 lutego 2007 roku w Narodowym Instytucie Dziedzictwa.
Historia i architektura.
Kościół zbudowany został w 1861 roku, w miejscu istniejącego od 1691 roku kościoła o konstrukcji drewnianej. Świątynia jest murowana, bazylikowa, w stylu neoromańskim.

</doc>
<doc id="2927227" url="https://pl.wikipedia.org/wiki?curid=2927227" title="Walerij Rezancew">
Walerij Rezancew



</doc>
<doc id="2927231" url="https://pl.wikipedia.org/wiki?curid=2927231" title="Tatiana Awierina">
Tatiana Awierina



</doc>
<doc id="2927233" url="https://pl.wikipedia.org/wiki?curid=2927233" title="Sciaena japonica cataphracta">
Sciaena japonica cataphracta



</doc>
<doc id="2927234" url="https://pl.wikipedia.org/wiki?curid=2927234" title="Monocentrus japonicus">
Monocentrus japonicus



</doc>
<doc id="2927235" url="https://pl.wikipedia.org/wiki?curid=2927235" title="Monocentris japonicus">
Monocentris japonicus



</doc>
<doc id="2927236" url="https://pl.wikipedia.org/wiki?curid=2927236" title="Monocentris cataphracta">
Monocentris cataphracta



</doc>
<doc id="2927237" url="https://pl.wikipedia.org/wiki?curid=2927237" title="Monocentris carinata">
Monocentris carinata



</doc>
<doc id="2927238" url="https://pl.wikipedia.org/wiki?curid=2927238" title="Gasterosteus japonicus">
Gasterosteus japonicus



</doc>
<doc id="2927239" url="https://pl.wikipedia.org/wiki?curid=2927239" title="Oleg Gonczarenko">
Oleg Gonczarenko



</doc>
<doc id="2927241" url="https://pl.wikipedia.org/wiki?curid=2927241" title="Cristiano Caratti">
Cristiano Caratti

Cristiano Caratti (ur. 24 maja 1970 w Acqui Terme) – włoski tenisista, reprezentant w Pucharze Davisa, olimpijczyk z Barcelony (1992).
Kariera tenisowa.
Karierę zawodową Caratti rozpoczął w 1989 roku, a zakończył w 2004 roku. W grze pojedynczej wygrał przez ten czas siedem turniejów rangi ATP Challenger Tour. Ponadto raz osiągnął finał zawodów ATP World Tour.
W grze podwójnej awansował do jednego finału ATP World Tour.
W Pucharze Davisa swój debiut, a zarazem i jedyny start, odnotował 1992 roku w I rundzie grupy światowej przeciwko Hiszpanii. Zagrał w dwóch spotkaniach singlowych, najpierw przegrywając z Emilio Sánchezem, a następnie pokonując Sergio Bruguerę.
W 1992 roku Caratti wziął udział w igrzyskach olimpijskich w Barcelonie. Zagrał w grze pojedynczej, z której został wyeliminowany w I rundzie przez Guy Forgeta.
W rankingu gry pojedynczej Caratti najwyżej był na 26. miejscu (22 lipca 1991), a w klasyfikacji gry podwójnej na 148. pozycji (16 lipca 1990).

</doc>
<doc id="2927243" url="https://pl.wikipedia.org/wiki?curid=2927243" title="Jewgienij Griszyn">
Jewgienij Griszyn



</doc>
<doc id="2927245" url="https://pl.wikipedia.org/wiki?curid=2927245" title="Aleksander Zarajczyk">
Aleksander Zarajczyk

Aleksander Antoni Zarajczyk (ur. 17 stycznia 1925 w Lublinie-Symborówce, zm. 15 grudnia 1979) – polski polityk i działacz partyjny, poseł na Sejm PRL VII kadencji, I sekretarz KW PZPR w Kielcach (1972–1979).
Życiorys.
Syn Stanisława i Anny. Od 1940 do 1944 pracował w warsztatach samochodowych w Lublinie, następnie zatrudniony był jako szofer i kierownik referatu transportu w Urzędzie Wojewódzkim w Lublinie (1945–1949). W latach 1949–1950 pełnił funkcję wiceprzewodniczącego Zarządu Okręgowego Związku Zawodowego Pracowników Państwowych w Lublinie.
W 1946 wstąpił do Polskiej Partii Robotniczej, od 1948 należał do Polskiej Zjednoczonej Partii Robotniczej. W latach 50. był instruktorem i kierownikiem Wydziału Administracyjnego Komitetu Wojewódzkiego PZPR w Lublinie oraz instruktorem i inspektorem w Wydziale Organizacyjnym Komitetu Centralnego PZPR. W latach 1968–1972 był przewodniczącym prezydium Wojewódzkiej Rady Narodowej w Kielcach. Na V Zjeździe PZPR w listopadzie 1968 został wybrany na zastępcę członka Komitetu Centralnego, zaś na VI Zjeździe w grudniu 1971 na członka KC.
Od 1951 do 1953 był słuchaczem Szkoły Partyjnej przy KC PZPR. W 1962 ukończył studia prawnicze na Uniwersytecie Warszawskim. Od marca 1976 do śmierci w grudniu 1979 sprawował mandat posła na Sejm PRL VII kadencji z okręgu kieleckiego. Zasiadał w Komisji Administracji, Gospodarki Terenowej i Ochrony Środowiska. Nikt nie objął po nim mandatu.
Został pochowany na Cmentarzu Partyzanckim w Kielcach.

</doc>
<doc id="2927246" url="https://pl.wikipedia.org/wiki?curid=2927246" title="Jewgienij Griszin">
Jewgienij Griszin



</doc>
<doc id="2927253" url="https://pl.wikipedia.org/wiki?curid=2927253" title="Klara Gusiewa">
Klara Gusiewa



</doc>
<doc id="2927256" url="https://pl.wikipedia.org/wiki?curid=2927256" title="Diretmoides parini">
Diretmoides parini



</doc>
<doc id="2927259" url="https://pl.wikipedia.org/wiki?curid=2927259" title="Borys Griszyn">
Borys Griszyn



</doc>
<doc id="2927264" url="https://pl.wikipedia.org/wiki?curid=2927264" title="Piotr Mszwenieradze">
Piotr Mszwenieradze



</doc>
<doc id="2927267" url="https://pl.wikipedia.org/wiki?curid=2927267" title="B’z The Best „Treasure”">
B’z The Best „Treasure”

B’z The Best „Treasure” – czwarta kompilacja japońskiego zespołu B’z, wydana 20 września 1998 roku. Album osiągnął 1 pozycję w rankingu Oricon i pozostał na liście przez 40 tygodni, sprzedał się w nakładzie egzemplarzy. Zdobył status płyty 4× Milion oraz nagrodę „Rockowy Album Roku” podczas rozdania 13th Japan Gold Disc Award.

</doc>
<doc id="2927269" url="https://pl.wikipedia.org/wiki?curid=2927269" title="Nokia 700">
Nokia 700

Nokia 700 – telefon wyprodukowany przez firmę Nokia, wprowadzony do sprzedaży we wrześniu 2011. Należy do drugiej generacji smartfonów Nokii. Po aktualizacji do Nokia Belle Feature Pack 1 została zwiększona częstotliwość procesora z 1,0 GHz do 1,3 GHz, wraz z tą aktualizacją został udostępniony pakiet Microsoft Office Mobile. Jest najmniejszą Nokią z systemem Nokia Belle.
Bateria.
Bateria Li-Ion 1080 mAh.

</doc>
<doc id="2927271" url="https://pl.wikipedia.org/wiki?curid=2927271" title="Walentyn Mankin">
Walentyn Mankin



</doc>
<doc id="2927281" url="https://pl.wikipedia.org/wiki?curid=2927281" title="Pielagieja Daniłowa">
Pielagieja Daniłowa



</doc>
<doc id="2927288" url="https://pl.wikipedia.org/wiki?curid=2927288" title="Nokia C3-00">
Nokia C3-00

Nokia C3-00 – telefon komórkowy produkowany przez fiński koncern Nokia. Pierwszy featurephone Nokii w konstrukcji BAR z klawiaturą QWERTY pod ekranem.

</doc>
<doc id="2927289" url="https://pl.wikipedia.org/wiki?curid=2927289" title="David Lama">
David Lama

David Lama (ur. 4 sierpnia 1990 w Innsbrucku, zm. 18 kwietnia 2019 na Howse Peak w Kanadzie) – austriacki alpinista i wspinacz sportowy. Specjalizował się w boulderingu, w prowadzeniu oraz we wspinaczce klasycznej. Dwukrotny Mistrz Europy we wspinaczce sportowej z 2006 z Jekaterynburga "(w prowadzeniu)" oraz z 2007 z Birmingham w konkurencji boulderingu.
Kariera sportowa.
Syn Austriaczki i Nepalczyka (przewodnika himalajskiego), wspinaczkę uprawiał od wczesnego dzieciństwa. Zwycięzca w zawodach Pucharu Świata IFSC w boulderingu w 2008 oraz (w tym samym roku) we wspinaczce na szybkość.
W styczniu 2012 dokonał pierwszego klasycznego przejścia "Compressor Route" na Cerro Torre.
Zginął wraz z dwoma innymi alpinistami w kwietniu 2019 wskutek zejścia lawiny w Parku Narodowym Banff.

</doc>
<doc id="2927293" url="https://pl.wikipedia.org/wiki?curid=2927293" title="Gwiazdy Mówią">
Gwiazdy Mówią



</doc>
<doc id="2927294" url="https://pl.wikipedia.org/wiki?curid=2927294" title="Portret Diego de Covarrubias">
Portret Diego de Covarrubias

Portret Diego de Covarrubias – obraz olejny przypisywany hiszpańskiemu malarzowi pochodzenia greckiego Dominikosowi Theotokopulosowi, znanemu jako El Greco.
Diego de Covarrubias był prawnikiem i teologiem hiszpańskim. W wieku 35 lat został arcybiskupem, a następnie przewodniczącym Rady Państwa. Uczestniczył w soborze trydenckim, gdzie współredagował dekret końcowy. Uważany był za jednego z największych uczonych swoich czasów. El Greco poznał Covarrubiasa prawdopodobnie już w Rzymie i aż do śmierci uczonego do 1577 roku pozostali w stałym kontakcie. W Toledo artysta poznał jego brata Antonia, człowieka o wielkiej wiedzy humanistycznej. Ich znajomość przerodziła się w przyjaźń na całe życie.
Opis obrazu.
Pomimo iż Diego de Covarrubias zmarł w 1577 roku, El Greco prawie trzydzieści lat później maluje jego portret a raczej powraca ponownie do portretu. W 1574 roku wykonuje mały portrecik przyjaciela, gdy ten ma siedemdziesiąt dwa lata. Zbyt twarda faktura obrazu jest powodem do podważenia autorstwa EL Greca a historycy wskazują na autorstwo innego malarza Alonsa Sáncheza Coello. W 1602 roku El Greco niemal kopiuje mniejszy obraz: przedstawia go w szatach kapłańskich, w birecie na głowie z pod którego widać siwe kosmyki włosów i z krzyżem zawieszonego na wstędze na piersi. El Greco mimo upływu lat przedstawia postać tak jak by nadal żyła, "w pełni umysłowej aktywności i w pełni wigoru z błyszczącym spojrzeniem pod nierównymi brwiami, z nosem mocnym i wydatnym, z dużymi nieregularnymi ustami pod nieco wystrzępionym wąsem, z brodą o twardym zaroście". Realizm z jakim namalował postać bliska jest flamandzkiej drobiazgowości; artysta maluje nawet fizyczny feler, drobną narośl koło powieki.
Wcześniej, w 1594 roku, El Greco namalował będący pendantem do tego obrazu portret młodszego brata Diega: "Antonia de Covarrubias".

</doc>
<doc id="2927302" url="https://pl.wikipedia.org/wiki?curid=2927302" title="Bakteroid">
Bakteroid

Bakteroid – forma życiowa bakterii brodawkowych wewnątrz komórek brodawek korzeniowych wytwarzanych przez rośliny motylkowe. Bakterie w tej formie mają nieregularny rozgałęziony kształt.
Bakterie brodawkowe występują w glebie w formie pałeczek. Do wnętrza komórek roślin przedostają się przez strukturę nazywaną nicią infekcyjną, utworzoną materiału ściany komórkowej. Bakterie podczas wnikania do wnętrza komórki zostają otoczone błoną tworząc struktury nazywane symbiosomami zaliczane do wakuol. Wnikanie bakterii do komórek roślinnych odbywa się na drodze endocytozy. Zwykle każda z bakterii otaczana jest pojedynczo przez błonę peribakteroidalną. U "Vigna radiata" w wyniku zlewania błon peribakteroidalnych oraz podziałów bakterii w jednym symbiosomie może znajdować się do 15 komórek bakteryjnych. Wewnątrz symbiosomów bakterie przekształcają się z formy pałeczkowatej w nieregularne, rozgałęzione bakteroidy. W tej postaci bakterie brodawkowe wytwarzają związki azotu w postaci przyswajalnej dla roślin, pobierając w zamian substancje organiczne z organizmu rośliny. Tkanka z występującymi w niej bakteriami nazywana jest tkanką bakteroidalną. U roślin grochu komórki tkanki bakteroidalnej są tetraploidalne u łubinu początkowo są miksoploidalne, a następnie przekształcają się w komórki diploidalne. Przyjmuje się, że do endopoliploidyzacji dochodzi na skutek endocytozy bakterii. Dodatkowym efektem jest zwiększenie rozmiarów zainfekowanych komórek.

</doc>
<doc id="2927304" url="https://pl.wikipedia.org/wiki?curid=2927304" title="Miargyryt">
Miargyryt

Miargyryt – minerał klasy siarczków.

</doc>
<doc id="2927311" url="https://pl.wikipedia.org/wiki?curid=2927311" title="Lista najlepiej sprzedających się gier komputerowych">
Lista najlepiej sprzedających się gier komputerowych

Poniżej przedstawiona jest lista gier komputerowych, które osiągnęły najwyższą sprzedaż na poszczególnych platformach sprzętowych.
Konsole.
Gry dołączane.
Lista zawiera gry, które były dołączane do sprzedawanej konsoli oraz sprzedały się w co najmniej 10 mln sztuk:
Nintendo.
Nintendo Entertainment System.
Lista gier przeznaczonych na konsolę Nintendo Entertainment System, sprzedanych w liczbie ponad dwóch milionów egzemplarzy.
Super Nintendo Entertainment System.
Lista gier dla Super Nintendo Entertainment System sprzedanych w ponad 4 milionach egzemplarzy.
Nintendo 64.
Lista gier dla Nintendo 64 sprzedanych w ponad trzech milionach egzemplarzy.
Nintendo GameCube.
Lista gier dla Nintendo GameCube sprzedanych w ponad 2 milionach egzemplarzy.
Sega.
Sega Genesis.
Lista gier dla Sega Genesis sprzedanych w ponad milionie egzemplarzy.
Sega Dreamcast.
Lista gier dla Sega Dreamcast sprzedanych w ponad milionie egzemplarzy.
Sony.
Sony PlayStation.
Lista gier dla Sony PlayStation sprzedanych w ponad 5 milionach egzemplarzy.
Sony PlayStation 2.
Lista gier dla Sony PlayStation 2 sprzedanych w ponad 5 milionach egzemplarzy.
Konsole przenośne.
Nintendo Game Boy (także dla Game Boy Color).
Lista gier dla Nintendo Game Boy i Game Boy Color sprzedanych w ponad 5 milionach egzemplarzy.
Nintendo Game Boy Advance.
Lista gier dla Nintendo Game Boy Advance sprzedanych w ponad milionie egzemplarzy.
Nintendo DS.
Lista gier dla Nintendo DS sprzedanych w ponad 5 milionach egzemplarzy.

</doc>
<doc id="2927312" url="https://pl.wikipedia.org/wiki?curid=2927312" title="Ekspres Przyjaźń">
Ekspres Przyjaźń



</doc>
<doc id="2927313" url="https://pl.wikipedia.org/wiki?curid=2927313" title="Nokia 500">
Nokia 500

Nokia 500 – telefon wyprodukowany przez firmę Nokia, wprowadzony do sprzedaży pod koniec 2011. Jest jedynym urządzeniem bez GPU działającym pod kontrolą Symbiana Anny z aktualizacją do Nokii Belle Refresh.
Bateria.
Bateria Li-Ion 1110 mAh.

</doc>
<doc id="2927314" url="https://pl.wikipedia.org/wiki?curid=2927314" title="Eulengebirgsverein">
Eulengebirgsverein



</doc>
<doc id="2927315" url="https://pl.wikipedia.org/wiki?curid=2927315" title="Paul Goodman (pisarz)">
Paul Goodman (pisarz)

Paul Goodman (ur. 9 września 1911 w Nowym Jorku, zm. 2 sierpnia 1972 w North Stratford) – amerykański powieściopisarz, dramatopisarz, poeta i psychoterapeuta, chociaż najbardziej znany jako krytyk społeczny, anarchistyczny filozof oraz intelektualista. Często uważany za socjologa, jednak podczas wystąpienia w Experimental College w San Francisco State w 1964 stanowczo temu zaprzeczył i powiedział, że nie może czytać publikacji socjologicznych, ponieważ to nauka bez życia. Autor wielu książek, m.in. "Growing Up Absurd" i "The Community of Scholars". Był działaczem w pacyfistycznej lewicowej partii w latach sześćdziesiątych oraz osobą inspirującą studentów tamtej epoki. Był terapeutą przez wiele lat oraz współwynalazcą Gestalt Therapy w latach czterdziestych i pięćdziesiątych.

</doc>
<doc id="2927319" url="https://pl.wikipedia.org/wiki?curid=2927319" title="Towarzystwo Sowiogórskie">
Towarzystwo Sowiogórskie

Towarzystwo Sowiogórskie (niem. "Eulengebirgsverein" EGV) – niemieckie Towarzystwo Gór Sowich działające w Górach Sowich od 1882 roku, które w późniejszym okresie przyjęło nazwę Związek Towarzystw Górskich na Wielkiej Sowie ().
Towarzystwo swoją działalność skupiało głównie na popularyzowaniu walorów Gór Sowich, w których upowszechniało turystykę, prowadziło intensywne prace związane z udostępnianiem i zagospodarowaniem turystycznym Gór Sowich, znakując i wytyczając szlaki turystyczne, udostępniając atrakcyjne miejsca do zwiedzania, budując punkty i wieże widokowe oraz gospody góralskie zbliżone do dzisiejszych schronisk, miejsca odpoczynku, wydając mapy i przewodniki turystyczne Gór Sowich. Towarzystwo prowadziło również działalność wydawniczą wydając czasopisma turystyczne: „Przyjaciel Gór Sowich” ("Eulengebirgsfreund") i „Wychowawca Sowiogórski” ("Der Wander im Eulengebirge") i działając nieprzerwanie do 1944 roku.
Historia.
Pierwsze Towarzystwo Gór Sowich powstało w Dzierżoniowie 18 kwietnia 1882 roku. Stowarzyszenie założyli miłośnicy regionu, turyści i znane osobistości Dzierżoniowa i okolic. Podobne terenowe sekcje stowarzyszenia powstały w 15 miejscowościach położonych w rejonie Gór Sowich. Istniejące drobne towarzystwa górskie z Głuszycy, Jedliny, Świdnicy oraz Dzierżoniowa i innych górskich miejscowości w 1883 roku powołały Związek Towarzystw Gór Sowich i Wałbrzyskich. W 1893 r. odłączyły się towarzystwa związane z Wałbrzychem i Górami Wałbrzyskimi. W 1893 roku towarzystwo połączyło się z innymi organizacjami działającymi na terenie Gór Sowich tworząc Związek Towarzystw Górskich na Wielkiej Sowie ().
Stowarzyszenie położyło podwaliny pod profesjonalną obsługę turystyczną w regionie Gór Sowich, staraniem Towarzystwa powstała gęsta sieć dróg górskich, znakowanych szlaków turystycznych, liczne wieże i punkty widokowe, miejsca odpoczynku, mostki, schrony, ujęcia źródełek itp. Stowarzyszenia górskie sfinansowały również wystawienie kilku pomników i tablic pamiątkowych, stanowiących formę podziękowania najwybitniejszym działaczom górskim. Ich zaangażowanie i ofiarność w dziele otwierania Gór Sowich na potrzeby turystów stanowiły wzór godny do naśladowania dla pozostałych członków organizacji górskich.

</doc>
<doc id="2927328" url="https://pl.wikipedia.org/wiki?curid=2927328" title="Marian Dorotycz-Malewicz">
Marian Dorotycz-Malewicz

Marian Michał Dorotycz-Malewicz, ps. „Hańcza”, „Ryszard Hańcza”, „Roch”, „Strzemię”, „Topór” (ur. w majątku Manhejm w Rosji, zm. 10 października 1945 w Rzymie) – podpułkownik łączności Wojska Polskiego.
Życiorys.
Po wybuchu I wojny światowej przerwał naukę w gimnazjum w Odessie i przeniósł się do szkoły oficerskiej. W grudniu 1914 jako chorąży Armii Imperium Rosyjskiego został wysłany na front rumuński. W 1917 po zdemobilizowaniu pełnił służbę w formacjach polskich. Najpierw został adiutantem 1 pułku piechoty, który wchodził w skład Oddziału Polskiego w Odessie pod dowództwem kpt Stanisława Skrzyńskiego a następnie w 1918 pełnił służbę w 4 Dywizji Strzelców Polskich, z którą w czerwcu 1919 przybył do Polski.
W Wojsku Polskim służył od czerwca 1919 na stanowisku dowódcy plutonu i kompanii telegraficznej, a następnie jako szef łączności 13 Dywizji Piechoty. W 1921 został dowódcą kompanii w 1 batalionie telegraficznym. W następnym roku został wyznaczony na stanowisko komendanta Kadry 2 batalionu telegraficznego. W 1924 zajmował stanowisko kierownika Referatu Organizacyjno-Mobilizacyjnego i Wyszkoleniowego Szefostwa Łączności Dowództwa Okręgu Korpusu Nr II w Lublinie. 18 lutego 1928 został awansowany do stopnia majora ze starszeństwem z dniem 1 stycznia 1928 i 6. lokatą w korpusie oficerów łączności. W 1929 został szefem łączności 28 Dywizji Piechoty w Warszawie, a w marcu 1932 zastępcą dowódcy 5 batalionu telegraficznego w Krakowie. W grudniu 1934 roku został zwolniony z zajmowanego stanowiska i oddany do dyspozycji dowódcy Okręgu Korpusu Nr V w Krakowie z zachowaniem dotychczasowego dodatku służbowego. W październiku 1935 został szefem łączności 19 Dywizji Piechoty w Wilnie. W marcu 1939 pełnił służbę w Inspektoracie Armii w Wilnie na stanowisku referenta łączności.
W czasie kampanii wrześniowej 1939 był oficerem dowództwa łączności Armii „Prusy”, a następnie Frontu Północnego.
W lipcu 1940 rozpoczął działalność konspiracyjną wstępując do Związku Walki Zbrojnej. W lipcu 1941 został szefem sztabu Komendy Obszaru Armii Krajowej Białystok. W połowie 1942 został przeniesiony do Oddziału V Łączności Komendy Głównej Armii Krajowej na stanowisko szefa Wydziału Zrzutów. W tym samym roku został awansowany do stopnia podpułkownika.
W nocy 15/16 kwietnia 1944 odleciał z okupowanej Polski do Wielkiej Brytanii, w operacji lotniczej SOE o kryptonimie „Wildhorn I” (polski kryptonim Most 1), wraz z gen. Stanisławem Tatarem, por Andrzejem Pomianem, wysłannikiem Delegata Rządu Zygmuntem Berezowskim oraz przedstawicielem Stronnictwa Ludowego Stanisławem Ołtarzewskim, po starcie z polowego lądowiska „Bąk” (N51°11′ E22°22′), w okolicach miejscowości Matczyn, 35 km od Lublina, samolotem Dakota FD-919 „I” z brytyjską załogą 267 Dywizjonu RAF, współpilotowanym przez Bolesława Koprowskiego z polskiej 1586 Eskadry Specjalnego Przeznaczenia.
2 czerwca 1944 na wniosek gen. Tatara mianowany szefem dowództwa „Elba”, struktury nadzorującej włoskie placówki Oddziału VI (Specjalnego) Sztabu Naczelnego Wodza: Główną Bazę Przerzutową (Bazę nr 11) w Latiano, ośrodek szkolenia cichociemnych (Bazę nr 10) w Ostuni, placówkę „Capri” w Bari oraz centralę łączności „Mewa” w Mesagne. Wymienione bazy i placówki znajdowały się nieopodal lotniska Campo Casale pod Brindisi we Włoszech, skąd startowały samoloty m.in. 1586 Eskadry Specjalnego Przeznaczenia w lotach specjalnych SOE m.in. ze zrzutami cichociemnych oraz zaopatrzenia dla Armii Krajowej.
Od początku stycznia 1945, w związku z likwidacją Oddziału VI (Specjalnego), szef niejawnej placówki „Niebo” (Rzym) w centrali konspiracyjnej „Hel” założonej przez gen. Tatara. Na jego polecenie przechowywał część tzw. funduszu „Drawa”, tj. ponad 1,1 mln USD w skrzynkach zawierających sześciokieszeniowe parciane pasy z paczkami banknotów, oklejone impregnowanym płótnem z okienkami, pozwalającymi sprawdzić zawartość bez otwierania. Paczki banknotów były opieczętowane, kieszenie przeszywano grubą, mocną, jedwabną nicią, której końce plombowano. Każdy pas posiadał numer; jeśli zawierał banknoty 10-dolarowe, jego wartość wynosiła 18 tys.; jeśli 20-dolarowe – 36 tys. USD. Jeśli w pasie były złote monety 10-dolarowe, mieścił 2,4 tys. USD; jeśli złote monety 20-dolarowe – 3,6 tys. USD. Pasy te były używane przez cichociemnych do przerzutu pieniędzy na potrzeby Armii Krajowej.
W związku z prowadzeniem nielegalnej (wbrew brytyjskiemu zakazowi) łączności radiowej z Włoch, związanej z działalnością centrali konspiracyjnej „Hel”, po interwencji gen. Harolda Alexanda 2 października 1945 wezwany przez gen. Władysława Andersa do kwatery 2 Korpusu Polskiego w Porto San Giorgio, osadzony w areszcie domowym, po kilku dniach uciekł. Gen. Anders ściśle tajnym rozkazem L.dz. 5745 z 5 października 1945 powołał komisję do przejęcia przez 2 Korpus wszystkich aktywów i dokumentów dawnej Głównej Bazy Przerzutowej (Baza nr 11); wcześniej 29 września 1945 rozkazał mjr dypl. Janowi Jaźwińskiemu byłemu komendantowi Bazy nr 11 jednostronne przejęcie jej akt, szyfrów, radiostacji oraz wszelkich skrytek. 5 października 1945 komisja Jaźwińskiego znalazła skrytkę założoną przez ppłk Dorotycz-Malewicza na strychu szpitala i klasztoru Bonifratrów Fatebenefratelli na Wyspie Tyberyjskiej w Rzymie (Włochy). W skrzyni zamkniętej na dwie kłódki znajdowały się dwie skrzynki oznaczone numerami "4" oraz "5", a w nich walizki z tymi samymi numerami. Po komisyjnym otwarciu walizek okazało się, że znajdowały się w nich dolary papierowe (głównie w pasach, łącznie na kwotę 1.136.638 (milion sto trzydzieści sześć tysięcy sześćset trzydzieści osiem).
Poszukiwany po ucieczce przez wywiad 2 Korpusu Polskiego ppłk. „Hańcza” został odnaleziony 9 października 1945, o godz. 9.30 w wynajmowanym mieszkaniu w Rzymie, przy Fonte di Fauno. Według radiogramu rzymskiej placówki wywiadu 2 Korpusu, na widok trzyosobowego patrolu „Hańcza” strzelił sobie w głowę z pistoletu służbowego, w nocy 9/10 października zmarł w 104 Brytyjskim Szpitalu Wojskowym w Rzymie. W jego mieszkaniu znaleziono dwa listy pożegnalne, w tym jeden z dyspozycją co do przeznaczenia poszczególnych rzeczy osobistych. W liście do swego adiutanta por. Czesława Micińskiego napisał, że "odchodzi na skutek zdrady i podpisania fałszywego oświadczenia wobec Dowódcy Korpusu""." W raporcie lekarskim o oględzinach pośmiertnych stwierdzono jedną ranę wlotową oraz jedną ranę wylotową w czaszce – "Kula przeszła przez obydwa czołowe płaty mózgu, wychodząc z lewego płata czołowego w punkcie położonym nieco wyżej i ku tulowi od rany wlotowej". Po śmierci ppłk „Hańczy” wywiad 2 Korpusu w radiogramie z 11 października 1945 meldował, że "prasa włoska wczoraj i dzisiaj podała fantastyczne okoliczności sprawy, przekręcając nazwisko. Sprawę przedstawia jako szpiegowską. Anglicy obiecali interweniować, tłumacząc samobójstwo w związku z kontrolą i stwierdzeniem nadużycia władzy". W 1963 roku Władysław Michniewicz w paryskiej „Kulturze” oskarżył wywiad 2 Korpusu o zamordowanie „Hańczy”. Jego śmierć stała się pretekstem do oskarżania gen. Andersa także później o domniemane wydanie rozkazu morderstwa.

</doc>
<doc id="2927330" url="https://pl.wikipedia.org/wiki?curid=2927330" title="Richard Barthelmess">
Richard Barthelmess

Richard Barthelmess (ur. 9 maja 1895 w Nowym Jorku, zm. 17 sierpnia 1963) – amerykański aktor filmowy. Był także członkiem założycielem Amerykańskiej Akademii Sztuki i Wiedzy Filmowej.
Nominacje i wyróżnienia.
Został dwukrotnie nominowany do Oscara, jak również posiada swoją gwiazdę na Hollywoodzkiej Alei Gwiazd.

</doc>
<doc id="2927332" url="https://pl.wikipedia.org/wiki?curid=2927332" title="Ziarnówka mieniąca">
Ziarnówka mieniąca



</doc>
<doc id="2927342" url="https://pl.wikipedia.org/wiki?curid=2927342" title="Poštarski dom pod Plešivcem">
Poštarski dom pod Plešivcem

Dom pocztowy pod Plešivcem (słoweń. "Poštarski dom pod Plešivcem") – schronisko turystyczne na Pohorju w Słowenii. Leży na trasie Słoweńskiego Szlaku Górskiego.
Opis.
Schronisko stoi na Selach, na polanie na skraju lasu pod Ravnjakovim vrhem, scheodnim ramieniem Uršljej gory albo Plešivca. Pierwsze, mniejsze schronisko, wybudowali pracownicy ówczesnej poczty okręgowej Slovenj Gradec pod przewodnictwem Martina Prevorčnika i je otworzyli 12 czerwca 1955. Schronisko w 1957 przejęło nowo powstałe Towarzystwo Górskie Poczty Telefonu i Telegrafu (PD PTT) Maribor. W 1969 dobudowano wielką część restauracyjną, nad którym w 1986 wybudowano nadbudówkę i ją funkcjonalnie połączono ze starym obiektem. Powiększone i wyremontowane schronisko otwarto przy świętowaniu 30-lecia towarzystwa 28 czerwca 1987 i przemianowano ją na "Poštarski dom".
Schronisko jest stale otwarte. W trzech częściach gościnnych jest 100 siedzeń i lada barowa; przy stołach przed schroniskiem jest 40 miejsc; w 10 pokojach jest 30 miejsc, we wspólnej noclegowni zaś 8 łóżek; WC i umywalnie z ciepła i zimną wodą w piwnicy i na strychu; centralne ogrzewanie, bieżąca woda, prąd, telefon.
Widoki.
Widok jest tylko na północ i wschód, na południe i zachód zasłania go las. Na północy widzimy w pobliżu wzgórza Selovec między Mežą i Mislinją, za nimi zaś trochę wyższą Črnešką gorę; na północnym wschodzie wznosi się Košenjak; na wschodzie widzimy obszerny południowo-zachodnią część Pohorja od Črnego vrhu do ostatnich niższych szczytów w stronę Dravogradu, pod nim zaś część Mislinjskiej doliny, a także małą część Slovenj Gradca.
Dostęp.
Do Ravnych na Koroškem i Preveljów można się dostać pociągiem, do Slovenj Gradca, Mežicy i Šoštanja też autobusem

</doc>
<doc id="2927345" url="https://pl.wikipedia.org/wiki?curid=2927345" title="Ziarnówka">
Ziarnówka



</doc>
<doc id="2927349" url="https://pl.wikipedia.org/wiki?curid=2927349" title="Veličko Georgijev-Kerin">
Veličko Georgijev-Kerin



</doc>
<doc id="2927357" url="https://pl.wikipedia.org/wiki?curid=2927357" title="Marussia B2">
Marussia B2

Marussia B2 – rosyjski samochód sportowy produkowany w Moskwie przez firmę Marussia Motors. Od marca 2012 roku produkowana jest na licencji w Finlandii.
Opis.
W kabinie znajduje się miejsce dla kierowcy i pasażera. Charakterystyczną cechą samochodu jest agresywna sylwetka. Niektórzy upodabniają model B2 do czołgu, ponieważ ma niskie okna i masywny wygląd. Silnik powstał przy współpracy z firmą Cosworth. Są dostępne trzy wersje silnikowe: V6 o pojemności 2,8 litra z turbodoładowaniem osiągający moc około 290 KM, V6 o pojemności 3,5 litra i mocy 300 KM oraz V6 o pojemności 3,6 litra, którego moc wynosi 320 KM. Najmocniejsza wersja osiąga od 360 do 420 KM. Rozpędza się ona od 0 do 100 km/h w 3,6 s.

</doc>
<doc id="2927360" url="https://pl.wikipedia.org/wiki?curid=2927360" title="Wiktor Pniewski">
Wiktor Pniewski

Wiktor Pniewski (ur. 5 grudnia 1891 w Kłecku, zm. 13 sierpnia 1974 w Koźminie) – pułkownik pilot Wojska Polskiego, uczestnik powstania wielkopolskiego, organizator lotnictwa powstańczego na terenie Wielkopolski, żołnierz Polski Sił Zbrojnych na Zachodzie, uczestnik walk we Francji i Wielkiej Brytanii okresu II wojny światowej. Kawaler Orderu Virtuti Militari.
Życiorys.
Syn urzędnika pocztowego Stanisława i Anny. Uczył się w Poznaniu. Od 1906 w czasie nauki w Szkole Handlowej, należał do koła Towarzystwa Tomasza Zana. Od 1910 pracował w Poznaniu jako drogerzysta. Powołany został do odbycia służby wojskowej w armii niemieckiej w październiku 1911 w 9 Pułku Huzarów w Strasburgu. Zdobył kwalifikacje lotnika obserwatora. Przeniesiono go do 4 Baonu Lotniczego, jako pomocnika mechanika w grudniu 1913.
I wojna światowa.
Brał udział w walkach w I wojnie światowej. W okresie od października 1916 do 1 czerwca 1917 szkolił się w Szkole Lotniczej w Koszalinie, którą ukończył w stopniu sierżanta z tytułem pilota. Skierowany na front zachodni. W sierpniu 1918 kontuzjowany. Po wyleczeniu ran, w październiku 1918 skierowany do Stacji Lotniczej na Ławicy. Od listopada 1918 był członkiem POW i organizował komórkę w swojej jednostce. Do działalności konspiracyjnej razem z kolegą sierż. pilotem Józefem Mańczakiem wciągnął 5 pilotów, 2 obserwatorów i 32 mechaników lotniczych. W czasie rozpoczętej rewolucji w Niemczech został wybrany do Rady Robotniczej i Żołnierskiej.
II Rzeczpospolita.
Od końca grudnia 1918 uczestniczył w walkach w powstaniu wielkopolskim. 4 stycznia 1919 brał udział w bitwie o Ławicę, zakończonej opanowaniem lotniska 5 i 6 stycznia. Powstańcy przejęli ponad 100 samolotów, ok. 300 balonów obserwacyjnych i zeppelinów, zapas bomb lotniczych, 20 ckm, amunicję do ckm, kilkadziesiąt silników lotniczych i inny sprzęt lotniczy. Później oszacowano zdobyte uzbrojenie i sprzęt na 160–200 mln marek niemieckich. Niektórzy historycy uważają, iż był to największej wartości łup wojenny w dziejach Polski, większy nawet niż ten zdobyty w bitwach pod Grunwaldem i pod Wiedniem. Wcześniej nie dopuścili do wywozu samolotów i innego sprzętu lotniczego do Frankfurtu n. Odrą. Został pierwszym komendantem Stacji Lotniczej na Ławicy. W skład Stacji weszły 4 kompanie: 1 kompania lotnicza, 2 kompania warsztatowa, 3 kompania wartownicza, 4 kompania rekrucka. Już 7 stycznia brał udział razem z kolegami w demonstracyjnych lotach nad Poznaniem, na 6 samolotach wywiadowczych LVG C.V Ludność Poznania z entuzjazmem wyległa na ulicę miasta i wiwatowała na cześć polskich lotników z armii powstańczej.
9 stycznia 1919 powstańcy wielkopolscy pod dowództwem Pniewskiego mieli rzekomo dokonać nalotu odwetowego z lotniska Ławica na lotnisko wojskowe w prawobrzeżnej części Frankfurtu nad Odrą (tak wg książki Kazimierza Sławińskiego "Ławica – poznańskie lotnisko" z 1975 r. oraz publikacji powołujących się na tę książkę). Informacji tych nigdy nie potwierdziły ani Centralne Archiwum Wojskowe ani Instytut Pamięci Narodowej. Mit o rzekomym nalocie zdementowały już Muzeum Powstania Wielkopolskiego w Poznaniu i Towarzystwo Historyczne we Frankfurcie nad Odrą. Według najnowszych ustaleń naukowych, m.in. dra Mariusza Niestrawskiego (autora książki "Polskie wojska lotnicze w okresie walk o granice Państwa Polskiego (1918–1921)" z 2017 r.) i dra Marka Rezlera (współautora "Encyklopedii powstania wielkopolskiego" z 2018 r.) jest to jedynie legenda i do rzekomego nalotu nigdy nie doszło. Pniewski faktycznie był jednym ze zdobywców lotniska wojskowego Ławica pod Poznaniem i groził Niemcom nalotem odwetowym na Frankfurt nad Odrą, jednak wbrew słowom Sławińskiego, groźby nalotu odwetowego nigdy nie spełniono, w żadnym z zachowanych polskich czy niemieckich raportów wojskowych z 1919 r. nie ma ani jednej wzmianki o rzekomym nalocie na lotnisko wojskowe we Frankfurcie nad Odrą, a także żadna polska czy niemiecka gazeta sprzed 1975 r. nie wspominała o takim zdarzeniu. W PRL-owskich źródłach pisano o rzekomym wzięciu sześciu 25-kilowych bomb (czyli razem 150 kg), mimo że udźwig samolotów LVG C.V wynosi połowę mniej.
Na przełomie stycznia i lutego formował 1 lotniczą eskadrę wielkopolską (zwana też 1 Wielkopolską eskadrą polną), a 15 lutego objął jej dowództwo. Wspierał z powietrza w marcu 1920 Armię Wielkopolską walczącą pod Lwowem.
7 czerwca wrócił z eskadrą do Poznania. Od 16 czerwca z eskadrą walczył na Froncie Wielkopolskim, działając z lotniska Wojnowice pod Bukiem. Skierowany z eskadrą 6 września 1919 na Front Litewsko-Białoruski. W styczniu 1920 powrócił z frontu do Poznania i objął dowództwo Stacji Lotniczej Ławica. W lutym sformował Zapasowy Dyon Lotniczy, obejmując jego dowództwo. Awansowany do stopnia kapitana 1 czerwca 1920. W działaniach wojennych 1920 dowodził Dyonem Zapasowym. Za czyny na polach walk w wojnie polsko-bolszewickiej odznaczony Orderem Virtuti Militari V klasy.
6 marca 1922 wyznaczony na zastępcę dowódcy Centralnej Składnicy Lotniczej w Warszawie. Od lutego do czerwca 1925 był słuchaczem Kursu doskonalącego dla oficerów sztabowych w Rembertowie i kursu kwatermistrzowskiego przy Wyższej Szkole Wojennej.
W 1925 został przeniesiony do 3 pułku lotniczego w Poznaniu na stanowisko oficera taktycznego pułku. 12 kwietnia 1927 został mianowany majorem ze starszeństwem z dniem 1 stycznia 1927 i 5. lokatą w korpusie oficerów lotnictwa. 26 marca 1931 został przesunięty ze stanowiska kwatermistrza pułku na stanowisko dowódcy dywizjonu. W 1932 został przeniesiony do 6 pułku lotniczego we Lwowie na stanowisko komendanta Bazy. W 1935 został komendantem Centrum Wyszkolenia Lotnictwa nr 1 w Dęblinie. 27 czerwca 1935 roku mianowany podpułkownikiem ze starszeństwem z dniem 1 stycznia 1935 i 4. lokatą w korpusie oficerów aeronautycznych. W 1936 przeniesiony do Kierownictwa Zaopatrzenia Lotnictwa w Warszawie na stanowisko zastępcy kierownika do spraw zaopatrzenia. W 1937, po utworzeniu korpusu oficerów lotnictwa, został zaliczony do grupy technicznej.
II wojna światowa.
W czasie kampanii wrześniowej 1939 przez Rumunię dotarł do Francji, gdzie dowodził Eskadrą Oficerską. W czerwcu 1940 organizował ewakuację do Wielkiej Brytanii. Wstąpił do RAF, otrzymał numer służbowy P-0588. Został tam mianowany komendantem Obozu Żołnierskiego Polskich Sił Powietrznych w , 1940–1947).
Lata powojenne.
W 1947 wrócił do Polski i został zweryfikowany w stopniu pułkownika. Po powrocie do kraju był m.in. dowódcą 7 pułku lotnictwa bombowego, szefem Wydziału Wojskowego w Państwowym Instytucie Hydrologiczno-Meteorologicznym. Na emeryturę przeszedł 18 sierpnia 1952. Od 1952 do 1968 był cywilnym pracownikiem tego instytutu. Był członkiem Klubu Seniorów Lotnictwa przy Aeroklubie PRL. Zmarł 13 sierpnia 1974 w Koźminie. Spoczywa na cmentarzu parafii św. Jana Chrzciciela w Rozdrażewie.
Upamiętnienie.
5 września 2009 w Kłecku odsłonięto obelisk poświęcony pamięci płk. Wiktora Pniewskiego. W kwietniu 2019 imię płk. pil. Wiktora Pniewskiego otrzymała 33 Baza Lotnictwa Transportowego.

</doc>
<doc id="2927361" url="https://pl.wikipedia.org/wiki?curid=2927361" title="Symbiosom">
Symbiosom

Symbiosom – wewnątrzkomórkowa struktura podobna do organellum występująca w komórkach roślin i zwierząt. Wewnątrz struktury znajduje się organizm symbiotyczny.
U roślin symbiosomy występują w brodawkach korzeniowych, gdzie składają się z bakterii brodawkowej w formie bakteroidu przestrzeni peribakteroidalnej i błony peribakteroidalnej. Błona peribakteroidalna ma pochodzenie roślinne. Bakterie żyjące w symbiosomach brodawek korzeniowych zapewniają roślinie możliwość wykorzystania azotu atmosferycznego, który jest przez nie zamieniany na formę przyswajalną dla roślin.
U zwierząt sybiosomy występują w komórkach parzydełkowców i zawierają jednokomórkowe bruzdnice. Komórka glonu otoczona jest systemem błon. Nie jest jasne, czy wszystkie z nich pochodzą od komórki gospodarza, czy częściowo są to błony pochodzące od symbionta.

</doc>
<doc id="2927362" url="https://pl.wikipedia.org/wiki?curid=2927362" title="Mark Kratzmann">
Mark Kratzmann

Mark Kratzmann (ur. 17 maja 1966 w Murgonie) – australijski tenisista, reprezentant w Pucharze Davisa.
Kariera tenisowa.
Kratzmann startując jeszcze w kategorii juniorów odniósł wiele sukcesów. W 1982 roku zwyciężył w Australian Open w grze pojedynczej chłopców, a w 1984 roku wygrał wszystkie juniorskie odsłony wielkiego szlema, z wyjątkiem Rolanda Garrosa, w którym osiągnął finał. W grze podwójnej chłopców został mistrzem Wimbledonu w 1983 roku, a w 1984 roku awansował do finału.
Jako zawodowiec Włoch zaczął startować w 1984 roku, a kontynuował swoją karierę do 1996 roku. W grze pojedynczej doszedł do 2 finałów rangi ATP Challenger Tour. Największe sukcesy odnosił jako deblista wygrywając łącznie 18 turniejów rangi ATP World Tour oraz osiągnął 12 finałów, w tym finał Australian Open z 1989 roku.
W Pucharze Davisa startował w 1990 i 1991 roku grając w 3 spotkaniach deblowych, z których 2 wygrał.
W rankingu gry pojedynczej Kratzmann najwyżej był na 50. miejscu (26 marca 1990), a w klasyfikacji gry podwójnej na 5. pozycji (16 kwietnia 1990).

</doc>
<doc id="2927364" url="https://pl.wikipedia.org/wiki?curid=2927364" title="Ziarnóweczka cynobrowa">
Ziarnóweczka cynobrowa

Ziarnóweczka cynobrowa ("Cystodermella cinnabarina" (Alb. &amp; Schwein.) Harmaja) – gatunek grzybów należący do rzędu pieczarkowców ("Agaricales"). 
Systematyka i nazewnictwo.
Pozycja w klasyfikacji według Index Fungorum: "Cystodermella, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1805 r. Johannes Baptista von Albertini i Lewis David von Schweinitz jako odmianę pieczarki ("Agaricus granulosus var. cinnabarinus"). Obecną, uznaną przez Index Fungorum nazwę nadał mu w 2002 r. Harmaja: 
Synonimów naukowych ma ponad 20. Niektóre z nich:
Nazwę polską nadał Władysław Wojewoda w 2003, wcześniej gatunek ten znany był pod polską nazwą ziarnówka cynobrowa. 
Morfologia.
Średnica 3–8 cm, u młodych okazów półkulisty lub dzwonkowaty, później łukowaty, na koniec płasko rozpostarty. Brzeg kapelusza długo pozostaje podwinięty. Powierzchnia ziarnista, w kolorze od żywopomarańczowego przez cynobrowoczerwony do ceglastoczerwonego, na słońcu blaknie do żółtopomarańczowego.
Gęste i przy trzonie nieco wykrojone ząbkiem. U młodych owocników białe, u starszych ochrowożółte.
Wysokość 4–8 cm, grubość do 1 cm, walcowaty i nieco rozszerzony dołem. Posiada nietrwały, biały, kosmkowato-łuskowaty pierścień. Powierzchnia pod pierścieniem od ochrowożółtej do bladopomarańczowej pokryta cynobrowymi kosmkami i łuskami, nad pierścieniem białawo-włóknista, ale bez łuseczek.
W kolorze od białego do żółtawego, po uszkodzeniu nie zmienia barwy. Smak niewyraźny, zapach bardzo slaby.
Biały. Zarodniki eliptyczne, gładkie, nieamyloidalne, o rozmiarach 4–5 × 2,5–3 μm. Występują cystydy 
Występowanie i siedlisko.
Występuje w Ameryce Północnej i w Europie. W Polsce gatunek rzadki. Znajduje się na Czerwonej liście roślin i grzybów Polski. Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na czerwonej liście gatunków zagrożonych także w Holandii, Danii, Anglii, Niemczech.
Grzyb naziemny. Rośnie w lasach iglastych i mieszanych, na trawie, wśród mchów, także na obrzeżach dróg leśnych. Owocniki pojawiają się od lipca do października. 
Znaczenie.
Grzyb jadalny. Saprotrof.

</doc>
<doc id="2927365" url="https://pl.wikipedia.org/wiki?curid=2927365" title="Cystodermella cinnabarina">
Cystodermella cinnabarina



</doc>
<doc id="2927368" url="https://pl.wikipedia.org/wiki?curid=2927368" title="Dom przy ul. Piastów 23 w Nowej Rudzie">
Dom przy ul. Piastów 23 w Nowej Rudzie

Dom przy ul. Piastów 23 w Nowej Rudzie – dwukondygnacyjny budynek mieszkalny, zlokalizowany w noworudzkim centrum, ustawiony szczytem do ulicy pomiędzy domami: nr 21 i nr 25. Budynek pochodzi z 1799 roku, przebudowany był w XX w. Na kamiennym portalu znajduje się data 1799.
Przy ul. Piastów znajdują się jeszcze zabytkowe domy o numerach: 1, 5, 7, 19, 21, 25, 27.

</doc>
<doc id="2927369" url="https://pl.wikipedia.org/wiki?curid=2927369" title="Ziarnówka cynobrowa">
Ziarnówka cynobrowa



</doc>
<doc id="2927376" url="https://pl.wikipedia.org/wiki?curid=2927376" title="Dom przy ul. Piastów 25 w Nowej Rudzie">
Dom przy ul. Piastów 25 w Nowej Rudzie

Dom przy ul. Piastów 25 w Nowej Rudzie – dwukondygnacyjny budynek mieszkalny, zlokalizowany w noworudzkim centrum, ustawiony szczytem do ulicy, znajdujący się pomiędzy domami: nr 23 i nr 27. Budynek pochodzący z XIX wieku, przebudowany w XX w., posiada dekorację secesyjną, chociaż ustawienie i kamienne obramienie wejścia świadczą o starszym pochodzeniu. Na kamiennym portalu znajduje się stara numeracja miasta - 164.
Przy ul. Piastów znajduje się jeszcze kilka zabytkowych domów o numerach: 1, 5, 7, 19, 21, 23, 27.

</doc>
<doc id="2927379" url="https://pl.wikipedia.org/wiki?curid=2927379" title="Enkratyzm">
Enkratyzm



</doc>
<doc id="2927380" url="https://pl.wikipedia.org/wiki?curid=2927380" title="Kristina Miškinienė">
Kristina Miškinienė

Kristina Miškinienė (ur. 1 października 1960 w Rakliszkach) – litewska samorządowiec i polityk, w latach 2000–2012 wiceburmistrz Druskienik, posłanka na Sejm Republiki Litewskiej (2012–2016).
Życiorys.
W 1977 ukończyła szkołę średnią w Wilnie. W latach 1977–1982 studiowała w Kowieńskim Instytucie Politechnicznym. Od 1984 pracowała w miejskim komitecie wykonawczym w Druskienikach (m.in. jako specjalistka ds. planowania), później pozostała urzędniczką w lokalnej administracji. W 1997 uzyskała mandat radnej Druskienik z listy Partii Kobiet – Nowej Demokracji. Objęła funkcję przewodniczącej komisji ds. oświaty i kultury. W 2000 została wiceburmistrzem Druskienik, zastępczynią Ričardasa Malinauskasa. W 2003 przystąpiła do Litewskiej Partii Socjaldemokratycznej. W wyborach w 2012 uzyskała mandat posłanki na Sejm XI kadencji z ramienia LSDP w okręgu Łoździeje i Druskieniki. W Sejmie została przewodniczącą komisji ds. pracy i spraw społecznych, weszła także m.in. w skład parlamentarnej grupy litewsko-polskiej. W wyborach w 2016 nie uzyskała reelekcji. W 2019 i 2023 ponownie wybierana na radną miejską.
Zamężna, ma dwoje dzieci. Pochodzi z rodziny o polsko-litewskich korzeniach. Wyróżniona tytułem honorowego obywatela Strzelec Opolskich.

</doc>
<doc id="2927381" url="https://pl.wikipedia.org/wiki?curid=2927381" title="Gatineau Loppet">
Gatineau Loppet

Gatineau Loppet lub Keskinada Loppet – długodystansowy bieg narciarski, rozgrywany co roku w lutym, w kanadyjskim mieście Gatineau w prowincji Quebec. Trasa biegu liczy 51 km, rozgrywany jest zarówno techniką dowolną jak i techniką klasyczną. Bieg ten należy do cyklu Worldloppet i FIS Marathon Cup. 
Pierwszy kanadyjski maraton w ramach Worldloppet nosił nazwę "Rivière Rouge" i odbył się w 1979 roku w Lachute, w prowincji Quebec. W 1983 roku zawody przeniesiono do Gatineau i przemianowano na "Gatineau 55". W 1996 roku skrócono dystans do 51 km i zmieniono nazwę na "Keskinada Lopppet". Począwszy do 30. edycji biegu rozgrywany jest jako "Gatineau Loppet".

</doc>
<doc id="2927382" url="https://pl.wikipedia.org/wiki?curid=2927382" title="Kristina Miskiniene">
Kristina Miskiniene



</doc>
<doc id="2927385" url="https://pl.wikipedia.org/wiki?curid=2927385" title="Witold Sułkowski">
Witold Sułkowski

Witold Sułkowski (ur. 10 września 1943 w Warszawie, zm. 22 kwietnia 2003 w Łodzi) – polski poeta, działacz opozycyjny w PRL, dziennikarz.
Życiorys.
Działalność publiczna.
Studiował polonistykę na Uniwersytecie Łódzkim. W marcu 1968 brał udział w protestach studenckich, został zawieszony w prawach studenta (był wówczas studentem V roku). Podjął pracę jako korektor w Łódzkiej Drukarni Dziełowej. Od 1969 należał do organizacji „Ruch”, został aresztowany w lipcu 1970, zwolniony bez procesu w lutym 1971. W 1972 podjął przerwane studia, od 1972 do 1974 był kierownikiem literackim łódzkiego teatru Studio Prób. Od 1974 do 1976 pracował w dziale informacji i wydawnictw Łódzkiego Domu Kultury. Był sygnatariuszem jednego z listów przeciwko zmianom w Konstytucji PRL z grudnia 1975, stracił pracę, następnie pracował jako bibliotekarz. Był współpracownikiem Komitetu Obrony Robotników i Komitetu Samoobrony Społecznej „KOR”. We wrześniu 1977 podpisał Deklarację Ruchu Demokratycznego – dokument programowy opozycji korowskiej. Jesienią 1977 był jednym z założycieli, a następnie redaktorem i autorem pisma „Puls”. Jego łódzkie mieszkanie było miejscem spotkań niezależnych artystów i opozycjonistów. Należał do twórców Niezależnego Klubu Dyskusyjnego w Łodzi, działającego od października 1977 do 1980 (pomimo zakazu władz z lutego 1978). W 1980 został członkiem NSZZ „Solidarność”, od września 1980 był członkiem redakcji pisma „Solidarność z Gdańskiem”, krytycznego wobec lokalnych władz „Solidarności”. W maju 1981 wszedł w skład Zarządu Regionu NSZZ „Solidarność” Ziemia Łódzka. Od 13 grudnia 1981 do 2 sierpnia 1982 był internowany w Łęczycy i Łowiczu. Po zwolnieniu wyemigrował do USA. Następnie należał do redakcji emigracyjnej kontynuacji „Pulsu” (do 1983), a od 1984 pracował w rozgłośni Głos Ameryki, współredagował pismo „2B (To Be)” (1993-2000). Po likwidacji sekcji polskiej Głosu Ameryki w 1999, pracował w sekcji rosyjskiej jako inżynier dźwięku. Zmarł w Polsce, w czasie wizyty wakacyjnej.
Poezja.
Debiutował jako poeta na łamach „Więzi” w 1970, w 1976 wydał w Instytucie Literackim tom prozy poetyckiej "Szkoła zdobywców", regularnie publikował w „Pulsie”. Zaliczany był do tzw. Nowej Fali. Od 2006 Oddział Łódzki Stowarzyszenia Pisarzy Polskich organizuje konkurs poetycki jego imienia.
W 2001 został odznaczony Złotym Krzyżem Zasługi (M.P. z 16.02.2001 poz. 98), a w 2006 pośmiertnie Krzyżem Oficerskim Orderu Odrodzenia Polski (M.P. z 24.11.2006 poz. 848).
Jego siostrą była Ewa Sułkowska-Bierezin.

</doc>
<doc id="2927388" url="https://pl.wikipedia.org/wiki?curid=2927388" title="Cystoderma cinnabarinum">
Cystoderma cinnabarinum



</doc>
<doc id="2927390" url="https://pl.wikipedia.org/wiki?curid=2927390" title="Baranów (gromada w powiecie grodziskomazowieckim)">
Baranów (gromada w powiecie grodziskomazowieckim)

Baranów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Baranów z siedzibą GRN w Baranowie utworzono – jako jedną z 8759 gromad na obszarze Polski – w powiecie grodziskomazowieckim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Baranów, Holendry Baranowskie, Osiny i Stanisławów ze zniesionej gminy Kaski w tymże powiecie. Dla gromady ustalono 15 członków gromadzkiej rady narodowej.
&lt;del&gt;31 grudnia 1959&lt;/del&gt; 1 stycznia 1960 do gromady Baranów przyłączono obszar zniesionej gromady Buszyce (bez wsi Strumiany Dolne i Strumiany Górne) w tymże powiecie (podkreślone i wykreślone zmiany retroaktywnie określone uchwałami z 25 lutego 1960).
31 grudnia 1961 do gromady Baranów włączono wieś Budy-Zosiny ze zniesionej gromady Budy Zosiny oraz wieś Grabnik ze zniesionej gromady Izdebno Nowe w tymże powiecie.
1 stycznia 1969 gromadę Baranów połączono z gromadą Kaski w tymże powiecie, ustalając dla połączonych gromad nazwę "Kaski", jednak z siedzibę GRN w Baranowie (de facto gromadę Baranów zniesiono, kontynuując ciąg dotychczasowej gromady Kaski, lecz o zwiększonym obszarze).
Baranów pozostał ośrodkiem administracyjnym (w gromadzie Kaski) do końca 1972 roku, czyli do kolejnej reformy gminnej. 1 stycznia 1973 w powiecie grodziskomazowieckim utworzono po raz pierwszy gminę Baranów z siedzibą w Baranowie.

</doc>
<doc id="2927393" url="https://pl.wikipedia.org/wiki?curid=2927393" title="Dom przy ul. Piastów 27 w Nowej Rudzie">
Dom przy ul. Piastów 27 w Nowej Rudzie

Dom przy ul. Piastów 27 w Nowej Rudzie – dwukondygnacyjny budynek mieszkalny, zlokalizowany w noworudzkim centrum, ustawiony szczytem do ulicy. Budynek pochodzący z XVIII wieku, być może zbudowany w latach 1700–1736, przebudowany w XX w., jest przykładem dojrzałego baroku, który w Hrabstwie Kłodzkim pojawił się dopiero w latach 70. XVIII w., ozdobiony na zwieńczeniu ściany pięcioma kamiennymi wazonami z czerwonego piaskowca. Dom posiadał portal z kluczem, który zawierał datę 1765 i inicjały. Po przebudowie w roku 1961 portal usunięto.
Przy ul. Piastów znajduje się jeszcze kilka zabytkowych domów o numerach: 1, 5, 7, 19, 21, 23, 25.

</doc>
<doc id="2927395" url="https://pl.wikipedia.org/wiki?curid=2927395" title="Jaktorów (gromada)">
Jaktorów (gromada)

Jaktorów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jaktorów z siedzibą GRN w Jaktorowie utworzono – jako jedną z 8759 gromad na obszarze Polski – w powiecie grodziskomazowieckim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy-Grzybek i Jaktorów ze zniesionej gminy Kaski oraz obszary dotychczasowych gromad Chylice, Chylice kolonia i Chyliczki(), a także miejscowość Maruna z dotychczasowej gromady Czarny-Las, ze zniesionej gminy Grodzisk (Maz.) w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Jaktorów włączono wsie Budy Michałowskie i Stare Budy ze zniesionej gromady Budy Zosiny w tymże powiecie.
1 stycznia 1969 do gromady Jaktorów włączono wsie Międzyborów i Sade Budy ze zniesionej gromady Międzyborów.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie grodziskomazowieckim utworzono gminę Jaktorów.

</doc>
<doc id="2927397" url="https://pl.wikipedia.org/wiki?curid=2927397" title="Żabia Wola (gromada w powiecie grodziskomazowieckim)">
Żabia Wola (gromada w powiecie grodziskomazowieckim)

Żabia Wola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żabia Wola z siedzibą GRN w Żabiej Woli utworzono – jako jedną z 8759 gromad na obszarze Polski – w powiecie grodziskomazowieckim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Bukówka Nowa, Bukówka Stara, Huta Żabiowolska, Jastrzębnik, Kaleń, Kaleń Towarzystwo, Rumianka i Żabia Wola ze zniesionej gminy Skuły oraz obszary dotychczasowych gromad Przeszkoda, Władysławów i Wycinki Osowskie, a także wieś Zalesie z dotychczasowej gromady Zalesie i wieś Józefina z dotychczasowej gromady Osowiec, ze zniesionej gminy Grodzisk (Maz.) w tymże powiecie. Dla gromady ustalono 14 członków gromadzkiej rady narodowej.
31 grudnia 1959 do gromady Żabia Wola przyłączono wieś Siestrzeń ze znoszonej gromady Książenice w tymże powiecie.
31 grudnia 1961 do gromady Żabia Wola włączono obszar zniesionej gromady Ojrzanów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie grodziskomazowieckim utworzono gminę Żabia Wola.

</doc>
<doc id="2927399" url="https://pl.wikipedia.org/wiki?curid=2927399" title="Robert Sarrabère">
Robert Sarrabère

Robert Pierre Sarrabère (ur. 30 sierpnia 1926 w Argagnon, zm. 11 stycznia 2017 w Bordeaux) – francuski duchowny katolicki, biskup
Aire i Dax w latach 1978-2002.
Święcenia kapłańskie przyjął 29 czerwca 1950. Wyniesiony do godności biskupiej przez papieża Pawła VI w 1974 roku, jako koadiutor z prawem następstwa Roberta Bézac'a. Po jego rezygnacji z przyczyn zdrowotnych w 1978 ustanowiony ordynariuszem. Jego ingres odbył się 2 czerwca 1978 roku.
Po przekroczeniu 75. roku życia złożył rezygnację z pełnionych funkcji, którą papież Jan Paweł II oficjalnie przyjął w dniu święceń i ingresu jego następcy 29 września 2002 roku.

</doc>
<doc id="2927400" url="https://pl.wikipedia.org/wiki?curid=2927400" title="Czwarte piętro (film 1999)">
Czwarte piętro (film 1999)

Czwarte piętro (ang. "The 4th Floor") – amerykański thriller z 1999 roku. Film miał premierę w roku 2000.
Treść.
Jane Emelin, młoda projektantka wnętrz, zamieszkuje na piątym piętrze w mieszkaniu zmarłej w tajemniczych okolicznościach ciotki. Jej chłopak Greg Harrison nie jest z tego zadowolony, bo pragnął by zamieszkali razem. Okazuje się, że Jane nie przypadła do gustu sąsiadom. Najbardziej kłopotliwa okazuje się 85-letnia staruszka z czwartego piętra, której wszystko przeszkadza.

</doc>
<doc id="2927401" url="https://pl.wikipedia.org/wiki?curid=2927401" title="Radziejowice (gromada)">
Radziejowice (gromada)

Radziejowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radziejowice z siedzibą GRN w Radziejowicach utworzono – jako jedną z 8759 gromad na obszarze Polski – w powiecie grodziskomazowieckim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy Nowe, Budy Mszczonowskie, Budy Stare, Krze Duże, Krze Małe, Kamionka, Radziejowice, Słabomierz, Tartak i Zbojska oraz parcela Adamów z dotychczasowej gromady Adamów ze zniesionej gminy Radziejowice, ponadto miejscowości Kuranów i Turowo, które wyłączono z miasta Mszczonów, w tymże powiecie. Dla gromady ustalono 24 członków gromadzkiej rady narodowej.
29 lutego 1956 do gromady Radziejowice przyłączono wieś Karolinowo z gromady Kuklówka Zarzeczna w tymże powiecie.
31 grudnia 1959 do gromady Radziejowice przyłączono obszar zniesionej gromady Kuklówka Zarzeczna (bez wsi Czarny Las i Makówka) w tymże powiecie.
31 grudnia 1961 z gromady Radziejowice wyłączono obszar o nazwie Turowo-Stegny, włączając go do miasta Mszczonów w tymże powiecie i województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie grodziskomazowieckim reaktywowano gminę Radziejowice.

</doc>
<doc id="2927402" url="https://pl.wikipedia.org/wiki?curid=2927402" title="Czwarte piętro">
Czwarte piętro



</doc>
<doc id="2927406" url="https://pl.wikipedia.org/wiki?curid=2927406" title="Wiskitki (gromada)">
Wiskitki (gromada)

Wiskitki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wiskitki z siedzibą GRN w Wiskitkach utworzono – jako jedną z 8759 gromad na obszarze Polski – w powiecie grodziskomazowieckim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Piotrowina, Sokule, Tomaszew i Wiskitki ze zniesionej gminy Żyrardów-Wiskitki oraz obszar dotychczasowej gromady Starowiskitki ze zniesionej gminy Guzów w tymże powiecie. Dla gromady ustalono 27 członków gromadzkiej rady narodowej.
29 lutego 1956 z gromady Wiskitki wyłączono parcelę Starowiskitki włączając ją do gromady Guzów w tymże powiecie.
1 stycznia 1959 z gromady Wiskitki wyłączono obszary miejscowości Piotrowina i Dobra Sokule oraz obszar lasów państwowych nadleśnictwa Skuły obejmujące kwartały 26 i 31 o łącznej powierzchni około 97 ha, włączając je do miasta Żyrardów (powiat miejski) w tymże województwie.
31 grudnia 1959 do gromady Wiskitki przyłączono obszar zniesionej gromady Kozłowice Nowe w tymże powiecie (bez wsi Grądy i Teklinów).
31 grudnia 1961 do gromady Wiskitki włączono wsie Nowy Drzewicz i Stary Drzewicz ze zniesionej gromady Oryszew w tymże powiecie.
1 stycznia 1969 do gromady Wiskitki włączono wsie Grądy, Henryszew i Teklin ze zniesionej gromady Międzyborów w tymże powiecie. Tego samego dnia z gromady Wiskitki wyłączono obszar leśny o powierzchni 195 ha, włączając go do gromady Korytów A w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie grodziskomazowieckim utworzono obecną gminę Wiskitki (w latach 1870-1939 istniała co prawda gmina Wiskitki, lecz składała się z samych Wiskitek, natomiast istniejąca w latach 1940-54 gmina Żyrardów-Wiskitki miała swoją siedzibę w Żyrardowie).

</doc>
<doc id="2927407" url="https://pl.wikipedia.org/wiki?curid=2927407" title="Chrześcijaństwo w starożytności">
Chrześcijaństwo w starożytności



</doc>
<doc id="2927408" url="https://pl.wikipedia.org/wiki?curid=2927408" title="Folacyna">
Folacyna



</doc>
<doc id="2927409" url="https://pl.wikipedia.org/wiki?curid=2927409" title="Northrop YC-125 Raider">
Northrop YC-125 Raider

Northrop YC-125 Raider (N-23 Pioneer) – amerykański samolot transportowy o właściwościach STOL. Początkowo przeznaczona na rynek cywilny maszyna pasażersko-towarow. Nie znajdując jednak zainteresowania wśród przewoźników komercyjnych, konstrukcja znalazła się na krótko w służbie United States Air Force.
Historia.
Pierwszą powojenną konstrukcją wytwórni Northrop Corporation był pasażersko towarowy samolot Northrop N-23 Pioneer. W wersji pasażerskiej maszyna miała przewozić 36 pasażerów, a w wersji towarowej 5 ton ładunku. Wytwórnia miała nadzieję, iż nowa konstrukcja znajdzie zainteresowanie wśród przewoźników operujących w środkowej i południowej Ameryce, Afryce, Chinach, Alasce, wszędzie tam, gdzie infrastruktura lotniskowa była uboga lub praktycznie nie istniała. Trzysilnikowy górnopłat o numerze rejestracyjnym NX8500H wzbił się do swojego pierwszego lotu 21 grudnia 1946 roku. Za jej sterami siedział pilot oblatywacz Max Stanley. Samolot charakteryzował się bardzo dobrymi właściwościami krótkiego startu i lądowania. Do startu, samolot o masie 10 433 kg potrzebował 122 metrowej drogi, lądowanie zajmowało 183 m. Nowa maszyna nie wzbudziła jednak zainteresowania potencjalnych odbiorców. Powojenny rynek samolotów został wówczas zalany maszynami pochodzącymi z demobilu, tanimi, w dobrym stanie technicznym a często wręcz nowymi. Na niebie zagościły cywilne Douglas DC-3. W zaistniałej sytuacji firma nie podjęła produkcji seryjnej a wybudowany prototyp wykorzystywano w celach promocyjnych. Na początku 1948 roku rozpoczęto próby w locie zmodernizowanej konstrukcji, zmodyfikowano płetwę grzbietową będącą przednią częścią usterzenia pionowego. 19 lutego 1948 roku, z powodu uszkodzenia płetwy w locie, jedyny egzemplarz uległ katastrofie. Za sterami uszkodzonej maszyny pozostał pilot Latham A. Perrett. Jego postawa dała czas na opuszczenie N-23 na spadochronach pozostałym dwóm członkom załogi Johnowi Atkinsonowi Eustacemu Hetzelowi. Obaj ocaleli ale Perrett zginął w szczątkach maszyny. Tymczasem, ku zdziwieniu wytwórni, zainteresowanie samolotem wyraziła United States Air Force. Siły powietrzne po krótkich negocjacjach zamówiły 23 egzemplarze w dwóch wersjach. Pierwszej oznaczonej jako YC-125A, przeznaczonej do transportu 30 żołnierzy i drugiej wersji YC-125B, przeznaczonej do działań ratowniczych z możliwością przewożenia noszy i operowania w warunkach arktycznych. Wersja ta miała mieć możliwość instalacji płóz zamiast kół podwozia. Wojskowi zainteresowani byli pozyskaniem maszyny zdolnej do operowania z gruntowych lotnisk o ubogiej infrastrukturze, transportu ładunków i żołnierzy do wysuniętych baz operacyjnych. Nowa konstrukcja, o firmowym oznaczeniu N-32 wzbiła się po raz pierwszy w powietrze 1 sierpnia 1949 roku. Aby maksymalnie skrócić drogę startową samolotu, przewidziano możliwość startu wspomaganego z pomocą systemu małych dodatkowych silników rakietowych JATO. W takiej konfiguracji długość drogi startowej załadowanej maszyny wynosiła 155 metrów.
Służba.
Wybudowane YC-125A o numerach seryjnych od 48-628 do 48-640 i YC-125B o numerach seryjnych od 48-618 do 48-627 zaczęły trafiać do sił powietrznych w 1950 roku. Kariera samolotu w US Air Force nie trwała jednak zbyt długo. Dużo łatwiejsze w użyciu w porównaniu do YC-125 ze zbyt słabymi silnikami i kłopotliwym w użyciu JATO okazały się być tańsze w użytkowaniu i wypełnianiu tych samych zadań, wprowadzane na uzbrojenie śmigłowce. Wszystkie samoloty trafiły do Sheppard Air Force Base w Wichita Falls w Teksasie. W 1955 roku wszystkie maszyny wycofano z uzbrojenia. Samoloty zakupiła firma Frank Ambrose Aviation Company, która odsprzedała je użytkownikom w Ameryce Południowej, gdzie samoloty latały do połowy lat 60. ubiegłego wieku. Do dnia dzisiejszego zachowały się dwa egzemplarze YC-125, można je oglądąć w Pima Air and Space Museum i National Museum of the United States Air Force. 
Konstrukcja.
YC-125 był całkowicie metalowym górnopłatem napędzanym trzema silnikami gwiazdowymi. Usterzenie klasyczne ze statecznikiem poziomym umieszczonym w połowie długości statecznika pionowego. Zastrzałowe podwozie stałe z tylnym kółkiem ogonowym.

</doc>
<doc id="2927412" url="https://pl.wikipedia.org/wiki?curid=2927412" title="Dom przy ul. Łukowej 10 w Nowej Rudzie">
Dom przy ul. Łukowej 10 w Nowej Rudzie

Dom przy ul. Łukowej 10 w Nowej Rudzie – trzykondygnacyjny budynek mieszkalny, zlokalizowany w noworudzkim centrum, ustawiony szczytem do rzeki Włodzicy. Budynek pochodzący z XIX wieku jest ostatnim elementem ciągu dziewięciu domów z podcieniami opartymi na murowanych słupach, które do lat 70. XX w. istniały po prawej stronie rzeki przy ul. Łukowej. Ze względu na zły stan techniczny zostały stopniowo rozebrane, nr 7-8 wyburzono przed 1959 r. a po 1963 r. nr 1-6.
Ciąg sześciu budynków z podcieniami znajduje się po lewej stronie rzeki, przy ul. Nadrzecznej z numerami: 1, 2, 3, 5, 6, 7.

</doc>
<doc id="2927417" url="https://pl.wikipedia.org/wiki?curid=2927417" title="Dom przy ul. Kościelnej 12 w Nowej Rudzie">
Dom przy ul. Kościelnej 12 w Nowej Rudzie

Dom przy ul. Kościelnej 12 w Nowej Rudzie – jednokondygnacyjny budynek mieszkalny, zlokalizowany w noworudzkim centrum, ustawiony szczytem do ulicy. Budynek pochodzący z XVII wieku ma ciekawy portal, bryłę i sklepienia zachowane na parterze. W piwnicy budynku znajduje się studnia, do której było kiedyś bezpośrednie wejście od strony ulicy, umieszczone w murze oporowym. 

</doc>
<doc id="2927418" url="https://pl.wikipedia.org/wiki?curid=2927418" title="Lądowisko Wyszków-Szpital">
Lądowisko Wyszków-Szpital

Lądowisko Wyszków-Szpital – lądowisko sanitarne w Wyszkowie, w województwie mazowieckim, położone przy ul. Komisji Edukacji Narodowej 1. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zespół Zakładów Opieki Zdrowotnej w Wyszkowie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 169
Koszt jego budowy wyniósł ok. 1,8 mln zł. Oficjalne otwarcie odbyło się 13 grudnia 2012.

</doc>
<doc id="2927424" url="https://pl.wikipedia.org/wiki?curid=2927424" title="FIAT-IFTA">
FIAT-IFTA

FIAT-IFTA (Fédération Internationale des Associations de Thanatoloques–International Federation of Thanatologists Associations), Międzynarodowa Federacja Organizacji i Firm Pogrzebowych – organizacja powstała w 1969 roku w Paryżu z inicjatywy André F. Chatillona, Roberta Lepine’a i Jacques’a Marette’a. Jej siedziba mieści się w Monte Carlo w Monako, a biuro w Hilversum w Holandii.
W 1974 roku FIAT-IFTA przekształcił się w stowarzyszenie usług pogrzebowych. W 1988 roku FIAT-IFTA stał się ogólnoświatowym stowarzyszeniem.
Struktura i władze.
Regiony w FIAT-IFTA:
Polskę w FIAT-IFTA reprezentują Franciszek Maksymiuk i Marek Cichewicz z Polskiego Stowarzyszenia Pogrzebowego.
Władze FIAT-IFTA są wybierane co dwa lata podczas Walnego Zgromadzenia stowarzyszenia. W tym czasie odbywają się konferencje, na które przyjeżdżają członkowie stowarzyszenia z całego świata. Wizytują wybrane domy pogrzebowe oraz cmentarze krajów, w których konferencja jest organizowana. Każdy uczestnik konferencji może wziąć udział w obradach Walnego Zgromadzenia. Stowarzyszenie wydaje kwartalnik „Thanos” publikowany w języku francuskim, angielskim oraz hiszpańskim.

</doc>
<doc id="2927426" url="https://pl.wikipedia.org/wiki?curid=2927426" title="Portret Antonia de Covarrubias">
Portret Antonia de Covarrubias

Portret Antonia de Covarrubias – obraz olejny przypisywany hiszpańskiemu malarzowi pochodzenia greckiego Dominikosowi Theotokopulosowi, znanemu jako El Greco. Portret jest sygnowany: domènikos theotokópoulos epoíei
Antonio de Covarrubias był jednym z największych humanistów swoich czasów, znawca łaciny i greki oraz filozofii, teologii i prawa. Jego bratem był Diego de Covarrubias również prawnik i teolog, który jako arcybiskup i przewodniczący Rady Państwa uczestniczył w soborze trydenckim, gdzie współredagował dekret końcowy. Antonio również uczestniczył w soborze. W 1580 roku został mianowany kanonikiem katedry w Toledo. Wielkim zamiłowaniem darzył rzeźbę, architekturę i malarstwo dzięki czemu (i dzięki znajomości greki) zaprzyjaźnił się El Grekiem. Pod koniec swojego życia całkowicie ogłuchł co nie przeszkadzało mu w prowadzeniu aktywnego życia naukowego.
Opis obrazu.
El Greco w 1602 roku namalował portret swojego przyjaciela. Przedstawił go na neutralnym tle w czarnym stroju, ale z dobrotliwym wyrazem twarzy. Oczy Antonia są nieco asymetryczne o uważnym spojrzeniu głuchego. Usta ma lekko rozchylone, tak jakby czytał z ust rozmówcy. Artysta nie tylko namalował kalectwo modela, ale i sposób przezwyciężania jego skutków.
Postać Antonia El Greco namalował wcześniej wśród postaci uczestniczących w pogrzebie hrabiego Orgaza.
W 1602 roku, El Greco namalował będący pendantem do tego obrazu portret starszego brata Antonia: "Diego de Covarrubias".

</doc>
<doc id="2927436" url="https://pl.wikipedia.org/wiki?curid=2927436" title="Lądowisko Szczecin-Szpital Kliniczny Pomorskiego Uniwersytetu Medycznego">
Lądowisko Szczecin-Szpital Kliniczny Pomorskiego Uniwersytetu Medycznego

Lądowisko Szczecin-Szpital Kliniczny Pomorskiego Uniwersytetu Medycznego – lądowisko sanitarne w Szczecinie, w województwie zachodniopomorskim, położone przy ul. Unii Lubelskiej 1. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Szpital Kliniczny Nr 1 im. prof. Tadeusza Sokołowskiego Pomorskiego Uniwersytetu Medycznego w Szczecinie. W obecnej lokalizacji lądowisko znajduje się od 2010 r. - poprzednio znajdowało się kilkadziesiąt metrów dalej, po drugiej stronie Wzgórza Napoleona. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 160
Koszt jego budowy wyniósł ok. 3,6 mln zł.

</doc>
<doc id="2927438" url="https://pl.wikipedia.org/wiki?curid=2927438" title="Kościół Trójcy Przenajświętszej w Pabianicach">
Kościół Trójcy Przenajświętszej w Pabianicach

Kościół parafialny pod wezwaniem Trójcy Przenajświętszej w Pabianicach – rzymskokatolicka świątynia wzniesiona w pabianickiej dzielnicy Bugaj, przy ulicy Popławskiej 22. Stanowi ona wotum wdzięczności mieszkańców Pabianic za Jubileusz Roku 2000.
Historia.
Kamień węgielny przyszłego kościoła poświęcił w Rzymie papież Jan Paweł II w 2001 r. Budowa gmachu świątyni rozpoczęła się 29 kwietnia 2002 i trwała 5 lat. 21 października 2007 wmurowania aktu erekcyjnego i poświęcenia murów kościoła dokonał metropolita łódzki abp Władysław Ziółek. Pierwsza msza święta w nowym kościele została odprawiona 25 grudnia 2006. Obecnie nadal trwają bieżące prace wykończeniowe. Kościół nie został jeszcze konsekrowany.
Wnętrze.
Wnętrze ma 33,5 m długości oraz 25,8 m szerokości i jest w stanie pomieścić około 800 osób. Ołtarz główny, autorstwa Grażyny Zapędowskiej, przedstawia alegorię Trójcy Świętej - Chrystus na krzyżu, nad którym znajduje się Duch Święty w postaci gołębicy oraz słowa Boga Ojca "To jest mój Syn umiłowany, Jego słuchajcie". Granitowy stół ołtarzowy zawiera symbole eucharystyczne - chleb, kłosy zboża i winogrono. Na ambonce znajdują się symbole Słowa Bożego - otwarta księga Pisma Świętego, a nad nią płomienie wyrażające Ducha Świętego. Wszystkie te detale wykonane są z mosiądzu. 
Ołtarze boczne poświęcone są Matce Bożej Częstochowskiej i Miłosierdziu Bożemu, a w bocznej kaplicy "Totus Tuus" - błogosławionemu Janowi Pawłowi II. Wyposażenie wnętrza stanowią również dębowe ławy, 4 konfesjonały, stacje drogi krzyżowej (olej na płótnie) oraz 32-głosowe organy piszczałkowe. Posadzka wykonana jest z granitu.

</doc>
<doc id="2927448" url="https://pl.wikipedia.org/wiki?curid=2927448" title="Jan Gorazdowski">
Jan Gorazdowski

Jan Nepomucen Gorazdowski przybrane nazwiska Bumza, Jerzy Janowski, Jan Jerzewski; ps. „Wolański” (ur. 9 maja 1896 w Sokołowie Podlaskim, zm. 27 marca 1957 w Warszawie) – pułkownik piechoty Wojska Polskiego.
Życiorys.
Był synem notariusza Bolesława i Zofii z Krassowskich. W 1914 ukończył Gimnazjum Wojciecha Górskiego w Warszawie, a następnie studiował przez rok w Szkole Sztuk Pięknych (późniejsza Akademia). Należał do tajnego skautingu i Polskich Drużyn Strzeleckich w czasie nauki w gimnazjum. W 1915 wraz z rodziną był ewakuowany w głąb Rosji i został we wrześniu tego samego roku powołany do służby w armii rosyjskiej. Ukończył Oficerską Szkołę Piechoty w Kijowie i objął po jej ukończeniu obowiązki dowódcy kompanii w 207 pułku piechoty. We wrześniu 1916 był ranny. Dowódca kompanii w l Korpusie Polskim na Wschodzie od marca 1917 do czerwca 1918.
W Wojsku Polskim od listopada 1918, początkowo jako dowódca kompanii w 34 pułku piechoty, adiutant XXX Brygady Piechoty (od września 1920) i referent Oddziału I Dowództwa Okręgu Generalnego I Warszawa (od marca 1921). Pełnił obowiązki dowódcy kompanii w 15 pułku piechoty od marca 1922, a od stycznia 1923 był adiutantem komendanta Doświadczalnego Centrum Wyszkolenia w Rembertowie. Dowodził ponownie kompanią, początkowo w 61 pułku piechoty (od października 1928), a później od kwietnia 1930 w 20 pułku piechoty. Był od kwietnia 1933 referentem organizacyjnym Okręgowego Urzędu PW i WF Dowództwa Okręgu Korpusu Nr V Kraków, a inspektorem PW i WF Dowództwa Okręgu Korpusu Nr I Warszawa od lutego 1938.
We wrześniu 1939 dowodził stołecznym harcerskim batalionem Przysposobienia Wojskowego, z którym walczył od 25 września w składzie grupy gen. Wilhelma Rückemana, a od 1 października Samodzielnej Grupy Operacyjnej „Polesie” gen. Franciszka Kleeberga. Przedostał się do Warszawy po bitwie pod Kockiem. Od połowy października 1939 pełnił w stopniu majora obowiązki szefa Wydziału I Komendy Okręgu Warszawa-Miasto Służby Zwycięstwu Polski-Związku Walki Zbrojnej-Armii Krajowej, a szefem Biura Personalnego w Oddziale I Komendy Głównej AK był od 1 lutego 1943. Podczas powstania warszawskiego był odcięty na Mokotowie, a po jego upadku pełnił ponownie funkcję szefa Biura Personalnego KG AK, aż do stycznia 1945. W styczniu 1945 po rozwiązaniu AK pełnił analogiczną funkcję w sztabie „Nie”, a następnie Delegaturze Sił Zbrojnych. Został 4 sierpnia 1945 aresztowany, a 12 września zwolniony. Po ujawnieniu się był do listopada 1945 zastępcą płk. Jana Mazurkiewicza, przewodniczącego Komisji Likwidacyjnej Obszaru Centralnego b. AK. Zweryfikowany w stopniu pułkownika służby stałej ze starszeństwem z dniem 1 stycznia 1945. Prowadził wspólnie z Janem Mazurkiewiczem i J. K. Plutą–Czachowskim „Bazar Krajowy” w Warszawie przy ul. Nowogrodzkiej 26. 13 stycznia 1949 był ponownie aresztowany i na podstawie fałszywych oskarżeń wyrokiem Rejonowego Sądu Wojskowego w Warszawie z 7 grudnia 1953 skazany na 15 lat więzienia. 24 marca 1956 został zwolniony i 30 marca tego samego roku zrehabilitowany.
Zmarł 27 marca 1957 w Warszawie. Został pochowany na Cmentarzu Wojskowym na Powązkach (kwatera A24-6-13).

</doc>
<doc id="2927450" url="https://pl.wikipedia.org/wiki?curid=2927450" title="Obręb Ochronny Orłówka">
Obręb Ochronny Orłówka

Obręb Ochronny Orłówka – jeden z dwóch (obok OO Hwoźna) obrębów Białowieskiego Parku Narodowego, stanowiący jego najstarszą część, o powierzchni 5.073,21 ha. Jego granice wyznaczają:
Swoją nazwę bierze od płynącej przezeń strugi Orłówki.
Na jego terenie znajduje się Rezerwat Ścisły BPN, którego zwiedzanie możliwe jest tylko z przewodnikiem.
Obręb Ochronny Orłówka dzieli się na 2 Obwody Ochronne (odpowiednik leśnictw w lasach zagospodarowanych): 
W skład OO Orłówka wchodzi także Park Pałacowy w Białowieży o powierzchni 49,04 ha.

</doc>
<doc id="2927452" url="https://pl.wikipedia.org/wiki?curid=2927452" title="Sieci (czasopismo)">
Sieci (czasopismo)



</doc>
<doc id="2927454" url="https://pl.wikipedia.org/wiki?curid=2927454" title="Lądowisko Kwidzyn-Szpital">
Lądowisko Kwidzyn-Szpital

Lądowisko Kwidzyn-Szpital – lądowisko sanitarne w Kwidzynie, w województwie pomorskim, położone przy ul. gen. Józefa Hallera 31. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest "ZDROWIE" Sp. z o.o. Niepubliczny Zakład Opieki Zdrowotnej w Kwidzynie. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 184
Koszt jego budowy wyniósł ok. 1,5 mln

</doc>
<doc id="2927459" url="https://pl.wikipedia.org/wiki?curid=2927459" title="Zapalenie szczytu piramidy kości skroniowej">
Zapalenie szczytu piramidy kości skroniowej



</doc>
<doc id="2927464" url="https://pl.wikipedia.org/wiki?curid=2927464" title="Puchar Polski w piłce ręcznej mężczyzn 2012/2013">
Puchar Polski w piłce ręcznej mężczyzn 2012/2013

Puchar Polski w piłce ręcznej mężczyzn 2012/2013 – rozgrywki mające na celu wyłonienie zdobywcy Pucharu Polski, który zakwalifikuje się tym samym do Pucharu Zdobywców Pucharów sezonu 2013/2014. Finał został rozegrany w dniach 13-14 kwietnia 2014 roku. 
W sezonie 2012/2013 rozgrywki te składały się z:

</doc>
<doc id="2927469" url="https://pl.wikipedia.org/wiki?curid=2927469" title="Lista walk o bokserskie mistrzostwo świata w wadze półciężkiej">
Lista walk o bokserskie mistrzostwo świata w wadze półciężkiej

Zestawienie walk o bokserskie mistrzostwo świata wagi półciężkiej "(light heavyweight)" zawodowców. Ujęte zostały pojedynki najważniejszych organizacji boksu zawodowego (WBO, WBA, WBC, IBF i IBO).
"aktualność zestawienia: 1-1-2017"

</doc>
<doc id="2927470" url="https://pl.wikipedia.org/wiki?curid=2927470" title="Boutros Boutros-Ghali">
Boutros Boutros-Ghali



</doc>
<doc id="2927471" url="https://pl.wikipedia.org/wiki?curid=2927471" title="Mustafa Khalil">
Mustafa Khalil



</doc>
<doc id="2927473" url="https://pl.wikipedia.org/wiki?curid=2927473" title="Arena lodowa Szajba">
Arena lodowa Szajba

Arena lodowa "Szajba" (ros. "Ледовая арена «Шайба»" - Ledowaja ariena "Szajba") – hala sportowa w Soczi w Kraju Krasnodarskim w Rosji, budowana jako mniejsza z dwóch aren turnieju hokeja na lodzie w czasie Zimowych Igrzysk Olimpijskich 2014. 
Pierwotnie miała zostać oddana do użytku w 2012 roku, później przesunięto ten termin na 2013 rok. Hala pomieści 7 tysięcy widzów. Obiekt został zaprojektowany tak, aby stosunkowo łatwo można było go rozebrać i odbudować w innym miejscu. Wynika to z faktu, iż Soczi po igrzyskach nie będzie potrzebować dwóch dużych hal hokejowych. W związku z tym Pałac lodowy Bolszoj pozostanie na swoim miejscu na stałe, zaś „Szajba” ma zostać przekazana innemu rosyjskiemu miastu. 

</doc>
<doc id="2927474" url="https://pl.wikipedia.org/wiki?curid=2927474" title="Butros Ghali (premier)">
Butros Ghali (premier)



</doc>
<doc id="2927475" url="https://pl.wikipedia.org/wiki?curid=2927475" title="Jussef Boutros-Ghali">
Jussef Boutros-Ghali



</doc>
<doc id="2927479" url="https://pl.wikipedia.org/wiki?curid=2927479" title="Ahmed Nazif">
Ahmed Nazif



</doc>
<doc id="2927482" url="https://pl.wikipedia.org/wiki?curid=2927482" title="Sadkowice (Ukraina)">
Sadkowice (Ukraina)

Sadkowice () – wieś na Ukrainie w rejonie samborskim należącym do obwodu lwowskiego.

</doc>
<doc id="2927485" url="https://pl.wikipedia.org/wiki?curid=2927485" title="Adler-Ariena">
Adler-Ariena

Adler-Ariena (ros. "Адлер-Арена") – zadaszony tor łyżwiarski w Soczi w Kraju Krasnodarskim w Rosji, zbudowany jako miejsce rozgrywania zawodów w łyżwiarstwie szybkim podczas Zimowych Igrzysk Olimpijskich 2014. 
Obiekt został oddany do użytku w 2012 roku. Pierwszą dużą rozegraną na nim imprezą były mistrzostwa Rosji w łyżwiarstwie szybkim w grudniu 2012. W marcu 2013 odbyły się tam mistrzostwa świata w łyżwiarstwie szybkim na dystansach. Widownia może pomieścić 8 tysięcy osób. Po igrzyskach planowany był demontaż toru i przebudowa hali tak, aby w przyszłości pełniła głównie funkcję centrum targowego. W praktyce, według stanu na luty 2015, hala jest wykorzystywana jako siedziba akademii tenisowej.

</doc>
<doc id="2927487" url="https://pl.wikipedia.org/wiki?curid=2927487" title="Nannostomus marginatus picturatus">
Nannostomus marginatus picturatus



</doc>
<doc id="2927488" url="https://pl.wikipedia.org/wiki?curid=2927488" title="Hruszów (rejon drohobycki)">
Hruszów (rejon drohobycki)

Hruszów (ukr. Грушів, "Hrusziw") – wieś na Ukrainie w rejonie drohobyckim należącym do obwodu lwowskiego.

</doc>
<doc id="2927492" url="https://pl.wikipedia.org/wiki?curid=2927492" title="Stefan Wójtowicz (malarz)">
Stefan Wójtowicz (malarz)

Stefan Wójtowicz (ur. 25 sierpnia 1913 w Bełżycach (woj. lubelskie), zm. 6 stycznia 1998 tamże) – malarz ludowy, twórca obrazów przedstawiający krajobrazy z elementami folkloru Lubelszczyzny.
Życiorys.
Stefan Wójtowicz urodził się jako syn Stanisława Wójtowicza i Antoniny (z domu Wrońskiej). Pochodził z wielodzietnej rodziny rolniczej. Uczęszczał do Szkoły Podstawowej w Bełżycach. Wtedy powstawały jego pierwsze prace – rysunki dla kolegów i koleżanek ze szkoły, często w pamiętnikach. Jego talent malarski zauważył nauczyciel i radził rodzicom Stefana, by kształcili syna w tym kierunku. W wieku 15 lat Wójtowicz pokazał swoje prace artyście odnawiającemu malowidła w kościele w Bełżycach, który zaproponował mu kurs malarstwa. Niestety rodziny nie stać było na kosztowne studia w szkole artystycznej. Z tego powodu Stefan Wójtowicz został samoukiem malującym całe życie dla przyjemności. Po skończeniu szkoły podstawowej Wójtowicz ukończył kurs stolarki. Po kilku latach porzucił zawód stolarza i zajął się malowaniem wnętrz kościołów oraz domów. Poślubił Juliannę Suską. Miał 5 dzieci: 3 córki i 2 synów. Brał udział w wojnie obronnej w 1939 r.
Twórczość.
Stefan Wójtowicz był malarzem, ale nigdy nie kształcił się w tym kierunku. Malowanie było dla niego przyjemnością i pasją. Brał udział w licznych wystawach i przeglądach plastyki nieprofesjonalnej otrzymując wiele wyróżnień i nagród. Łącznie stworzył ponad 200 obrazów. 
Na swoich obrazach przedstawiał krajobrazy typowe dla Lubelszczyzny: architekturę wsi i małych miasteczek, pejzaże. W jego dorobku artystycznym można również znaleźć kilka przedstawień świętych czy ruchome szopki bożonarodzeniowe. Zgodnie z założeniami autora, wszystko, co znajdowało się na dziełach, musiało być wiernym i dokładnym odwzorowaniem rzeczywistości z fotograficzną dokładnością. Od pierwszego szkicu do ostatnich poprawek Wójtowicz malował w plenerze. Pragnął on również uwiecznić to, co związane z zanikającym lubelskim folklorem. Większość obiektów przedstawionych na jego dziełach już nie istnieje, dlatego jego obrazy są cennym źródłem historycznym.
Stefan Wójtowicz swoje obrazy malował głównie temperą i akwarelą w jasnych, pastelowych kolorach. Większość materiałów potrzebnych do stworzenia obrazu, jak sztalugi czy farby, wykonywał samodzielnie.

</doc>
<doc id="2927494" url="https://pl.wikipedia.org/wiki?curid=2927494" title="Rolów">
Rolów

Rolów – wieś na Ukrainie w rejonie drohobyckim należącym do obwodu lwowskiego.

</doc>
<doc id="2927495" url="https://pl.wikipedia.org/wiki?curid=2927495" title="Wyklejka">
Wyklejka

Wyklejka (nazywana potocznie przez drukarzy forzacem) – element oprawy książkowej: dwukartkowa składka przyklejona lub przyszywana grzbietem do pierwszego lub ostatniego arkusza książki w twardej oprawie; jedna z jej kartek jest w całości przyklejona do wewnętrznej strony okładki. Zadaniem wyklejki jest ochrona przed zniszczeniem zewnętrznych arkuszy książki i związanie bloku książkowego z okładką. Dodatkowo, wkładka mogła zdobić książkę, dlatego czasem wykonywana była z kosztownych materiałów jak pergamin, skóra lub jedwab.

</doc>
<doc id="2927496" url="https://pl.wikipedia.org/wiki?curid=2927496" title="SM U-55 (1916)">
SM U-55 (1916)

SM U-55 – niemiecki okręt podwodny typu "U-51" zbudowany w stoczni Germaniawerft w Kilonii w latach 1914-1916. Wodowany 18 marca 1916 roku, wszedł do służby w Cesarskiej Marynarce Wojennej 8 czerwca 1916 roku. Służbę rozpoczął w II Flotylli, a jego dowódcą został kapitan Wilhelm Werner. U-55 w czasie czternastu patroli zatopił 64 statki o łącznej pojemności BRT, uszkodził 7 statków o łącznej pojemności BRT oraz dwa zajął jako pryzy. 29 lipca 1916 roku okręt został przydzielony do II Flotylli. 
17 lipca 1918 roku U-55 zatopił brytyjski transatlantyk RMS „Carpathia”. Parowiec był w czasie rejsu z Liverpoolu do Bostonu. W wyniku ataku torpedowego zginęło 5 osób. 
10 sierpnia 1918 roku Wilhelm Werner został zastąpiony przez kapitana Alexandra Weißa.
26 listopada 1918 roku U-55 został poddany Japońskiej Cesarskiej Marynarce Wojennej, gdzie został oznaczony jako O-3 i służył do marca 1921 roku. W okresie od marca do czerwca 1921 roku został przebudowany w stoczni w Sasebo i na krótko służył jako pomocnicza jednostka pływająca Nr 2538.

</doc>
<doc id="2927501" url="https://pl.wikipedia.org/wiki?curid=2927501" title="Tynów">
Tynów

Tynów – wieś na Ukrainie w rejonie drohobyckim należącym do obwodu lwowskiego.
Wieś położona na przełomie XVI i XVII wieku w powiecie drohobyckim ziemi przemyskiej województwa ruskiego, w drugiej połowie XVII wieku należała do starostwa drohobyckiego.

</doc>
<doc id="2927502" url="https://pl.wikipedia.org/wiki?curid=2927502" title="Shayba Arena">
Shayba Arena



</doc>
