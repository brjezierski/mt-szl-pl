<doc id="2930174" url="https://pl.wikipedia.org/wiki?curid=2930174" title="Adriano Castello">
Adriano Castello

Adriano Castello (także Adriano di Castello lub Adriano Castellesi; ur. ok. 1458 w Corneto, zm. w grudniu 1521 lub styczniu 1522 w Wenecji) – włoski kardynał.
Życiorys.
Był protonotariuszem apostolskim. Około 1490, został wysłany przez Innocentego VIII do Anglii, by odnowić pokój ze Szkocją. Po powrocie do Rzymu był urzędnikiem w Kamerze Apostolskiej, a następnie sekretarzem Aleksandra VI. Był ambasadorem Stolicy Apostolskiej w Anglii, a po rekomendacji króla Henryka VIII, został biskupem. 14 lutego 1502 roku został mianowany biskupem Hereford.
Na konsystorzu 31 maja 1503 roku został kreowany kardynałem. 12 czerwca został kardynałem prezbiterem San Crisogono. Według teorii niektórych historyków miał zostać otruty przez Aleksandra VI i jego syna Cezara. Jednak papież i Cezar omyłkowo wypili zatrute wino, w wyniku czego Aleksander VI zmarł. Teoria ta jest jednak mało prawdopodobna i jest odrzucana przez badaczy historii papiestwa.
Brał udział w dwóch konklawe: we wrześniu 1503 i październiku 1503. 2 sierpnia 1504 został administratorem diecezji Bath i Wells. Z funkcji tej zrezygnował 5 lipca 1518. Podczas podróży do Bolonii wraz z papieżem Juliuszem II napisał poemat pt. "Ite Julii Pont. Ro". Wkrótce potem, popadł w konflikt z papieżem i opuścił Rzym, 1 września 1507. Po śmierci Juliusza II, Castello powrócił do Rzymu i wziął udział w konklawe 1513. Wraz z kardynałami Bandinello Saulim i Alfonso Petruccim, uczestniczył w spisku przeciw Leonowi X; został schwytany, poprosił o przebaczenie i uiścił opłatę 12500 dukatów. Obawiając się śmierci, Castello uciekł z Rzymu do Wenecji i pomimo wezwania papieża nie powrócił do Wiecznego Miasta. 12 kwietnia 1518 został osądzony za niepodporządkowanie się papieżowi: został pozbawiony godności kardynalskiej i biskupstwa, a ponadto musiał sprzedać swoje posesje. Po śmierci Leona X usiłował wziąć udział w konklawe 1521–1522.
Został najprawdopodobniej zamordowany przez swojego służącego.
Twórczość.
Był znanym latynistą i znawcą greki, a ponadto humanistą i pisarzem. Do ważniejszych z jego dzieł należą:

</doc>
<doc id="2930178" url="https://pl.wikipedia.org/wiki?curid=2930178" title="Jorge Arreaza">
Jorge Arreaza

Jorge Alberto Arreaza Montserrat (ur. 6 czerwca 1973 w Caracas) – wenezuelski polityk, wiceprezydent od 9 marca 2013 do 6 stycznia 2016, Minister Nauki i Technologii w latach 2011–2013.
Arreaza z zawodu jest dziennikarzem. Jest mężem najstarszej córki Hugo Chaveza – Rosy Virginii. W trakcie choroby Chaveza informował opinię publiczną o stanie zdrowia prezydenta.

</doc>
<doc id="2930179" url="https://pl.wikipedia.org/wiki?curid=2930179" title="Campo de Fútbol de Vallecas">
Campo de Fútbol de Vallecas

Campo de Fútbol de Vallecas (prościej Estadio de Vallecas) wcześniej znany jako Estadio Teresa Rivero – stadion piłkarski mieszczący się w Madrycie, w Hiszpanii, na którym swoje mecze rozgrywa drużyna Rayo Vallecano. Mieści 14 708 widzów, a otwarty został w roku 1976.
Występowały tu czołowe gwiazdy muzyki, jak Queen, Bob Dylan czy Metallica. Gwiazdą była też Teresa Rivero, pierwsza kobieta na stanowisku prezesa klubu w czołowej lidze Hiszpanii. W latach 2004–2011 była patronką obiektu, jednak do kolejnych rozgrywek klub przystąpił już z inną nazwą.
Obiekt tworzą trzy trybuny – dwie wzdłuż boiska mają po dwa poziomy i są zadaszone, a za bramką znajduje się trzecia, odkryta. To na niej stoją zwykle najbardziej żywiołowi kibice nazywani Bukaneros. Za drugą z bramek jest ściana z bandami reklamowymi. Campo de Fútbol de Vallecas w 2011 roku stał się ostatnim obiektem w Hiszpanii, gdzie zdemontowano ogrodzenie oddzielające kibiców od boiska. Choć rozwiązanie uznano za mało bezpieczne już w latach 90., przetrwało tu ponad dekadę dłużej. Przez ten krok pojemność spadła o 792 miejsca w związku z demontażem dwóch najniższych rzędów trybun. zamiast dawnych 20 tys. (po instalacji krzesełek w 1996 roku już tylko 15,5 tys.), stadion mieści dziś 14 708 widzów.

</doc>
<doc id="2930180" url="https://pl.wikipedia.org/wiki?curid=2930180" title="Ginter Fryderyk Karol II Schwarzburg-Sondershausen">
Ginter Fryderyk Karol II Schwarzburg-Sondershausen

Ginter Fryderyk Karol II Schwarzburg-Sondershausen (niem. "Günther Friedrich Carl II. von Schwarzburg-Sondershausen", ur. 24 września 1801 w Sondershausen; zm. 15 września 1889 w Sondershausen) – książę Schwarzburg-Sondershausen w latach 1835-1880.
Życiorys.
Ginter przyszedł na świat w 1801 jako pierwszy syn Gintera Fryderyka Karola I Schwarzburg-Sondershausen i Karoliny von Schwarzburg-Rudolstadt. Na jego wychowanie duży wywarła miała matka. W latach jego młodości odbywała z synem wiele podróży zagranicznych i wychowywała Gintera na światłego i postępowo myślącego człowieka. Odziedziczył po swoim sędziwym ojcu w dniu 19 sierpnia 1835 roku urząd panującego księcia von Schwarzburg-Sondershausen, małe państewko obejmujące ok. 900 km², w skład którego wchodziła jedna część terytorium w północnej i druga w południowej Turyngii. Jego ojciec umarł w roku 1837.
Parę lat po objęciu urzędu książę przeprowadza reformy w państwie. Pierwszą decyzją było przystąpienie księstwa w roku 1835 do Niemieckiego Związku Celnego. Następnym krokiem Gintera było nadanie nowej konstytucji, co nastąpiło w dniu jego 40. urodzin, 24 września 1841 roku. Konsekwencją wprowadzenia nowej konstytucji było przeprowadzenie w dniu 7 września 1843 roku pierwszych w Sondershausen obrad landtagu. Jednakże w okresie rewolucji 1848 również i w Schwarzburg-Sondershausen doszło do rozruchów rewolucyjnych.
Dotknęły one przede wszystkim obydwu większych miast kraju (Arnstadt i Sondershausen), ale też i mniejszych, będących siedzibą urzędów Gehren oraz Ebeleben, co pociągnęło za sobą zajęcie kraju przez oddziały pruskie (Unterherrschaft – płn. część księstwa) oraz sasko-turyngijskie (Oberherrschaft – pd. część księstwa) w celu zaprowadzenia porządku. 12 grudnia 1849 roku, będąc skutkiem rewolucji, weszła w życie nowa, liberalna konstytucja, która ograniczała prawa księcia. Nie obowiązywała jednak zbyt długo, bo już 8 lipca 1857 została zrewidowana, czego konsekwencją było przywrócenie w znacznej mierze starego porządku. Wraz z postępującym wiekiem poglądy księcia stawały się coraz bardziej konserwatywne.
W przeprowadzonym w 1866 roku głosowaniu w bundestagu, Schwarzburg-Sondershausen sprzeciwił się żądaniom Austrii, chcącej ogłosić powszechną mobilizację przeciw Prusom, skutkiem tego było przystąpienie do Związku Północnoniemieckiego. W ten sposób popadał pod zwierzchnictwo militarne Prus, chociaż de facto i tak już wcześniej do nich należało. W dniu 18 stycznia 1871 księstwo Schwarzburg-Sondershausen przystępuje do Rzeszy Niemieckiej. W uroczystościach w Wersalu książę nie brał udziału. Rozwój gospodarczy oraz uprzemysłowienie księstwa nastąpiło za czasów panowania Gintera Fryderyka Karola. Pierwsza linia kolejowa połączyła w 1867 Arnstadt z Erfurtem, a w roku 1869 osiągnęła także stolicę Sondershausen, dalej łącząc się na południu z Erfurtem, a północy z Nordhausen.
Budowa kolei żelaznej oraz industrializacja powodują powszechne ożywienie gospodarcze w Schwarzburg-Sondershausen. Będąc jednym z biedniejszych państw agrarnych, przeobraża się powoli w przynajmniej częściowo zindustrializowaną społeczność, należąc jednakże do najbardziej zacofanych obszarów Turyngii. Odnosi się to głównie do północnej części, tzw. “Unterherrschaft”. Dzisiaj ten region należy do okręgu Kyffhäuserkreis i pozostaje, tak jak dawniej najsłabiej rozwiniętym gospodarczo okręgiem Turyngii. W związku z zaawansowanym wiekiem i łączącej się z tym choroby wzroku, w dniu 17 lipca 1880 książę przekazał swój urząd synowi Karolowi Ginterowi. Zmarł 15 września 1889 w Sondershausen.
Małżeństwa i rodzina.
Ginter Fryderyk Karol był dwa razy żonaty. Swoją pierwszą żonę Marię von Schwarzburg-Rudolstadt poślubił w 1827 roku. Maria zmarła sześć lat później. Para doczekała się czworga dzieci:
Drugi raz książę ożenił się z Matyldą Hohenlohe-Öhringen, jednak w roku 1852 doszło do rozwodu. Z tego związku miał książę dwoje dzieci:

</doc>
<doc id="2930181" url="https://pl.wikipedia.org/wiki?curid=2930181" title="Karol Egon III Fürstenberg">
Karol Egon III Fürstenberg

Karol Egon III Leopold Maria Wilhelm Maksymilian Fürstenberg (niem. "Karl Egon III. Leopold Maria Wilhelm Max Fürst zu Fürstenberg", ur. 4 marca 1820 w Donaueschingen; zm. 15 marca 1892 w Paryżu) – książę niemiecki, urzędnik pruski, w latach 1854-1892 głowa rodu rodziny Fürstenberg.
Życiorys.
Karl Egon III urodził się 4 marca 1820 roku w Donaueschingen. Był najstarszym synem księcia Karla Egona II i księżnej Amalii Badeńskiej. Odebrał staranne wychowanie, które miało go przygotować do podjęcia studiów na uniwersytecie w Heidelbergu, które rozpoczął w 1838. Do jesieni 1841 roku słuchał wykładów z zakresu prawa, ekonomii politycznej, historii, matematyki i przyrody. W tym okresie spędzał wiele czasu na dworze książęcym w Karlsruhe, z którym zresztą będzie i później w stałym i bliskim kontakcie, oraz na dworze wielkiej księżnej wdowy Stephanie w Mannheim. Z Heidelbergu udał się do Berlina, gdzie do jesieni 1842 studiował na uniwersytecie, słuchając wykładów z filozofii, historii i przyrody, przebywał też często na dworze królewskim oraz poznał Alexandra von Humboldta. Wraz z bratem Maksymilianem podróżował północnych Niemiec, Danii i Szwecji. Podróż ta zakończyła okres edukacji księcia. 
W okresie Wiosny Ludów, czyli w okresie zrywów rewolucyjnych i narodowych, jakie miały miejsce w Europie w latach 1848−1849, książę szukał schronienia dla siebie i swojej rodziny. Najpierw wyjechał do Konstancji, a następnie do Szafuzy. W lipcu 1849 roku powstańcy zajęli Donaueschingen i splądrowali pałac. Po ustaniu rewolucji książę powrócił do Donaueschingen. W roku 1854, po śmierci ojca (22 października) będąc najstarszym członkiem rodziny, objął przewodnictwo nad całym domem książęcym Fürstenberg. Po swoim ojcu Karl Egon odziedziczył posiadłości rodu w Szwabii, podczas gdy jego brat Maksymilian Egon w Czechach. Pierwszym zadaniem, przed jakim stał obecny książę było uporządkowanie zrujnowanych finansów, co mu się w stosunkowo krótkim czasie udało, dzięki umiejętnościom administracyjnym sprowadzonego przez niego do Donaueschingen, pełniącego wcześniej obowiązki radcy w ministerstwie Badenii Prestinariego. 
Wielkie oszczędności, jakie teraz zapanowały na książęcym dworze w przeciwieństwie do dotychczasowego zbytku, nie dotyczyły jednakże tradycyjnej na tym dworze troski o sprawy sztuki i nauki, w powiększaniu ważnych zbiorów, dla których udostępniono piękny budynek, w odrestaurowaniu wspaniałej sali i kaplicy w pałacu Heiligenberg, w dokończeniu budowy kaplicy pogrzebowej koło Neidingen. Książę nie szczędził też środków na bibliotekę i archiwum, a poprzez swoją decyzję zebrania materiałów źródłowych związanych z historią swego rodu oraz ziemi Fürstenbergów do roku 1806, które na jego polecenie zostały wydane w postaci przykładnego opracowania pod tytułem „Fürstenbergischen Urkundenbuch“, niezwykle zasłużył się nauce. 
Od roku 1864 aż do końca życia, książę przewodniczył związkowi niemieckich Standesherren. Nie biorąc udziału w codziennej polityce, dawał zawsze dowody swej niemieckości, zwłaszcza podczas wojny francusko-pruskiej z roku 1870-71. W utworzonym przez siebie rezerwowym szpitalu polowym koło Hufingen osobiście pojawiał się wśród rannych i chorych, aby czynen potwierdzić swój udział. Najgorętsze uczucia patriotyzmu towarzyszyły księciu w momencie powstania nowej Niemieckiej Rzeszy, będąc już od lat lojalnym oddanym pierwszego cesarza. Pełnił służbę w wojsku Badenii, a później w armii pruskiej, pod koniec na wysokich stanowiskach, ze względu na obszar posiadłości ziemskich był członkiem Pruskiej Izby Panów, jak i izby pierwszej w parlamencie Badenii i Wirtembergii. Był gorącym zwolennikiem szlachetnego myślistwa. W czasie jednej z podróży do Nicei, którą rozpoczął w dniu 7 marca 1892 roku w towarzystwie swej córki, chcąc odwiedzić przebywającego tam syna, zaraził się grypą i zmarł 15 marca, w trzecim dniu choroby.
Małżeństwo i rodzina.
W dniu 4 listopada 1844 roku ożenił się z Elżbietą księżniczką Reuß starszej linii, i razem ze swą młodą żoną zamieszkał w Donaueschingen. Bardzo udane i zgodne małżeństwo zakończyła śmierć księżnej 7 maja 1861 roku. Para doczekała się dwójki dzieci:

</doc>
<doc id="2930183" url="https://pl.wikipedia.org/wiki?curid=2930183" title="Zapalenie oskrzelików">
Zapalenie oskrzelików



</doc>
<doc id="2930184" url="https://pl.wikipedia.org/wiki?curid=2930184" title="Iagorlîc">
Iagorlîc

Iagorlîc (ros. Ягорлык, "Jagorłyk"; ukr. Ягорлик, "Jahorłyk") – wieś w Mołdawii, w Naddniestrzu. Leży nad rzeką Jahorłyk wpadającą tu do Dniestru.
Prywatne miasto szlacheckie Jahorlik, własność Lubomirskich położone było w 1789 roku w województwie bracławskim. 
Historia.
Pierwotnie zwano je Orlik, Koniecpol(?). Do II rozbioru Polski wieś znajdowała się na granicy I Rzeczypospolitej z Turcją. Był tu należący do Jana Zamoyskiego niewielki zameczek strażniczy pilnujący granicy, który w 1583 roku zniszczył Samuel Zborowski i Niżowcy. Miejscowość znana była z tego, że odbywały się tu sądy graniczne aż do rozbiorów. W XVII wieku miasteczko było własnością Zamoyskich, po czym Joanna Barbara Zamoyska wniosła je jako wiano rodowi Koniecpolskich. W XVIII wieku własność Lubomirskich, potem Grabowskich i Ludwika Sikarda. W 1841 roku widoczny był tu 10 sążni od brzegu słup murowany z napisem „anno 1703, granica, koniec Polski”.
Historyczny Jahorlik znajdował się na południowy zachód od obecnego, w okolicach częściowo zachowanego cmentarza.

</doc>
<doc id="2930186" url="https://pl.wikipedia.org/wiki?curid=2930186" title="Manuel Elizalde">
Manuel Elizalde

Manuel Elizalde (ur. 1937, zm. 3 maja 1997 w Makati) – filipiński wysoki urzędnik państwowy, absolwent Harvard University, członek filipińskiego rządu.
Życiorys.
Pochodził z bogatej rodziny. Elizalde jest znany głównie z mistyfikacji, jaką było plemię fikcyjne Tasaday, które rzekomo zostało przez niego odkryte w 1971 roku. Plemię to miało prowadzić paleolityczny tryb życia i nie znać znaczenia słowa „wojna”. Wkrótce po rzekomym odkryciu dostęp do plemienia został całkowicie zablokowany, ponoć w celu ochrony go przed wpływem cywilizacji. Po konflikcie z reżimem Ferdinanda Marcosa (konkretnie z Imeldą Marcos) wyemigrował w 1983 roku do Kostaryki, powrócił do kraju w 1988 roku. Po upadku reżimu Marcosa niezależni badacze podjęli badania plemienia i natychmiast odkryli fałszerstwo. Mieszkańcy pobliskich wsi zeznali, że otrzymali zapłatę za udawanie mieszkańców jaskiń. W 1993 roku został mianowany ambasadorem w Meksyku.

</doc>
<doc id="2930191" url="https://pl.wikipedia.org/wiki?curid=2930191" title="Montserrat Amateur Athletic Association">
Montserrat Amateur Athletic Association

Montserrat Amateur Athletic Association – narodowa federacja lekkoatletyczna na Montserrat. Siedziba znajduje się w Brades, a prezesem jest Bruce Farara. Federacja należy do NACAC.
MAAA została założona w 1971 roku i była przyjęta do IAAF w 1974 roku.

</doc>
<doc id="2930193" url="https://pl.wikipedia.org/wiki?curid=2930193" title="Stadion im. Józsefa Bozsika">
Stadion im. Józsefa Bozsika

Stadion im. Józsefa Bozsika (węg. "Bozsik Stadion") – nieistniejący już wielofunkcyjny stadion sportowy w Budapeszcie, na którym swoje mecze rozgrywała piłkarska drużyna Budapest Honvéd. Na początku 2019 roku obiekt został rozebrany, po czym częściowo w jego miejscu powstał nowy stadion klubu Budapest Honvéd, otwarty w 2021 roku.
Historia.
W 1913 roku przy Sárkány utca na podarowanych od miasta Budapeszt terenach zbudowano pierwszy stadion Kispesti AC. W 1926 roku stadion ten zmodernizowano. W roku 1935 spłonęły drewniane trybuny i budynki na stadionie, ale dzięki wsparciu Józsefa Molnára w tym samym roku zdołano wybudować nowe i nowoczesne trybuny.
2 stycznia 1938 otwarto nowy stadion, mający osiem tysięcy miejsc (w tym pięć tysięcy siedzących) i będący wyposażonym w szatnie z ciepłą i zimną wodą, co było nowoczesnym rozwiązaniem w ówczesnych czasach. Inauguracja stadionu nastąpiła 12 lutego 1939 roku, kiedy był on już pokryty murawą. Pod koniec II wojny światowej stadion został zmodernizowany, między innymi posadzono na nowo trawę i wykonano zadaszenie trybuny z betonu. Zbudowano także boiska treningowe.
W 1955 roku nastąpiła kolejna modernizacja obiektu. 20 maja 1967 roku w meczu towarzyskim przeciwko Haladásowi Szombathely zainaugurowano sztuczne oświetlenie. Stadion mógł pomieścić wówczas 25 tysięcy widzów.
W 1986 roku patronem stadionu został 101-krotny reprezentant Węgier, József Bozsik. Przy tej okazji zwiększono natężenie oświetlenia i wymieniono murawę na nowy typ, a boisko zostało poszerzone i wydłużone. Zbudowano także przy stadionie dwudziestopokojowy hotel z restauracją na dwieście miejsc. W 1990 roku odnowiono szatnie i prysznice, a starą salę gimnastyczną przekształcono w klub dla VIP-ów.
W latach 2006–2008 przeprowadzono gruntowny remont stadionu.
Na przełomie lutego i marca 2019 roku stadion został rozebrany. Następnie częściowo w jego miejscu wybudowano nowy, typowo piłkarski stadion klubu Budapest Honvéd, otwarty w 2021 roku.

</doc>
<doc id="2930195" url="https://pl.wikipedia.org/wiki?curid=2930195" title="Redefine">
Redefine



</doc>
<doc id="2930205" url="https://pl.wikipedia.org/wiki?curid=2930205" title="Andrzej Kidyba">
Andrzej Kidyba

Andrzej Kidyba (ur. 25 marca 1957 w Radomiu) – polski prawnik, radca prawny, profesor nauk prawnych, specjalista w zakresie prawa handlowego, wykładowca na Wydziale Prawa i Administracji UMCS.
Życiorys.
Ukończył studia prawnicze na Wydziale Prawa i Administracji Uniwersytetu Marii Curie-Skłodowskiej w Lublinie w 1980 roku. Stopień doktora nauk prawnych uzyskał w 1989 roku na podstawie rozprawy „Dyrektor jako organ przedsiębiorstwa państwowego” – praca wyróżniona w konkursie na najlepsze prace doktorskie i habilitacyjne. W 1998 został doktorem habilitowanym po obronie rozprawy pt. "Status prawny komandytariusza". W 1982 roku ukończył aplikację sędziowską zakończoną egzaminem. W 1984 zdał egzamin i został wpisany na listę radców prawnych.
Od 2000 jest profesorem Uniwersytetu Marii Curie-Skłodowskiej w Lublinie, od 2005 profesorem zwyczajnym.
Od 1999 roku kieruje Lubelską Fundacją Rozwoju.
W latach 2006–2018 był kierownikiem Katedry Prawa Gospodarczego i Handlowego UMCS. W latach 1999–2005 był prodziekanem Wydziału Prawa i Administracji UMCS. Organizator Szkoły Prawa Niemieckiego na Wydziale Prawa i Administracji UMCS. Promotor 10 prac doktorskich, recenzent w 21 przewodach doktorskich i 15 przewodach habilitacyjnych, w 8 postępowania o nadanie tytułu profesora oraz w 2 o nadanie godności Doktora Honoris Causa. Promotor ok. 800 prac magisterskich oraz licencjackich, a także ponad 100 prac na studiach podyplomowych.
Od 2007 roku jest Konsulem Honorowym Republiki Federalnej Niemiec w Lublinie. Odznaczony: Złoty Krzyż Zasługi (2003), Medal Komisji Edukacji Narodowej (2004), Złoty Medal Za Długoletnią Służbę (2013), Krzyż Zasługi na Wstędze Orderu Zasługi Republiki Federalnej Niemiec przyznany przez Prezydenta Federalnego Franka-Waltera Steinmeiera (2018).
Pełni również funkcje arbitra przy:
Jest autorem, współautorem oraz redaktorem ponad 300 publikacji naukowych, w tym ok. 50 opracowań książkowych, ponad 170 artykułów naukowych oraz części w pracach zbiorowych, 10 recenzji, 5 glos. Współautor projektu zmian w Kodeksie Spółek Handlowych. Współautor ustawy „O swobodzie działalności gospodarczej”.

</doc>
<doc id="2930208" url="https://pl.wikipedia.org/wiki?curid=2930208" title="Stanisław Ziemak">
Stanisław Ziemak

Stanisław Ziemak (ur. 15 października 1896 w Jasienicy, zm. 25 listopada 1986) – polski dziennikarz, drugi w historii redaktor naczelny tygodnika ruchu ludowego "Zielony Sztandar", jako następca Macieja Rataja. Funkcję piastował w 1944. 
Życiorys.
Autor książki "Edward Śmigły Rydz: człowiek, żołnierz, obywatel" (Zarząd Okr. 3 Zw. Strzel., Grodno, 1936). W 1945 został redaktorem naczelnym dziennika „Ziemia Pomorska”.
Odznaczony Medalem 10-lecia Polskiej Ludowej. Pochowany na Cmentarzu Wojskowym na Powązkach w Warszawie (kwatera B23-4-25).

</doc>
<doc id="2930210" url="https://pl.wikipedia.org/wiki?curid=2930210" title="Lidia Pelliccioni">
Lidia Pelliccioni

Lidia Pelliccioni (ur. 1957) – sanmaryńska lekkoatletka specjalizująca się w rzutach.

</doc>
<doc id="2930212" url="https://pl.wikipedia.org/wiki?curid=2930212" title="Aleksander Szczygieł">
Aleksander Szczygieł

Aleksander Szczygieł (ur. 23 sierpnia 1906 w Krynce w powiecie łukowskim, zm. 9 czerwca 1983 w Warszawie) – polski specjalista w zakresie żywienia, pionier i współtwórca polskiej szkoły nauki o żywieniu człowieka.
Życiorys.
W 1931 ukończył studia medyczne na Uniwersytecie Warszawskim. Od 1945 docent higieny na Uniwersytecie Warszawskim, w latach 1946–1950 profesor fizjologii i higieny żywności Szkoły Głównej Gospodarstwa Wiejskiego (SGGW), a następnie od 1950 do 1964 profesor higieny żywienia na Akademii Medycznej w Warszawie (obecnie Warszawski Uniwersytet Medyczny). Twórca i dyrektor Instytutu Żywności i Żywienia, gdzie od 1963 do przejścia w stan spoczynku w 1976 pełnił funkcję profesora fizjologii i higieny żywienia. Autor licznych publikacji naukowych, od 1951 członek korespondencyjny Towarzystwa Naukowego Warszawskiego. 
Pochowany na Cmentarzu Wojskowym na Powązkach w Warszawie (kwatera B23-8-27).

</doc>
<doc id="2930214" url="https://pl.wikipedia.org/wiki?curid=2930214" title="Jerzy Janusz Terej">
Jerzy Janusz Terej

Jerzy Janusz Terej (ur. 29 lipca 1934 w Wysokim Litewskim, zm. 28 sierpnia 1979) – polski historyk, doktor habilitowany nauk humanistycznych, specjalista i badacz dziejów II RP i II wojny światowej.
Po zakończeniu II wojny światowej rodzina Terejów przeniosła się do Wrocławia. Jerzy Terej ukończył szkołę średnią oraz studia wyższe na Wydziale Prawa Uniwersytetu Wrocławskiego. Działał w Związku Młodzieży Polskiej, Związku Młodzieży Socjalistycznej i Polskiej Zjednoczonej Partii Robotniczej. Był przewodniczącym Zarządu Wojewódzkiego ZMP, sekretarzem Komitetu Wojewódzkiego PZPR, a w latach 1957–1964 sekretarzem Komitetu Centralnego Związku Młodzieży Socjalistycznej. W latach 1964–1967 był doktorantem w Wyższej Szkole Nauk Społecznych przy KC PZPR. W 1968 uzyskał stopień doktora, broniąc rozprawy o dziejach Stronnictwa Narodowego w latach 1939 – 1944. W 1967 został zatrudniony w Instytucie Historii PAN w pracowni dziejów Polski okresu II wojny światowej. Jego szefem był Czesław Madajczyk. W 1976 uzyskał stopień doktora habilitowanego.
Pochowany na Cmentarzu Wojskowym na Powązkach w Warszawie (kwatera B23-2-23).
Ojciec Andrzeja Tereja.

</doc>
<doc id="2930216" url="https://pl.wikipedia.org/wiki?curid=2930216" title="Zbójecka Góra (Kotlina Rabczańska)">
Zbójecka Góra (Kotlina Rabczańska)

Zbójecka Góra (644 m) – wzniesienie w Kotlinie Rabczańskiej. Znajduje się w obrębie miejscowości Rabka-Zdrój, Skomielna Biała i Skawa, granice między tymi miejscowościami przebiegają grzbietem Zbójeckiej Góry.
Zbójecka Góra jest w większości porośnięta lasem, ale jej wierzchołek oraz należące do Skawy stoki południowe są bezleśne, zajęte przez pola tej miejscowości. Południowymi stokami Zbójeckiej Góry, omijając jej wierzchołek prowadzi Główny Szlak Beskidzki. Dzięki otwartym terenom pól ze stoków Zbójeckiej Góry rozciąga się szeroka panorama widokowa. Dawniej na szczycie góry (jeszcze w latach 60. XX wieku) stała drewniana wieża triangulacyjna, zbutwiała jednak i nie ma już po niej śladu.
Nazwa góry pochodzi od tego, że dawniej w jej lasach zbójnicy urządzali zasadzki na bogatych kupców. Tędy bowiem, przez Skomielną Białą prowadził w XVIII wieku trakt handlowy łączący Węgry z Krakowem. Obecnie prowadzi tędy szosa zakopianka.

</doc>
<doc id="2930217" url="https://pl.wikipedia.org/wiki?curid=2930217" title="Zbójecka Góra">
Zbójecka Góra



</doc>
<doc id="2930218" url="https://pl.wikipedia.org/wiki?curid=2930218" title="Adam Marszalik">
Adam Marszalik

Adam Marszalik (ur. 9 marca 1942 w Bieniakonie, zm. 9 stycznia 2011 w Warszawie) – polski aktor, reżyser i inspicjent w Teatrze Rozmaitości w Warszawie. Mąż aktorki Małgorzaty Rożniatowskiej.
W 1976 r. zdał egzamin eksternistyczny dla aktorów dramatu. Poza pracą w teatrze wystąpił również w ponad dziesięciu spektaklach telewizji w latach 1971–2002, a także wcielał w role epizodyczne, w serialach telewizyjnych.
Pochowany na Cmentarzu Wojskowym na Powązkach w Warszawie (kwatera D-1a-7)

</doc>
<doc id="2930219" url="https://pl.wikipedia.org/wiki?curid=2930219" title="Lokomotywa (wiersz)">
Lokomotywa (wiersz)

Lokomotywa – wiersz dla dzieci autorstwa Juliana Tuwima, po raz pierwszy wydany 12 kwietnia 1936 roku w czasopiśmie „Wiadomości Literackie”. Ze względu na silne wykorzystanie dobierania wyrazów tak, aby naśladowały one brzmieniem określone zjawisko, wiersz ten jest przykładem onomatopei. "Lokomotywa" powstała pod koniec twórczości poety i jest uznawana za jedno z jego najbardziej znanych dzieł.
Treść.
"Lokomotywa" opowiada o lokomotywie parowej, która przygotowuje się do odjazdu i w końcu wyrusza "na wprost". Oprócz pasażerów lokomotywa wiezie także ładunki, wśród których znajdują się krowy, konie, banany, fortepiany, armata, dębowe stoły i szafy, słoń, niedźwiedź, dwie żyrafy, świnie oraz bagaże. Wiersz opisuje siłę lokomotywy, jej proces ruszania i jazdy. 
Tłumaczenia na języki obce.
Wiersz został przetłumaczony na wiele języków obcych, między innymi na niemiecki, francuski, słoweński, czeski (Jacek Baluch), esperanto, jidysz (Lejb Olicki), rosyjski i angielski (Tomasz Wyżyński).
Interpretacje.
Wiersz został zekranizowany w 1957 roku w Studiu Filmów Rysunkowych w Bielsku-Białej przez Stanisława Raczyńskiego i Lechosława Marszałka. Drugą ekranizację zrealizował w roku 1976 w łódzkim Se-Ma-Forze Zbigniew Rybczyński.
Został także, w wolnym tłumaczeniu, przełożony na gwarę poznańską przez Marka Szymańskiego (znanego jako „Wuja Czechu”) i wraz z innymi przetłumaczonymi przez niego popularnymi polskimi wierszami wydany w postaci tomiku pt. „W antrejce na ryczce”.
Rapowaną wersję utworu "Lokomotywa" można znaleźć na płycie Poeci duetu producenckiego WhiteHouse. Interpretacji utworu podjęła się raperka Lilu.

</doc>
<doc id="2930220" url="https://pl.wikipedia.org/wiki?curid=2930220" title="Wojciech Herman">
Wojciech Herman

Wojciech Herman (ur. 23 kwietnia 1955, zm. 20 lipca 2010) – polski filozof, dr. hab., adiunkt na Wydziale Administracji i Nauk Społecznych Politechniki Warszawskiej, autor publikacji naukowych, sekretarz Zarządu Głównego Polskiego Towarzystwa Filozoficznego.
Pochowany na Cmentarzu Wojskowym na Powązkach w Warszawie (kwatera I urnowa – 12 – 6).

</doc>
<doc id="2930223" url="https://pl.wikipedia.org/wiki?curid=2930223" title="Bożydar Sosień">
Bożydar Sosień

Bożydar Sosień (ur. 1934 w Nowym Sączu, zm. 1 grudnia 2002 w Warszawie) – polski dziennikarz.
Absolwent I LO im. Jana Długosza w Nowym Sączu. Był długoletnim korespondentem zagranicznym Polskiej Agencji Prasowej (PAP), a także dziennikarzem redakcji krajowej i jej redaktorem naczelnym. Pochowany na Cmentarzu Wojskowym na Powązkach w Warszawie (kwatera C37-10-5).

</doc>
<doc id="2930230" url="https://pl.wikipedia.org/wiki?curid=2930230" title="Eksplozja w West">
Eksplozja w West

Eksplozja w West – eksplozja azotanu amonu, która miała miejsce 17 kwietnia 2013 w fabryce nawozów sztucznych "West Fertilizer Company" w miejscowości West w stanie Teksas w USA. W następstwie katastrofy śmierć poniosło 15 osób, a ponad 160 zostało rannych, ponadto setki okolicznych domów uległo uszkodzeniom. 
Pożar i eksplozja.
Wypadek rozpoczął się od pożaru, którego przyczyny nie są znane. Podczas jego gaszenia około godz. 20 doszło do eksplozji. Spośród ofiar śmiertelnych 10 osób to członkowie miejscowej ochotniczej straży pożarnej oraz 2 inne osoby pomagające w gaszeniu ognia.

</doc>
<doc id="2930233" url="https://pl.wikipedia.org/wiki?curid=2930233" title="Akysis">
Akysis

Akysis – rodzaj słodkowodnych ryb sumokształtnych z rodziny Akysidae.
Klasyfikacja.
Gatunki zaliczane do tego rodzaju:

</doc>
<doc id="2930234" url="https://pl.wikipedia.org/wiki?curid=2930234" title="Gymnammodytes cicerellus">
Gymnammodytes cicerellus



</doc>
<doc id="2930235" url="https://pl.wikipedia.org/wiki?curid=2930235" title="Ammodytes terebrans">
Ammodytes terebrans



</doc>
<doc id="2930236" url="https://pl.wikipedia.org/wiki?curid=2930236" title="Ammodytes siculus">
Ammodytes siculus



</doc>
<doc id="2930237" url="https://pl.wikipedia.org/wiki?curid=2930237" title="Ammodytes cicerelus">
Ammodytes cicerelus



</doc>
<doc id="2930238" url="https://pl.wikipedia.org/wiki?curid=2930238" title="Ammodytes cicerellus">
Ammodytes cicerellus



</doc>
<doc id="2930239" url="https://pl.wikipedia.org/wiki?curid=2930239" title="Ammodytes argenteus">
Ammodytes argenteus



</doc>
<doc id="2930240" url="https://pl.wikipedia.org/wiki?curid=2930240" title="Marjorie Rambeau">
Marjorie Rambeau

Marjorie Rambeau (ur. 15 lipca 1889, zm. 6 lipca 1970) – amerykańska aktorka filmowa.
Nagrody i nominacje.
Została dwukrotnie nominowana do Oscara.

</doc>
<doc id="2930241" url="https://pl.wikipedia.org/wiki?curid=2930241" title="Zamach na konsula generalnego ZSRR we Lwowie (1933)">
Zamach na konsula generalnego ZSRR we Lwowie (1933)

Zamach na konsula generalnego ZSRR we Lwowie (ros. Нападение на Генеральное консульство Союза Советских Социалистических Республик в г. Львове) – antysowiecki akt terrorystyczny Organizacji Ukraińskich Nacjonalistów we Lwowie jesienią 1933.
Na pocz. lat 30. nowo wybrane kierownictwo Organizacji Ukraińskich Nacjonalistów (OUN) postanowiło zintensyfikować działania terrorystyczne o charakterze antysowieckim. Na konferencji OUN w Berlinie 3 czerwca 1933 przyjęto rezolucję o zorganizowaniu zabójstwa sowieckiego konsula generalnego ZSRR we Lwowie jako aktu protestu przeciwko wielkiemu głodowi na Ukrainie. Realizacją rezolucji zajął się krajowy prowidnyk OUN Stepan Bandera. Za techniczną stronę planowanego zamachu odpowiadał referent bojowy Egzekutywy Krajowej OUN Roman Szuchewycz. Do bojowców OUN we Lwowie skierowano polecenie organizacyjne w celu wybrania ochotnika dla dokonania zabójstwa. Zwrócono w nim szczególną uwagę na fakt, że zamachowiec może zginąć lub zostać schwytany i otrzymać karę śmierci. Spośród ochotników wybrano 18-letniego absolwenta gimnazjum ukraińskiego we Lwowie, który studiował na wydziale matematyczno-przyrodniczym Uniwersytetu Lwowskiego, Mykołę Łemyka. W poł. października na tajnym kilkugodzinnym spotkaniu w jednym z parków Lwowa otrzymał on od S. Bandery odpowiednie instrukcje, plan konsulatu generalnego i rewolwer z nabojami. 
22 października M. Łemyk, po modlitwie w jednej z cerkwi, udał się w południe do budynku sowieckiego konsulatu generalnego mieszczącego się przy ulicy Nabielaka 15. Pod fałszywym nazwiskiem Dubienko miał na dyżurze konsula wyrazić chęć wyjazdu do ZSRR. Kiedy woźny otworzył drzwi konsulatu, okazało się, że w poczekalni było wielu interesantów. Mykole Łemykowi udało się jednak jako pierwszemu zgłosić na dyżur. Po wejściu do sąsiedniego pokoju, gdzie miał urzędować konsul, M. Łemyk poprosił o rozmowę z nim. Osoba, siedząca za stołem, kazała mu przedstawić swój wniosek. Biorąc ją za konsula, zamachowiec wyjaśnił, że jego siostra mieszka na sowieckiej Ukrainie i dlatego chce ją odwiedzić. Kiedy urzędnik konsulatu kazał mu pokazać zaproszenie od niej, M. Łemyk wyjął z kieszeni rewolwer i dwukrotnie wystrzelił do niego po objaśnieniu, że to kara OUN za głodową śmierć milionów Ukraińców w ZSRR. Następnie M. Łemyk wyszedł do poczekalni, każąc wszystkim podnieść ręce do góry i stanąć twarzą w stronę ściany. Pracownik konsulatu Iwan P. Dżugaj wykorzystał ten moment do próby wydostania się z budynku konsulatu, ale został zraniony w dłoń i upadł na podłogę. Mykoła Łemyk chciał wybiec na zewnątrz, ale stwierdził, że drzwi konsulatu zostały zablokowane. Na ulicy pojawili się już zaalarmowani funkcjonariusze Policji Państwowej. W tej sytuacji zamachowiec przeszedł na korytarz prowadzący do jednego z pokoi, aby tam czekać na policjantów. Z 1. piętra zaczął wtedy zbiegać z krzykiem wicekonsul Michaił Gołub, ale – kiedy zobaczył M. Łemyka z rewolwerem w ręku – powrócił na górę, upadł i doczołgał się do swojego pokoju, gdzie schował się pod łóżkiem. Mykoła Łemyk nie ścigał go jednak, gdyż myślał, że zastrzelił konsula. Po krótkim czasie pojawili się 2 polscy policjanci, którzy byli zmuszeni dostać się do budynku konsulatu przez okno. Kazali oni M. Łemykowi podnieść ręce do góry. Ten odrzucił rewolwer i bez oporu wykonał polecenie. Został wtedy zakuty w kajdanki i pod silną eskortą przewieziony do jednego z posterunków PP. 
Na miejscu zamachowiec oświadczył, że jako członek OUN wypełnił jedynie rozkaz kierownictwa organizacji. Odmówił natomiast podania innych informacji. Dopiero podczas śledztwa dowiedział się, że zastrzelił nie sowieckiego konsula generalnego, ale urzędnika konsulatu, pełniącego funkcję kuriera (według części źródeł kierownika kancelarii), Aleksieja P. Majłowa. Okazało się ponadto, że A. P. Majłow nie był zwykłym urzędnikiem, ale zakonspirowanym funkcjonariuszem wywiadu sowieckiego. 30 października 1933 we Lwowie rozpoczął się proces w trybie doraźnym przeciwko M. Łemykowi; przewodniczącym składu sędziowskiego został wyznaczony Władysław Medyński, w skład trybunału weszli Ludwik Dworzak i Michale, zaś obowiązki prokuratora objął Juliusz Prachtel-Morawiański. Do obrony Łemyka zgłosili się demonstracyjnie wszyscy adwokaci ukraińskiego pochodzenia, ale sąd dopuścił tylko trzech z dr. Stepanem Szuchewyczem na czele. Drugim obrońcą był Wołodymyr Starosolski. W czasie procesu odbywały się demonstracje i wiece przedstawicieli organizacji ukraińskich na znak solidarności z zamachowcem i protestu przeciwko terrorowi sowieckiemu nad narodem ukraińskim. Ostatecznie M. Łemyk został w 1934 skazany na karę śmierci, zamienioną na dożywotnie pozbawienie wolności.
Na budynku we Lwowie, w którym w okresie międzywojennym mieścił się konsulat generalny ZSRR, w 1995 została umieszczona tablica pamiątkowa z tekstem przypominającym o zamachu M. Łemyka z 1933. Jego imieniem nazwano też jedną z ulic lwowskich.

</doc>
<doc id="2930243" url="https://pl.wikipedia.org/wiki?curid=2930243" title="Sceberras">
Sceberras



</doc>
<doc id="2930244" url="https://pl.wikipedia.org/wiki?curid=2930244" title="Fusigobius">
Fusigobius

Fusigobius – rodzaj morskich ryb z rodziny Gobiidae.
Klasyfikacja.
Gatunki zaliczane do tego rodzaju:

</doc>
<doc id="2930245" url="https://pl.wikipedia.org/wiki?curid=2930245" title="Lądowisko Włocławek-Szpital">
Lądowisko Włocławek-Szpital

Lądowisko Włocławek-Szpital – lądowisko sanitarne we Włocławku, w województwie kujawsko-pomorskim, zlokalizowane na dachu jednego z budynków szpitala przy ul. Wienieckiej 49. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Wojewódzki we Włocławku. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 110

</doc>
<doc id="2930246" url="https://pl.wikipedia.org/wiki?curid=2930246" title="Thalassogobius">
Thalassogobius



</doc>
<doc id="2930248" url="https://pl.wikipedia.org/wiki?curid=2930248" title="Albert Bassermann">
Albert Bassermann

Albert Bassermann (ur. 7 września 1867, zm. 15 maja 1952) – niemiecki aktor filmowy.
Nagrody i nominacje.
Za rolę Vana Meera w filmie Zagraniczny korespondent został nominowany do Oscara.

</doc>
<doc id="2930249" url="https://pl.wikipedia.org/wiki?curid=2930249" title="Lądowisko Piotrków Trybunalski-Szpital">
Lądowisko Piotrków Trybunalski-Szpital

Lądowisko Piotrków Trybunalski-Szpital – lądowisko sanitarne w Piotrkowie Trybunalskim, w województwie łódzkim, położone przy ul. Rakowskiej 15. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Szpital Wojewódzki im. Mikołaja Kopernika w Piotrkowie Trybunalskim. W roku 2008 zostało wpisane do ewidencji lądowisk Urzędu Lotnictwa Cywilnego pod numerem 46

</doc>
<doc id="2930250" url="https://pl.wikipedia.org/wiki?curid=2930250" title="Gadus titling">
Gadus titling



</doc>
<doc id="2930251" url="https://pl.wikipedia.org/wiki?curid=2930251" title="Gadus ferrugineus">
Gadus ferrugineus



</doc>
<doc id="2930253" url="https://pl.wikipedia.org/wiki?curid=2930253" title="Cercomacra manu">
Cercomacra manu



</doc>
<doc id="2930256" url="https://pl.wikipedia.org/wiki?curid=2930256" title="Max Baer">
Max Baer

Maximillian Adalbert „Max” Baer (ur. 11 lutego 1909 w Omaha, zm. 21 listopada 1959 w Los Angeles) – amerykański bokser, zawodowy mistrz świata wagi ciężkiej.
Życiorys.
Młodość.
Pochodził z mieszanej rodziny. Jego ojciec Jacob Baer (1875–1938) był niepraktykującym Żydem, a matka Dora Bales (1877–1938) protestantką irlandzko-szkockiego pochodzenia. Baer, wychowany jako katolik, nosił na swych spodenkach bokserskich gwiazdę Dawida.
Porzucił szkołę po 8. klasie, by pomagać ojcu w prowadzeniu rancza. 
Jego brat Buddy Baer był również zawodowym bokserem, który walczył z Joe Louisem o mistrzostwo świata, a syn Max Baer Jr. popularnym aktorem, znanym głównie z jednej z głównych ról w serialu "The Beverly Hillbillies".
Kariera.
Rozpoczął karierę boksera zawodowego w 1929. Wygrał 17 z pierwszych 19 walk, w tym większość przez nokaut.
25 sierpnia 1930 w San Francisco Baer zmierzył się z Frankiem Campbellem. W 5. rundzie przypuścił atak zadając wiele ciosów. Nieprzytomny Campbell stał oparty o liny, zanim osunął się na deski. Zmarł następnego dnia w szpitalu wskutek ciężkiego wstrząśnienia mózgu. Po tej walce Baer, który czuwał przy łóżku Campbella, obawiał się gwałtownego atakowania przeciwników.
Następną walkę Baer stoczył pół roku później, przegrywając na punkty z Erniem Schaafem. W lutym 1931 pokonał go Tommy Loughran, a w lipcu tego roku Paulino Uzcudun. Później stoczył serię zwycięskich pojedynków, wygrywając m.in. dwukrotnie z Kingiem Levinskym w 1932. 31 sierpnia tego roku w Chicago ciężko znokautował Erniego Schaafa (rewanżując mu się za poprzednią porażkę), który był nieprzytomny przez ponad pięć minut. Schaaf zmarł pół roku później po walce z Primo Carnerą. Obrażenia poniesione w walce z Baerem mogły się do tego przyczynić.
8 czerwca 1933 w Nowym Jorku Baer pokonał przez techniczny nokaut w 10. rundzie byłego mistrza świata Maksa Schmelinga, a rok później, 14 czerwca 1934 w Nowym Jorku sam został zawodowym mistrzem świata wagi ciężkiej po zwycięstwie, przez techniczny nokaut w 11. rundzie, nad obrońcą tytułu Primo Carnerą. Stracił mistrzostwo już w następnej walce 13 czerwca 1935 w Nowym Jorku, gdy pokonał go na punkty Jim Braddock. 24 września 1935 w Nowym Jorku Baer został znokautowany w 4. rundzie przez Joe Louisa.
Stoczył potem jeszcze 31 walk, wygrywając 27 z nich. Zakończył karierę w 1941.
Zarówno podczas kariery bokserskiej, jak i po niej występował w filmach. W 1933 zagrał główną rolę w filmie "The Prizefighter and the Lady", w którym wystąpili również Myrna Loy, Walter Huston oraz bokserzy – Primo Carnera i Jack Dempsey. Później występował wspólnie z innym byłym mistrzem świata (w wadze półciężkiej) Maxie Rosenbloomem.
Zmarł w 1959. Został wybrany w 1995 do Międzynarodowej Bokserskiej Galerii Sławy.
W 2005 Ron Howard zrealizował biograficzny film "Człowiek ringu" ("Cinderella Man"), gdzie postać Maxa Baera zagrał Craig Bierko; jednak sposób jego prezentacji odbiega od rzeczywistości.

</doc>
<doc id="2930257" url="https://pl.wikipedia.org/wiki?curid=2930257" title="Jack Oakie">
Jack Oakie

Jack Oakie (ur. 12 listopada 1903, zm. 23 stycznia 1978) – amerykański aktor filmowy i telewizyjny.
Filmografia.
seriale
film
Nagrody i nominacje.
Za rolę Napaloniego, dyktatora Bakterii został nominowany do Oscara.

</doc>
<doc id="2930258" url="https://pl.wikipedia.org/wiki?curid=2930258" title="Lądowisko Gorlice-Szpital">
Lądowisko Gorlice-Szpital

Lądowisko Gorlice-Szpital – lądowisko sanitarne w Gorlicach, w województwie małopolskim, położone przy ul. Węgierskiej 21. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Specjalistyczny im. Henryka Klimontowicza w Gorlicach. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 165
Koszt budowy wyniósł 550 tys. zł.

</doc>
<doc id="2930267" url="https://pl.wikipedia.org/wiki?curid=2930267" title="Patricia Collinge">
Patricia Collinge

Patricia Collinge (ur. 20 września 1892, zm. 10 kwietnia 1974) – amerykańska aktorka filmowa, teatralna i telewizyjna pochodzenia irlandzkiego. 
Filmografia.
seriale
film
Nagrody i nominacje.
Za rolę Birdie Hubbard w filmie "Małe liski" została nominowana do Oscara w kategorii najlepsza aktorka drugoplanowa.

</doc>
<doc id="2930268" url="https://pl.wikipedia.org/wiki?curid=2930268" title="Lądowisko Legnica-Szpital">
Lądowisko Legnica-Szpital

Lądowisko Legnica-Szpital – lądowisko sanitarne w Legnicy, w województwie dolnośląskim, położone przy ul. Iwaszkiewicza 5. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Wojewódzki Szpital Specjalistyczny w Legnicy. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 207
Oficjalne jego otwarcie nastąpiło 19 września 2011. Wziął w nim udział m.in. ówczesny marszałek Sejmu Grzegorz Schetyna.

</doc>
<doc id="2930271" url="https://pl.wikipedia.org/wiki?curid=2930271" title="Kazimierz Galus">
Kazimierz Galus

Kazimierz Galus (ur. 1914, zm. 1999) – polski działacz ludowy, żołnierz Batalionów Chłopskich.
Życiorys.
Urodził się 8 marca 1914 r. w Zborowie, w rodzinie chłopskiej. Po ukończeniu szkoły powszechnej wstąpił do ZMW RP „Wici”. W latach 1936-38 odbył służbę wojskową w jednostce KOP. W czasie wojny obronnej w 1939 r. walczył z Niemcami pod Przemyślem a po 17 września dostał się do niewoli radzieckiej, ale jako prosty żołnierz został zwolniony i wrócił do Zborowa. Wstąpił do tworzonych Batalionów Chłopskich, przyjął pseudonim „Grudzień „ i został powołany na stanowisko komendanta gminnego BCh. 25 lipca 1944 r. brał udział w akcji likwidacji posterunku żandarmerii niemieckiej w Nowym Korczynie. W czasie bitwy z Niemcami pod Słupią Pacanowską 2 sierpnia 1944 r. dowodził oddziałem BCh. Po zakończeniu okupacji niemieckiej brał udział w tworzeniu Milicji Obywatelskiej a jako członek komisji do spraw reformy rolnej, dzielił ziemię między bezrolnych i małorolnych chłopów. W 1946 r. jako prezes koła PSL został zatrzymany przez Urząd Bezpieczeństwa, i zwolniony z aresztu dopiero po zakończeniu referendum. Za działalność w ruchu ludowym i walkę o wolność Ojczyzny został odznaczony: Medalem Zwycięstwa i Wolności, Krzyżem Partyzanckim, Krzyżem BCh, Złotym Krzyżem Zasługi oraz krzyżami kawalerskim i oficerskim Orderu Odrodzenia Polski. Kazimierz Galus zmarł 15 stycznia 1999 r..

</doc>
<doc id="2930275" url="https://pl.wikipedia.org/wiki?curid=2930275" title="Belica (obwód Gabrowo)">
Belica (obwód Gabrowo)

Belica (bułg. "Белица") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 34 mieszkańców.
Położenie.
Belica znajduje się w Predbałkanie, w Trjawenskiej płaninie. Znajduje się 12 km od Trjawny. Niedaleko płynie rzeka Belica. Przez wieś biegnie droga łącząca Gabrowo z przełęczą Republiki.
Środowisko naturalne.
Klimat.
Klimat jest suchy, umiarkowany kontynentalny. Wiośnie towarzyszą późne przymrozki, a zimą jest bardzo mroźno. Lato jest ciepłe oraz jesień długa i ciepła.
Przyroda.
Charakterystyczne rosnące drzewa to buk, dąb, grab i leszczyna.

</doc>
<doc id="2930277" url="https://pl.wikipedia.org/wiki?curid=2930277" title="Lądowisko Włodawa">
Lądowisko Włodawa

Lądowisko Włodawa – lądowisko sanitarne we Włodawie, w województwie lubelskim, położone przy Al. J. Piłsudskiego 64. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zespół Opieki Zdrowotnej we Włodawie. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 82

</doc>
<doc id="2930278" url="https://pl.wikipedia.org/wiki?curid=2930278" title="Niewidzialny detektyw">
Niewidzialny detektyw

Niewidzialny detektyw (ang. "Topper Returns") – amerykański film z 1941 roku w reżyserii Roya Del Rutha.

</doc>
<doc id="2930281" url="https://pl.wikipedia.org/wiki?curid=2930281" title="Antonio Mora">
Antonio Mora

Manuel Antonio Leonida Mora Sibaya (ur. 16 sierpnia 1919, zm. 26 lipca 1992 w San José) – kostarykański strzelec, olimpijczyk.
Brał udział w igrzyskach olimpijskich w 1968 (Meksyk). Wystartował tylko w konkurencji pistoletu dowolnego z odl. 50 m, w której zajął 67. miejsce (wyprzedził tylko Rodrigo Ruiza i Miguela Barasordę).

</doc>
<doc id="2930283" url="https://pl.wikipedia.org/wiki?curid=2930283" title="Allianz Riviera">
Allianz Riviera

Allianz Riviera (pierwotnie Grand Stade de Nice) – stadion piłkarski w Nicei (w dzielnicy Saint-Isidore), we Francji. Budowa stadionu rozpoczęła się 1 sierpnia 2011 roku, a stadion otwarto w 2013 roku. Na stadionie swoje spotkania rozgrywa drużyna OGC Nice, która przeniosła się ze Stade du Ray. Nowy obiekt mieści 35 624 widzów. Koszt budowy areny wyniósł 245 mln €. Nazwa stadionu pochodzi od sponsora, firmy Allianz, która w 2012 roku podpisała 9-letni kontrakt sponsorski. We wnętrzu obiektu znajduje się m.in. muzeum sportu. Stadion był jedną z aren piłkarskich Mistrzostw Europy 2016, które odbyły się we Francji. Obiekt był również wykorzystany podczas 7. edycji igrzysk frankofońskich, które odbyły się w Nicei we wrześniu 2013 roku.

</doc>
<doc id="2930289" url="https://pl.wikipedia.org/wiki?curid=2930289" title="Margaret Wycherly">
Margaret Wycherly

Margaret Wycherly (ur. 26 października 1881, zm. 6 czerwca 1956) – angielska aktorka filmowa i telewizyjna.
Filmografia.
seriale
film
Nagrody i nominacje.
Za rolę matki Yorka w filmie Sierżant York została nominowana do Oscara.

</doc>
<doc id="2930290" url="https://pl.wikipedia.org/wiki?curid=2930290" title="Bomber (film 1941)">
Bomber (film 1941)

Bomber – amerykański film dokumentalny z 1941.
Opis fabuły.
Dokument przedstawia proces powstawania bombowca średniej wielkości, budowanego dla Korpusu Powietrznego Armii Stanów Zjednoczonych.

</doc>
<doc id="2930292" url="https://pl.wikipedia.org/wiki?curid=2930292" title="Gianantonio Zanetel">
Gianantonio Zanetel

Gianantonio Zanetel (ur. 9 lutego 1969) – włoski biegacz narciarski, dwukrotny zwycięzca FIS Marathon Cup.
Kariera.
W Pucharze Świata Gianantonio Zanetel zadebiutował 11 grudnia 1993 roku w Santa Caterina, zajmując 96. miejsce na dystansie 30 km techniką klasyczną. Pierwsze pucharowe punkty zdobył ponad cztery lata później - 11 marca 1998 roku w Falun, gdzie był zajął 23. pozycję w biegu na 10 km stylem dowolnym. W klasyfikacji generalnej najlepiej wypadł w sezonie 2003/2004, który ukończył na 70. miejscu. Startował także w zawodach cyklu FIS Marathon Cup łącznie dziewięciokrotnie stając na podium i odnosząc sześć zwycięstw. W latach 2001, 2003 i 2004 wygrywał amerykański maraton American Birkebeiner, w 2003 roku kanadyjski Gatineau Loppet, a w 2004 roku norweski Birkebeinerrennet i włoski La Sgambeda. W sezonach 2000/2001 i 2003/2004 był najlepszy w klasyfikacji generalnej, a w sezonach 2001/2002, 2002/2003 i 2004/2005 zajmował trzecie miejsce. Nigdy nie wziął udziału w igrzyskach olimpijskich ani mistrzostwach świata. W 2006 roku zakończył karierę.
Osiągnięcia.
Puchar Świata.
Miejsca na podium.
Zanetel nigdy nie stał na podium indywidualnych zawodów Pucharu Świata.

</doc>
<doc id="2930293" url="https://pl.wikipedia.org/wiki?curid=2930293" title="Carlos Pacheco (strzelec)">
Carlos Pacheco (strzelec)

Carlos Pacheco Jiron (ur. 26 października 1925 w Puntarenas, zm. 13 kwietnia 2000 w San José) – kostarykański strzelec, olimpijczyk.
Brał udział w igrzyskach olimpijskich w 1968 (Meksyk). Wystartował w dwóch konkurencjach: zajął 52. miejsce w konkurencji karabinu małokalibrowego leżąc z odl. 50 m oraz 42. pozycję w skeecie.
Był trenerem Hugo Chamberlaina.

</doc>
<doc id="2930294" url="https://pl.wikipedia.org/wiki?curid=2930294" title="Lądowisko Głogów-Szpital">
Lądowisko Głogów-Szpital

Lądowisko Głogów-Szpital – lądowisko sanitarne w Głogowie, w województwie dolnośląskim, położone przy ul. Kościuszki 15. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Zespół Opieki Zdrowotnej w Głogowie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 124.

</doc>
<doc id="2930295" url="https://pl.wikipedia.org/wiki?curid=2930295" title="Józef Mielżyński">
Józef Mielżyński



</doc>
<doc id="2930297" url="https://pl.wikipedia.org/wiki?curid=2930297" title="57 Pułk Lotnictwa Szturmowego">
57 Pułk Lotnictwa Szturmowego

57 Pułk Lotnictwa Szturmowego (57 plsz) – oddział lotnictwa szturmowego ludowego Wojska Polskiego.
Formowanie.
W okresie od 1 maja do 1 grudnia 1952 roku na lotnisku w Pile zamierzano sformować 57 Pułk Lotnictwa Szturmowego. Etat nr 6/104 przewidywał 307 żołnierzy zawodowych i 2 pracowników cywilnych. Pułk miał wchodzić w skład 16 Dywizji Lotnictwa Szturmowego. Ze względów organizacyjnych, minister obrony narodowej polecił dowódcy Wojsk Lotniczych zaniechać formowania 57 Pułku Lotnictwa Szturmowego. W jego miejsce, w skład 16 DLSz włączono 51 Pułk Lotnictwa Szturmowego z rozformowanej 13 DLSz.

</doc>
<doc id="2930298" url="https://pl.wikipedia.org/wiki?curid=2930298" title="Jorge André">
Jorge André

Georg Richard „Jorge” André Sanmann (ur. 11 maja 1919 w San José, zm. 23 lipca 1994 w Escazú) – kostarykański strzelec, olimpijczyk.
Brał udział w igrzyskach olimpijskich w 1968 (Meksyk). Wystartował tylko w skeecie, w którym zajął przedostatnią, 51. pozycję (wyprzedził tylko Luisa Santanę z Dominikany).
Najstarszy sportowiec z Kostaryki, który wziął udział w IO 1968 (w chwili startu miał ukończone 49 lat i 164 dni).

</doc>
<doc id="2930307" url="https://pl.wikipedia.org/wiki?curid=2930307" title="William Bendix">
William Bendix

William Bendix (ur. 14 stycznia 1906, zm. 14 grudnia 1964) – amerykański aktor filmowy.
Nagrody i nominacje.
Za rolę szer. Aloysiusa K. 'Smacksie' Randalla w filmie "Wake Island" został nominowany do Oscara.

</doc>
<doc id="2930308" url="https://pl.wikipedia.org/wiki?curid=2930308" title="8 Pułk Lotnictwa Myśliwsko-Bombowego">
8 Pułk Lotnictwa Myśliwsko-Bombowego

8 pułk lotnictwa myśliwsko-bombowego (8 plm-b) – oddział lotnictwa ludowego Wojska Polskiego i Sił Zbrojnych RP.
Formowanie i zmiany organizacyjne.
W okresie od 1 maja do 1 grudnia 1952 na lotnisku w Bednarach, na bazie eskadry z 6 pułku lotnictwa szturmowego, sformowano 53 pułk lotnictwa szturmowego. Etat nr 6/104 przewidywał 307 żołnierzy i 2 pracowników kontraktowych. Pułk miał wchodzić w skład 16 Dywizji Lotnictwa Szturmowego i docelowo stacjonować na lotnisku w Mirosławcu.
W 1960 jednostka została przezbrojona w samoloty Lim-2 i przeformowana w 53 pułk myśliwsko-szturmowy.
30 września 1967 minister Obrony Narodowej przekazał 53 plmsz historyczną nazwę i numer 8 pułku lotnictwa szturmowego oraz ustanowił dzień 25 kwietnia dorocznym świętem jednostki.
W 1971 8 pułk lotnictwa myśliwsko-szturmowego został włączony w skład 3 Brandenburskiej Dywizji Lotnictwa Szturmowo-Rozpoznawczego w Świdwinie.
8 października 1982 pułk został przemianowany na 8 pułk lotnictwa myśliwsko-bombowego.
W 1999 pułk został rozformowany.
Odznaka pułkowa.
Odznakę o wymiarach 29x22 mm stanowi prostokątna tarcza u dołu zakończona półokrągło. Centrum biało-czerwonej tarczy wyznacza duża cyfra 8 wypełniona szarą emalią. Na białym tle dwa złote miecze grunwaldzkie i data chrztu bojowego jednostki 25 IV 1945. Po drugiej stronie cyfry pułkowej obramowanie tarczy stanowi stylizowane skrzydło husarskie na czarnym tle, zachodzące u góry, na lewą stronę tarczy. Wewnątrz cyfry 8 znajduje się złoty rysunek Bramy Brandenburskiej. Na tarczę nałożona srebrna odznaka pilota.
Żołnierze pułku.
Dowódcy pułku
Oficerowie

</doc>
<doc id="2930309" url="https://pl.wikipedia.org/wiki?curid=2930309" title="Trzęsienie ziemi w Syczuanie (2013)">
Trzęsienie ziemi w Syczuanie (2013)

Trzęsienie ziemi w Syczuanie (2013) – trzęsienie ziemi o magnitudzie 6,6, którego epicentrum znajdowało się w południowej części Chin, w prowincji Syczuan. Główny wstrząs nastąpił 20 kwietnia 2013 roku, około godz. 8:02 czasu lokalnego. Epicentrum znajdowało się niedaleko miasta Ya’an i 116 km od stolicy prowincji Chengdu.
Trzęsienie ziemi nastąpiło wzdłuż uskoku Longmenshan, w tej samej prowincji która ucierpiała podczas trzęsienia ziemi w 2008 roku. Podczas jednej z konferencji prasowych rząd prowincji Syczuan potwierdził śmierć 186 osób. Później tę liczbę zweryfikowano do 193 osób. Według raportów znaczne szkody poniosły okoliczne budynki, kilka się zawaliło. Na miejscu katastrofy i w okolicznych prowincjach nie było dostępu do prądu, z powodu przerwania sieci energetycznych. Podobnie rzecz miała się z siecią telekomunikacyjną. Drogi ekspresowe i autostrady zostały zamknięte i udostępnione jedynie pojazdom ratowniczym. Odnotowano kilka wstrząsów wtórnych, z których najsilniejszy miał magnitudę 5,1.
Służby ratownicze prowadziły poszukiwania zaginionych osób, często z użyciem dynamitu. Po 9 godzinach od trzęsienia udało się odnaleźć siedmioletnią dziewczynkę, która przeżyła pod gruzami. Ratownicy spod pozostałości budynków wyciągnęli także kobietę w ciąży. W akcji brało udział ponad 8000 żołnierzy, 1400 okolicznych ratowników i lekarzy oraz 120 specjalnych pojazdów ułatwiających podnoszenie zawalisk. Oprócz tego wykorzystywano psy ratownicze i ochotników zmobilizowanych z terenu całego kraju.
Premier Chin Li Keqiang odwiedził teren katastrofy i podkreślił potrzebę szybkiego działania. Urzędnicy od początku ostrzegali, że wstrząsy wtórne oraz silne opady deszczu będą komplikować wysiłki ratownicze poprzez efekty uboczne takie jak osuwiska i uszkodzenie budynków. Aby wspomóc ratowników i poszkodowanych fundacja One Foundation rozpoczęła zbiórkę pieniędzy na całym świecie. Darowizny można było składać również w wirtualnej walucie Bitcoin. W ciągu kilku dni udało się uzbierać 30 000 dolarów.
Pomocy próbował udzielić również Hongkong, ale propozycja przekazania 13 milionów dolarów nie zdobyła poparcia mieszkańców w związku z zarzutami o korupcję wśród chińskich urzędników i duże prawdopodobieństwo niewłaściwego wykorzystania przekazanych środków. Ostatecznie pieniądze przekazano dla organizacji pozarządowych w Hongkongu.
W dniu 27 kwietnia rząd prowincji Syczuan zarządził dzień żałoby. Wydarzenia artystyczne, kulturalne i sportowe zostały odwołane, a syreny wyły przez trzy minuty.

</doc>
<doc id="2930311" url="https://pl.wikipedia.org/wiki?curid=2930311" title="Virginia Cherrill">
Virginia Cherrill

Virginia Cherrill (ur. 12 kwietnia 1908 w Carthage, Illinois, zm. 14 listopada 1996 w Santa Barbara, Kalifornia, USA) – amerykańska aktorka, wystąpiła m.in. jako partnerka filmowa Charliego Chaplina w amerykańskim filmie niemym „Światła wielkiego miasta”.
Życiorys.
Droga do pozycji gwiazdy Hollywood.
Urodziła się w pobliżu Carthage (Illinois) w rodzinie farmerskiej, jako córka nieudanego małżeństwa Jima Cherilla i Blanche Wilcox (matka odeszła od ojca – kobieciarza). Uczęszczała do szkół w Kenosha (Wisconsin) i Chicago. W wieku 18 lat zawarła pierwszy związek małżeński z bogatym prawnikiem z Chicago, Irvingiem Adlerem. Wkrótce (1927) doszło do rozwodu, po którym wyjechała do Kalifornii, gdzie znalazła się też jej przyjaciółka, Evelyn Lederer (wychodząc za mąż za aktora, Alana Ladda). Chaplina spotkała prawdopodobnie przypadkowo – w czasie meczu bokserskiego, który oboje oglądali. Chaplin zwrócił uwagę na dziewczynę odpowiadającą jego wyobrażeniu niewidomej kwiaciarki (bohaterki przygotowywanego filmu „City Lights”). W ramach przygotowań do zdjęć próbnych poradził jej, aby w kluczowej scenie spotkania z trampem (rola Chaplina) starała się zwracać wzrok na niego, ale „patrzeć w siebie”, do wewnątrz (ang. „to look inwardly and not to see me”). W czasie długotrwałej pracy nad filmem, w roku 1929 pojawił się między nimi konflikt – Chaplin był oburzony jej zbyt małym zaangażowaniem i zamierzał rolę niewidomej kwiaciarki powierzyć Georgii Hale. Z tego zamiaru zrezygnował, ponieważ wymagałoby to powtórzeń wielu wcześniejszych nagrań.
Po premierze „City Light” Virginia Cherrill, uznana za nową gwiazdę, otrzymała kilka kolejnych ról. Już w czasie pracy nad filmem nawiązała liczne kontakty ze znanymi przedstawicielami środowiska filmowców, m.in. z debiutującym wówczas w filmie Carym Grantem. Została jego pierwszą żoną w roku 1934 (lub 1933). To jej drugie małżeństwo również szybko skończyło się rozwodem (26 marca 1935), podobnie jak kolejne małżeństwa Granta.
Europejski okres życia gwiazdy Hollywood.
Po rozwodzie Virginia Cherrill przeniosła się do Europy. Wzięła udział w realizacji dwóch filmów i wiodła urozmaicone życie towarzyskie, traktowana jak gwiazda Hollywood. Odwiedziła liczne miasta Europy oraz m.in. Indie, gdzie otrzymała propozycję małżeństwa od ówczesnego maharadży Jaipur, którą odrzuciła. W roku 1937 otrzymała i przyjęła oświadczyny ówczesnego 9. Lorda Jersey, Georga Francisa Child-Villiersa. Całkowicie wycofała się wówczas z pracy aktorskiej. Jako Lady Jersey stała się właścicielką m.in. pięciu wielkich domów, w tym Osterley Park House (uchodzącego za jeden z najpiękniejszych pałaców w Anglii) i 9,4 tys. akrów , jednak autorzy biografii Virginii Cherrill przytaczają jej opinie świadczące, że Lord Jersey poświęcał żonie mało uwagi, bardziej ceniąc jej dyskrecję, niż wierność. Nadal odwiedzała maharadżę Jaipur, uczestnicząc w balach, bankietach i rozgrywkach polo oraz przyjmując cenne prezenty.
II wojna światowa i życie pani Virginii Martini.
W czasie II wojny światowej Lady Jersey aktywnie uczestniczyła w działalności charytatywnej w Anglii, m.in. w szpitalu pediatrycznym Hanvell i w Czerwonym Krzyżu. Lord i Lady Jersey udostępnili jeden ze swoich domów (Richmond Palace) Polskim Siłom Powietrznym w Wielkiej Brytanii, jako miejsce w którym piloci mogli spokojnie odpoczywać w czasie weekendów i urlopów. Jeden z nich wspominał, m.in.:
Polscy piloci w różny sposób wyrażali swoją wdzięczność. 25 maja 1941 roku dowódca 315 Dywizjonu Myśliwskiego („Dęblińskiego”), Stanisław Pietraszkiewicz (któremu towarzyszył dowódca brytyjski, H.D. Cooke) przekazał list treści:
Virginia Child-Villiers, Lady Jersey, została w ten sposób oficjalnie „matką chrzestną” Dywizjonu 315. Dedykowano jej również jeden ze Spitfirów, a na pokłady myśliwców zabierano „na szczęście” jej pończochy (były jednym z gwiazdkowych prezentów od „Mamy”). Virginia pełniła funkcję Mamy z wielkim zaangażowaniem. Wśród wspomnień pilotów z Bożego Narodzenia 1941 znalazło się m.in. zdanie:
Jeden z tych ponad 200 „synów” został jej kolejnym mężem. Po rozwodzie z Lordem Jersey i po zakończeniu wojny poślubiła w roku 1948 Floriana Martini (ur. 1915). Virginia i Florian Martini wyjechali do Santa Barbara w Kalifornii, gdzie Florian został zatrudniony w Lockheed Corporation. Małżeństwo trwało do śmierci Virginii w wieku 88 lat; jej mąż zmarł w roku 2001. Spoczywają na "Santa Barbara Cemetery" we wspólnym grobie z prostym napisem: MARTINI; Virginia Cherrill, 1908–1996; Florian Kazimierz 1915–2001.
Kariera filmowa.
Światła wielkiego miasta.
Swoją pozycję w historii filmu Virginia Cherrill zawdzięcza przede wszystkim roli w filmie Chaplina „City Lights” – uznawanym za jego ostatni film niemy lub pierwszy film dźwiękowy (w początkowych scenach Chaplin osobiście nagrał parodię dźwięku – „gęganie” mówców, odsłaniających monumentalny pomnik). Właściwą akcję filmu rozpoczyna napotkanie przez trampa, uciekającego przed policją, niewidomej kwiaciarki, która go oczarowuje. Jego walce o pieniądze, potrzebne aby przywrócić jej wzrok, jest poświęcona pozostała część filmu. Virginia Cherrill została gwiazdą Hollywood dzięki dwóm krótkim fragmentom tego filmu. Pierwszy z nich (3 minuty) to scena, w której sprzedaje ona kwiat trampowi, przypadkowo biorąc go za osobę wysiadającą z zatrzymującej się obok niej luksusowej limuzyny. Drugi z wymienionych istotnych fragmentów, to scena końcowa. Dziewczyna, która odzyskała wzrok dzięki pieniądzom otrzymanym od trampa (wspominająca czasami bogatego dobroczyńcę) obserwuje z rozbawieniem, jak gazeciarze wykpiwają ubogiego trampa, przechodzącego obok wystawy jej eleganckiej kwiaciarni. On radośnie uśmiecha się na jej widok, a ona – opacznie rozumiejąc przyczynę tego uśmiechu – próbuje wręczyć mu kwiat i monetę. Ponieważ on nie chce ich przyjąć (nie zamierza się ujawnić), ona wybiega przed kwiaciarnię i wkłada mu monetę do ręki (podobnie jak kiedyś on w pierwszej scenie włożył do jej dłoni zapłatę za kwiat – cały „majątek” trampa). Dotykając jego ręki dziewczyna z zaskoczeniem i wzruszeniem rozpoznaje swojego dobroczyńcę. Pyta (napisy): „You?”, a on przytakuje. Film kończy dialog (napisy): „You can see now?” „Yes, I can see now”. Scena końcowa z udziałem wyleczonej dziewczyny trwa ok. 5 minut.
Filmografia.
Zagrane role według Filmweb:
Mimo niewielkiej liczby zagranych ról i tylko 7-letniego okresu aktywności Virginia Cherrill zajmuje stosunkowo wysoką 25 pozycję na liście "Best Female Performances – 1930s" (3 wyższe pozycje: 22. Shirley Temple, 23. Joan Crawford, 24. Una Merkel.

</doc>
<doc id="2930313" url="https://pl.wikipedia.org/wiki?curid=2930313" title="Jastor">
Jastor

Jastor – kryte lodowisko w Jastrzębiu-Zdroju.
Swoje spotkania rozgrywają na nim hokeiści GKS Jastrzębie, a także hokeistki klubu UKH Białe Jastrzębie. Obiekt może pomieścić 1986 widzów, z czego 1686 miejsc jest siedzących.
Starania o budowę obiektu rozpoczęły się jeszcze w latach 60. XX wieku. Komitet budowy został powołany w 1972. Otwarcie obiektu miało miejsce w listopadzie 1975 (było to 10. sztuczne lodowisko w województwie katowickim), a z okazji tej jak i w przeddzień Barbórki rozegrano mecz GKS Jastrzębie – AZ Havířov (2:7).
W latach 2004–2005, kosztem ponad 12,5 mln zł przeprowadzono gruntowną renowację areny. Ponowna inauguracja hali miała miejsce 6 czerwca 2005 roku. W 2012 roku na lodowisku zamontowano profesjonalne bandy z tworzywa sztucznego. Obiekt służy hokeistom GKS-u Jastrzębie oraz hokeistkom klubu UKH Białe Jastrzębie, trenują na nim także młodzieżowe drużyny hokejowe i amatorzy; lodowisko udostępniane jest również mieszkańcom. Na obiekcie przez dwa lata odbywały się także mecze w ramach Ligi Mistrzów oraz Pucharu CEV z udziałem siatkarzy Jastrzębskiego Węgla.

</doc>
<doc id="2930315" url="https://pl.wikipedia.org/wiki?curid=2930315" title="Robert McLachlan (operator filmowy)">
Robert McLachlan (operator filmowy)

Robert McLachlan (ur. 23 marca 1956 w San Francisco) – kanadyjski operator filmowy.
McLachlan studiował sztukę na University of British Columbia, a następnie film i komunikację na Uniwersytecie Simona Frasera. Karierę rozpoczął od filmowania dokumentów oraz reklam telewizyjnych. W wieku 29 lat został reżyserem obrazu. Od 1987 roku jest członkiem Kanadyjskiego Stowarzyszenia Operatorów Filmowych (ang. Canadian Society of Cinematographers). W 2002 roku stał się członkiem Amerykańskiego Stowarzyszenia Operatorów Filmowych (ang. American Society of Cinematographers), które zrzesza 250 najlepszych operatorów filmowych świata. McLachlan jest najbardziej znany ze swojej pracy nad serialem telewizyjnym "Millenium", za którą zdobył wiele nagród Kanadyjskiego Stowarzyszenia Operatorów Filmowych i był nominowany do kilku nagród Amerykańskiego Stowarzyszenia Operatorów Filmowych. W późniejszym czasie McLachlan zaczął pracować nad filmami fabularnymi. Według "Creative COW" dzieła McLachlana znane są z powodu "wpływowych, przełomowych, nastrojowych, tworzących atmosferę efektów wizualnych". McLachlan ma filmować dwa finałowe odcinki trzeciego sezonu serialu "Gra o tron".

</doc>
<doc id="2930319" url="https://pl.wikipedia.org/wiki?curid=2930319" title="Port lotniczy Batman">
Port lotniczy Batman

Port lotniczy Batman (IATA: BAL, ICAO: LTCJ) – wojskowo-cywilny port lotniczy położony w Batman, w prowincji Batman, w Turcji.

</doc>
<doc id="2930320" url="https://pl.wikipedia.org/wiki?curid=2930320" title="Syn hrabiego Monte Christo">
Syn hrabiego Monte Christo

Syn hrabiego Monte Christo (ang. "The Son of Monte Cristo") – amerykański film z 1940 roku w reżyserii Rowlanda V. Lee.

</doc>
<doc id="2930321" url="https://pl.wikipedia.org/wiki?curid=2930321" title="Port lotniczy Çanakkale">
Port lotniczy Çanakkale

Port lotniczy Çanakkale (IATA: CKZ, ICAO: LTBH) – krajowy port lotniczy położony w Çanakkale, w prowincji Çanakkale, w Turcji.

</doc>
<doc id="2930322" url="https://pl.wikipedia.org/wiki?curid=2930322" title="Test RESET Ramseya">
Test RESET Ramseya

Test RESET Ramseya – test poprawności specyfikacji dla modeli regresji liniowej. Innymi słowy stosowany jest w celu sprawdzenia, czy to liniowa postać modelu (względem funkcji kwadratowej lub sześciennej) jest najlepszym możliwym do wybrania modelem. Nazwa RESET jest skrótem od "regression specification error test". Test umożliwia sprawdzenie poprawności specyfikacji modelu bez porównywania do alternatywnej postaci, z tego też powodu w przypadku stwierdzenia niepoprawności nie sugeruje on lepszego wariantu.
Użycie.
Estymując model:
Wprowadzamy do modelu kolejne potęgi formula_3
Wprowadzenie kolejnych potęg formula_5 do modelu w formie zmiennej objaśniającej powinno zwiększyć współczynnik determinacji R². Jeśli wzrost współczynnika R² jest statystycznie istotny (test F), pierwotna postać modelu jest niepoprawna.

</doc>
<doc id="2930324" url="https://pl.wikipedia.org/wiki?curid=2930324" title="Lądowisko Poznań-Szpital Wojewódzki">
Lądowisko Poznań-Szpital Wojewódzki

Lądowisko Poznań-Szpital Wojewódzki – lądowisko sanitarne w Poznaniu, w województwie wielkopolskim, przy ul. Juraszów 7/19. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Wojewódzki "Lutycka" w Poznaniu. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 106

</doc>
<doc id="2930333" url="https://pl.wikipedia.org/wiki?curid=2930333" title="Granackie Baszty">
Granackie Baszty

Granackie Baszty (słow. "Granátové steny") – turnie wznoszące się w masywie Granatów Wielickich ("Velické Granáty") w słowackich Tatrach Wysokich, w jego południowo-zachodnich ścianach.
Jest to kilka formacji skalnych niezwiązanych ze sobą granią, oddzielonych od wyższych Granackich Turni zespołem szerokich trawiasto-skalistych zachodów i półek, zwanym Granacką Ławką ("Granátová lávka"). Granackie Baszty opadają do Doliny Wielickiej wysokimi, niemal pionowymi ścianami, są natomiast w większości niezbyt wybitne i łatwo dostępne od strony szerokich przełączek, przez które prowadzi Granacka Ławka.
Kolejno od północnego zachodu w masywie Granackich Baszt wznoszą się:
Granackie Baszty porozdzielane są od siebie trzema głębokimi żlebami, rozszerzającymi się na wysokości Granackiej Ławki w obszerne kotły. Są to:
Wszystkie te żleby opadają do środkowego piętra Doliny Wielickiej ("Velická dolina"), jednej z mniejszych tatrzańskich dolin walnych. U podnóża wysokich ścian Granackich Baszt biegnie zielony szlak turystyczny, prowadzący znad Wielickiego Stawu na przełęcz Polski Grzebień. Same Granackie Baszty są niedostępne dla turystów, stanowią natomiast atrakcyjny teren dla taterników – od strony Doliny Wielickiej na ich wierzchołki prowadzi szereg dróg o dużym stopniu trudności. Wejścia nimi mogą być przedłużane drogami prowadzącymi na Granackie Turnie
Nazwa Granackich Baszt i całych Granatów Wielickich związana jest z kamieniami półszlachetnymi – granatami, które występowały dawniej licznie pod ścianami grzbietu od strony Doliny Wielickiej.

</doc>
<doc id="2930334" url="https://pl.wikipedia.org/wiki?curid=2930334" title="Granatové steny">
Granatové steny



</doc>
<doc id="2930335" url="https://pl.wikipedia.org/wiki?curid=2930335" title="The Chocolate Soldier">
The Chocolate Soldier

The Chocolate Soldier – amerykański film z 1941 roku w reżyserii Roya Del Rutha.

</doc>
<doc id="2930336" url="https://pl.wikipedia.org/wiki?curid=2930336" title="Meadows Museum">
Meadows Museum

Meadows Museum of Art – znajdujące się w Dallas w Teksasie jedno z ważnych muzeów sztuki w Stanach Zjednoczonych, powiązane z Algur H. Meadows School of the Arts (akademią sztuki) na Southern Methodist University.
Zbiory muzeum obejmują m.in. renesansowe retabula, płótna barokowe o dużych rozmiarach, szkice z epoki rokoka, rzeźby z polichromowanego drewna, pejzaże impresjonistyczne, sztukę abstrakcyjną, ryciny oraz rzeźby XX-wiecznych artystów takich jak Auguste Rodin, Aristide Maillol, Alberto Giacometti, Henry Moore i Claes Oldenburg.
Ważną część kolekcji muzeum stanowią prace hiszpańskich artystów, takich jak El Greco, Diego Velázquez, Jusepe de Ribera, Bartolomé Esteban Murillo, Francisco Goya, Joan Miró i Pablo Picasso. Jest to największa kolekcja hiszpańskiej sztuki zgromadzona poza Hiszpanią.
Pierwszym dyrektorem muzeum był William B. Jordan, który sprawował tę funkcję w latach 1967–1981.

</doc>
<doc id="2930337" url="https://pl.wikipedia.org/wiki?curid=2930337" title="Erminów (gromada)">
Erminów (gromada)

Erminów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Erminów z siedzibą GRN w Erminowie utworzono – jako jedną z 8759 gromad na obszarze Polski – w powiecie sochaczewskim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Antoniew i Dachowa ze zniesionej gminy Kozłów Biskupi oraz obszary dotychczasowych gromad Bronisławy, Erminów i Konstantynów, ponadto wieś Bogumiłe Towarzystwo, wieś Złoty Potok Towarzystwo i Parcele Szwarocin z dotychczasowej gromady Szwarocin, Parcele Ćmiszew z dotychczasowej gromady Ćmiszew oraz wieś Józin Ćmiszewski (enklawa położona w dotychczasowej gromadze Ćmiszew) z dotychczasowej gromady Józin ze zniesionej gminy Rybno w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Erminów wyłączono (a) wieś Antoniew, włączając ją do gromady Zakrzew oraz (b) wieś Dachowa, włączając ją do gromady Kąty w tymże powiecie, po czym gromadę Erminów zniesiono a jej (pozostały) obszar włączono do gromady Rybno tamże.

</doc>
<doc id="2930338" url="https://pl.wikipedia.org/wiki?curid=2930338" title="Braki (gromada)">
Braki (gromada)

Braki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Braki z siedzibą GRN w Brakach utworzono – jako jedną z 8759 gromad na obszarze Polski – w powiecie sochaczewskim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Dębsk, Dębsk Nowy, Kozłów Szlachecki i Kozłów Szlachecki Nowy "A" ze zniesionej gminy Kozłów Biskupi oraz obszary dotychczasowych gromad Braki, Wesoła i Złota ze zniesionej gminy Rybno w tymże powiecie. Dla gromady ustalono 17 członków gromadzkiej rady narodowej.
31 grudnia 1959 z gromady Braki wyłączono wsie Wesoła i Złota, włączając je do gromady Rybno w tymże powiecie, po czym gromadę Braki zniesiono a jej (pozostały) obszar włączono do gromady Zakrzew tamże.

</doc>
<doc id="2930339" url="https://pl.wikipedia.org/wiki?curid=2930339" title="Mohamed Flissi">
Mohamed Flissi

Mohamed Flissi (ur. 13 lutego 1990) – algierski bokser.
Kariera amatorska.
We wrześniu 2011 r., Flissi zdobył srebrny medal na igrzyskach afrykańskich w Maputo. W 1/8 finału pokonał Oliviera Lavigilante'a, w ćwierćfinale Kenijczyka Petera Warui, w półfinale Kibrona Tewelde'a, a w finale uległ Kameruńczykowi Thomasowi Essombie. Na mistrzostwach świata w Baku odpadł w 1. walce, przegrywając z Thomasem Essombą. W 2012 r. zakwalifikował się na igrzyska olimpijskie w Londynie. Flissi zwyciężył w kwalifikacjach do afryki, które odbywały się w Maroku. W finale pokonał Marokańczyka Abdelali Darę. Na igrzyskach odpadł już w 1. walce, przegrywając 11-19 ze srebrnym medalistą tych zawodów, Kaewem Pongprayoonem.
W 2013 r., Flissi zdobył srebrny medal na 17. Mistrzostwach Świata, które odbywały się w Ałmaty. W finale pokonał go reprezentant gospodarzy, Birżan Żakypow.

</doc>
<doc id="2930340" url="https://pl.wikipedia.org/wiki?curid=2930340" title="PMFC Stadion">
PMFC Stadion

PMFC Stadion – stadion piłkarski znajdujący się w Peczu na Węgrzech. Mecze rozgrywa na nim drużyna Pécsi MFC. Stadion został wybudowany w 1955 roku i ma siedem tysięcy miejsc. W 2008 roku stadion przeszedł gruntowną modernizację.

</doc>
<doc id="2930341" url="https://pl.wikipedia.org/wiki?curid=2930341" title="Eptatretus fernholmi">
Eptatretus fernholmi

Eptatretus fernholmi – gatunek bezżuchwowca z rodziny śluzicowatych (Myxinidae).
Zasięg występowania.
"E. fernholmi" znany jest wyłącznie z Filipin.
Cechy morfologiczne.
Osiąga maksymalnie 37,3 cm długości. Posiada 8 par otworów skrzelowych oraz 81 gruczołów śluzowych. Plamki oczu widoczne. Fałda brzuszna szczątkowa.
Biologia i ekologia.
Występuje na głębokości około 563 m.

</doc>
<doc id="2930342" url="https://pl.wikipedia.org/wiki?curid=2930342" title="Stadion PMFC">
Stadion PMFC



</doc>
<doc id="2930343" url="https://pl.wikipedia.org/wiki?curid=2930343" title="Jeżówka (gromada w powiecie sochaczewskim)">
Jeżówka (gromada w powiecie sochaczewskim)

Jeżówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jeżówka z siedzibą GRN w Jeżówce utworzono – jako jedną z 8759 gromad na obszarze Polski – w powiecie sochaczewskim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Białynin, Białynin Nowy, Jeżówka, Sielice i Wyczółki ze zniesionej gminy Kozłów Biskupi oraz obszar dotychczasowej gromady Roztropna ze zniesionej gminy Szymanów w tymże powiecie. Dla gromady ustalono 14 członków gromadzkiej rady narodowej.
31 grudnia 1959 do gromady Jeżówka przyłączono wieś Janówek Duranowski ze znoszonej gromady Malesin oraz wsie Andrzejów Duranowski i Duranów ze znoszonej gromady Czyste w tymże powiecie.
31 grudnia 1961 gromadę zniesiono, włączając jej obszar do gromad: Szymanów (wsie Jeżówka, Roztropna, Sielice i Wyczółki), Zakrzew (wsie Nowy Białynin i Stary Białynin) i Kożuszki (wsie Andrzejów Duranowski, Duranów i Janówek Duranowski) w tymże powiecie.

</doc>
<doc id="2930344" url="https://pl.wikipedia.org/wiki?curid=2930344" title="Markus Granlund">
Markus Granlund

Markus Granlund (ur. 16 kwietnia 1993 w Oulu) – fiński hokeista, reprezentant Finlandii, olimpijczyk.
Jego brat Mikael (ur. 1992) także jest hokeistą.
Kariera.
Wychowanek klubu Laser HT. Był również zawodnikiem młodzieżowych drużyn zespołu Kärpät w rodzinnym mieście Oulu. Od 2009 roku zawodnik klubu HIFK przechodził w nim kolejne szczeble kariery juniorskiej aż do drużyny seniorskiej. W KHL Junior Draft w maju 2011 roku został wybrany przez Saławat Jułajew Ufa (druga runda, numer 24). Miesiąc później w drafcie NHL z 2011 został wybrany przez Calgary Flames z numerem 45 w drugiej rundzie. W zespole HIFK rozegrał dwa pełne sezony SM-liiga 2011/2012 i 2012/2013. W debiutanckim sezonie 2011/2012 był najskuteczniejszym pierwszoroczniakiem ligi (podobnie jak brak Mikael w sezonie 2009/2010). W maju 2011 roku przedłużył kontrakt z klubem o dwa lata. Po zakończeniu sezonu SM-liiga (2012/2013) podpisał kontrakt z kanadyjskim klubem Calgary Flames, który wybrał go dwa lata wcześniej w drafcie NHL, po czym klub przekazał go do zespołu farmerskiego Abbotsford Heat. Później rozpoczął występy w Calgary Flames. Od lutego 2016 zawodnik Vancouver Canucks. W czerwcu 2018 przedłużył kontrakt o rok. W połowie 2019 został graczem Edmonton Oilers i w sezonie 2019/2020 występował równolegle w barwach Bakersfield Condors w AHL. W lipcu 2020 został zawodnikiem rosyjskiego Saławatu Jułajew Ufa. Po rozpoczęciu inwazji Rosji na Ukrainę na początku marca 2022 tj. na początku fazy play-off w sezonie KHL (2021/2022) odszedł z klubu (podobnie jak wszyscy nierosyjscy zawodnicy drużyny).
W barwach juniorskich reprezentacji Finlandii uczestniczył w turniejach mistrzostw świata do lat 17 edycji 2010, mistrzostw świata do lat 18 edycji 2010, 2011, mistrzostw świata do lat 20 edycji 2012, 2013. Z reprezentacją seniorską brał udział w turnieju, zimowych igrzysk olimpijskich 2022.

</doc>
<doc id="2930345" url="https://pl.wikipedia.org/wiki?curid=2930345" title="Lądowisko Poznań-Szwajcarska">
Lądowisko Poznań-Szwajcarska

Lądowisko Poznań-Szwajcarska – lądowisko sanitarne w Poznaniu, w województwie wielkopolskim, przy ul. Szwajcarskiej 5. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Wielospecjalistyczny Szpital Miejski im. J. Strusia w Poznaniu. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 103
Podczas oficjalnego jego otwarcia, udział wzięli m.in.: wicewojewoda wielkopolski Przemysław Pacia oraz prałat Jan Stanisławski.

</doc>
<doc id="2930346" url="https://pl.wikipedia.org/wiki?curid=2930346" title="Malesin">
Malesin



</doc>
<doc id="2930347" url="https://pl.wikipedia.org/wiki?curid=2930347" title="Stéphane Passeron">
Stéphane Passeron

Stéphane Passeron (ur. 9 grudnia 1968 w Gap) – francuski biegacz narciarski, zawodnik klubu Gap Orcières 1850.
Kariera.
W Pucharze Świata Stéphane Passeron zadebiutował 14 grudnia 1996 roku w Brusson, zajmując 92. miejsce na dystansie 15 km techniką dowolną. Pierwsze pucharowe punkty zdobył ponad cztery lata później - 22 grudnia 2001 roku w Ramsau, gdzie był trzydziesty w biegu na 30 km stylem dowolnym. W klasyfikacji generalnej PŚ został uwzględniony tylko raz - w sezonie 2001/2002 zajął 139. miejsce. Startował także w zawodach cyklu FIS Marathon Cup łącznie czterokrotnie stając na podium, ale nie odniósł żadnego zwycięstwa. W sezonie 2000/2001 zajął drugie miejsce w klasyfikacji końcowej za Włochem Gianantonio Zanetelem. W 2003 roku wziął udział w mistrzostwach świata w Val di Fiemme, zajmując 50. miejsce na dystansie 50 km techniką dowolną, a wspólnie z kolegami z reprezentacji był jedenasty w sztafecie. Nigdy nie wystąpił na igrzyskach olimpijskich. W 2006 roku zakończył karierę.
Osiągnięcia.
Puchar Świata.
Miejsca na podium.
Passeron nigdy nie stał na podium indywidualnych zawodów Pucharu Świata.

</doc>
<doc id="2930348" url="https://pl.wikipedia.org/wiki?curid=2930348" title="Pierwszy gabinet Johna Curtina">
Pierwszy gabinet Johna Curtina

Pierwszy gabinet Johna Curtina – trzydziesty gabinet federalny Australii, urzędujący od 7 października 1941 do 21 września 1943. Był już trzecim gabinetem powołanym w trakcie tej samej kadencji Izby Reprezentantów, zapoczątkowanej przez wybory we wrześniu 1940. Miał charakter jednopartyjny, tworzyła go Australijska Partia Pracy (ALP), dla której był to pierwszy powrót do władzy od czasu upadku gabinetu Jamesa Scullina.
Okoliczności powstania.
Gabinet powstał po tym, jak dwaj posłowie niezależni, wspierający wcześniej mniejszościowe, koalicyjne gabinety tworzone przez Partię Zjednoczonej Australii i Partię Wiejską (były to trzeci gabinet Roberta Menziesa oraz gabinet Arthura Faddena), postanowili przenieść swoje głosy na pozostającą w pierwszej części kadencji w opozycji ALP. W efekcie lider tego ugrupowania John Curtin otrzymał misję tworzenia rządu.
Okoliczności dymisji.
Gabinet zakończył działalność po wyborach z sierpnia 1943, które przyniosły ALP zdecydowane zwycięstwo, dzięki czemu w kolejnym miesiącu Curtin mógł powołać swój drugi gabinet.

</doc>
<doc id="2930349" url="https://pl.wikipedia.org/wiki?curid=2930349" title="Malesin (gromada)">
Malesin (gromada)

Malesin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Malesin z siedzibą GRN w Malesinie (obecnie w granicach Sochaczewa) utworzono – jako jedną z 8759 gromad na obszarze Polski – w powiecie sochaczewskim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Kornelin, Kozłów Biskupi, Malesin, Orłów i Rokotów() ze zniesionej gminy Kozłów Biskupi oraz wieś Janówek Duranowski z dotychczasowej gromady Janówek Duranowski ze zniesionej gminy Chodaków w tymże powiecie. Dla gromady ustalono 12 członków gromadzkiej rady narodowej.
1 stycznia 1959 do gromady Malesin przyłączono wieś Leonów z gromady Okopy w tymże powiecie.
31 grudnia 1959 z gromady Malesin wyłączono wieś Janówek Duranowski, włączając ją do gromady Jeżówka w tymże powiecie, po czym gromadę Malesin zniesiono a jej (pozostały) obszar włączono do gromady Zakrzew tamże.

</doc>
<doc id="2930350" url="https://pl.wikipedia.org/wiki?curid=2930350" title="Louis Hayward">
Louis Hayward

Louis Charles Hayward (ur. 19 marca 1909 w Johannesburgu, zm. 21 lutego 1985 w Palm Springs) - brytyjski aktor filmowy i telewizyjny.
Filmografia.
seriale
film

</doc>
<doc id="2930351" url="https://pl.wikipedia.org/wiki?curid=2930351" title="Richmond Park (Carmarthen)">
Richmond Park (Carmarthen)

Richmond Park – stadion piłkarski w Carmarthen w Walii, na którym swoje mecze rozgrywa zespół Carmarthen Town A.F.C.
19 lipca 2007 roku na Richmond Park odbył się pierwszy mecz w ramach europejskich pucharów; w I rundzie kwalifikacyjnej przeciwnikiem Carmarthen Town był norweski zespół SK Brann.

</doc>
<doc id="2930352" url="https://pl.wikipedia.org/wiki?curid=2930352" title="Secyminek (gromada)">
Secyminek (gromada)

Secyminek (od 31 XII 1959 "Secymin Polski") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Secyminek z siedzibą GRN w Secyminku utworzono – jako jedną z 8759 gromad na obszarze Polski – w powiecie sochaczewskim w woj. warszawskim, na mocy uchwały nr VI/10/4/54 WRN w Warszawie z dnia 5 października 1954. W skład jednostki weszły obszary dotychczasowych gromad Piaski Duchowne i Piaski Królewskie ze zniesionej gminy Tułowice w powiecie sochaczewskim oraz obszary dotychczasowych gromad Krubiczew, Nowiny, Ośniki, Polesie Nowe, Polesie Stare, Secyminek, Secymin Nowy() i Secymin Polski ze zniesionej gminy Leoncin w powiecie nowodworskim w tymże województwie. Dla gromady ustalono 13 członków gromadzkiej rady narodowej.
31 grudnia 1959 gromadę Secyminek zniesiono przenosząc siedzibę GRN z Secyminka do Secymina Polskiego i zmieniając nazwę jednostki na "gromada Secymin Polski".

</doc>
<doc id="2930354" url="https://pl.wikipedia.org/wiki?curid=2930354" title="Źmicier Wajciuszkiewicz">
Źmicier Wajciuszkiewicz



</doc>
<doc id="2930358" url="https://pl.wikipedia.org/wiki?curid=2930358" title="Kampinos (gromada)">
Kampinos (gromada)

Kampinos – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kampinos z siedzibą GRN w Kampinosie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Granica, Józefów, Komorów, Koszówka, Kampinos, Kampinos "A" i Wiejca ze zniesionej gminy Kampinos w tymże powiecie.
1 stycznia 1955 gromadę włączono do powiatu sochaczewskiego w tymże województwie, gdzie ustalono dla niej 19 członków gromadzkiej rady narodowej.
31 grudnia 1959 do gromady Kampinos przyłączono obszary zniesionych gromad: Zawady (bez wsi Gnatowice Nowe i Paski) i Krubice (bez wsi Izbiska, Lisica, Maszna, Pawłowice, Stelmachowo i Trzciniec) w tymże powiecie, a także wieś Bieliny ze znoszonej gromady Bromierzyk w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie sochaczewskim reaktywowano gminę Kampinos (gmina Kampinos należała do 1952 roku do powiatu sochaczewskiego, a w latach 1952–54 do nowodworskiego).

</doc>
<doc id="2930359" url="https://pl.wikipedia.org/wiki?curid=2930359" title="Pasi Roukainen">
Pasi Roukainen



</doc>
<doc id="2930361" url="https://pl.wikipedia.org/wiki?curid=2930361" title="Eptatretus fritzi">
Eptatretus fritzi

Eptatretus fritzi – gatunek bezżuchwowcca z rodziny śluzicowatych (Myxinidae).
Zasięg występowania.
Zachodni Pacyfik, okolice wyspy Guadelupe w Meksyku.
Cechy morfologiczne.
Osiąga maksymalnie 59,2 cm długości. 
Biologia i ekologia.
Występuje na głębokości 18–2743 m.

</doc>
<doc id="2930362" url="https://pl.wikipedia.org/wiki?curid=2930362" title="Rudowłosa (film)">
Rudowłosa (film)

Rudowłosa (ang. "The Strawberry Blonde") – amerykański film z 1941 roku w reżyserii Raoula Walsha.

</doc>
<doc id="2930363" url="https://pl.wikipedia.org/wiki?curid=2930363" title="Port lotniczy Long Lellang">
Port lotniczy Long Lellang

Port lotniczy Long Lellang (IATA: LBP, ICAO: WBGF) – port lotniczy położony w Long Lellang, w stanie Sarawak, w Malezji.

</doc>
<doc id="2930366" url="https://pl.wikipedia.org/wiki?curid=2930366" title="Igrzyska Południowego Pacyfiku 1987">
Igrzyska Południowego Pacyfiku 1987

Igrzyska Południowego Pacyfiku 1987 (ang. "South Pacific Games 1987") – ósma edycja Igrzysk Południowego Pacyfiku, która odbyła się w dniach 8-20 grudnia 1987 roku w stolicy Nowej Kaledonii, Numei. W tabeli medalowej zwyciężyli gospodarze, dla których było to siódme z rzędu zwycięstwo w tabeli medalowej igrzysk.

</doc>
<doc id="2930367" url="https://pl.wikipedia.org/wiki?curid=2930367" title="Port lotniczy Long Seridan">
Port lotniczy Long Seridan

Port lotniczy Long Seridan (IATA: ODN, ICAO: WBGI) – port lotniczy położony w Long Seridan, w stanie Sarawak, w Malezji.

</doc>
<doc id="2930369" url="https://pl.wikipedia.org/wiki?curid=2930369" title="Lądowisko Tarnów-Szpital">
Lądowisko Tarnów-Szpital

Lądowisko Tarnów-Szpital – lądowisko sanitarne w Tarnowie, w województwie małopolskim, położone przy ul. Lwowskiej 178 A. Przeznaczone jest do wykonywania startów i lądowań śmigłowców sanitarnych i ratowniczych o dopuszczalnej masie startowej do 5700 kg w dzień i w nocy.
Zarządzającym lądowiskiem jest Szpital Wojewódzki im. Świętego Łukasza w Tarnowie. W 1994 roku zostało wpisane do ewidencji lądowisk Urzędu Lotnictwa Cywilnego pod numerem 27
W 2011 roku lądowisko zostało zmodernizowane.

</doc>
<doc id="2930370" url="https://pl.wikipedia.org/wiki?curid=2930370" title="Sunny (film 1941)">
Sunny (film 1941)

Sunny – amerykański film z 1941 roku w reżyserii Herberta Wilcoxa.
Opis filmu.
Piękna Sunny O’Sullivan (Anna Neagle), występująca w cyrku zakochuje się w synu bogatego dealera samochodowego, wbrew opinii jej rodziny. Film bogaty w pełne werwy numery taneczne z Rayem Bolgerem.

</doc>
<doc id="2930372" url="https://pl.wikipedia.org/wiki?curid=2930372" title="Sóstói Stadion">
Sóstói Stadion

Sóstói Stadion – nieistniejący już wielofunkcyjny stadion sportowy znajdujący się w Székesfehérvárze na Węgrzech, na którym swoje mecze rozgrywała piłkarska drużyna Videoton FC. W latach 2016–2018 w jego miejscu wybudowano nowy stadion piłkarski (MOL Aréna Sóstó).
Historia.
Pierwszym stadionem Vadásztölténygyári SK był stadion przy Berenyi utca, zbudowany w latach 1941–1943. Po II wojnie światowej klub rozgrywał na nim swoje mecze do 1967 roku.
Na nowy stadion zespół przenosił się trzy razy. Po raz pierwszy pod nazwą FDSE grał na nim w latach 1948–1950, po raz drugi w latach 1959–1962, gdy VT Vasas stał się właścicielem gruntów, a po raz trzeci od roku 1967. W latach 1963–1967 odbudowano stadion, a pierwszy mecz na nowym obiekcie odbył się 30 września 1967 roku, gdy VT Vasas przegrał 2:3 z Rot-Weiß Erfurt. Pierwszą bramkę na tym stadionie strzelił z rzutu wolnego Ferenc Bognár.
W latach 70. zmodernizowano stadion: w 1975 roku zwiększono liczbę miejsc stojących, a w roku 1978 zainstalowano sztuczne oświetlenie. Ostatnia poważna modernizacja obiektu w epoce socjalizmu miała miejsce w 1982 roku.
W sezonie 1984/1985 Videoton dotarł do finału Pucharu UEFA. Pierwsze spotkanie finałowego dwumeczu rozegrano 8 maja 1985 roku na Sóstói Stadion przy udziale 40 000 widzów. Gospodarze ulegli jednak Realowi Madryt 0:3. W rewanżu 22 maja na Estadio Santiago Bernabéu Węgrzy wygrali 1:0, ale Puchar zdobyli piłkarze z Madrytu.
W 2002 roku zburzono trybunę główną, a nową zbudowano w 2004 roku. Dokonano także innych modernizacji. W 2010 roku zwiększono liczbę miejsc na stadionie.
Ostatni mecz na stadionie odbył się w grudniu 2015 roku. Następnie miała rozpocząć się modernizacja obiektu, ale ostatecznie zdecydowano się na rozbiórkę i budowę w jego miejscu od podstaw zupełnie nowej areny. Videoton tymczasowo przeniósł się na Pancho Arénę w Felcsúcie. Nowy stadion otwarto 21 listopada 2018 roku.
W okresie użytkowania stadionu Videoton FC dwukrotnie (w latach 2011 i 2015) zdobywał tytuł mistrza kraju. W 2006 roku klub wygrał również Puchar Węgier, w latach 2008, 2009 i 2012 Puchar Ligi, a w latach 2011 i 2012 Superpuchar.
W latach 1974–2010 na stadionie sześć spotkań rozegrała piłkarska reprezentacja Węgier. Na obiekcie rozgrywano też m.in. finały piłkarskiego Pucharu Węgier (w latach 1984, 1987 i 2005).

</doc>
<doc id="2930373" url="https://pl.wikipedia.org/wiki?curid=2930373" title="Stadion Sóstói">
Stadion Sóstói



</doc>
<doc id="2930380" url="https://pl.wikipedia.org/wiki?curid=2930380" title="Juukou B-Fighter">
Juukou B-Fighter



</doc>
<doc id="2930386" url="https://pl.wikipedia.org/wiki?curid=2930386" title="Beah Richards">
Beah Richards

Beah Richards (ur. 12 lipca 1920, zm. 14 września 2000) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Została dwukrotnie uhonorowana nagrodą Emmy. Została nominowana do Oscara i nagrody Złotego Globu.

</doc>
<doc id="2930392" url="https://pl.wikipedia.org/wiki?curid=2930392" title="Révész Géza utcai Stadion">
Révész Géza utcai Stadion

Révész Géza utcai Stadion – stadion piłkarski znajdujący się w Siófoku na Węgrzech. Mecze rozgrywa na nim drużyna BFC Siófok. Stadion został wybudowany w 1961 roku. W 1988 roku na stadionie zainaugurowano sztuczne oświetlenie. Obiekt ma 6500 miejsc, z czego dwa tysiące to miejsca siedzące.
W latach 1995–1997 na stadionie rozegrano trzy mecze reprezentacji Węgier.

</doc>
<doc id="2930394" url="https://pl.wikipedia.org/wiki?curid=2930394" title="Wilhelm Smoluchowski">
Wilhelm Smoluchowski

Wilhelm Smoluchowski, także Bob Smoluchowski (ur. 22 kwietnia 1900 w Peczeniżynie, zm. 13 lipca 1974 w Warszawie) – polski taternik, alpinista, narciarz, działacz sportowy, elektrotechnik.
Życiorys.
Był synem Tadeusza Smoluchowskiego i bratankiem fizyka Mariana Smoluchowskiego. Zawodowo zajmował się przemysłem elektrotechnicznym, w 1929 roku ukończył studia na Politechnice Warszawskiej jako magister inżynier elektryk. W latach 1955–1967 pełnił funkcję dyrektora Zakładu Doświadczalnego Instytutu Elektrotechniki. Współredagował czasopismo „Wiadomości Elektrotechniczne”, był też działaczem Stowarzyszenia Elektryków Polskich.
W latach 1918–1921 był żołnierzem Wojska Polskiego. Należał do Kompanii Wysokogórskiej (1919–1920) i w czasie przygotowań do plebiscytu na Śląsku Cieszyńskim, Spiszu i Orawie był wraz z Janem Gwalbertem Henrykiem Pawlikowskim jej przedstawicielem przy dowódcy francuskiego oddziału wojskowego na Spiszu.
Podobnie jak ojciec i stryj zajmował się taternictwem. Już w wieku 6 lat był w kwietniu na Kopie Magury wraz z rodzicami i siostrą Heleną. Od 1913 aż do 1966 roku wspinał się w Tatrach, przy czym najbardziej obfity okres przypadł na lata 1919–1928. Jako 14-latek miał już na koncie wejście na Mnicha z ojcem i stryjem oraz kilka trzytysięczników w Alpach. Od 1907 roku jeździł też na nartach – początkowo w Karpatach Wschodnich, później też w Beskidach Zachodnich. W Tatrach uprawiał narciarstwo wysokogórskie w latach 1920–1969. Chodził też po Alpach – z rodzicami już w wieku 6 i 9 lat, a już jako 10-latek na drogi wspinaczkowe i lodowcowe. W późniejszym okresie wspinał się w Alpach Wschodnich i Zachodnich, także w Alpach Julijskich. Podróżował też po górach Słowacji, Szwecji, Bułgarii i Krymu.
Od listopada 1927 roku pełnił funkcję pierwszego przewodniczącego Sekcji Taternickiej AZS w Warszawie. Należał też do głównych działaczy w początkach działalności Polskiego Związku Narciarskiego.
W 1930 odznaczony Srebrnym Krzyżem Zasługi.
Zmarł 13 lipca 1974 roku w Warszawie. Spoczął na cmentarzu Powązkowskim w Warszawie (kwatera 23-4-12).

</doc>
<doc id="2930395" url="https://pl.wikipedia.org/wiki?curid=2930395" title="Révész Géza utcai stadion">
Révész Géza utcai stadion



</doc>
<doc id="2930397" url="https://pl.wikipedia.org/wiki?curid=2930397" title="Stanisław Jamrozek">
Stanisław Jamrozek

 Stanisław Jamrozek (ur. 5 maja 1960 w Rzeszowie) – polski duchowny rzymskokatolicki, doktor nauk teologicznych, biskup pomocniczy przemyski od 2013.
Życiorys.
Urodził się 5 maja 1960 w Rzeszowie, a dorastał w Malawie. Ukończył Technikum Budowlane w Rzeszowie i w 1980 złożył egzamin dojrzałości. Następnie przez trzy lata pracował w wyuczonym zawodzie, jednocześnie będąc piłkarzem Waltera i Zelmeru Rzeszów oraz Strumyku Malawa. W latach 1983–1989 odbył studia w Wyższym Seminarium Duchownym w Przemyślu. 13 stycznia 1989 otrzymał święcenia diakonatu, a 14 czerwca 1989 został wyświęcony na prezbitera przez biskupa diecezjalnego przemyskiego Ignacego Tokarczuka. W latach 1992–1994 kontynuował studia w zakresie teologii duchowości na Katolickim Uniwersytecie Lubelskim, kończąc je ze stopniem licencjata. W latach 1996–2000 odbył studia na Papieskim Uniwersytecie Świętego Tomasza z Akwinu w Rzymie, które uwieńczył doktoratem z nauk teologicznych na podstawie dysertacji "Pokora i jej znaczenie w życiu chrześcijańskim. Studium ascetyczno-duchowe na podstawie pism Sł. B. ks. Jana Balickiego".
W latach 1989–1992 był wikariuszem w parafii św. Stanisława Biskupa w Rymanowie-Zdroju. W latach 1994–1996 pracował jako sekretarz arcybiskupa Józefa Michalika. W latach 2000–2001 był rekolekcjonistą w Ośrodku Formacji i Kultury Chrześcijańskiej w Jarosławiu. Pełnił funkcję opiekuna rodzin dotkniętych problemem alkoholowym skupionych we wspólnocie Hufiec Maryi. Był postulatorem w procesie beatyfikacyjnym męczenników II wojny światowej z archidiecezji przemyskiej: rodziny Józefa Ulmy, Julii Buniowskiej oraz księży Jana Siuzdaka i Marcina Tomaki. W 2009 został kanonikiem gremialnym Przemyskiej Kapituły Metropolitalnej.
W 2001 został ojcem duchownym w Wyższym Seminarium Duchownym w Przemyślu. W przemyskim seminarium prowadził wykłady z teologii duchowości, hagiografii oraz zajęcia z języka włoskiego.
20 kwietnia 2013 papież Franciszek mianował go biskupem pomocniczym archidiecezji przemyskiej i biskupem tytularnym Chełma. Święcenia biskupie otrzymał 20 maja 2013 w archikatedrze przemyskiej. Udzielił mu ich Józef Michalik, arcybiskup metropolita przemyski, w asyście arcybiskupa Celestina Migliorego, nuncjusza apostolskiego w Polsce, i Adama Szala, biskupa pomocniczego przemyskiego. Jako dewizę biskupią przyjął słowa „"Veritatis Evangelio servire"” ("Służyć Ewangelii Prawdy").
W strukturach Konferencji Episkopatu Polski został w 2017 delegatem ds. Ruchów, Grup, Wspólnot i Stowarzyszeń Intronizacji Jezusa Chrystusa.
W 2017 został kapelanem Zakonu Rycerzy i Szpitalników św. Łazarza z Jerozolimy i objął funkcję protektora duchowego komandorii podkarpackiej.
W 2020 asystował w sakrze Krzysztofa Chudzia, biskupa pomocniczego przemyskiego.

</doc>
<doc id="2930398" url="https://pl.wikipedia.org/wiki?curid=2930398" title="Bob Smoluchowski">
Bob Smoluchowski



</doc>
<doc id="2930400" url="https://pl.wikipedia.org/wiki?curid=2930400" title="Mauro Santambrogio">
Mauro Santambrogio

Mauro Santambrogio (ur. 7 października 1984 w Erba) – włoski kolarz szosowy.
Zwycięzca 14. etapu Giro d'Italia w 2013 roku. Po zakończeniu włoskiego touru, w którym Santambrogio zajął 9. miejsce UCI poinformował o pozytywnym wyniku kontroli antydopingowej pobranej po 1. etapie próbki. W jego organizmie wykryto EPO. Włoch, podobnie jak inny jego rodak zamieszany w doping Danilo Di Luca stracił miejsce w drużynie UCI Professional Continental Teams Vini Fantini-Selle Italia.

</doc>
<doc id="2930403" url="https://pl.wikipedia.org/wiki?curid=2930403" title="Stadion aan de Broodstraat">
Stadion aan de Broodstraat

Stadion aan de Broodstraat – nieistniejący już stadion w Antwerpii, w Belgii, na którym swoje mecze w latach 1908–1923 rozgrywali piłkarze klubu Royal Antwerp FC. Obiekt gościł także spotkania piłkarskie podczas Igrzysk Olimpijskich 1920.
Do czasu powstania nowego obiektu przy Broodstraat piłkarze Royal Antwerp FC musieli swoje spotkania rozgrywać na wynajmowanych boiskach (ostatnim przed przeprowadzką był obiekt przy Kruisstraat użytkowany w latach 1903–1908). Stadion przy Broodstraat był pierwszym, którego właścicielem był klub. Teren pod nowy obiekt przy Broodstraat (obecnie okolice Jan Denucéstraat) wykupiono w 1908 roku i jeszcze tego samego roku zorganizowano na nim pierwszy mecz. Na otwarcie 27 września 1908 roku gospodarze przegrali w meczu sparingowym ze Spartą Rotterdam 0:1. W latach 1909–1910 rozbudowano obiekt, m.in. powstała wówczas trybuna główna na 350 widzów (dalsze 5000 osób mecze obserwować mogło na miejscach stojących wokół całego stadionu). W 1920 roku stadion był jedną z aren turnieju piłkarskiego na Igrzyskach Olimpijskich 1920 (rozegrano na nim cztery spotkania turnieju). Ponadto na obiekcie dwa spotkania towarzyskie rozegrała piłkarska reprezentacja Belgii: 20 lutego 1912 roku pokonała Szwajcarię 9:2, a 23 listopada 1913 roku wygrała z Niemcami 6:2. Po I wojnie światowej rosnące zainteresowanie meczami Royal Antwerp FC skłoniło klub do budowy nowego obiektu, Bosuilstadion, który został otwarty 1 listopada 1923 roku. Po stadionie przy Broodstraat nie pozostał natomiast do dziś już żaden ślad.

</doc>
<doc id="2930405" url="https://pl.wikipedia.org/wiki?curid=2930405" title="Columbit">
Columbit



</doc>
<doc id="2930407" url="https://pl.wikipedia.org/wiki?curid=2930407" title="Opel Arena (stadion)">
Opel Arena (stadion)

Opel Arena – stadion piłkarski mieszczący się w niemieckiej Moguncji. Otwarty w roku 2011, używany głównie przez drużynę piłkarską 1. FSV Mainz 05. Pojemność stadionu wynosi 34,034, z czego 19,700 to miejsca siedzące. Zastąpił dawny Stadion am Bruchweg. Do 2016 roku jego nazwa brzmiała Coface Arena, jednak po podpisaniu nowej umowy sponsorskiej stadion przyjął obecną nazwę.
Nowy stadion powstał dosłownie w szczerym polu, bo była to najbliższa starego Bruschwegstadion działka, na której zmieściłaby się tak duża inwestycja. Obiekt miał być bardzo tani, bo jego koszty anonsowano na ok. 40 mln €. Ostatecznie wzrosły o 50%. Przypomina swoją stylistyką typowe brytyjskie obiekty.
Obiekt posiada cztery niezależne trybuny, które połączone są jedynie przeszkleniami dachu i fasad, a także promenadą wokół widowni. Jednopoziomowe sektory mieszczą ponad 34 tys. widzów, w tym aż 14 tys. kibiców stojących. Nie brakuje też miejsc dla klientów biznesowych. Na trybunie głównej jest ich 2,1 tys., a do tego 650 w lożach, których w razie potrzeb można dołożyć.
Pod względem estetycznym najważniejszymi elementami obiektu są masywne, czerwone „ramy”, w których zamknięto każdą z trybun od zewnątrz. Nocą właśnie te elementy są podświetlane.
Liga Total! 2011.
Na otwarcie nowego stadionu, obiekt dostał prawo do organizacji Liga Total!-Cup 2011. Jest to coroczny, towarzyski turniej piłkarski, w którym uczestniczą najlepsze drużyny mijającego sezonu. W turnieju oprócz gospodarzy uczestniczyli: Bayern Monachium, Borussia Dortmund i Hamburger SV. Turniej wygrała Borussia, Mainz zajęło ostatnie miejsce po przegranej w meczu o trzecie miejsce z Bayernem.

</doc>
<doc id="2930410" url="https://pl.wikipedia.org/wiki?curid=2930410" title="Księga dżungli (film 1942)">
Księga dżungli (film 1942)

Księga dżungli (ang. "Jungle Book") – amerykański film fabularny z 1942 roku w reżyserii Zoltana Kordy.

</doc>
<doc id="2930412" url="https://pl.wikipedia.org/wiki?curid=2930412" title="Stadion Broodstraat">
Stadion Broodstraat



</doc>
<doc id="2930414" url="https://pl.wikipedia.org/wiki?curid=2930414" title="Coface-Arena">
Coface-Arena



</doc>
<doc id="2930419" url="https://pl.wikipedia.org/wiki?curid=2930419" title="Katastrofa lotu United Airlines 173">
Katastrofa lotu United Airlines 173

Katastrofa lotu United Airlines 173 – katastrofa lotnicza, która wydarzyła się 28 grudnia 1978 roku. Douglas DC-8 (nr rej. N8082U) linii lotniczych United Airlines (lot nr 173), lecący z Nowego Jorku do Portland z międzylądowaniem w Denver rozbił się na przedmieściach Portland. W katastrofie zginęło 10 osób ze 189 znajdujących się na pokładzie.
Przebieg lotu.
Samolot i załoga.
Maszyna wystartowała z Denver do Portland o godzinie 14:47 czasu Zachodniego Wybrzeża (lokalny czas lotniska docelowego). Czterosilnikowym Douglasem DC-8-61 dowodził doświadczony 51-letni kapitan Malburn McBroom, weteran II wojny światowej, drugim pilotem był Roderick Beebe, a mechanikiem pokładowym Forest Mendelhall. Na pokładzie było 181 pasażerów i 8 członków załogi. W momencie startu z Denver w zbiornikach samolotu znajdowało się ok. 46700 funtów (21180 kg) paliwa; ilość potrzebną na dolot do Portland załoga oszacowała na 31000 funtów (14060 kg).
Katastrofa.
Tuż po 17:00 maszyna podchodziła do lądowania w Portland; planowe lądowanie miało nastąpić o 17:13. O godzinie 17:10 w trakcie końcowego podejścia piloci wypuścili podwozie. W tym momencie rozległ się stłumiony huk, któremu towarzyszył nagły wstrząs struktury płatowca, wymagający od pilotującego maszynę McBrooma korekty kursu samolotu. Kapitan dostrzegł, że kontrolka zablokowania prawego podwozia głównego zachowuje się niewłaściwie: powinna sygnalizować albo brak wysunięcia podwozia (czerwone światło), albo prawidłowe wysunięcie i zablokowanie (światło zielone), tymczasem kontrolka zaczęła pulsować. Piloci postanowili przerwać lądowanie i sprawdzić stan podwozia. Po zgłoszeniu sytuacji awaryjnej, kontrolerzy polecili wzbić się na 5000 stóp i utrzymywać wysokość krążąc nad przedmieściami Portland na południowy wschód od lotniska do czasu rozwiązania problemu. 
Mechanik pokładowy udał się do części pasażerskiej i sprawdził wysunięcie podwozia wizualnie (na górnej powierzchni skrzydeł DC-8 znajdują się niewielkie, widoczne z wnętrza maszyny bolce, wysuwające się nieznacznie ponad powierzchnię skrzydła, gdy podwozie jest opuszczone). Widząc w świetle latarki wysunięty bolec na prawym skrzydle, mechanik zgłosił kapitanowi, że podwozie jest opuszczone. Jednak McBroom dalej był zaniepokojony: podwozie było opuszczone, ale nie wiedział czy było prawidłowo zablokowane i martwił się, że podczas przyziemienia prawe podwozie główne może się złożyć, doprowadzając do rozbicia samolotu. Podczas gdy samolot krążył nad Portland, kapitan skupił się na ustalaniu stanu podwozia, dyskutował również z załogą, przełożoną personelu pokładowego i kontrolą lotów nad przeprowadzeniem lądowania awaryjnego i ewakuacji po lądowaniu. Załoga połączyła się również radiowo z personelem naziemnym United Airlines, dyskutując o różnych sposobach na zweryfikowanie stanu podwozia. Kapitan oszacował, że lądowanie awaryjne nastąpi mniej więcej o 18:05.
O godzinie 18:06 mechanik pokładowy poinformował McBrooma, że zaraz zgaśnie silnik nr 4 (prawy zewnętrzny); samolot wychodził wtedy z ostatniego okrążenia nad Portland i kierował się w stronę lotniska. Zdziwiony kapitan zapytał: "Dlaczego?" Pierwszy oficer odpowiedział zwięźle: "Paliwo." Samolot znajdował się w tym czasie 19 mil morskich (ok. 35 km) od progu pasa startowego.
Zaskoczony krytycznym poziomem paliwa, McBroom skierował maszynę na lotnisko. Mimo wysiłków mechanika pokładowego o godzinie 18:08 zgasł też silnik nr 3 (prawy wewnętrzny). O 18:13 posłuszeństwa odmówiły silniki 1 i 2; samolot zaczął opadać lotem szybowym na gęsto zaludnione przedmieścia Portland. Kapitan od razu zdał sobie sprawę, że maszyna nie dotrze na lotnisko i zaczął poszukiwać miejsca, gdzie mógłby awaryjnie posadzić DC-8. Wybrał nieoświetlony, niezamieszkały fragment terenu, starając się uniknąć za wszelką cenę lądowania awaryjnego wśród domów i bloków mieszkalnych (samolot przemknął o zaledwie kilka metrów ponad jednym z takich bloków). Niestety ów fragment okazał się niewielkim, gęsto zadrzewionym laskiem. McBroom walczył desperacko do samego końca, próbując nawigować samolotem między drzewami, jednak ostatecznie DC-8 uderzył w jedno z drzew. Wbiło się ono w kadłub tuż za fotelem pierwszego oficera i przedarło się przez znaczną długość kadłuba, zabijając mechanika pokładowego, przełożoną personelu pokładowego i ośmiu pasażerów, siedzących po prawej stronie z przodu maszyny; 24 osoby, głównie pasażerowie znajdujący się w tej części samolotu, jak również kapitan i pierwszy oficer, zostały ranne. W zderzeniu z innymi drzewami kadłub i skrzydła samolotu zostały rozerwane na kilka części. Z uwagi na brak paliwa nie doszło do pożaru; wielu ocalałych pasażerów opuściło wrak maszyny o własnych siłach przez dziury w strukturze kadłuba.
Przyczyny.
Podczas badania szczątków rozbitej maszyny okazało się, że prawe podwozie główne było prawidłowo zablokowane; samolot mógł bezpiecznie wylądować. Mechanizm opuszczający podwozie był skorodowany i gdy pierwszy oficer opuścił podwozie przed lądowaniem, rozpadł się na kilka części z głośnym hukiem. Podwozie w samolocie jest zaprojektowane tak, że w przypadku awarii wysuwa się i zablokowuje grawitacyjnie; tak też stało się w tym przypadku, jednak opadające swobodnie podwozie zablokowało się z gwałtownym szarpnięciem, powodującym odczuwalny wstrząs całej maszyny. To gwałtowne szarpnięcie uszkodziło elektroniczny obwód sygnalizacyjny; wobec uszkodzenia obwodu, lampka kontrolna w kokpicie zaczęła pulsować. Nie mając pewności czy podwozie jest zablokowane, kapitan zdecydował się przerwać podejście i zbadać stan podwozia.
Decyzja o przerwaniu podejścia była słuszna, jednak później kapitan popełnił istotny błąd: zamiast rozdzielić odpowiednio obowiązki między personel w kokpicie, tak by jedna osoba śledziła wskazania aparatury pokładowej i odpowiednio kontrolowała lot samolotu, McBroom zaangażował całą załogę w poszukiwanie rozwiązania problemu z podwoziem. W efekcie załoga nie śledziła, jak szybko maszyna spala zapas paliwa.
W krytycznej sytuacji zorientował się Mendelhall; śledząc wskazania swoich przyrządów, zdał sobie sprawę, że paliwo osiąga krytycznie niski pułap. Próbował zwrócić uwagę kapitana, ten jednak był pochłonięty awaryjnym lądowaniem, ewakuacją pasażerów i ciągle próbował zweryfikować stan podwozia. W pewnym momencie również drugi pilot próbował zwrócić uwagę kapitana, również bez powodzenia. Pewną rolę odegrały też wskaźniki paliwa: mechanik pokładowy miał na swoim panelu dokładne wskaźniki dla każdego z silników (złota zasada głosi, że każda jednostka napędowa jest zasilana paliwem z innego źródła, jedynie w sytuacji krytycznej można tę zasadę złamać; każdy silnik DC-8 miał swój zbiornik paliwa), natomiast kapitan miał przed sobą wskaźnik podający łączną ilość paliwa we wszystkich zbiornikach, tzw. totalizer. Wskazania totalizera przedstawiane były w postaci tysięcy funtów paliwa; widząc na totalizerze wskazanie 001, McBroom sądził, że ma w zbiornikach "co najmniej" 1000 funtów paliwa (prawie pół tony), jednak Mendelhall widział na swoich wskaźnikach, że w istocie jest to "nie więcej niż" 1000 funtów – a więc zbyt mało, by bezpiecznie dotrzeć do lotniska. Kapitan mógł nie zdawać sobie sprawy z tej krytycznej różnicy, gdyż samolot przed lądowaniem zawsze miał w zbiornikach spory zapas paliwa (dodatkowo pojawia się tu kwestia czułości owych wskaźników; zwłaszcza przy bardzo małych ilościach paliwa podawały one czasem fałszywie zawyżone ilości). Tym niemniej poważnym błędem McBrooma było to, że dopuścił do sytuacji, w której samolot w czasie lotu miał w zbiornikach minimalną ilość paliwa.
Skutki.
W początkowych latach rozwoju lotnictwa cywilnego badania katastrof lotniczych skupiały się na awariach mechanicznych jako przyczynach katastrof; bardzo niewiele miejsca poświęcano badaniom wpływu czynnika ludzkiego na przebieg tychże. Nawet jeżeli do katastrofy doprowadził błąd pilota – praktycznie nie rozważano, dlaczego pilot popełnił ten błąd.
Przełomem w badaniach przyczyn katastrof lotniczych była katastrofa lotu Eastern Air Lines 401 29 grudnia 1972. W tym przypadku okazało się, że jedynym elementem mechanicznym, jaki zawiódł, była warta kilkadziesiąt centów żaróweczka; do katastrofy doprowadził błąd ludzki. Jednak komisja nie poprzestała na prostym stwierdzeniu o błędzie pilota: badacze postanowili ustalić, dlaczego do tego błędu doszło. Zaczęto studiować wpływ czynnika ludzkiego na bezpieczeństwo lotów pasażerskich.
Bardzo szybko okazało się, że potrzebne są daleko idące zmiany. Wielu kapitanów pracujących dla linii lotniczych było dawnymi pilotami wojskowymi; wnosili oni do swojej pracy wojskowe metody i przyzwyczajenia. W czasie lotu to oni autorytatywnie podejmowali wszystkie istotne decyzje, nie zważając na opinię innych członków załogi, a lot pasażerski traktowali jak kolejną wojskową misję, którą trzeba wykonać za wszelką cenę bez względu na okoliczności: wielokrotnie podejmowali np. próby lądowania w niesprzyjających warunkach atmosferycznych, co często kończyło się tragiczną kraksą. FAA postanowiła podjąć próbę wprowadzenia długofalowych zmian celem poprawy bezpieczeństwa.
Kolejną tragiczną datą w historii lotnictwa cywilnego, która jeszcze bardziej uwidoczniła potrzebę zmian, była niedziela, 27 marca 1977. Na Teneryfie doszło wtedy do kolizji dwóch jumbo-jetów; śmierć poniosły 583 osoby. Jak się okazało, kapitan jednego z samolotów podjął decyzję o starcie, choć mechanik pokładowy usiłował go ostrzec, że na pasie startowym może znajdować się inny samolot. Katastrofa lotu nr 173 miała w istocie identyczną przyczynę: drugi pilot i mechanik pokładowy zorientowali się w krytycznej sytuacji, ale z uwagi na brak odpowiedniej komunikacji między członkami załogi nie zdołali właściwie przekazać tej informacji kapitanowi (w obu przypadkach maszyny pilotowali bardzo doświadczeni i szanowani piloci, co sprawiło, że pozostali członkowie załogi starali się unikać zachowania, które mogłoby być odebrane jako nadszarpnięcie autorytetu doświadczonego pilota).
Po katastrofie lotu nr 173 linie United Airlines jako pierwsze wprowadziły do szkolenia program określany jako CRM (Cockpit/Crew Resource Management). Podczas szkolenia uczono pilotów, jak właściwie i efektywnie współpracować w czasie lotu, zwłaszcza podczas sytuacji awaryjnej; kapitan nadal pozostawał osobą odpowiedzialną za podjęcie kluczowych dla bezpieczeństwa lotu decyzji, ale pozostali członkowie załogi ściśle współpracowali z nim przez cały czas lotu, aktywnie przekazując istotne informacje bądź nawet, jeśli sytuacja tego wymaga, korygując i zmieniając decyzje kapitana. Wszystkie decyzje miały zapadać demokratycznie, a kapitan musiał brać pod uwagę wszelkie uwagi i poprawki zgłaszane przez pozostałych członków załogi; różnica wieku, doświadczenia czy stażu pracy nie miała znaczenia. Obecnie jedynie nieliczne linie na świecie nie przewidują w trakcie szkolenia pilotów treningu w zakresie CRM. 
Winą za katastrofę lotu 173 obarczono kapitana Malburna McBrooma; feralny lot okazał się być jego ostatnim. Po katastrofie zawieszono jego licencję pilota liniowego; pracował jeszcze jakiś czas w liniach United, szybko jednak porzucił pracę biurową i przeszedł na wcześniejszą emeryturę. Zmarł 9 października 2004.
Katastrofę lotu United 173 przedstawiono w jednym z odcinków serialu "Katastrofa w przestworzach" – "Feralne podwozie (Out Of Time)".

</doc>
<doc id="2930422" url="https://pl.wikipedia.org/wiki?curid=2930422" title="64 Pułk Szkolny Oficerskiej Szkoły Lotniczej im. J. Krasickiego">
64 Pułk Szkolny Oficerskiej Szkoły Lotniczej im. J. Krasickiego

64 Pułk Szkolny Oficerskiej Szkoły Lotniczej im. J. Krasickiego (64 ps OSL-4) – istniejący w latach 1958–1963 oddział Wojsk Lotniczych Sił Zbrojnych PRL.
Historia.
Formowanie, zmiany organizacyjne, tradycje.
64 Lotniczy Pułk Szkolny został sformowany na podstawie rozkazu Nr 02/Org. dowódcy Wojsk Lotniczych i Obrony Przeciwlotniczej Obszaru Kraju z 29 stycznia 1958 r. Za datę powstania jednostki przyjęto dzień 5 lutego 1958 roku, kiedy to został wydany rozkaz organizacyjny numer Pf 1. Dowódca pułku powołał wówczas komisję mieszkaniową i socjalno-bytową, wyznaczył kierowników grup szkolenia politycznego oraz ustalił godziny pracy w sztabie jednostki.
Pułk został zorganizowany na lotnisku w Przasnyszu według etatu Nr 20/454 o stanie 177 żołnierzy i 1 pracownika kontraktowego. Zgodnie z etatem w składzie pułku były dwie szkolne eskadry lotniczo-techniczne. Pierwsza powstała na bazie 9 epp OSL nr 5. Druga eskadra powstała na bazie przebazowanej na początku 1958 r. z Grójca 8 epp OSL nr 5 pod dowództwem kapitana pilota Zbigniewa Różewicza.
W kwietniu 1958 r. w pułku rozpoczęło się praktyczne szkolenie podchorążych OSL-5 z Radomia. Pułk był zabezpieczony na lotnisku przez 35 Batalion Obsługi Lotniska (JW 2046). Organizacja batalionu: "dowództwo, sztab, kompania ochrony lotniska, UL, straż pożarna". Pod względem materiałowo-technicznym pułk zabezpieczał w latach 1958 do 1961 70 Batalion Lotniczo-Techniczny Oficerskiej Szkoły Lotniczej im. F. Żwirki i S. Wigury (JW 3521). Powstał według etatu 20/458 z dnia 31.12.1957 roku, liczył 262 żołnierzy. Organizacja batalionu: "dowództwo, sztab, kompania łączności, kompania wartownicza, kompania samochodowa, wydział zaopatrzenia technicznego, kwatermistrzostwo, sekcja finansowa, izba chorych." Na rzecz pułku prace remontowo-naprawcze sprzętu lotniczego wykonywał 54 Polowy Warsztat Lotniczy w Radomiu o stanie 53 żołnierzy, podległy pod OSL-5 z Radomia. W planach DWL i OPL OK w 64 lps na początku 1958 r. miały być eksploatowane nowe samoloty tłokowe TS-8 Bies. Ostatecznie do eksploatacji weszły w II kwartale 1959 r. Do bieżącej działalności szkoleniowej z podchorążymi i podnoszenia kwalifikacji w pilotażu indywidualnym, w lotach instruktorskich oraz w lotach na szkolenie taktyczno-bojowe były w pułku użytkowane samoloty Junak-3 oraz Jak-11. W początkowym okresie funkcjonowania nowego systemu szkolenia odczuwano brak sprzętu lotniczego. W szkole radomskiej brakowało 100 samolotów odrzutowych i 10 tłokowych, w szkole dęblińskiej brakowało 70 samolotów odrzutowych i 40 tłokowych. Do chwili rozpoczęcia szkolenia na TS-8 Bies w pułku użytkowano samoloty Jak-11 i Junak-3. W powstałym pułku były dwie eskadry szkolne lotniczo-techniczne z 6 kluczami. Podchorążowie w początkowym okresie byli szkoleni na samolotach Jak-11 i Junak-3. Dopiero od 1959 r. byli szkoleni na nowym samolocie szkolno-treningowym TS-8 Bies, który był przeznaczony do lotów szkolno-treningowych oraz dawał pilotowi możliwość wykonywania lotów pozorujących moment wprowadzenia i wyprowadzenia samolotu z korkociągu. Wprowadzenie tego samolotu do szkolenia w 1959 r. spowodowało zakończenie w pułku eksploatacji samolotu Jak-11, a potem Junak-3. Pułk szkolił podchorążych OSL-5 z Radomia oraz oficerów słuchaczy OSL-4 z Dęblina i OSL-5 z Radomia przeszkalających się na pilotów.
1 czerwca 1960 r. 64 Lotniczy Pułk Szkolny został włączony w skład Oficerskiej Szkoły Lotniczej im. Jana Krasickiego w Dęblinie. Inne źródło podaje datę włączenia 1 lipca 1960 roku i zmienił nazwę na 64 Pułk Szkolny z Przasnysza Oficerskiej Szkoły Lotniczej im. Jana Krasickiego w Dęblinie. Pułk po zmianie podporządkowania szkolił podchorążych OSL-4 z Dęblina oraz oficerów słuchaczy OSL-4 z Dęblina i OSL-5 z Radomia na samolocie szkolno-treningowym TS-8 Bies. Pułk także szkolił uczniów z LPW -2 jako kandydatów do OSL.
27 listopada 1960 r. pułk otrzymał sztandar, ufundowany przez społeczeństwo Powiatu Przasnysz, który w imieniu ministra Obrony Narodowej wręczył dowódcy jednostki gen. bryg. Władysław Szczepucha. Po rozformowaniu pułku w grudniu 1963 sztandar przekazano do Inspektoratu Lotnictwa, a 19 lipca 1966 do Muzeum Wojska Polskiego.
W 1961 r. zreorganizowano pułk. Nowy etat nr 20/506, przewidywał 568 żołnierzy i 1 pracownika cywilnego (według drugiego źródła nowy etat nr 20/506, przewidywał 563 żołnierzy i 17 pracowników cywilnych). 
Pułk w wyniku reorganizacji dysponował dwiema eskadrami szkolnymi w strukturze dywizjonu lotniczego, dwiema eskadrami technicznymi w strukturze dywizjonu technicznego, batalionem zaopatrzenia, dywizjonem dowodzenia lotami.
Rozformowanie 64 pułku, 2 Ośrodek Rozpoznania Radioelektronicznego.
24 listopada 1963 r. na uroczystej zbiórce jednostki przekazano sztandar i kronikę do OSL im. Jana Krasickiego w Dęblinie, 16 grudnia 1963 pułk został rozformowany.
Od 1964 r. w Przasnyszu w obiektach zajmowanych dotychczas przez pułk został zakwaterowany 2 Ośrodek Rozpoznania Radioelektronicznego. W wyniku decyzji Ministra Obrony Narodowej dnia 1 stycznia 2003 powstał 2 Ośrodek Radioelektroniczny na bazie 2 Pułku Radioelektronicznego, który funkcjonuje do dnia dzisiejszego.
Struktura, skład dowództwa, dowódcy pułku.
Struktura pułku 1958.
Pułk składał się z komórek organizacyjnych:
Struktura pułku 1961.
Pułk po reorganizacji składał się z komórek organizacyjnych:
Dowództwo pułku 1958.
Pierwszy skład dowództwa:
Dowództwo pułku 1963.
Ostatni skład dowództwa:
Uzbrojenie, samoloty, wypadki, lotnisko.
Samoloty.
Samoloty:
Lotnisko.
Trawiaste położone 1 km na wschód od Przasnysza z pasem samolotowym na kierunku 115 / 295 o długości 800 m. Wysokość lotniska: 117 m AMSL. Powierzchnia ponad 300 ha. W okresie powojennym lotnisko było wykorzystywane przez jednostki lotnicze LWP. W latach od 1958 roku do 1963 stacjonował na lotnisku 64 Lotniczy Pułk Szkolny. W związku z rozformowaniem 64 lpsz w grudniu 1963 obiekty na lotnisku przejął 103 Pułk Lotniczy Nadwiślańskich Jednostek Wojskowych Ministerstwa Spraw Wewnętrznych (JW 1159) i stało się ono lotniskiem zapasowym.
Wydarzenia – uroczystości, awanse, zawody sportowe, szkolenie.
W połowie kwietnia 1958 r. przybyła do 64 Lotniczego Pułku Szkolnego im. Żwirki i Wigury z Przasnysza będącym w strukturze Radom grupa 30 podchorążych radomskiej OSL, którzy po egzaminach w szkole rozpoczęli w pułku szkolenie lotnicze – przejściowe na samolocie tłokowym z nalotem indywidualnym 70 godzin według programu radomskiej szkoły. Do szkolenia w pilotażu przybyło także 27 oficerów słuchaczy z OSL z Radomia i Dęblina celem szkolenia na pilotów. Zgodnie z planem szkolenia podchorąży dziennie nie mógł latać więcej niż 3 godziny na samolocie tłokowym Jak-11, Jak-18, Junak-3. Zostali skierowani podchorążowie do 1 szkolnej eskadry lotniczej, a oficerowie słuchacze do 2 szkolnej eskadry lotniczej. W dniu 4 maja 1958 r. odbyły się pierwsze loty podchorążych na lotnisku w Sierakowie. Kierownikiem lotów był dowódca 64 Lotniczego Pułku Szkolnego mjr. pil. Bolesław Andrychowski
W sierpniu 1958 r. został rozformowany 63 ps-b. Pułk bazował w Nowym Glinniku, gdzie dowódcą był mjr pil. Kazimierz Ciepiela. Został służbowo skierowany do Przasnysza i objął obowiązki dowódcy 64 Lotniczego Pułku Szkolnego. Natomiast mjr pil. Bolesław Andrychowski został zastępcą dowódcy ds. szkolenia lotniczego.
Z dniem 28 sierpnia 1958 r. za zezwoleniem Zarządu Wojsk Lotniczych zorganizowano Wieczorowe Liceum Ogólnokształcące, które otrzymało nr 114 z klasą X i XI.
Z końcem września 1958 r. kadra instruktorska 64 Lotniczego Pułku Szkolnego otrzymała zadanie z OSL-5 Radomia przyjęcia egzaminów końcowych od grupy podchorążych, którzy ukończyli cykl szkolenia trwający od wiosny, kurs przeszkolenia na samolotach Junak-3 i Jak-11. Na zakończenie praktycznego szkolenia w 64 Lotniczym Pułku Szkolnym podchorążowie zdawali egzamin końcowy z techniki pilotowania według 70-godzinnego programu szkolenia. Egzamin został przeprowadzony 29 i 30 września 1958 r. Na 30 zdało 21 podchorążych w tym 11 z oceną bardzo dobrą. 30 września 1958 roku wizytował w Przasnyszu 64 Lotniczy Pułk Szkolny w związku z egzaminami podchorążych Komendant OSL-5 im. Żwirki i Wigury z Radomia płk pil. Juliusz Szwarc.
12 października 1958 r. odbyła się uroczystość wojskowa z okazji Święta WP. Dowódca pułku wręczył wyróżnienia dla kadry pułku. Zostali wyróżnieni odznaczeniem Brązowym Medalem „Siły Zbrojne w Służbie Ojczyzny”: por. pil. Stanisław Boczar, por. pil. Henryk Pięta, por. pil. Tadeusz Wiącek, por. pil. Kazimierz Wnuk; Srebrnym Medalem „Siły Zbrojne w Służbie Ojczyzny”: kpt. inż. Stanisław Władysław Fechner. Na stopień kapitan pilota była mianowana por. pil. Zofia Andrychowska
W dniu 28 października 1958 r. na podstawie rozkazu MON zostało przedterminowo zwolnionych do rezerwy 39 żołnierzy.
W listopadzie 1958 r. kadra instruktorska odbyła szkolenie kondycyjne w Wojskowym Ośrodku Szkoleniowo Kondycyjnym w „Groniku” koło Zakopanego.
Pod koniec listopada rozpoczęto w OSL-5 w Radomiu, w tym w pułku w Przasnyszu, wprowadzanie zmian w umundurowaniu. W celu zaznaczenia polskich tradycji lotniczych w Wojskach Lotniczych i Obrony Przeciwlotniczej Obszaru Kraju wprowadzano mundury szyte ze stalowoszarej gabardyny. Nawiązywano tym mundurowaniem, barwą i krojem do wzoru z 1936 roku. Mundur był bez czarnych lampasów na mankietach kurtki i przy szwach bocznych u spodni oraz także bez czarnej wypustki przy denku czapki. Natomiast na prawym ramieniu były srebrzyste akselbanty oficerskie z pojedynczym warkoczem, zaś na lewym boku, przypięty pod kurtką, kordzik wzoru 1958. Przemundurowanie w pułku trwało od listopada 1958 do końca 1959 roku.
23 sierpnia 1959 roku odbyła się uroczystość wojskowa z okazji Święta Lotnictwa. Zbiórka uroczysta kadry pułku odbyła się na placu apelowym jednostki. Zaproszono miejscowe władze, szkolną młodzież, ORW. Okolicznościowe przemówienie wygłosił mjr pil. Kazimierz Ciepiela.
We wrześniu 1959 roku OSL-5 w Radomiu odwiedziła delegacja Armii Radzieckiej. Na czele tej delegacji stał Dowódca Lotnictwa Strategicznego ZSRR generał Iwan Turkiel. Goście zapoznali się z bazą dydaktyczną, osiągnięciami uczelni. Na koniec odbyło się spotkanie z kadrą OSL-5. W tym spotkaniu brał udział dowódca mjr pil. Kazimierz Ciepiela oraz jego zastępca mjr pil. Bolesław Andrychowski.
W dniu 11 października 1959 roku na zakończenie praktycznego szkolenia podchorążowie III roku zdawali egzamin końcowy z techniki pilotowania. Wykonali przelot po trasie Przasnysz – Radom, by nad lotniskiem OSL w Radomiu wykonać defiladę powietrzną na TS-8 Bies. Defilada powietrzna odbyła się 11 października 1959 r. W tym dniu odbyła się w OSL-5 w Radomiu wizyta Dowódcy Wojsk Lotniczych – gen. dyw. pil. Jan Freya-Bieleckiego oraz Dowódcy Lotnictwa Operacyjnego gen. bryg. pil. Jan Raczkowskiego w związku z przeglądem i oceną stanu wyszkolenia oficerów-słuchaczy oraz podchorążych radomskiej szkoły przeszkolonych w pułkach OSL-5 z Radomia. Z tej okazji odbyła się przed dowódcą WL defilada powietrzna nad radomskim lotniskiem. W defiladzie wzięło również udział 26 pilotów, którzy zaprezentowali pilotaż indywidualny i grupowy w układzie „romb” na samolotach odrzutowych typu Lim-1. Na koniec defilady lotniczej ppor. pil. inst. Andrzej Werenicz zademonstrował pilotaż indywidualny. W spotkaniu tym uczestniczył dowódca 64 Lotniczego Pułku Szkolnego im. Żwirki i Wigury z Przasnysza będący w strukturze OSL-5 w Radomiu mjr pil. Kazimierz Ciepiela oraz jego zastępca mjr pil. Bolesław Andrychowski.
W końcu grudnia 1959 roku podczas rocznej odprawy dowódca pułku mjr pil. Kazimierz Ciepiela wraz z podległym sztabem podsumował wyniki szkoleniowe podchorążych, słuchaczy oficerów, pilotów oraz w zakresie indywidualnego wyszkolenia instruktorów.
17 stycznia 1960 roku odbyła się na obiekcie 64 Lotniczego Pułku Szkolnego w Przasnyszu uroczystość z okazji wyzwolenia Warszawy.
Na początku 1960 roku oddano dla kadry budynek mieszkalny o numerze 41, a później budynek nr 42. Wiele zasług w tej materii miał dowódca pułku, a zarazem Garnizonu Przasnysz mjr pil. Kazimierz Ciepiela, jego zastępcy: mjr pil. Bolesław Andrychowski, mjr Mieczysław Wojsław z oficerami sekcji politycznej oraz kpt. Jan Dłuski, mjr Władysław Pacholak, mjr Adam Baca, kpt. Władysław Dygant.
W kwietniu 1960 rokuodbył się występ artystów Moskiewskiego Teatru Estrady w MDK, w którym uczestniczyli miejscowi mieszkańcy oraz kadra pułku wraz z rodzinami.
W maju 1960 roku ówczesny Minister Obrony Narodowej gen. broni Marian Spychalski wizytował radomską uczelnię. Ministrowi towarzyszyli Szef Sztabu Generalnego gen. broni Jerzy Bordziłowski, Dowódca Wojsk Lotniczych – gen. dyw. pil. Jan Frey-Bielecki oraz Dowódca Lotnictwa Operacyjnego gen. bryg. pil. Jan Raczkowski. Minister zwiedził wraz z towarzyszącymi mu oficerami, w tym z komendantem OSL-5 Radom płk pil. Zdzisławem Żarskim, budynek Wydziału Szkolenia, obiekty lotniskowe szkoły oraz szpital wojskowy. Podczas spotkania minister potwierdził wysoki poziom szkoleniowy radomskiej uczelni. W spotkaniu tym wziął udział dowódca 64 Lotniczego Pułku Szkolnego im. Żwirki i Wigury z Przasnysza mjr pil. Kazimierz Ciepiela.
1 lipca 1960 roku w związku ze zmianą podległości na 64 Pułk Szkolny Oficerskiej Szkoły Lotniczej im. J. Krasickiego odbyła się uroczystość na stadionie miejskim w Przasnyszu. Uroczystość odbyła się zgodnie z wojskowym ceremoniałem. Uroczystość zaszczycili władze miasta, zaproszeni goście oraz mieszkańcy miasta. Byli obecni komendanci OSL, z Radomia ppłk pil. Zdzisław Żarski oraz OSL z Dęblina ppłk pil. Eugeniusz Pniewski wraz z szefem sztabu ppłk pil. Leonardem Zabrodzkim. Dowódcą 64 Pułku Szkolnego Oficerskiej Szkoły Lotniczej im. J. Krasickiego z Dęblina został dotychczasowy dowódca mjr pil. Kazimierz Ciepiela.
22 lipca 1960 roku odbyła się uroczystość z okazji Święta Odrodzenia Polski. Uroczystą zbiórkę 64 Lotniczego Pułku Szkolnego zaplanowano na placu apelowym przed budynkiem nr 7 na terenie jednostki. Zaproszono miejscowe władze, młodzież szkolną, ORW. W tym dniu nastąpiło także zdanie obowiązków dowódcy przez mjr pil. Kazimierza Ciepieli i przyjęcia obowiązków dowódcy 64 Pułku Szkolnego Oficerskiej Szkoły Lotniczej im. J. Krasickiego w Przasnyszu przez mjr pil. Henryka Bolesława Andrychowskiego. Uroczystość odbyła się zgodnie z wojskowym ceremoniałem. Meldunek dla komendanta OSL Nr 4 z Dęblina ppłk pil. Eugeniusza Pniewskiego złożyli zdający i obejmujący dowódcy 64 Pułku Szkolnego Oficerskiej Szkoły Lotniczej im. J. Krasickiego z Przasnysza.
12 października 1960 roku odbyła się uroczystość wojskowa z okazji Święta Wojska Polskiego. Zbiórka pułku odbyła się na placu apelowym jednostki. Zaproszono miejscowe władze, szkolną młodzież, ORW. Na uroczystości byli: Przewodniczący WRN, Kurator Oświaty, Przewodniczący Powiatowej Rady Narodowej, Przewodniczący Miejskiej Rady Narodowej. Okolicznościowe przemówienie wygłosił mjr pil. Bolesław Andrychowski. Głos następnie zabrał przedstawiciel miasta Przasnysza Przewodniczący Miejskiej Rady Narodowej Mierzwiński. Dowódca pułku wręczył wyróżnienia dla kadry, awanse, dyplomy, nagrody. Mianowany do stopnia majora: szef sztabu pułku kpt. Władysław Pacholak; do stopnia kapitana pilota: por. pil. Stanisław Boczar; do stopnia kapitana: por. Zygmunt Przybylski, por. Kazimierz Kijas; do stopnia porucznika pilota: ppor. pil. Zenon Lepka, ppor. pil. Jerzy Michalak, ppor. pil. Zbigniew Such, ppor. pil. Kazimierz Sztorc. Do stopnia porucznika: ppor. Zdzisław Drozdowski; do stopnia starszego sierżanta: sierż. Stanisław Boczkowski, sierż. Edmund Krajnik, sierż. Józef Szczypiorski; do stopnia sierżanta: plut. Marian Jaśkiewicz, plut. Władysław Mróz, plut. Eugeniusz Nowakowski, plut. Zbigniew Szelkowski.
W lutym 1961 roku kadra instruktorka odbyła szkolenie w Wojskowym Ośrodku Szkoleniowo-Kondycyjnym w Groniku koło Zakopanego.
22 lipca 1961 roku odbyła się uroczystość z okazji Święta Odrodzenia Polski. Uroczystą zbiórkę zaplanowano na placu apelowym przed budynkiem nr 7 na terenie jednostki. Zaproszono miejscowe władze, młodzież szkolną, ORW. Okolicznościowe przemówienie wygłosił ppłk pil. Henryk Bolesław Andrychowski. Głos zabrał przedstawiciel miasta Przasnysz. Z okazji Święta Odrodzenia Polski były awanse, wyróżnienia dla kadry oraz pracowników cywilnych zatrudnionych w garnizonie.
23 sierpnia 1961 roku odbyła się uroczystość z okazji Święta Lotnictwa.
W sierpniu i we wrześniu 1961 roku kadra instruktorska odbyła letnie szkolenie kondycyjne w Wojskowym Ośrodku Szkoleniowo-Kondycyjnym w Mrągowie.
12 października 1961 roku odbyła się uroczystość wojskowa z okazji święta Ludowego Wojska Polskiego. Zbiórka pułku odbyła się na placu apelowym jednostki. Zaproszono miejscowe władze, szkolną młodzież, ORW. Na uroczystości byli obecni: Przewodniczący WRN, Przewodniczący Powiatowej Rady Narodowej, Przewodniczący Miejskiej Rady Narodowej. Okolicznościowe przemówienie wygłosił ppłk pil. Bolesław Andrychowski. Głos następnie zabrał przedstawiciel miasta Przasnysza Przewodniczący Miejskiej Rady Narodowej Mierzwiński. Dowódca pułku wręczył wyróżnienia dla kadry, awanse, dyplomy, nagrody. Między innymi zostali mianowani do stopnia majora: dowódca dywizjonu technicznego kpt. inż. Leopold Żukowski; do stopnia kapitana pilota: por. pil. Kazimierz Bober, por. pil. Józef Celary, por. pil. Zdzisław Żwirek; do stopnia porucznika pilota: ppor. pil. Eugeniusz Betlejemski, ppor. pil. Jerzy Nowak; do stopnia porucznika: ppor. Jan Sójkowski. Na koniec uroczystości odbyła się defilada, a po niej w GKO występ artystyczny.
W dniu 8 lutego 1962 roku powołano Oficerski Sąd Honorowy. Przewodniczącym został kpt. pil. Edward Siedlaczek, zastępcą kpt. Mieczysław Daniel. Członkami wybrano: kpt. lek. med. Zygmunta Gwardysa, kpt. pil. Jana Białowąsa, kpt. pil. Stanisława Wypasek, kpt. Zygmunta Pietrzykowskiego i ppor. Stanisława Walachowskiego.
W dniach 15–16 lutego 1962 roku została w pułku przeprowadzona praca terenowa przez sztab OSL-4 z Dęblina.
W marcu 1962 roku kadra instruktorka 2 Szkolnej Eskadry odbyła szkolenie kondycyjne w Wojskowym Ośrodku Szkoleniowo-Kondycyjnym w Groniku koło Zakopanego.
22 lipca 1962 roku w Przasnyszu na placu 1 Maja (dziś Rynek), odbyła się doniosła uroczystość z okazji odsłonięcia pomnika upamiętniającego 535. rocznicę nadania praw miejskich Przasnyszowi. Umieszczone na nim płaskorzeźby przedstawiają ważniejsze wydarzenia z historii miasta. Przasnyski rynek zachował do dziś swoje średniowieczne założenie. Wokół niego rozlokowały się mieszczańskie kamienice, w większości z przełomu XIX i XX wieku. Pośrodku rozpostarł się klasycystyczny ratusz z końca XVIII wieku, w którym mieści się obecnie Muzeum Historyczne Przasnysza. W uroczystości brały udział pododdziały 64 Lotniczego Pułku Szkolnego z d-cą ppłk pil. Bolesławem Andrychowskim. Z prawej strony placu 1 Maja, w kierunku ul. Joselewicza stał poczet sztandarowy i pododdziały pułku. Bliżej pomnika ustawiono trybunę, gdzie zajęły miejsca miejscowe władze i zaproszeni. Nadano tytuł Drużyny Służby Socjalistycznej z dywizjonu technicznego. Tytułem tym zostali wyróżnieni: kpr. Edward Hanusz, kpr. Waldemar Dąbrowski, kpr. Włodzimierz Bencławski, kpr. Czesław Stawski, szer. Andrzej Skawiński. Z okazji 22 lipca były także inne wyróżnienia. Złotą odznaką K.M.W. otrzymali: kpt. Jan Dłuski, kpt. Kazimierz Maciejewski, kpt. Zygmunt Przybylski, st. szer. Władysław Kobylański, kpr. Jan Lorenc.
Z dniem 7 sierpnia 1962 roku na podstawie por. Jerzy Nowak objął stanowisko zastępcy dowódcy DDL ds. politycznych.
23 sierpnia 1962 roku odbyła się uroczystość z okazji Święta Lotnictwa. Zorganizowano akademię w Powiatowym Domu Kultury, gdzie wystąpili soliści Centralnego Zespołu Artystycznego Wojska Polskiego.
29 i 30 sierpnia 1962 roku kadra instruktorska 64 Lotniczego Pułku Szkolnego otrzymała zadanie z OSL w Dęblinie przyjęcia egzaminu od podchorążych I roku grup 303 i 304 szkolących się w 64 Pułku Szkolnym według 15-godzinnego programu. Finałem szkolenia był egzamin z techniki pilotowania na TS-8 Bies przed komisją egzaminacyjną. W skład komisji wchodzili wykładowcy OSL z Dęblina oraz kadra dowódcza i instruktorska 64 Lotniczego Pułku Szkolnego im. Jana Krasickiego. Cała grupa pomyślnie zdała egzamin praktyczny.
1 września 1962 roku dowódca pułku uczestniczył w inauguracji roku szkolnego w Szkole Podstawowej nr 1 im. Władysława Broniewskiego. W 1961 roku pułk nawiązał współpracę ze szkołą podstawową. W budynku sztabu pułku w związku z trudnościami lokalowymi były prowadzone lekcje przez niektóre klasy szkolne. Dowódca pułku oraz wiele innej kadry byli aktywnymi i oddanymi społecznikami. 1 września uroczystość rozpoczęcia roku szkolnego zbiegła się z przeniesieniem szkoły do nowego budynku przy ulicy Żwirki i Wigury 6. Na uroczystości byli obecni zaproszeni goście: Przewodniczący WRN, Kurator Oświaty, Przewodniczący Powiatowej Rady Narodowej, Przewodniczący Miejskiej Rady Narodowej, kierownik nowej szkoły Józef Murawski, zastępca Stanisław Nałęcz, nadzór pedagogiczny powiatu i miasta, przedstawiciele Komitetu Rodzicielskiego i Opiekuńczego. Aktu inauguracji dokonał, przecinając wstęgę, Przewodniczący WRN Mierzwiński. Rok szkolny rozpoczęto z częściowym zreformowanym programem w klasach I–IV w ramach planowanej szkoły 8-letniej. W roku szkolnym 1962/63 patronat nad Komitetem Opiekuńczym przejął 64 Lotniczy Pułk Szkolny. Pułk organizował prelekcje w szkole, co było znakomitą reklamą dla lotnictwa. Inną formą działalności społecznej było nawiązanie przez dowództwo jednostki współpracy z kadrą nauczycielską. Inauguracja tej działalności nastąpiła w dniu nauczyciela, kiedy to dowództwo zaprosiło liczną grupę nauczycieli do GKO oraz na lotnisko, prezentując im osiągnięcia jednostki, a także codzienny tok jej działania. W licznych dyskusjach nawiązano do podobieństw pracy instruktorów-pilotów i pracy nauczycieli.
12 października 1962 roku odbyła się uroczystość wojskowa z okazji Święta Wojska Polskiego. Dowódca pułku wręczył wyróżnienia dla kadry, awanse, dyplomy, nagrody rzeczowe. Zostali mianowani na podstawie rozkazu MON do stopnia majora pilota kpt. pil. Leszek Jaworski; do stopnia majora kpt. Jan Dłuski, kpt. mgr Józef Wojsław; do stopnia kapitana pilota por. pil. Stanisław Róg, por. pil. Henryk Pięta, por. pil. Tadeusz Wiącek, por. pil. Hieronim Wolsztyniak; do stopnia kapitana por. Stanisław Kaszuba, por. Piotr Boral, por. Adam Harapkiewicz, por. Mieczysław Wegienek, por. Bogdan Zaraziński, por. Jan Lauperski; do stopnia porucznika pilota: ppor. pil. Ryszard Kisiel, ppor. pil. Mieczysław Harasim, ppor. pil. Mieczysław Pietras. Zostali mianowani do stopnia sierżanta plut. Bogdan Krasnowski, do stopnia plutonowego kpr. zaw. Mieczysław Banaszek, kpr. zaw. Stanisław Grabiec, kpr. zaw. Bronisław Krawczykowski, kpr. zaw. Kazimierz Paruch, kpr. zaw. Romuald Sobiesiak, kpr. zaw. Wojciech Tomczak.
W październiku i listopadzie 1962 roku personel latający 64 Pułku Szkolnego przeszedł szkolenie szybowcowe w Wyczynowej Szkole Szybowcowej w Lisich Kątach. Piloci uzyskali tytuł pilota szybowcowego w zakresie III klasy. Wręczenie dyplomów ukończenia szkoły dla grupy pilotów nastąpiło 30 listopada 1962 roku.
W jesiennej sesji egzaminacyjnej przeprowadzonej od 2–17 listopada 1962 roku przez OSL-4 pułk otrzymał średnią ocenę 4,27. Najlepszymi wynikami wykazała się grupa pilotów 1 i 2 Szkolnej Eskadry. Do najlepiej opanowanych przedmiotów należały nawigacja i radionawigacja oraz przedmioty ogólnowojskowe. Wyróżnili się: kpt. pil. Adam Szymanik, kpt. Marian Kowalczyk, kpt. pil. Hieronim Wolsztyniak.
W grudniu 1962 roku podczas rocznej odprawy podsumowano wyniki szkoleniowe w pułku.
W drugiej dekadzie marca 1963 roku odbyły się zawody w podnoszeniu ciężarów w OSL Dęblinie. Reprezentacja szkolnego pułku z Przasnysza zajęła I miejsce w następującym składzie: por. Zdzisław Drozdowski, ppor. pil. Ryszard Kisiel, kpr. nadt. Jerzy Bojarski, kpr. Jan Ziółkowski, st. szer. Robert Woszuk, st. szer. Henryk Szatny, st. szer. Romuald Radajewski.
30 kwietnia 1963 roku w Przasnyszu na obiekcie pułku odbyła się uroczystość pożegnania na podstawie ppłk pil. Bolesława Henryka Andrychowskiego i zarazem przyjęcia obowiązków dowódcy 64 Lotniczego Pułku Szkolnego im. J. Krasickiego przez mjr pil. Leszka Jaworskiego. Sztandar przed frontem pułku dla nowego dowódcy przekazał komendant OSL-4 z Dęblina płk pil. Józef Kowalski. Uroczystość zaszczycili oficerowie z OSL-4 z Dęblina, władze miasta, młodzież szkolna, zaproszeni goście oraz mieszkańcy Przasnysza. Ppłk pil. Bolesław Andrychowski został przez Inspektora Lotnictwa nagrodzony białą bronią boczną. 23 maja 1963 roku ppłk pil. Bolesław Andrychowski został mianowany na dowódcę nowo formowanego 56 Pułku Śmigłowców w Inowrocławiu.
25 maja 1963 roku z okazji 20-lecia WP w Powiatowym Domu Kultury w Przasnyszu wystąpił artystyczny Zespół Estradowy Wojsk Lotniczych. Na występie obecna była kadra jednostki, rodziny, pracownicy cywilni, żołnierze służby zasadniczej oraz społeczeństwo miasta Przasnysz.
29 lipca 1963 roku mjr mgr Józef Wojsław ukończył kurs pilotażu na samolotach TS-8 Bies i otrzymał tytuł pilota.
12 października 1963 odbyła się uroczystość wojskowa z okazji święta Ludowego Wojska Polskiego. Była to jedna z ostatnich uroczystości w pułku. Uroczysta zbiórka odbyła się na placu apelowym jednostki. Zaproszono miejscowe władze, szkolną młodzież, ORW. Okolicznościowe przemówienie wygłosił dowódca pułku mjr pil. Leszek Jaworski. Głos następnie zabrał przedstawiciel miasta Przasnysza. Dowódca pułku wręczył wyróżnienia dla kadry, awanse, dyplomy, nagrody. Zostali mianowani do stopnia podpułkownika mjr Władysław Dębicki, do stopnia majora pilota kpt. pil. Edward Siedlaczek, kpt. pil. Stanisław Wypasek, do stopnia majora kpt. Mieczysław Daniel, kpt. Stefan Skowroński, kpt. Alfred Półkoszek, do stopnia kapitana pilota por. pil. Wiesław Adrian, por. pil. Ryszard Listowski, por. pil. Tadeusz Olęder, por. Józef Wietecha, do stopnia kapitana por. Tadeusz Lisowski, por. Jerzy Wasilewski, por. Józef Fedorczuk, por. Eugeniusz Patyrowski, do stopnia porucznika pilota ppor. pil. Jan Kostkowski, ppor. pil. Mieczysław Bieniaszewski, ppor. pil. Zbigniew Korczyński, do stopnia porucznika ppor. Zbigniew Płudowski, ppor. Eugeniusz Sobczak.
24 listopada 1963 roku odbyła się uroczysta zbiórka stanu osobowego JW 4844, przekazano sztandar i Kronikę do OSL im. Jana Krasickiego w Dęblinie.
Po rozformowaniu 64 Lotniczego Pułku Szkolnego, od 1964 roku w Przasnyszu stacjonowała JW 4420 (2 Ośrodek Rozpoznania Radioelektronicznego). W wyniku decyzji Ministra Obrony Narodowej dnia 1 stycznia 2003 powstał 2 Ośrodek Radioelektroniczny na bazie 2 Pułku Radioelektronicznego, który funkcjonuje do dnia dzisiejszego.

</doc>
<doc id="2930436" url="https://pl.wikipedia.org/wiki?curid=2930436" title="ZTE Aréna">
ZTE Aréna

ZTE Aréna – stadion znajdujący się w Zalaegerszegu na Węgrzech. Mecze rozgrywa na nim piłkarska drużyna Zalaegerszegi TE.
Historia.
W 2002 roku rząd Węgier oraz miasto Zalaegerszeg podarowały prawie półtora miliarda forintów na budowę nowego stadionu w Zalaegerszeg. Stadion został wybudowany w 2003 roku. W 2008 roku zamknięto północną trybunę. Obecnie obiekt ma 9500 miejsc, z czego 9000 to miejsca siedzące.

</doc>
<doc id="2930440" url="https://pl.wikipedia.org/wiki?curid=2930440" title="Ostoja Stjepanowiḱ">
Ostoja Stjepanowiḱ

Ostoja Stjepanowiḱ (mac. Остоја Стјепановиќ; ur. 17 stycznia 1985 w Skopju) – macedoński piłkarz serbskiego pochodzenia występujący na pozycji pomocnika.
Kariera piłkarska.
Stjepanowiḱ jest wychowankiem Makedoniji Ǵorcze Petrow Skopje. Kolejnymi jego klubami były bośniacka Slavija Sarajewo, serbskie Dinamo Vranje, macedoński Wardar Skopje, serbski Čukarički Stankom, austriacki SV Mattersburg i kazachski FK Taraz. Latem 2011 roku powrócił do Macedonii i ponownie został graczem Wardaru, a po dwóch sezonach trafił do Wisły Kraków, z którą podpisał dwuletni kontrakt.
Kariera reprezentacyjna.
Stjepanowiḱ ma na koncie występy w juniorskich i młodzieżowych kadrach Macedonii. W seniorskiej reprezentacji Macedonii zadebiutował 14 listopada 2012 roku w towarzyskim spotkaniu ze Słowenią. Na boisku pojawił się w 60. minucie.

</doc>
<doc id="2930443" url="https://pl.wikipedia.org/wiki?curid=2930443" title="Chodský koláč">
Chodský koláč

Chodský koláč ("kołacz chodzki") – odmiana kołacza, charakterystyczna dla czeskiego regionu etnograficznego – Ziemi Chodzkiej ze stolicą w Domažlicach.
Jest jednym z elementów wyróżniających ten specyficzny region w kraju pilzneńskim (obok tańców, muzyki, piśmiennictwa oraz rzemiosła). Kołacz chodzki wytwarza się z ciasta drożdżowego, z dodatkiem maku, twarogu lub powideł. Okrągłe najczęściej ciasto przypomina tort i jest zdobione w biało-czarne wzory. Kołacze z Dolnego Chodska ("dolské koláče") mają wzory naniesione na warstwę sera, natomiast kołacze domażlickie ("domažlické koláče") charakteryzują się trzema warstwami wypełnienia. Całość posypuje się rodzynkami i migdałami.

</doc>
<doc id="2930445" url="https://pl.wikipedia.org/wiki?curid=2930445" title="Catherine Burns">
Catherine Burns

Catherine Burns (ur. 25 września 1945, zm. 2 lutego 2019) - amerykańska aktorka filmowa i telewizyjna.
Filmografia.
seriale
film
Nagrody i nominacje.
Za rolę Rhody w filmie Ostatnie lato została nominowana do Oscara.

</doc>
<doc id="2930447" url="https://pl.wikipedia.org/wiki?curid=2930447" title="David Výborný">
David Výborný

David Výborný (ur. 22 stycznia 1975 w Igławie) – czeski hokeista, reprezentant Czech, olimpijczyk.
Jego ojciec František Výborný (ur. 1953) także był hokeistą i został trenerem hokejowym w klubie BK Mladá Boleslav.
Kariera klubowa.
Wychowanek klubu HC Dukla Jihlava. W drafcie NHL z 1993 został wybrany przez Edmonton Oilers. Mimo to nadal występował w Czechach w barwach Sparty Praga. Do ligi NHL trafił w 2000 roku, gdy został zawodnikiem Columbus Blue Jackets. Pozostawał nim w latach 2000-2004 i 2005-2008. Łącznie rozegrał siedem sezonów. Z zespołem nie odniósł sukcesów drużynowych. W klubie zapisał się jednak szeregiem rekordów indywidualnych aktualnych do dziś.
Wieloletni zawodnik Sparty Praga. Łącznie rozegrał w stołecznym zespole dwanaście sezonów (trzy ekstralidze czechosłowackiej i dziewięć w ekstralidze czeskiej. W latach 2008-2011 także kapitan drużyny. Od maja 2011 roku gracz BK Mladá Boleslav (podpisał dwuletnią umowę). W lipcu 2011 roku został kapitanem zespołu. Pod koniec kwietnia 2013 roku przedłużył kontrakt z klubem o rok. Ponownie pod koniec kwietnia 2014 roku przedłużył kontrakt z klubem o rok. W marcu 2016 ogłosił zakończenie kariery zawodniczej.
Kariera reprezentacyjna.
Uczestniczył w dwunastu z rzędu kolejnych turniejach mistrzostw świata w 1996, 1997, 1998, 1999, 2000, 2001, 2002, 2003, 2004, 2005, 2006, 2007, Pucharu Świata 2004 oraz zimowych igrzysk olimpijskich 2006. Trzykrotnie był kapitanem reprezentacji na mistrzostwach świata (2005, 2006, 2007). Jest najbardziej utytułowanym czeskim hokeistów na turniejach mistrzostw świata (w dwunastu turniejach zdobył osiem medali, w tym pięć złotych jeden srebrny i dwa brązowe).

</doc>
<doc id="2930448" url="https://pl.wikipedia.org/wiki?curid=2930448" title="Psalm 50">
Psalm 50

Psalm 50 – jeden z utworów zgromadzonych w biblijnej Księdze Psalmów. Psalm jest zaliczany do tzw. dzieł Asafa. W Septuagincie figuruje pod numerem 49.
Treść Psalmu.
Psalm otrzymał miano „prorockiego”, ponieważ występuje przeciwko sformalizowanemu kultowi, który nie realizuje się w życiu osobistym. W tekście Bóg oskarża swój lud o złamanie przymierza i gani za obłudę religijną. Niektóre fragmenty zawierają słowa kierowane przez Boga do ludzi (50,5.7–15.16b–23). Głównym tematem wydaje się być niezrozumienie przez człowieka sensu składania ofiar. Według psalmisty Bóg oczekuje zamiast ofiar – dziękczynienia za wyratowanie z utrapienia. Psalm występuje również przeciwko obłudnikom, którzy błędnie założyli, że ofiarami odwrócą uwagę Boga od swoich występków. Podobny sprzeciw oddzielający kult od moralności można dostrzec w Iz 1,11–13.16, Jr 6,20; 7,22, Oz 6,6, Am 5,21, Mt 15, 3–20.
Teologia psalmu.
W drugim wersecie pojawia się zwrot Pan jest Bogiem nad bogami, podkreślający, że jest tylko jeden Bóg.
Wersety 9–13 ukazują w ironiczny sposób, iż rytuał ofiarny nie jest Bogu potrzebny. Mnogość ofiar, do których można zaliczyć ofiary całopalne (Holocaust) i biesiadne (Selamim), wydają się nie mieć odzwierciedlenia w niektórych księgach Starego Testamentu (np. wcześniej wymienione księgi Amosa i Izajasza). Niektóre z fragmentów z wyżej wymienionych ksiąg włącznie z Psalmem 50 wskazują, że ofiary są miłe Bogu tylko wtedy, gdy składa je człowiek, który stara się wypełniać wolę Bożą w swoim życiu.
Ofiary składane Bogu – jak na ironię są rygorystycznie przestrzegane. Bóg w wersecie 8 nie gani Izraelitów za brak pilności w przestrzeganiu obrzędów, lecz w dalszej części tekstu zarzuca brak oddawania prawdziwego uwielbienia odwzorowanego w pilności przestrzegania Bożej woli w życiu.
Psalm w Kościele starożytnym.
Z 1. Listu Klemensa do Koryntian wynika, iż treść psalmu była cytowana w starożytnym kościele, jako przestroga, którą Bóg kieruje do chrześcijan.

</doc>
<doc id="2930455" url="https://pl.wikipedia.org/wiki?curid=2930455" title="Estadio Universitario">
Estadio Universitario

Estadio Universitario de Nuevo León – stadion piłkarski w meksykańskim mieście San Nicolás de los Garza, w zespole miejskim Monterrey, w stanie Nuevo León. Obiekt może pomieścić 41 515 widzów, a swoje mecze rozgrywa na nim drużyna Tigres UANL. Często określany poprzez przydomek „Volcán” („Wulkan”), jest miejscem powstania meksykańskiej fali.
Pomysłodawcą i zleceniodawcą budowy stadionu był patronat uczelni Universidad Autónoma de Nuevo León (UANL), którego przewodniczącym był w owym czasie biznesmen Manuel L. Barragán. Nadzór nad pracami objęli inżynierowie Juventino Gutiérrez i Gerardo Torres, natomiast całkowity koszt robót wyniósł 23 miliony meksykańskich pesos. Pojemność obiektu miała pierwotnie wynosić 90 000 miejsc, lecz z powodu problemów finansowych zdecydowano się znacznie ją zredukować. Budowę zakończono w 1967 roku; stadion został otwarty 30 maja przez Eduardo Livasa Villarreala, ówczesnego gubernatora stanu Nuevo León. Wówczas także nastąpiła inauguracja obiektu, podczas której w meczu towarzyskim lokalny zespół CF Monterrey zmierzył się z Atlético Madryt – spotkanie to zakończyło się ostatecznie wynikiem 1–1, zaś pierwszego gola na nowym obiekcie zdobył w 59. minucie spotkania gracz gospodarzy Mariano Ubiracy.
Przed turniejem eliminacyjnym do Mistrzostw Świata 1978, którego współgospodarzem został właśnie Universitario, stadion przeszedł renowację – wzniesiono wówczas lożę prasową, a także zmodyfikowano liczbę miejsc do 46 999. Kolejne prace miały miejsce kilka lat później, gdy ogłoszono, że obiekt będzie jedną z aren Mistrzostw Świata 1986. Wtedy pojemność powiększono do 52 000 widzów, jednak zaraz po mundialu zredukowano ją do obecnej liczby 42 000 ze względu na poprawienie komfortu i bezpieczeństwa widzów. Na Universitario odbyło się siedem spotkań tamtych mistrzostw świata; pięć w fazie grupowej (Polska 0–0 Maroko, Portugalia 1–0 Anglia, Maroko 0–0 Anglia, Polska 1–0 Portugalia i Polska 0–3 Anglia), jeden w 1/8 finału (Maroko 0–1 RFN) oraz jeden w ćwierćfinale (Meksyk 0–0 RFN). Stadion był także jednym z gospodarzy Mistrzostw Świata U-17 2011, podczas których rozegrano na nim osiem meczów. Universitario, oprócz spotkań piłkarskich, gości również koncerty muzyczne – występowali na nim wykonawcy tacy jak Queen, Rod Stewart, Guns N’ Roses, The Rolling Stones, Iron Maiden, Coldplay, Shakira, Aerosmith, Metallica i Kiss.
Stadion jest położony w samym środku kampusu uniwersytetu UANL. Jest uznawany za jeden z najważniejszych i najbezpieczniejszych obiektów piłkarskich w kraju. Posiada m.in. 840 miejsc VIP, mogącą pomieścić 120 dziennikarzy lożę prasową, rozbudowany system telewizji przemysłowej, a także parking z 3 600 miejscami postojowymi. Na arenie znajduje się największy (po znajdującym się na Estadio Olímpico Universitario) telebim w Ameryce Łacińskiej, o wymiarach 12,48 × 8,60 m. Właśnie na tym stadionie powstała tzw. meksykańska fala – taki rodzaj dopingu został po raz pierwszy zastosowany 18 września 1984 w meczu towarzyskim pomiędzy Meksykiem i Argentyną (1–1).

</doc>
<doc id="2930459" url="https://pl.wikipedia.org/wiki?curid=2930459" title="Pseudobrookit">
Pseudobrookit

Pseudobrookit – minerał z grupy tlenków.

</doc>
<doc id="2930460" url="https://pl.wikipedia.org/wiki?curid=2930460" title="Andrzej Pacholczyk">
Andrzej Pacholczyk

Andrzej Grzegorz Pacholczyk (ur. w 1936 w Warszawie, zm. 28 lutego 2015 w Tucson) – polski astronom pracujący w Steward Observatory Uniwersytetu Arizony w Tucson w Stanach Zjednoczonych.
Życiorys.
Ukończył studia astronomiczne na Uniwersytecie Warszawskim w 1956. Doktorat uzyskał w 1959 roku w zakresie nauk matematyczno-fizycznych. W tym samym roku otrzymał Nagrodę Młodych Polskiego Towarzystwa Astronomicznego. Interesował się głównie astrofizyką, radioastronomią teoretyczną, fizyką aktywnych jąder galaktycznych. Na początku lat 60. XX wieku wyjechał do Stanów Zjednoczonych. Był profesorem Uniwersytetu Arizony.
Był założycielem i prezesem utworzonej w 1985 Fundacji Pachart i dyrektorem domu wydawniczego Pachart Publishing House w Stanach Zjednoczonych, wydającego między innymi prace księdza Michała Hellera.
Angażował się w życie polityczne w Polsce po 2010; był członkiem Komitetu Inspirującego i Doradczego trzech konferencji smoleńskich.
Został pochowany na cmentarzu Holy Hope w Tucson.
Życie rodzinne.
Andrzej Pacholczyk ożenił się w Stanach Zjednoczonych. Miał dzieci, wśród nich syna Tadeusza (ur. w 1965), który – po ukończeniu studiów na Uniwersytecie Yale w zakresie neurobiologii – został katolickim księdzem.

</doc>
<doc id="2930469" url="https://pl.wikipedia.org/wiki?curid=2930469" title="Sven Vanthourenhout">
Sven Vanthourenhout

Sven Vanthourenhout (ur. 14 stycznia 1981 w Brugii) – belgijski kolarz przełajowy i szosowy, zawodnik grupy UCI Professional Continental Teams Crelan–Euphony.

</doc>
<doc id="2930472" url="https://pl.wikipedia.org/wiki?curid=2930472" title="Portret świętego Antoniego z Padwy">
Portret świętego Antoniego z Padwy

Portret świętego Antoniego z Padwy – portret wykonany przez malarza pochodzenia greckiego Dominikosa Theotokopulosa, znanego jako El Greco. Obraz sygnowany: CHÈIR DOMENIKOU
Prawdopodobnie na zamówienie klasztoru de la Sisla, El Greco maluje portret Antoniego z Padwy. Maluje go zgodnie z ikonograficzną tradycją: w habicie franciszkańskim, trzymającego w prawej dłoni kwiat lilii symbolizujący niewinność i z otwartą księgą symbolizującą jego wykształcenie, trzymaną w drugiej ręce. Na kartach otwartej księgi widoczna jest postać Dzieciątka Jezus. Według legendy, pewnej nocy Antoniemu ukazało się Dzieciątko i pobłogosławiło mu, zapewniając go o miłości Bożej. El Greco przedstawia małego Jezusa wykonującego gest błogosławieństwa, leżącego na czerwonym suknie symbolizującym krew Zbawiciela.
Według zachowanych dokumentów El Greco otrzymał za obraz bardzo wysokie wynagrodzenie, w sumie dwa tysiące reali.

</doc>
<doc id="2930476" url="https://pl.wikipedia.org/wiki?curid=2930476" title="Margaret Leighton">
Margaret Leighton

Margaret Leighton (ur. 26 lutego 1922 w Barnt Green, zm. 13 stycznia 1976) - angielska aktorka filmowa i telewizyjna.
Filmografia.
seriale
film
Nagrody i nominacje.
Została uhonorowana nagrodą BAFTA, a także została nominowana do nagrody Emmy i Oscara.

</doc>
<doc id="2930478" url="https://pl.wikipedia.org/wiki?curid=2930478" title="Petr Leška">
Petr Leška

Petr Leška (ur. 16 listopada 1975 w Chomutovie) – czeski hokeista, reprezentant Czech.
Jego ojciec Petr (ur. 1949) także był hokeistą.
Kariera.
Wychowanek klubu VTŽ Chomutov. Wieloletni zawodnik klubu ze Zlína. W listopadzie 2012 roku przedłużył kontrakt o dwa lata. W maju 2015 zakończył karierę zawodniczą. Został jednym z najskuteczniejszych zawodników w historii czeskiej ekstraligi.
W reprezentacji Czech występował m.in. w meczach turniejów Euro Hockey Tour.

</doc>
<doc id="2930483" url="https://pl.wikipedia.org/wiki?curid=2930483" title="Malakal Stadium">
Malakal Stadium

Malakal Stadium – wielofunkcyjny stadion znajdujący się w mieście Malakal w Sudanie Południowym. Został zbudowany z pomocą Sił Pokojowych ONZ (INDBATT).

</doc>
<doc id="2930493" url="https://pl.wikipedia.org/wiki?curid=2930493" title="Bynderica (schronisko)">
Bynderica (schronisko)

Bynderica (bułg. "Бъндерица") – schronisko turystyczne w Bułgarii, położone w paśmie górskim Piryn na wysokości 1810 m n.p.m., nad lewym brzegiem rzeki Bynderica, 14 km od Bansko.
Schronisko to zostało wybudowane w 1915 roku przez cara Ferdynanda I Koburga. Budynek służył także jako przechowalnia nasion sosny bośniackiej. Po wojnie budynek został zaniedbany. W 1926 roku schronisko zostało oddane firmie Ełtepe, która przez 1930-1931 rok odremontowała schronisko. W 1980 roku w miejscu starego budynku powstał nowy, większy budynek.
Obecnie schronisko Bynderica posiada 230 miejsc, a w pobliżu działa dodatkowo pole namiotowe.
Ze schroniska prowadzi , a następnie szlak turystyczny na Wichren. Inny szlak prowadzi z Banska do schroniska Wichren.

</doc>
<doc id="2930502" url="https://pl.wikipedia.org/wiki?curid=2930502" title="Ingrīda Ūdre">
Ingrīda Ūdre



</doc>
<doc id="2930503" url="https://pl.wikipedia.org/wiki?curid=2930503" title="Greenockit">
Greenockit



</doc>
<doc id="2930504" url="https://pl.wikipedia.org/wiki?curid=2930504" title="Bynderica">
Bynderica



</doc>
<doc id="2930510" url="https://pl.wikipedia.org/wiki?curid=2930510" title="Lądowisko Gryfice-Szpital">
Lądowisko Gryfice-Szpital

Lądowisko Gryfice-Szpital – lądowisko sanitarne w Gryficach, w województwie zachodniopomorskim, położone przy ul. Niechorskiej 27. Przeznaczone jest do wykonywania startów i lądowań śmigłowców sanitarnych, ratowniczych, Lotnictwa Szwedzkiego i NATO, zarówno w dzień jak i w nocy, o dopuszczalnej masie startowej do 12 000 kg.
Zarządzającym lądowiskiem jest Samodzielny Publiczny Zespół Zakładów Opieki Zdrowotnej w Gryficach. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 99.
Na lądowisku mogą lądować nie tylko śmigłowce Lotniczego Pogotowia Ratunkowego - Eurocopter EC135, ale również popularny w wojskowym ratownictwie Sokół, czy też większe helikoptery, np. Mi-14.

</doc>
<doc id="2930513" url="https://pl.wikipedia.org/wiki?curid=2930513" title="Lugazi">
Lugazi

Lugazi – miasto w południowej Ugandzie. Według danych na rok 2011, w mieście mieszkało około 36 tys. osób.

</doc>
<doc id="2930516" url="https://pl.wikipedia.org/wiki?curid=2930516" title="Roberto Clemente Stadium">
Roberto Clemente Stadium

Roberto Clemente Stadium, Estadio Roberto Clemente – stadion wielofunkcyjny w Carolinie w Portoryko, na którym odbywają się głównie mecze baseballowe; w roli gospodarza występuje na nim zespół Gigantes de Carolina, grający w zawodowej lidze Liga de Béisbol Profesional Roberto Clemente. Nazwany na cześć zmarłego tragicznie w 1972 roku portorykańskiego baseballisty Roberto Clemente, który przez osiemnaście sezonów był zawodnikiem Pittsburgh Pirates. 
Obiekt został otwarty przed rozpoczęciem sezonu 2000, może pomieścić 12 500 widzów. Od 2008 korzysta z niego również klub piłkarski Gigantes de Carolina.

</doc>
<doc id="2930523" url="https://pl.wikipedia.org/wiki?curid=2930523" title="Susan Tyrrell">
Susan Tyrrell

Susan Tyrrell (ur. 18 marca 1945 w San Francisco, zm. 16 czerwca 2012 w Austin) – amerykańska aktorka filmowa, telewizyjna i teatralna. Została uhonorowana nagrodą Saturna za rolę Mary Aiken w filmie "Bad". Za rolę Omy w filmie "Zachłanne miasto" otrzymała nominację do Oscara.
Filmografia.
Seriale TV
Filmy

</doc>
<doc id="2930525" url="https://pl.wikipedia.org/wiki?curid=2930525" title="Francesco Lasca">
Francesco Lasca

Francesco Lasca (ur. 29 marca 1988 w Osimo) – włoski kolarz szosowy, zawodnik grupy UCI Professional Continental Teams Caja Rural.

</doc>
<doc id="2930528" url="https://pl.wikipedia.org/wiki?curid=2930528" title="Jorge Mata">
Jorge Mata

Jorge Mata Ferradal (ur. 26 kwietnia 1970 r. w León) – hiszpański bokser, były mistrz świata WBO w kategorii słomkowej.
Kariera zawodowa.
Jako zawodowiec zadebiutował 22 listopada 1998 r., zwyciężając w debiucie jednogłośnie na punkty. Do maja 2002 r. stoczył kolejnych 9. pojedynków, z których 7 wygrał i 2 zremisował, pokonując m.in. Kolumbijczyka Dunoya Peñę w starciu o pas WBO - Inter-Continental. 29 czerwca 2002 r. zmierzył się z Panamczykiem Reynaldem Frutosem, a stawką walki było tymczasowe mistrzostwo świata WBO w kategorii słomkowej. Mata zwyciężył przez nokaut w 9. rundzie, a niedługo potem został mistrzem pełnoprawnym.
22 listopada 2002 r. przystąpił do pierwszej obrony mistrzostwa. W hiszpańskim mieście León, Mata zwyciężył jednogłośnie na punkty (117-111, 115-110, 116-111) Panamczyka Jairo Arango i udanie obronił pas. 28 marca 2003 r. utracił tytuł, przegrywając przez nokaut w 11. rundzie z Nikaraguańczykiem Eduardem Márquezem. Ostatnią walkę stoczył 18 lutego 2006 r., zwyciężając na punkty po blisko 3-letniej przerwie.

</doc>
<doc id="2930531" url="https://pl.wikipedia.org/wiki?curid=2930531" title="Wszystkie barwy codzienności">
Wszystkie barwy codzienności

Wszystkie barwy codzienności – powieść Eugeniusza Paukszty z 1961 r.
Treść.
Akcja powieści rozgrywa się piętnaście lat po II wojnie światowej w niewymienionym z nazwy, fikcyjnym miasteczku na Ziemi Lubuskiej, zlokalizowanym w rejonie Międzyrzecza i Sulechowa, przy drodze na Poznań oraz linii kolejowej. Autor opisuje codzienne losy społeczności zamieszkującej miasto, stanowiącej mieszankę etniczną przybyszów z różnych stron kraju. Poruszana jest tematyka miłosna, społeczna, produkcyjna, a nawet pojawiają się wątki sensacyjne. Przedstawione są problemy trapiące miasteczko, np. powszechne pijaństwo i złodziejstwo, ale też szybki rozwój industrialny. 
Bohaterowie.
Do głównych bohaterów, których losy nieustannie się splatają, należą:

</doc>
<doc id="2930537" url="https://pl.wikipedia.org/wiki?curid=2930537" title="Stanisław Juszczakiewicz">
Stanisław Juszczakiewicz

Stanisław Juszczakiewicz ps. „"Kornik"”, „"Stanisław Kornik"”, „"Kuba"”, „"Preisner"”, „"Stanisław"” (ur. 21 października 1897 w Białej, zm. 10 listopada 1967 w Londynie) – podpułkownik piechoty Wojska Polskiego.
Życiorys.
Był synem Jakuba, urzędnika podatkowego i Marii z d. Waszkan. Nauki pobierał w gimnazjum w Lidzie, Oświęcimiu, Gimnazjum św. Anny w Krakowie oraz w c. i k. Gimnazjum Wyższym w Wadowicach, w którym 8 października 1915 zdał maturę wojenną. Służył od października 1915 w armii austriackiej, po ukończeniu w czerwcu 1916 szkoły oficerów rezerwy w Opawie dowodził plutonem 20 pułku piechoty. Dostał się we wrześniu tego samego roku do niewoli rosyjskiej, skąd zbiegł w lipcu 1917 i służył nadal w 20 pp dowodząc plutonem i kompanią na froncie włoskim. Był chory na malarię, a leczył się w szpitalach w Tolmezzo i w Opocznie.
W Wojsku Polskim od listopada 1918, a służył początkowo na stanowisku dowódcy plutonu i kompanii 1 pułku strzelców podhalańskich na froncie śląskim i w wojnie polsko-radzieckiej będąc dwukrotnie ranny. Od lutego do czerwca 1921 był absolwentem Szkoły Podchorążych Piechoty w Warszawie, a od sierpnia dowódca kompanii szkolnej 28 batalionu celnego (Straży Granicznej) w Słobódce na granicy łotewskiej. Dowódca kompanii od sierpnia 1923 w 4 pułku strzelców podhalańskich, a od września instruktor-dowódca plutonu w batalionie szkolnym DOK V Kraków w Niepołomicach. Dowódca plutonu od lipca 1925, a następnie adiutant 2 batalionu KOP „Bereźne” na Wołyniu. Był przeniesiony w 1930 do 25 pułku piechoty, w którym był kolejno dowódcą kompanii karabinów maszynowych, referentem mobilizacyjnym, obwodowym komendantem PW i dowódcą batalionu od kwietnia 1937.
W czasie kampanii wrześniowej 1939 pełnił obowiązki dowódcy I batalionu 25 pułku piechoty 7 Dywizji Piechoty Armii „Kraków”.
Od października 1939 w konspiracji w SZP-ZWZ-AK. Pełnił początkowo obowiązki szefa sztabu dowództwa wojewódzkiego SZP – Komendy Okręgu Łódź ZWZ i inspektora łódzkiego pod pseudonimem „Preisner”. Od sierpnia do września 1940 po odwołaniu Okulickiego do Warszawy pełnił funkcję komendanta Okręgu Łódź ZWZ-AK pod pseudonimami „Kornik” i „Stanisław Kornik”. W czasie jednej z podróży do Warszawy w grudniu 1941 został zatrzymany na granicy Generalnego Gubernatorstwa, ale udało mu się zbiec. Został przeniesiony do Warszawy w maju 1942 i po kpt. Jerzym Antoszewiczu „Iwo” został szefem Biura Personalnego i zastępcą ppłk. Antoniego Sanojcy „Kortuma”. Odtąd używał pseudonimu „Kuba”, a w lutym 1943 przekazał funkcję szefa Biura Personalnego ppłk. Janowi Gorazdowskiemu „Wolańskiemu”. Aż do wybuchu powstania warszawskiego pełnił funkcję zastępcy szefa Oddziału I sztabu KG, prowadząc m.in. sprawy scaleniowe oddziałów NOW. Po utworzeniu Grupy „Północ” w czasie powstania został 8 sierpnia 1944 r. dowódcą Zgrupowania „Kuba” oraz dowódcą zachodniego odcinka obrony Starego Miasta. 13 sierpnia ciężko ranny przekazał dowodzenie mjr. Gustawowi Billewiczowi „Sośnie”. Wywieziony ze szpitalem po kapitulacji oddziałów powstańczych, przebywał w Oflagach Sandbostel i Lubeka.
29 kwietnia 1945 uwolniony z niewoli niemieckiej przez oddziały brytyjskie był od maja do czerwca komendantem polskich obozów wojskowych i byłych jeńców w rejonie Hanoweru. Przebywał w lipcu 1945 w Obozie Zbornym Nr 1 w Paryżu, a w sierpniu przybył do Londynu. Od listopada 1945 był przez wiele lat przewodniczący nowo utworzonej Głównej Komisji Weryfikacyjnej AK przy Sztabie Głównym w Londynie. Członek Komitetu Organizacyjnego Koła AK od grudnia, a od jego I Zjazdu w marcu 1947 był członkiem Głównego Sądu Koleżeńskiego. Od 1956 członek Rady Naczelnej, a od 1962 przewodniczący Głównego Sądu Koleżeńskiego. 10 listopada 1967 zmarł w Londynie i został pochowany na cmentarzu Streatham Vale w Londynie.
Był od 1925 żonaty z Anną z d. Woronowicz i miał pasierbicę Eugenię (ur. 1918) zamężną Woyna-Gwiaździńską, zamieszkałą w Gdańsku-Oliwie oraz syna Mieczysława (ur. 1926), nauczyciela zamieszkałego w Londynie.

</doc>
<doc id="2930539" url="https://pl.wikipedia.org/wiki?curid=2930539" title="Maciej Gajos">
Maciej Gajos

Maciej Gajos (ur. 19 marca 1991 w Blachowni) – polski piłkarz występujący na pozycji pomocnika w polskim klubie Lechia Gdańsk. Wychowanek Rakowa Częstochowa, w swojej karierze grał także w Jagiellonii Białystok i Lechu Poznań.

</doc>
<doc id="2930541" url="https://pl.wikipedia.org/wiki?curid=2930541" title="Komedia ludzka (film)">
Komedia ludzka (film)

Komedia ludzka (ang. "The Human Comedy") – amerykański film z 1943 roku w reżyserii Clarence'a Browna.

</doc>
<doc id="2930562" url="https://pl.wikipedia.org/wiki?curid=2930562" title="Krzysztof Serkowski">
Krzysztof Serkowski

Krzysztof Maria Serkowski (ur. 8 grudnia 1930 w Warszawie, zm. 7 października 1981 w Tucson) – polski astronom pracujący w latach 1970–1981 w Steward Observatory Uniwersytetu Arizony w Tucson w Stanach Zjednoczonych.
Życiorys.
Ukończył studia astronomiczne I stopnia na Uniwersytecie Warszawskim w 1952 roku, a II stopnia na Uniwersytecie Wrocławskim w 1954 roku. W latach 1950–1965 pracował na Uniwersytecie Warszawskim, uzyskując doktorat (stopień kandydata nauk) w 1958 roku i habilitację w 1962 roku, awansując na stanowisko docenta. W tym czasie wyjeżdżał na staże obserwatoriach Sztokholmu, Hamburga i Getyngi oraz (w latach 1959–1961) w Lowell Observatory. W latach 1964–1965 był prodziekanem ds. studenckich Wydziału Matematyczno-Fizycznego Uniwersytetu Warszawskiego.
Od 1965 roku przebywał za granicą. Początkowo ponownie pracował w Lowell Observatory, później na Mount Stromlo w Australii (1966–1970, gdzie w 1970 roku ponownie uzyskał doktorat, tym razem Australijskiego Uniwersytetu Narodowego), a od 1970 roku w Steward Observatory w Tucson.
Dorobek naukowy.
Początkowo interesował się fotometrią gwiazd i Słońca, jednak szybko zainteresował się polaryzacją światła gwiazd i temu tematowi pozostał wierny przez całą karierę naukową. Był autorem ponad 100 prac naukowych. Uruchomił dziesiątki innowacyjnych instrumentów astronomicznych w wielu obserwatoriach świata.
Po śmierci został pochowany w Tucson.
Życie rodzinne.
Krzysztof Serkowski ożenił się z Krystyną Romaniuk w 1957 roku. Mieli 2 synów: Tomasza Krzysztofa (ur. w 1958 roku) i Jana Andrzeja (ur. w 1961 roku).

</doc>
<doc id="2930563" url="https://pl.wikipedia.org/wiki?curid=2930563" title="Włodzimierz Łoś (malarz)">
Włodzimierz Łoś (malarz)

Włodzimierz Łoś (ur. 1849 w Kłębówce na Wołyniu, zm. 3 października 1888 w Monachium) – polski malarz, czynny głównie w Monachium.
Zajmował się malarstwem pejzażowym i wizerunkami koni. W Niemczech używał imienia Waldemar. 
Włodzimierz Łoś studiował malarstwo w latach 1870–1872 w Akademii Sztuk Pięknych w Krakowie u Władysława Łuszczkiewicza. Korzystał ze stypendium ufundowanego przez księcia Romana Sanguszkę. 
W roku 1872 zamieszkał na stałe w Monachium, gdzie studiował w Akademii Sztuk Pięknych u Otto Seitza (w 1873 r. zgłosił się kolejno: 1 V do Naturklasse, 28 X do Malschule), a od 1874 w prywatnej pracowni Józefa Brandta. Należał do monachijskiego środowiska malarzy polskich, a także do niemieckiego stowarzyszenia Kunstverein München, gdzie uczestniczył w wystawach malarstwa. 
Od roku 1873 uczestniczył też w wystawach w Krakowie, Lwowie i Warszawie. Wraz z malarzami Walerym Krycińskim i Sewerynem Bieszczadem założył grupę artystyczną „Nora” mieszczącą się w Warszawie przy ulicy Długiej. 
W swojej twórczości pozostał wierny tematyce krajobrazów Podola i Wołynia, a także scenom w których pojawiały się konie: polowaniom, jarmarkom, przejażdżkom, wyścigom konnym i scenom batalistycznym. Wiele jego obrazów trafiło do kolekcji w Niemczech i Stanach Zjednoczonych. 
Oprócz obrazów olejnych tworzył ilustracje do prasy polskiej.

</doc>
<doc id="2930568" url="https://pl.wikipedia.org/wiki?curid=2930568" title="Gintaras Kviliūnas">
Gintaras Kviliūnas

Gintaras Kviliūnas (ur. 17 kwietnia 1966) – litewski piłkarz, w trakcie kariery piłkarskiej występujący na pozycji napastnika.
Kariera piłkarska.
Seniorską karierę zaczynał w klubie Žalgiris Wilno, gdzie jednak miał problemy z regularną grą. Kolejnym klubem w jego karierze był Atlantas Kłajpeda, z którego trafił do polskiej ekstraklasy, do Jagiellonii Białystok. Spędził w Polsce pół roku, po czym wrócił na Litwę. Grał w Žalgirisie, Sirijusie Kłajpeda, Progressie Czerniachowsk oraz Minija Kretynga.
Po zakończeniu kariery.
Kviliūnas po zakończeniu kariery piłkarskiej został sędzią piłkarskim. Prowadził mecze w niższych ligach litewskich.

</doc>
<doc id="2930571" url="https://pl.wikipedia.org/wiki?curid=2930571" title="Museum Oskar Reinhart am Stadtgarten">
Museum Oskar Reinhart am Stadtgarten

Museum Oskar Reinhart am Stadtgarten – szwajcarskie muzeum sztuki znajdujące się w Winterthur w kantonie Zurych.
Zbiory muzeum pochodzą z prywatnej kolekcji Oskara Reinharta (1885-1965) i zawierają głównie dzieła malarskie szwajcarskich, austriackich i niemieckich artystów. Dzieła francuskich malarzy znajdują się w Museum Oskar Reinhart am Römerholz również w Winterthur. Oba muzea należą do Fundacji Oskar Reinhart.

</doc>
<doc id="2930573" url="https://pl.wikipedia.org/wiki?curid=2930573" title="Sahara (film 1943)">
Sahara (film 1943)

Sahara – amerykański film z 1943 roku w reżyserii Zoltana Kordy.

</doc>
<doc id="2930576" url="https://pl.wikipedia.org/wiki?curid=2930576" title="Maes Tegid">
Maes Tegid

Maes Tegid – stadion piłkarski, znajdujący się w Bala w Walii, na którym swoje mecze rozgrywa występujący w walijskiej Premier League zespół Bala Town. Obiekt początkowo posiadał wyłącznie miejsca stojące. Pierwszy mecz odbył się na nim na początku lat pięćdziesiątych XX wieku. W 2006 roku zbudowano nową trybunę liczącą 500 miejsc siedzących. Stadion ma pojemność 3000 miejsc.

</doc>
<doc id="2930580" url="https://pl.wikipedia.org/wiki?curid=2930580" title="Brenda Vaccaro">
Brenda Vaccaro

Brenda Vaccaro (ur. 18 listopada 1939) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Została nominowana do nagrody Saturna, Emmy, Satelity i trzykrotnie do nagrody Złotego Globu.

</doc>
<doc id="2930583" url="https://pl.wikipedia.org/wiki?curid=2930583" title="Hala Lodowa MOSiR Oświęcim">
Hala Lodowa MOSiR Oświęcim

Hala Lodowa MOSiR – lodowisko w Oświęcimiu.
Zostało oddane do użytku w 1964 roku. Obiektem zarządza Miejski Ośrodek Sportu i Rekreacji w Oświęciumiu,
Na lodowisku mecze rozgrywa drużyna hokejowa Unii Oświęcim.
Hala pełni także rolę treniningową dla klubu łyżwiarstwa figurowego UKŁF Unia Oświęcim (dawniej KS Unia Oświęcim).

</doc>
<doc id="2930587" url="https://pl.wikipedia.org/wiki?curid=2930587" title="Museum Oskar Reinhart am Römerholz">
Museum Oskar Reinhart am Römerholz

Museum Oskar Reinhart am Römerholz – szwajcarskie muzeum sztuki znajdujące się w Winterthur w kantonie Zurych.
Zbiory muzeum pochodzą z kolekcji Oskara Reinharta (1885-1965) i zawierają głównie dzieła malarskie XIX-wiecznych francuskich artystów. Dzieła szwajcarskich, austriackich i niemieckich malarzy znajdują się w Museum Oskar Reinhart am Stadtgarten, również w Winterthur. Oba muzea należą do Fundacji Oskar Reinhart.

</doc>
<doc id="2930591" url="https://pl.wikipedia.org/wiki?curid=2930591" title="Sammlung Oskar Reinhart">
Sammlung Oskar Reinhart



</doc>
<doc id="2930593" url="https://pl.wikipedia.org/wiki?curid=2930593" title="The Showgrounds (Coleraine)">
The Showgrounds (Coleraine)

The Showgrounds – stadion piłkarski znajdujący się w Coleraine, na którym swoje mecze rozgrywa zespół Coleraine F.C. Pierwszy mecz odbył się na nim w czerwcu 1927 roku, wielokrotnie był modernizowany. Rekord frekwencji padł w 1982 podczas meczu o Puchar Zdobywców Pucharów z Tottenhamem Hotspur; spotkanie obejrzało 12 500 widzów.

</doc>
<doc id="2930595" url="https://pl.wikipedia.org/wiki?curid=2930595" title="Jan Smoliński">
Jan Smoliński

Jan Smoliński (ur. 11 sierpnia 1934 w Lubawie, zm. 8 lipca 1995 w Barcelonie) – polski astronom, profesor doktor habilitowany pracujący przez prawie całe życie w Centrum Astronomicznym im. Mikołaja Kopernika Polskiej Akademii Nauk w Toruniu.
Życiorys.
Po ukończeniu gimnazjum w Lubawie i liceum w Olsztynie odbył studia astronomiczne na Uniwersytecie Mikołaja Kopernika w Toruniu w latach 1956–1961.
Zaraz po studiach pracował przez pół roku jako nauczyciel fizyki w liceum w Starogardzie Gdańskim, a od 1 marca 1962 roku został zatrudniony w Pracowni Astrofizyki I Zakładu Astronomii PAN. W pracowni tej pracował do końca życia, awansując do stanowiska docenta i kierownika tej pracowni (a latach 1985–1992).
Obronił doktorat w 1968 roku, habilitacja – w 1977 roku. Tytuł profesora nadzwyczajnego został mu nadany w 1993 roku.
Odznaczenia.
Jan Smoliński został odznaczony Złotym Krzyżem Zasługi w roku 1995.

</doc>
<doc id="2930598" url="https://pl.wikipedia.org/wiki?curid=2930598" title="Warstwa granitowa">
Warstwa granitowa

Warstwa granitowa – w dawnym, uproszczonym podziale skorupy ziemskiej miała być to górna, zewnętrzna warstwa kompleksu krystalicznego skorupy, tworząca głównie kontynenty. Dawniej warstwę tę określano mianem sial (nazwa ta jest przestarzała).
Dokładniejsze badania sejsmiczne wykazały, że budowa skorupy kontynentalnej jest przeważnie trójdzielna, a bywa dużo bardziej skomplikowana. „Warstwa granitowa” odpowiada górnej skorupie kontynentalnej, tworzonej przez skały kwaśne takie jak granity, granitognejsy i gnejsy. Warstwę granitową od niższej warstwy bazaltowej oddzielać miała nieciągłość Conrada, która jest wykrywalna jako skok prędkości fal sejsmicznych, ale nie występuje globalnie.

</doc>
<doc id="2930603" url="https://pl.wikipedia.org/wiki?curid=2930603" title="Miroslaw Wajs">
Miroslaw Wajs



</doc>
<doc id="2930606" url="https://pl.wikipedia.org/wiki?curid=2930606" title="Jantor">
Jantor

Jantor – lodowisko w Katowicach.
Historia.
Autorem projektu budynku był Zygmunt Fagas. Pierwotnie w latach 1962-1964 wybudowano dla klubu halę sportową z lodowiskiem. W 1982 na miejscu starego obiektu powstało lodowisko Jantor II. Zostało oddane 2 grudnia 1982 z przeznaczeniem dla łyżwiarzy trenujących wyczynowo oraz dla młodzieży na ślizgawki. Oba obiekty połączono wtedy korytarzem. Znajduje się w Nikiszowcu, w dzielnicy Janów-Nikiszowiec. Właścicielem lodowiska jest Miasto Katowice, zaś zarządza nim Miejski Ośrodek Sportu i Rekreacji w Katowicach. Na lodowisku mecze rozgrywa drużyna hokejowa Naprzód Janów.

</doc>
<doc id="2930608" url="https://pl.wikipedia.org/wiki?curid=2930608" title="Predrag Ranđelović (ur. 1990)">
Predrag Ranđelović (ur. 1990)



</doc>
<doc id="2930610" url="https://pl.wikipedia.org/wiki?curid=2930610" title="SM U-59">
SM U-59

SM U-59 – niemiecki okręt podwodny typu "U-57" zbudowany w AG Weser w Bremie w latach 1914-1916. Wodowany 20 czerwca 1916 roku, wszedł do służby w Cesarskiej Marynarce Wojennej 7 września 1916 roku. Służbę rozpoczął w II Flotylli 20 listopada, a jego dowódcą został kapitan Freiherr Wilhelm von Fircks. U-59 w czasie czterech patroli zatopił 14 statków o łącznej pojemności BRT oraz jeden uszkodził. 
W czasie pierwszego patrolu 7 grudnia 1916 roku, na Morzu Północnym U-59 zatrzymał i zatopił szwedzki statek żaglowy August o pojemności BRT, który płynął z Uddevalla do Tyne z ładunkiem drewna. 8 grudnia łupem padł kolejny szwedzki żaglowiec płynący na tej samej trasie.
W czasie drugiego patrolu w styczniu 1917 roku na Atlantyku na granicy Zatoki Biskajskiej. W okresie od 13 do 23 stycznia U-59 zatopił cztery statki. Trzy norweskie oraz jeden francuski. Norweski parowiec transportowy SS Solvang o pojemności BRT, płynący z Almerii do Barrow z ładunkiem rudy żelaza, został zatopiony 13 stycznia 1917 roku około 30 mil na północ od przylądka Cabo Fisterra. 
W czasie ostatniego patrolu U-59 wpadł na niemiecką minę w okolicach płycizny Horns Rev na zachód od Esbjerg. W wyniku wybuchu okręt przełamał się i zginęło 33 członków załogi razem z kapitanem. Czterech marynarzy uratowało się. 
W 2002 roku wrak U-59 został odkryty przez JD-ContractorDziało U-59 zostało wydobyte i jest eksponowane w Strandingmuseum St. George w Thorsminde w Danii.

</doc>
<doc id="2930614" url="https://pl.wikipedia.org/wiki?curid=2930614" title="Paraprefica">
Paraprefica

Paraprefica – rodzaj wymarłych ptaków z rodziny nocolotów (Nyctibiidae), żyjących w środkowym eocenie (około 48 mln lat temu). Ich skamieliny zostały odnalezione w Messel w Niemczech.
Rodzaj znany jedynie ze szczątków kopalnych zawierających szkielety i wiele dobrze zachowanych czaszek. Skamieliny są jednymi z najlepiej zachowanych skamielin ptaków żyjących w eocenie. Te średnich rozmiarów ptaki posiadały nogi i czaszkę podobne do nocolotów. Dziób cienki, otwór gębowy szeroki. Skrzydła stosunkowo długie, jednak mniejsze niż u nocolotów.
Rodzaj po raz pierwszy opisany w 1999 roku przez G. Mayra, umieszczony w podrodzinie Preficinae, obejmującej opisane na podstawie skamielin północnoamerykańskie gatunki ptaków spokrewnione z monotypową rodziną tłuszczaków (Steatornithidae). Późniejsze badania wykazały, że gatunki z rodzaju "Paraprefica" posiadają cechy charakterystyczne dla nocolotów (Nyctibiidae). Do rodzaju należą 2 gatunki: "Paraprefica kelleri" i "Paraprefica major".
Miejsce odnalezienia skamielin wprawia w zakłopotanie, jako że obecnie nocoloty występują jedynie w Nowym Świecie, od Meksyku do północnej Argentyny oraz na Karaibach; są to ptaki neotropikalne. Możliwe, że dawniej nocoloty były rodziną kosmopolityczną, a zasięg występowania ograniczył się z czasem do obu Ameryk.

</doc>
<doc id="2930616" url="https://pl.wikipedia.org/wiki?curid=2930616" title="Lista odcinków serialu Pingwiny z Madagaskaru">
Lista odcinków serialu Pingwiny z Madagaskaru

Artykuł przedstawia listę odcinków amerykańskiego serialu animowanego produkcji Nickelodeon, Pingwiny z Madagaskaru. Wyemitowano 80 epizodów serialu w 3 sezonach, zazwyczaj po dwa w każdym z osiemdziesięciu odcinków, które razem wyemitowane (a także osiem odcinków specjalnych) trwają około po 22 minuty, osobne po 11.

</doc>
<doc id="2930618" url="https://pl.wikipedia.org/wiki?curid=2930618" title="Ostoja Stjepanović">
Ostoja Stjepanović



</doc>
<doc id="2930623" url="https://pl.wikipedia.org/wiki?curid=2930623" title="Flammpanzer B2(f)">
Flammpanzer B2(f)

Flammpanzer B2(f) – niemiecki samobieżny miotacz ognia opracowany na bazie zdobycznych francuskich czołgów Char B1. 
Historia.
Zgodnie z praktyką armii niemieckiej polegającą na wykorzystaniu i adaptacji zdobytych pojazdów podjęto decyzję o budowie czołgu miotającego płomienie, wykorzystującego jako podstawę zdobyczny francuski czołg ciężki Char B1 (oznaczenie niemieckie: Panzerkampfwagen B2(f)).
Zamontowane w kadłubie francuskie działo kalibru 75 mm usunięto, a w jego miejsce zamontowano miotacz ognia z głowicą Spritzköpf, identyczny z zastosowanym w pojeździe Flammpanzer II. Przebudowano w ten sposób 24 czołgi, przydzielone do Panzerabeiltung (F) 102 i wykorzystano podczas operacji Barbarossa.
Rozwój miotaczy ognia na bazie wyżej wymienionego czołgu był kontynuowany i powstała ich druga wersja. W przeciwieństwie do poprzednika, mieszanka zapalająca nie była wyrzucana za pomocą sprężonego azotu, lecz za pomocą pompy projektu firmy Koebe. Mieszanka zapalająca była przewożona w dużym opancerzonym zbiorniku z tyłu pojazdu. Wyprodukowano 60 sztuk tej wersji. Pojazdy te wzięły udział w walkach na obu frontach.

</doc>
<doc id="2930625" url="https://pl.wikipedia.org/wiki?curid=2930625" title="Underworld 2 - Ewolucja">
Underworld 2 - Ewolucja



</doc>
<doc id="2930627" url="https://pl.wikipedia.org/wiki?curid=2930627" title="Marlins Park">
Marlins Park

Marlins Park – stadion baseballowy z zamykanym dachem, na którym swoje mecze rozgrywa zespół Miami Marlins.
Budowę obiektu rozpoczęto w lipcu 2009, na miejscu zburzonego stadionu Miami Orange Bowl, a do użytku oddano go w 2012 roku. Pierwszy mecz rozegrano 4 kwietnia 2012; przeciwnikiem Marlins była drużyna St. Louis Cardinals. Stadion posiada 37 tysięcy miejsc siedzących i jest najmniejszy w Major League Baseball. Koszt jego budowy wyniósł 515 mln dolarów.

</doc>
<doc id="2930630" url="https://pl.wikipedia.org/wiki?curid=2930630" title="Wieża telewizyjna Praděd">
Wieża telewizyjna Praděd

Wieża telewizyjna Praděd () – wielofunkcyjna wieża o wysokości 146,5 m w paśmie górskim Wysokiego Jesionika (), w północno-wschodnich Czechach, w obrębie gminy Malá Morávka, projektu inż. arch. Jana Liški, usytuowana na szczycie góry Pradziad (), oddana do użytku w 1980 roku, ze znajdującym się w niej nadajnikiem radiowym, hotelem Praděd z restauracją oraz stacją meteorologiczną. Z przeszklonego tarasu widokowego na wieży (punkt widokowy) istnieje możliwość prowadzenia dalekich obserwacji. Zasięg stacji nadawczej wykracza poza terytorium Czech, pokrywając sygnałem dużą część południowego zachodu Polski (województwo dolnośląskie, opolskie i śląskie). Z obiektu transmitowanych jest osiem programów radiowych, trzy multipleksy DVB-T2 oraz jeden multipleks DAB+, a ponadto znajdują się w nim urządzenia operatorów sieci telefonii komórkowej.
Wieża telewizyjna na górze Pradziad jest najwyższym stałym punktem w Czechach i Sudetach (ok. 1638 m n.p.m.). Jest jednocześnie najwyższą wieżą widokową w Czechach (146,5 m) i najwyższym dostępnym stałym punktem w Czechach (platforma – 1613 m n.p.m.). Ponadto na wieży znajduje się najwyższy punkt geodezyjny w Czechach (1616,04 m n.p.m.).
Konstrukcja.
Unikalna wieża ma wysokość 146,5 m (choć podawane są również inne wysokości – np. 145,5 m). Początkowo miała 162 m, ale po wymianie anteny nadajnika w 1993 roku jej wysokość jest niższa. Do budowy wieży użyto pięć podstawowych materiałów budowlanych: żelbet, stal, kamień, cegła i laminaty. Wieża została zbudowana na zasadniczej części konstrukcyjnej (nośnej), którą stanowi walcowa, żelbetowa skrzynia fundamentowa o średnicy około 12 m i wysokości około 6 m, na której zbudowano w pierwszej fazie budowy żelbetowy trzon do wysokości około 24 m, a następnie go stopniowo przedłużano jako rurę cylindryczną o stopniowo malejącej średnicy (7–6) m, wznosząc ją do wysokości około 73 m. Dwa punkty widokowe znajdują się na wysokości (19 i 70) m. Budowla składa się z dobudowanego do konstrukcyjnego trzonu „trójnogu” o trzech (w przybliżeniu) prostopadłościennych częściach, mających przybliżone wymiary poziome (18 × 25) m, przykrytych jednospadowym, płaskim dachem, w których znajdują się: hotel z restauracją, węzeł energetyczny i węzeł telekomunikacyjny. Ponad „trójnogiem” znajduje się łącząca wszystkie trzy części okrągła, dobudowana rotunda o średnicy około 35 m, od której pionowo wychodzi żelbetowy walcowy trzon wieży, w której zainstalowano dwie szybkobieżne windy do transportu pionowego na taras widokowy oraz dodatkowo schody ewakuacyjne. Na około 59 m wieży (1550 m n.p.m.) znajduje się kolejny jej element o średnicy około 15 m i wysokości około 14 m złożony z dwóch części, pierwsza (dolna) – w kształcie odwróconego stożka ściętego i druga (górna) – zamknięty taras widokowy w kształcie walca z umieszczonymi dookoła w jej ścianach oknami obserwacyjnymi. Nad tą częścią umieszczono stalowy, obudowany trzon o średnicy około 3 m i wysokości około 40 m ze znajdującą się w środku stalową drabiną komunikacyjną oraz siecią instalacji, pomalowany – w celu bezpieczeństwa przeszkodowego ruchu lotniczego – na przemian poziomymi pasami białymi i czerwonymi, na wierzchołku którego umieszczono na wysokości około 1613 m n.p.m. – najwyższy dostępny punkt tej wieży – niewielką biegnącą wokół trzonu wieży metalową platformę o szerokości około 1 m z balustradą, ze znajdującym się powyżej najwyższym punktem geodezyjnym w Czechach, oznaczonym na mapach geodezyjnych numerem (209.) o wysokości 1616,04 m n.p.m. Ostatnia szczytowa część wieży zbudowana z elementów laminowanych ma kształt iglicy o średnicy około 2 m i wysokości około 25 m, na szczycie której zainstalowano w celu – nocnego – bezpieczeństwa przeszkodowego ruchu lotniczego ostrzegawczą lampę oraz instalację odgromową. Dodatkowo w ostatniej części znajduje się również regulator oscylacji, który kompensuje ewentualne przechylenie wieży przy wietrznej pogodzie.
Budowę rozpoczęto w 1968 roku od wybudowania drogi dojazdowej na szczyt, a w 1969 roku rozpoczęto właściwą budowę wieży, którą zakończono w 1980 roku oddaniem jej do użytku. Wieżę zaprojektował inż. arch. Jan Liška ze "Stavoprojektu" Brno. Głównym wykonawcą była firma budowlana "VOKD" z Ostrawy, a następnie "Teplotechna" z Brna (konstrukcje betonowe) i "Hutní montáže" z Ostrawy (konstrukcje metalowe). Oficjalna nazwa wieży brzmi (). Właścicielem nadajnika jest "České Radiokomunikace a.s." w Pradze. Projektantom, konstruktorom i architektom udało się połączyć elementy architektoniczno–urbanistyczne, techniczne i estetyczne z otaczającą przyrodą tak, że wieża stała się integralną częścią i symbolem góry Pradziad i całego pasma Jesioników ().
Historia.
Już na początku XIX wieku stała na wierzchołku góry Pradziad chata, która służyła jako schronienie przed złą pogodą. Później zbudowano prosty budynek, który jednak nie wystarczał wobec wzrastającej liczby przybywających turystów. Powstał wówczas w 1891 roku pomysł zbudowania na szczycie Pradziada wieży widokowej i schroniska. Ostateczną decyzję o budowie wieży podjęto 17 sierpnia 1903 przez utworzoną w 1881 roku organizację turystyczną o nazwie Morawsko-Śląskie Sudeckie Towarzystwo Górskie (. Wybrano projekt wieży opracowany przez architekta Franza von Neumanna z Wiednia. Budowa trwała w okresie (1904–1912). Materiałem budowlanym użytym do jej budowy stał się kamień z pobliskiej grupy skalnej o nazwie (), co nie było najlepszym rozwiązaniem, ponieważ materiał ten źle znosił panujące warunki atmosferyczne i łatwo nasiąkał wodą.
Do komisyjnego odbioru technicznego obiektu doszło w 1912 roku – nosił on nazwę (). Kosztował trzykrotnie więcej, niż pierwotnie zakładano i jego budowa niemal zakończyła się bankructwem dla MSSGV. Wieża widokowa była masywną, kamienną siedmiokondygnacyjną budowlą, przypominającą średniowieczną wartownię o wymiarach poziomych (14,5 × 15) m oraz wysokości 32,5 m, z tarasem widokowym na szczycie o wymiarach (7,8 × 7,8) m. Podobieństwo to podkreślały blanki, pylony i głębokie okna w grubych ścianach. Na parterze znajdowała się restauracja, nad nią pokoje gościnne, a na szczycie wieży taras widokowy. Obok wieży widokowej zbudowana została drewniana chata służąca jako karczma. Wieża widokowa jednak nigdy nie była zamieszkana z powodu nieszczęśliwie wybranego materiału i warunków klimatycznych. Już w czasie I wojny światowej była nieczynna. W 1921 z przyczyn politycznych zrezygnowano ze starej nazwy i określano ją jako ().
W latach 1926–1934 zostały przeprowadzone w niej prace remontowe. Wnętrze wieży zaprojektował i wykonał Franz Gritzner z Bruntálu. Otwarcie wyremontowanej wieży odbyło się 9 września 1934 roku. Od 1938 roku, wraz z przyłączeniem Kraju Sudetów do III Rzeszy, wieża nazwana została () lub "Adolf-Hitler-Warte". W 1940 roku sekcja Bruntál stała się właścicielem gruntu na Pradziadzie. Było to możliwe dzięki czasowej likwidacji przez władze hitlerowskie zakonu krzyżackiego (dotychczasowego właściciela m.in. działki na Pradziadzie). W 1942 roku dyrekcja poczty w Opawie rozpoczęła budowę radiowej stacji przekaźnikowej w odległości 90 m na południowy wschód od wieży.
Po II wojnie światowej wieża pełniła swoją funkcję przez pewien okres, a nieukończona radiowa stacja przekaźnikowa stała się schroniskiem turystycznym zwanym (), które w 1950 roku dysponowało 30 miejscami noclegowymi. Na początku lat 50. XX w. gospodarzem wieży zostało przedsiębiorstwo „Turista” z Pragi. Postępujące pogarszanie się stanu technicznego wieży spowodowało, że po raz kolejny ją zamknięto. Planowano wówczas wysadzić górną, najbardziej zniszczoną część wieży i ją odbudować, a pozostałe ściany dodatkowo wzmocnić, ale nigdy do tego nie doszło, gdyż 2 maja 1959 roku konstrukcja zawaliła się, po czym ją wraz z innymi obiektami rozebrano.
 roku Wydział Telekomunikacji w Pradze () wystąpił do miasta Bruntál z prośbą o wydanie decyzji na budowę wieży telewizyjnej, którą wydano 24 czerwca tegoż roku. Budowę rozpoczęto od wybudowania asfaltowej drogi komunikacyjnej na trasie Hvězda – Ovčárna – Pradziad. Roboty budowlane przy wznoszeniu wieży rozpoczęto w 1969 roku, a nadajnik został uruchomiony w 1980 roku. Ze względu na trudne warunki klimatyczne, prace budowlane mogły przebiegać tylko przez (5–6) miesięcy w roku.
Jako dowód pamięci, po latach pobytu na terenach m.in. góry Pradziad, Niemcy – "Towarzystwo Alvater" () postanowili zbudować kopię pierwotnej kamiennej wieży jako „pokojowy protest przeciw ich wypędzeniu”, która stanęła na szczycie góry Wetzstein (792 m n.p.m.) w Lesie Turyńskim, budowana w okresie 2000–2004 i została oddana do użytku w stanie surowym 11 maja 2002 roku. Uroczyste otwarcie częściowo wyposażonej wieży nastąpiło 28–29 sierpnia 2004 roku.
Nadajnik.
W wieży znajduje się półkolista, przyciemniona sala technologii transmisyjnej nadajnika. Znajdują się w niej trzy nowoczesne multipleksowe nadajniki. Urządzenia te z wyglądu przypominają wąskie, metalowe szafki z szufladami. Połączony sygnał z tych trzech multipleksów przechodzi kablem koncentrycznym, umieszczonym w trzonie na szczyt wieży, gdzie jest emitowany przez anteny.
Za białymi panelami z laminatu u dołu wieży (rotunda) znajdują się duże anteny paraboliczne (rodzaj półkolistej płyty podobnej do domowych anten telewizji satelitarnej, ale znacznie większych). Otrzymują one sygnał źródłowy. Najeżone na trzon wieży – radiowe, poziome anteny dipolowe są umieszczone na czerwono-białej stalowej rurze na wysokości 93 m (system 44 dipoli poziomych) i 111 m (system 16 dipoli poziomych), a telewizyjne ukryte są przez dwudziestopięciometrowe, laminowane przedłużenie na szczycie wieży. przy pomocy śmigłowca Ka-32 dokonano wymiany szczytowej części wieży, przystosowując anteny telewizyjne do systemu cyfrowego.
Ponadto w wieży jest stacja transformatorowa. Na wypadek awarii zasilania prądu uruchamia się – podobnie jak np. w szpitalach – zainstalowany generator elektryczny.

</doc>
<doc id="2930641" url="https://pl.wikipedia.org/wiki?curid=2930641" title="Blask na wschodzie">
Blask na wschodzie

Blask na wschodzie (ang. "The North Star") – amerykański film z 1943 roku w reżyserii Lewisa Milestone’a.

</doc>
<doc id="2930643" url="https://pl.wikipedia.org/wiki?curid=2930643" title="Hala widowiskowo-sportowa w Krynicy-Zdroju">
Hala widowiskowo-sportowa w Krynicy-Zdroju

Hala widowiskowo-sportowa – hala widowiskowo-sportowa z lodowiskiem w Krynicy-Zdroju.
Historia.
Przed II wojną światową istniało lodowisko naturalne. Po wojnie w 1948 zrodziła się idea stworzenia sztucznego lodowiska. Został zawiązany Społeczny Komitet Budowy Sztucznego Lodowiska, na którego czele stanął lekarz, burmistrz miasta i orędownik hokeja, dr Julian Zawadowski. Budowa trwająca następne lata, została uwieńczona 29 grudnia 1962 uroczystym otwarciem obiektu.
Obecnie istniejące lodowisko powstało w wyniku modernizacji, rozbudowy i unowocześnienia poprzedniego obiektu. Prace rozpoczęły się w 1995 roku, a finalne wykończenia trwały do 2003 roku (obiekt został oddany do użytku w 1998).
Obiektem zarządza Miejski Ośrodek Sportu i Rekreacji w Krynicy-Zdroju.
Na lodowisku mecze rozgrywała drużyna hokejowa KTH Krynica (obecnie działalność zawieszona). W hali rozgrywa mecze zespół 1928 KTH.
Ponadto obiekt służył meczom reprezentacji Polski (mecze i turnieje towarzyskie).

</doc>
<doc id="2930647" url="https://pl.wikipedia.org/wiki?curid=2930647" title="Borj-e Milad">
Borj-e Milad



</doc>
<doc id="2930652" url="https://pl.wikipedia.org/wiki?curid=2930652" title="Martijn Verschoor">
Martijn Verschoor

Martijn Verschoor (ur. 4 maja 1985 w Bovensmilde) – holenderski kolarz szosowy, zawodnik grupy UCI Professional Continental Teams Team Novo Nordisk.

</doc>
<doc id="2930655" url="https://pl.wikipedia.org/wiki?curid=2930655" title="Stanisław Szeligowski">
Stanisław Szeligowski

Stanisław Sabin Szeligowski (ur. 5 grudnia 1887 w Krakowie, zm. 11 marca 1966 we Wrocławiu) – polski astronom, doktor habilitowany, specjalizujący się w zakresie mechaniki nieba, obserwacji gwiazd zmiennych i zaćmień gwiazd.
Życiorys.
Po ukończeniu C.K. Gimnazjum św. Anny w Krakowie w roku szkolnym 1907/08, rozpoczął studia na Politechnice Lwowskiej, które jednak przerwał ze względu na stan zdrowia. W latach 1913–1918 studiował matematykę, fizykę i astronomię na Uniwersytecie Jagiellońskim w Krakowie. Uzyskanie absolutorium 20 listopada 1918 roku oznacza, że był pierwszym astronomem, który ukończył studia wyższe w wolnej Polsce.
Początkowo został zatrudniony w Obserwatorium Astronomicznym Uniwersytetu Jagiellońskiego, gdzie pracował pod kierunkiem Tadeusza Banachiewicza. W 1919 roku przeniósł się do Wilna, gdzie został zatrudniony jako starszy asystent na Uniwersytecie Stefana Batorego. W 1923 doktoryzował się tam na podstawie pracy „Orbita ostateczna komety 1904 II”. Równocześnie pełnił kierownicze funkcje w sekcji wioślarskiej AZS Wilno. Na Uniwersytecie Wileńskim pracował do wybuchu wojny, pełniąc stanowisko adiunkta.
W roku 1945 wraz z profesorami uczelni wileńskiej przeniósł się na Uniwersytet Mikołaja Kopernika w Toruniu, gdzie uzyskał habilitację w 1947 roku. W 1949 roku przeniósł się na Uniwersytet Wrocławski, gdzie prowadził zajęcia dydaktyczne z mechaniki nieba. Pełnił też obowiązki prodziekana ds. studenckich na Wydziale Matematyki, Fizyki i Chemii Uniwersytetu Wrocławskiego.
Był autorem 23 prac naukowych i popularnonaukowych, dotyczących głównie obserwacji gwiazd zmiennych, zakryć gwiazd przez Księżyc, zaćmień i mechaniki nieba. Do jego ważniejszych osiągnięć należały: obliczenie definitywnej orbity komety 1904 II (w 1923 roku) oraz perturbacji wiekowych planetoidy (1221) Amor (w 1948 roku). W 1960 roku przeszedł na emeryturę.
Był krótko żonaty. W młodości uprawiał sport, zaliczał się do najlepszych piłkarzy Galicji, był zawodnikiem Cracovii w latach 1906–1917. Został pochowany na Cmentarzu Grabiszyńskim we Wrocławiu.

</doc>
<doc id="2930657" url="https://pl.wikipedia.org/wiki?curid=2930657" title="Eleonora z Akwitanii">
Eleonora z Akwitanii



</doc>
<doc id="2930665" url="https://pl.wikipedia.org/wiki?curid=2930665" title="Raffaello Maffei">
Raffaello Maffei

Raffaello Maffei OSM (także Raffaello Volterrano, ur. 17 lutego 1451 w Volterrze, zm. 25 stycznia 1522 tamże) – włoski humanista, teolog i historyk. Członek zgromadzenia zakonnego serwitów.
Życiorys.
Był jednym z czworga dzieci Lucii Seghieri i Gherarda di Giovanniego. Jego ojciec pracował jako sekretarz papieski Kaliksta III i Piusa II, a po jego śmierci Raffaello przejął po nim obowiązki. W młodości przebywał w Rzymie, gdzie jego ojciec był profesorem prawa na uniwersytecie – jednak Raffaello izolował się, poświęcając czas sprawom religijnym i studiom teologicznym i filozoficznym. Ponadto uczył się greki pod okiem Jerzego z Trapezuntu. W 1477 udał się na Węgry, do króla Macieja Korwina, wraz z kardynałem Ludwikiem z Aragonii. W latach osiemdziesiątych ożenił się i urodziło mu się dwoje dzieci. Po powrocie do Rzymu, do ok. 1502 roku pracował w Kurii Rzymskiej. Ożenił się i zamieszkał w rodzinnej Volterrze. Resztę życia spędził na wykładaniu filozofii i teologii w akademii, którą sam założył. Wybudował także klasztor klarysek w swoim mieście. Zmarł 25 stycznia 1522 w Volterrze. Został pochowany w grobowcu przy kościele św. Linusa.
Twórczość.
Jego największym dziełem było: "Commentariorum rerum urbanarum libri XXXVIII" (Rzym, 1506 i Paryż, 1516). Składało się z trzech tomów zatytułowanych "Geografia", "Antropologia" i "Filologia". W 1518 Maffei wydał także aneks opisujący życie czterech kolejnych papieży: Sykstusa IV, Innocentego VIII, Aleksandra VI i Piusa III. Przebywając w Volterrze, napisał dwa dzieła filozoficzno-teologiczne: ""De institutione christiana" i "De prima philosophia"". Jako znawca języka greckiego, przetłumaczył dzieła greckich pisarzy, takich jak Homera, Ksenofonta czy Prokopiusza, a także kazania świętych Andrzeja z Krety i Jana z Damaszku.

</doc>
<doc id="2930668" url="https://pl.wikipedia.org/wiki?curid=2930668" title="Helsinki Thunder">
Helsinki Thunder

Helsinki Thunder – nieistniejący już tymczasowy uliczny tor wyścigowy w Helsinkach w Finlandii.
Inicjatorem stworzenia toru był fiński kierowca wyścigowy, Robert Lappalainen. Tor w latach 1995–1996 gościł wyścigi DTM, a w roku 1997 wyścigi FIA GT i Międzynarodowej Formuły 3000.

</doc>
<doc id="2930669" url="https://pl.wikipedia.org/wiki?curid=2930669" title="Grupo Desportivo de Maputo">
Grupo Desportivo de Maputo

Grupo Desportivo de Maputo – mozambicki klub piłkarski z siedzibą w Maputo.
Historia.
Grupo Desportivo de Maputo został założony w 31 maja 1921 jako "Grupo Desportivo de Lourenço Marques". W 1925 klub osiągnął pierwszy sukces zdobywając Mistrzostwo Dystryktu Lourenço Marques. W latach 1925-1959 Desportivo wygrało te rozgrywki 12-krotnie. W 1957 klub zdobył mistrzostwo kolonialnego Mozambiku. Sukces ten powtórzył w 1964. Po zmianie nazwy miasta Lourenço Marques na Maputo klub zmienił przy tym nazwę na obecną - "Grupo Desportivo de Maputo". W 1976 po raz pierwszy zakwalifikował się do rozgrywek krajowych - Moçambola. W 1977 klub zdobył po raz pierwszy zdobył mistrzostwo Mozambiku. W latach 1977-2006 GD Maputo wygrywał te rozgrywki 6-krotnie. W rozgrywkach Taça de Moçambique Desportivo triumfowało dwukrotnie w 1983 i 2006.

</doc>
<doc id="2930670" url="https://pl.wikipedia.org/wiki?curid=2930670" title="Desportivo Maputo">
Desportivo Maputo



</doc>
<doc id="2930672" url="https://pl.wikipedia.org/wiki?curid=2930672" title="GD Maputo">
GD Maputo



</doc>
<doc id="2930673" url="https://pl.wikipedia.org/wiki?curid=2930673" title="Tuesday Weld">
Tuesday Weld

Tuesday Weld (ur. 27 sierpnia 1943) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Została nominowana do nagrody Emmy, Oscara, Złotego Globu i nagrody BAFTA.

</doc>
<doc id="2930674" url="https://pl.wikipedia.org/wiki?curid=2930674" title="Desportivo de Maputo">
Desportivo de Maputo



</doc>
<doc id="2930675" url="https://pl.wikipedia.org/wiki?curid=2930675" title="GD de Maputo">
GD de Maputo



</doc>
<doc id="2930676" url="https://pl.wikipedia.org/wiki?curid=2930676" title="Dendrobium szlachetne">
Dendrobium szlachetne

Dendrobium szlachetne ("Dendrobium nobile" Lindl.) – gatunek rośliny należący do rodziny storczykowatych ("Orchidaceae"). Występuje na obszarach górskich do 1800 m n.p.m., od północnych Indii po południowe Chiny i Tajlandię. Rośnie jako epifit na pniach drzew w lasach górskich oraz na skałach. "Kwiat narodowy" Sikkimu. Potrzebuje chłodnych nocy, aby zakwitnąć (z temperaturą nie wyższą niż 13–15,5 °C).

</doc>
<doc id="2930678" url="https://pl.wikipedia.org/wiki?curid=2930678" title="Dendrobium nobile">
Dendrobium nobile



</doc>
<doc id="2930679" url="https://pl.wikipedia.org/wiki?curid=2930679" title="Wojny drapieżców">
Wojny drapieżców

Wojny drapieżców (ang. "In Old Oklahoma" albo tyt. alter. "War of the Wildcats") – amerykański film z 1943 roku w reżyserii Alberta S. Rogella.

</doc>
<doc id="2930680" url="https://pl.wikipedia.org/wiki?curid=2930680" title="Raffaello Volterrano">
Raffaello Volterrano



</doc>
<doc id="2930681" url="https://pl.wikipedia.org/wiki?curid=2930681" title="Wybuch w fabryce w West">
Wybuch w fabryce w West



</doc>
<doc id="2930685" url="https://pl.wikipedia.org/wiki?curid=2930685" title="Salim Salam">
Salim Salam

Salim Salam, "Salem Salam" (arab. سالم سلام, "Sālim Salām") – libański strzelec, olimpijczyk.
Brał udział w Letnich Igrzyskach Olimpijskich 1948 (Londyn). Wystąpił jedynie w konkurencji karabinu małokalibrowego leżąc z odl. 50 m, w której zajął przedostatnią, 70. pozycję (wyprzedził tylko Irańczyka Mollę Zala).

</doc>
<doc id="2930689" url="https://pl.wikipedia.org/wiki?curid=2930689" title="Park Avenue (Aberystwyth)">
Park Avenue (Aberystwyth)

Park Avenue – stadion piłkarski znajdujący się w Aberystwyth w Walii, na którym swoje mecze rozgrywa zespół Aberystwyth Town F.C. Posiada 2500 miejsc, w tym 1002 siedzących. Rekord frekwencji padł 27 sierpnia 2000 w spotkaniu z Barry Town, które obejrzało 1207 widzów.

</doc>
<doc id="2930697" url="https://pl.wikipedia.org/wiki?curid=2930697" title="Roman Slaski">
Roman Slaski



</doc>
<doc id="2930698" url="https://pl.wikipedia.org/wiki?curid=2930698" title="Salef">
Salef



</doc>
<doc id="2930699" url="https://pl.wikipedia.org/wiki?curid=2930699" title="Nosferatu - symfonia grozy">
Nosferatu - symfonia grozy



</doc>
<doc id="2930702" url="https://pl.wikipedia.org/wiki?curid=2930702" title="Karol Rolow-Miałowski">
Karol Rolow-Miałowski



</doc>
<doc id="2930704" url="https://pl.wikipedia.org/wiki?curid=2930704" title="Jabłonna (gromada w powiecie nowodworskim)">
Jabłonna (gromada w powiecie nowodworskim)

Jabłonna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jabłonna z siedzibą GRN w Jabłonnie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Jabłonna i Kępa Tarchomińska ze zniesionej gminy Jabłonna w tymże powiecie. Dla gromady ustalono 27 członków gromadzkiej rady narodowej.
&lt;del&gt;31 grudnia 1959&lt;/del&gt; 1 stycznia 1960 do gromady Jabłonna przyłączono obszar zniesionej gromady Chotomów (bez wsi &lt;del&gt;Dąbrowa Chotomowska i&lt;/del&gt; Olszewnica Stara), a także wsie Michałów, Grabina i Szamocin ze znoszonej gromady Rembelszczyzna w tymże powiecie (wykreślone zmiany retroaktywnie uchylone uchwałami z 25 lutego 1960).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim reaktywowano gminę Jabłonna (od 1999 gmina Jabłonna należy do powiatu legionowskiego).

</doc>
<doc id="2930707" url="https://pl.wikipedia.org/wiki?curid=2930707" title="Nieporęt (gromada)">
Nieporęt (gromada)

Nieporęt – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nieporęt z siedzibą GRN w Nieporęcie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Nieporęt, Aleksandrów, Białobrzegi, Izabelin, Rynia, Wola Aleksandrowska, Wólka Radzymińska i Benjaminów ze zniesionej gminy Nieporęt w tymże powiecie. Dla gromady ustalono 24 członków gromadzkiej rady narodowej.
29 lutego 1956 z gromady Nieporęt wyłączono wieś Załącze włączając ją do gromady Radzymin w powiecie wołomińskim.
31 grudnia 1959 do gromady Nieporęt przyłączono obszary zniesionych gromad: Rembelszczyzna (bez wsi Michałów, Grabina i Szamocin) i Wieliszew (bez wsi Komornica) w tymże powiecie.
31 grudnia 1961 do gromady Nieporęt włączono wsie Michałów-Reginów i Stanisławów ze zniesionej gromady Łajski w tymże powiecie; z gromady Nieporęt wyłączono natomiast wieś Wieliszew, włączając ją do gromady Skrzeszew w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim reaktywowano gminę Nieporęt (od 1999 gmina Nieporęt należy do powiatu legionowskiego).

</doc>
<doc id="2930708" url="https://pl.wikipedia.org/wiki?curid=2930708" title="Penelope Milford">
Penelope Milford

Penelope Milford (ur. 23 marca 1948) – amerykańska aktorka filmowa.
Nagrody i nominacje.
Za rolę Vi Munson w filmie Powrót do domu została nominowana do Oscara.

</doc>
<doc id="2930709" url="https://pl.wikipedia.org/wiki?curid=2930709" title="Igrzyska Południowego Pacyfiku 1991">
Igrzyska Południowego Pacyfiku 1991

Igrzyska Południowego Pacyfiku 1991 – (ang. "South Pacific Games 1991"), dziewiąta edycja Igrzysk Południowego Pacyfiku, która odbyła się w dniach 7-21 września 1991 w stolicy Papui-Nowej Gwinei, Port Moresby. Tabelę medalową wygrali gospodarze. Były to pierwsze od 1966 roku igrzyska, których zwycięzcą nie była Nowa Kaledonia.

</doc>
<doc id="2930710" url="https://pl.wikipedia.org/wiki?curid=2930710" title="Liga Desportiva de Maputo">
Liga Desportiva de Maputo

Liga Desportiva de Maputo – mozambicki klub piłkarski z siedzibą w Maputo. 
Historia.
Liga Desportivo Muçulmana de Maputo został założony w 8 listopada 1990. W 2006 po raz pierwszy awansował do rozgrywek krajowych - Moçambola. W 2010 klub zdobył po raz pierwszy zdobył mistrzostwo Mozambiku. Sukces ten powtórzył rok później. W 2012 Liga Muçulmana zdobyła Taça de Moçambique. W 2014 roku zmienił nazwę na Liga Desportiva de Maputo.

</doc>
<doc id="2930712" url="https://pl.wikipedia.org/wiki?curid=2930712" title="Liga Desportivo Muçulmana de Maputo">
Liga Desportivo Muçulmana de Maputo



</doc>
<doc id="2930713" url="https://pl.wikipedia.org/wiki?curid=2930713" title="Leoncin (gromada)">
Leoncin (gromada)

Leoncin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Leoncin z siedzibą GRN w Leoncinie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Leoncin, Gać, Gniewniewice, Gniewniewice Nowe, Gniewniewice Stare, Michałów, Teofile, Wilków Nowy, Wilków Polski, Wilków n/Wisłą i Wincentówek ze zniesionej gminy Leoncin w tymże powiecie. Dla gromady ustalono 14 członków gromadzkiej rady narodowej.
1 stycznia 1959 do gromady Leoncin przyłączono obszar zniesionej gromady Głusk w tymże powiecie.
31 grudnia 1961 do gromady Leoncin włączono obszar zniesionej gromady Secymin Polski (bez wsi Piaski Duchowne i Piaski Królewskie) w "tymże" powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim reaktywowano gminę Leoncin.

</doc>
<doc id="2930715" url="https://pl.wikipedia.org/wiki?curid=2930715" title="Bergepanzer 2">
Bergepanzer 2

Bergepanzer 2 – niemiecki wóz zabezpieczenia technicznego konstrukcyjnie oparty na czołgu Leopard 1.
Historia.
13 października 1961 roku Ministerstwo Obrony RFN przedstawiło wymagania na nowy pojazd zabezpieczenia technicznego. W 1963 roku projekt takiego wozu zaczęła opracowywać firma Porsche. W wyniku tych prac powstały dwa prototypy zbudowane przez firmę Jung-Jungenthal, które zaprezentowano w roku 1964. Dalsze prace nad nowym wozem zabezpieczenia technicznego prowadzono już w zakładach MaK Maschinenbau, gdzie opracowano kolejne prototypy. Testy nowego wozu przeprowadzono w roku 1965 i w tym samym roku rozpoczęto produkcję seryjną. Pierwszy seryjny Bergepanzer 2 przekazano Bundeswehrze 9 września 1966 roku.
W 1978 roku zmodernizowano część wozów. Przebudowano kadłub w tylnej części, z prawej strony dodano podporę hydrauliczną dzięki czemu zwiększyła się nośność dźwigu. Ponadto ulepszono system obrony NBC. Tak zmodernizowane wozy oznaczono " Bergepanzer 2 A2".
Konstrukcja.
Bergepanzer 2 oparty jest na czołgu Leopard 1. Na bazie kadłuba Leoparda umieszczono opancerzoną kabinę załogi, w której znajduje się miejsce dla czterech żołnierzy – kierowcy, dowódcy oraz dwóch mechaników. Bergepanzer jest zunifikowany z czołgiem Leopard w 75%.
Uzbrojeniem pojazdu są dwa karabiny maszynowe MG3 kal. 7,62 mm (wcześniej "MG1") oraz wyrzutnie granatów dymnych. Jeden karabin umieszczony jest w jarzmie z przodu, drugi zaś służy do strzelania przeciwlotniczego. Wyposażenie specjalistyczne stanowi hydrauliczny dźwig, wyciągarka oraz lemiesz umieszczony z przodu. Dźwig umieszczony jest po prawej stronie, ma on możliwość obrotu w zakresie 270° i podnoszenia do 72°. Natomiast wyciągarka posiada siłę wyciągu 35 000 N i długości liny 90 m. Ponadto pojazd przystosowany jest do przewozu kompletnej jednostki napędowej umieszczonej na specjalnym uchwycie na klapie silnika.
Bergepanzer 2 napędzany jest silnikiem pochodzącym z Leoparda (MTU MB 838 Ca M500 o mocy 830 KM). Pojazd osiąga prędkość maksymalną po drodze wynoszącą 62 km/h oraz zasięg ok. 850 km. W terenie zasięg spada do 500 km.

</doc>
<doc id="2930716" url="https://pl.wikipedia.org/wiki?curid=2930716" title="Pomiechówek (gromada)">
Pomiechówek (gromada)

Pomiechówek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pomiechówek z siedzibą GRN w Pomiechówku utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Pomiechówek, Pomiechowo, Brody, Brody Parcele, Kosewko i Stanisławowo ze zniesionej gminy Pomiechówek w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Pomiechówek przyłączono obszary zniesionych gromad Gocławice II i Kikoły w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim reaktywowano gminę Pomiechówek.

</doc>
<doc id="2930717" url="https://pl.wikipedia.org/wiki?curid=2930717" title="Boskie oblicze">
Boskie oblicze

Boskie oblicze – polski film dokumentalny z 2006 w reż. Grzegorza Górnego, z muzyką Michała Lorenca przedstawiający historię Całunu z Manoppello.
Film kręcony był na Watykanie, gdzie przechowywana jest w skarbcu kopia Całunu z XVI w., oraz w Manoppello, gdzie przechowywany jest oryginał.
W filmie wypowiadają się m.in.:

</doc>
<doc id="2930718" url="https://pl.wikipedia.org/wiki?curid=2930718" title="Buddy Baer">
Buddy Baer

Jacob Henry „Buddy” Baer (ur. 11 czerwca 1915 w Denver, zm. 18 lipca 1986 w Martinez) – amerykański bokser wagi ciężkiej, później aktor.
Życiorys.
Urodził się w Denver w stanie Kolorado. Pochodził z mieszanej rodziny. Jego ojciec Jacob Baer (1875–1938) był niepraktykującym Żydem, a matka Dora Bales (1877–1938) protestantką irlandzko-szkockiego pochodzenia. Był młodszym bratem zawodowego mistrza świata w boksie w wadze ciężkiej Maxa Baera (1909–1959). 
Rozpoczął karierę boksera zawodowego w 1934, w roku, w którym jego brat został mistrzem świata. Był większy i potężniejszy od brata, lecz brakowało mu jego szybkości.
Do końca 1937 stoczył 46 walk, z których przegrał tylko trzy. W 1938 pokonał go Gunnar Bärlund. Wygrał 5 walk przed czasem w 1939, a jedna była "no decision" (z Lee Savoldem, w której zdaniem prasy Baer był lepszy). W 1940 zwyciężył w trzech walkach, zawsze przez nokaut lub techniczny nokaut. W 1941 najpierw przegrał z Eddiem Bluntem, a potem pokonał przez techniczny nokaut w 7. rundzie Tony’ego Galento.
23 maja tego roku w Waszyngtonie zmierzył się w walce o mistrzostwo świata wagi ciężkiej z obrońcą tytułu Joe Louisem. W 1. rundzie wyrzucił uderzeniem czempiona poza ring, jednak Louis zdołał powrócić przed wyliczeniem. W 6. rundzie Louis dwukrotnie powalił Baera na deski, a po gongu kończącym rundę uderzył go w tył głowy powodując trzeci nokdaun. Sekundant Baera protestował po gongu rozpoczynającym 7. rundę domagając się uznania faulu Louisa, jednak sędzia ringowy zdyskwalifikował Baera za niepodjęcie walki.
Pięściarze ci stoczyli walkę rewanżową 9 stycznia 1942 w Madison Square Garden w Nowym Jorku. Louis znokautował Baera w 1. rundzie, wcześniej dwukrotnie rzucając go na deski. Po tej walce Buddy Baer zakończył karierę bokserską.
Po wojnie z powodzeniem występował w filmach, m.in.: "Abbott i Costello – Afrykańska przygoda" (1949) jako Grappler McCoy, "Quo vadis" (1951) jako Ursus, "Jaś i łodyga fasoli" (1952) jako olbrzym i westernie "Bezkresne niebo" (1952) jako Romaine.
Zmarł 18 lipca 1986 w wieku 71 lat w Martinez w Kalifornii.

</doc>
<doc id="2930719" url="https://pl.wikipedia.org/wiki?curid=2930719" title="Ulrika Persson">
Ulrika Persson

Anna Ulrika Persson (ur. 7 marca 1975 w Torsby) – szwedzka biegaczka narciarska, zawodniczka klubu Sunne SK.
Kariera.
Po raz pierwszy na arenie międzynarodowej Ulrika Persson pojawiła się 22 listopada 1998 roku w zawodach FIS Race w Bruksvallarna, gdzie zajęła 13. miejsce w biegu na 5 kilometrów techniką dowolną. W Pucharze Świata zadebiutowała 13 marca 1999 roku w Falun, zajmując 47. miejsce w biegu na 15 km stylem klasycznym. Pierwsze pucharowe punkty wywalczyła ponad trzy lata później - 21 grudnia 2002 roku w Ramsau zajęła 29. miejsce w biegu łączonym na 10 km. W klasyfikacji generalnej najlepiej wypadła w sezonie 2003/2004, który ukończyła na 100. pozycji. Od 2001 roku startowała także w cyklu FIS Marathon Cup, zajmując między innymi czwarte miejsce w klasyfikacji generalnej sezonu 2000/2001. Czterokrotnie stawała na podium, przy czym dwukrotnie zwyciężała w szwedzkim Vasaloppet (2001 i 2003). W 2002 roku wzięła udział w biegu na 30 km klasykiem podczas igrzysk olimpijskich w Salt Lake City, ale nie ukończyła rywalizacji. Nigdy nie wystąpiła na mistrzostwach świata.
Osiągnięcia.
Puchar Świata.
Miejsca na podium.
Persson nigdy nie stała na podium indywidualnych zawodów Pucharu Świata.

</doc>
<doc id="2930720" url="https://pl.wikipedia.org/wiki?curid=2930720" title="Łomianki (gromada)">
Łomianki (gromada)

Łomianki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łomianki z siedzibą GRN w Łomiankach (wówczas wsi) utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Łomianki, Dąbrowa, Łomianki Górne, Łomianki Dolne, Kiełpin, Kiełpin Poduchowny i Kępa Kiełpińska ze zniesionej gminy Łomianki w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Łomianki przyłączono wsie Dziekanów Polski, Dziekanów Leśny, Dziekanów Nowy i Sadowa ze znoszonej gromady Pieńków w tymże powiecie.
31 grudnia 1961 do gromady Łomianki włączono obszar zniesionej gromady Buraków w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim reaktywowano gminę Łomianki (od 1999 gmina Łomianki należy do powiatu warszawskiego zachodniego).

</doc>
<doc id="2930721" url="https://pl.wikipedia.org/wiki?curid=2930721" title="Wodoroarsenin miedzi(II)">
Wodoroarsenin miedzi(II)

Wodoroarsenin miedzi(II), , – nieorganiczny związek chemiczny z grupy arseninów, sól kwasu arsenawego i miedzi na II stopniu utlenienia. Żółtozielony pigment otrzymany po raz pierwszy przez Carla Wilhelma Scheelego w 1778 roku. Stosowany był dawniej jako pigment, impregnat do drewna, insektycyd, fungicyd i rodentycyd (środek gryzoniobójczy), jednak został wyparty przez mniej toksyczne substancje i obecnie nie jest wykorzystywany.
Zieleni Scheelego przypisuje się zazwyczaj wzór wodoroarseninu miedzi(II) – . W rzeczywistości skład tego pigmentu jest zróżnicowany i może on zawierać także m.in. metaarsenin miedzi(II) (), arsenin miedzi(II) () i diarsenin miedzi(II) ().
Otrzymywanie.
Wodoroarsenin miedzi(II) otrzymuje się w reakcji soli miedzi(II) z arseninem amonu lub metalu alkalicznego. W pierwotnym procesie otrzymywania tego związku Scheele zastosował metodę opartą na gotowaniu tritlenku diarsenu z węglanem potasu i wytrącanie wodoroarseninu miedzi(II) z otrzymanego roztworu za pomocą siarczanu miedzi(II). Innym sposobem jest użycie roztworu siarczanu miedzi(II), tritlenku diarsenu i wodorotlenku sodu.
Zagrożenia.
Stosowanie pigmentów zawierających arsen było w XIX i XX wieku przyczyną wielu zatruć objawiających się m.in. zaburzeniami neurologicznymi, układu pokarmowego i chorobami skóry. Pigmenty takie wykorzystywano m.in. w żywności i ubraniach, a także w świecach (co również mogło prowadzić do zatruć poprzez wdychanie wydzielających się trujących oparów). Toksyczność takich pigmentów była przyczyną stopniowego zaprzestania ich wykorzystywania, jednak skala zatruć w XIX wieku spowodowała niechęć do spożywania żywności barwionej na zielono, która utrzymywała się jeszcze w następnym wieku.

</doc>
<doc id="2930723" url="https://pl.wikipedia.org/wiki?curid=2930723" title="Skrzeszew (gromada w powiecie nowodworskim)">
Skrzeszew (gromada w powiecie nowodworskim)

Skrzeszew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzeszew z siedzibą GRN w Skrzeszewie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Skrzeszew, Kałuszyn, Topolina, Poddębie i Derlacz oraz miejscowość Poniatów z dotychczasowej gromady Łajski ze zniesionej gminy Skrzeszew w tymże powiecie. Dla gromady ustalono 10 członków gromadzkiej rady narodowej.
&lt;del&gt;31 grudnia 1959&lt;/del&gt; 1 stycznia 1960 do gromady Skrzeszew przyłączono &lt;del&gt;wieś Dąbrowa Chotomowska ze znoszonej gromady Chotomów oraz&lt;/del&gt; wieś Komornica ze znoszonej gromady Wieliszew w tymże powiecie (wykreślone zmiany retroaktywnie uchylone uchwałami z 25 lutego 1960).
31 grudnia 1961 do gromady Skrzeszew włączono wieś Łajski ze zniesionej gromady Łajski oraz wieś Wieliszew z gromady Nieporęt w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim reaktywowano gminę Skrzeszew.

</doc>
<doc id="2930725" url="https://pl.wikipedia.org/wiki?curid=2930725" title="Ostatnie lato (film 1969)">
Ostatnie lato (film 1969)

Ostatnie lato (ang. "Last Summer") – amerykański film z 1969 roku w reżyserii Franka Perry'ego.

</doc>
<doc id="2930728" url="https://pl.wikipedia.org/wiki?curid=2930728" title="Janówek I (gromada)">
Janówek I (gromada)

Janówek I (od lat 1960. "Janówek Pierwszy"; alt. "Janówek") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Janówek I z siedzibą GRN w Janówku I utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Janówek I, Góra, Kępa Kikolska, Olszewnica Nowa, Sikory i Krubin ze zniesionej gminy Janówek w tymże powiecie. Dla gromady ustalono 13 członków gromadzkiej rady narodowej.
31 grudnia 1959 do gromady Janówek przyłączono obszar zniesionej gromady Boża Wola oraz wieś Olszewnica Stara ze znoszonej gromady Chotomów w tymże powiecie.
31 grudnia 1961 z gromady Janówek Pierwszy wyłączono miejscowość Okunin Pierwszy, włączając ją do miasta Nowy Dwór Mazowiecki w tymże powiecie i województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2930730" url="https://pl.wikipedia.org/wiki?curid=2930730" title="Janówek Pierwszy (gromada)">
Janówek Pierwszy (gromada)



</doc>
<doc id="2930731" url="https://pl.wikipedia.org/wiki?curid=2930731" title="José Cañas Ruiz-Herrera">
José Cañas Ruiz-Herrera

José Alberto Cañas Ruiz-Herrera (ur. 27 maja 1987 roku) – hiszpański piłkarz grający na pozycji defensywnego pomocnika. Obecnie jest zawodnikiem Espanyolu Barcelona.
Kariera piłkarska.
Jest wychowankiem Realu Betis. 3 maja 2009 roku zadebiutował w La Liga, gdy zagrał siedem minut w przegranym meczu z Atletico Madryt. Andaluzyjczycy spadli z ligi w tym sezonie.
W sezonie 2010-11 na stałe został przeniesiony do pierwszego składu i przyczynił się do awansu do ekstraklasy.

</doc>
<doc id="2930732" url="https://pl.wikipedia.org/wiki?curid=2930732" title="Samantha Barks">
Samantha Barks

Samantha Barks (ur. 2 października 1990 w Laxey) – brytyjska piosenkarka, aktorka teatralna, filmowa i telewizyjna. Wystąpiła m.in. w roli Eponiny w filmowej adaptacji musicalu "Nędznicy".
Dzieciństwo.
Urodziła się i była wychowywana w miasteczku Laxey na Wyspie Man. Od 3. roku życia trenowała taniec – balet, taniec nowoczesny i stepowanie. W wieku 16 lat przeprowadziła się do Londynu, gdzie uczęszczała do The Arts Educational Schools w Chiswick. Jej rodzicami są Ann i Richard Barks. Ma starszego brata Carla i starszą siostrę Kim.
Kariera.
W 2007 roku Samantha wydała swój debiutancki album "Looking in Your Eyes", który sprzedał się w nakładzie około 600 egzemplarzy.
W grudniu 2007 Barks reprezentowała Man w Międzynarodowym Konkursie Piosenki Maltańskiej, gdzie zdobyła główną nagrodę w wysokości 2000 euro, oraz tytuł Najlepszej Zagranicznej Piosenkarki. Zaśpiewała wtedy "Nothing Else" z jej albumu oraz "Play On" – piosenkę, która górowała wtedy na maltańskich listach przebojów.
W 2008 roku wystąpiła w programie "I'd Do Anything", który miał na celu znalezienie aktorki do roli Nancy do musicalu "Oliver!". Barks uplasowała się na trzecim miejscu, zaraz za Jodie Prenger, która wygrała program, i Jessie Buckley.
29 kwietnia 2008 roku w celu pokazania poparcia dla rozwoju kariery młodej artystki Adrian Earnshaw – minister turystyki rodzinnej wyspy Samanthy przemianował Wyspę Man na Wyspę Sam.
W czerwcu 2008, miesiąc po zakończeniu "I’d Do Anything", Barks zaśpiewała hymn Wyspy Man "O Land Of Our Birth" na rozpoczęciu wyścigów motocyklowych Wyspy Man "Senior TT Race". Niedługo później została zaproszona do zagrania roli Sally Bowles w brytyjskiej wersji musicalu "Kabaret" od 29 sierpnia 2008 do 11 lipca 2009. Samantha występowała z Sarah Lark i Jodie Prenger na rozdaniu nagród "Theatregoers Choice Awards" w lutym 2009.
3 stycznia 2008 roku w Villa Marina na wyspie Man zagrała koncert "An Audience with Samantha Barks", który miał być podziękowaniem dla osób, które wspierały ją w czasie "I’d Do Anything" oraz po zakończeniu programu.
W Theatre Royal, Windsor zagrała tytułową rolę w Aladynie w świątecznej pantomimie na przełomie 2009 i 2010 roku.
Od 21 czerwca 2010 do 18 czerwca 2011 roku odgrywała rolę Eponiny w londyńskiej produkcji "Nędzników" i przez Camerona Mackintosha została wybrana do zagrania tej postaci na obchodach 25. rocznicy powstania tego musicalu, które odbyły się na Arenie O2 w Londynie 3 października 2010 roku.
W 2010 roku kontynuowała swoją muzyczną karierę wydając piosenkę zatytułowaną "Let Go", którą napisała wraz z Garrym Lake. Singiel zadebiutował w 2010, jednakże jego oficjalna premiera, już pod patronatem Flour Records, odbyła się w roku 2011. Barks zaśpiewała tę piosenkę na koncercie charytatywnym "The Dress Cirlce Benefit Gala" 7 sierpnia 2011 roku w "Her Majesty’s Theatre" i w efekcie, utwór znaleźć można na kompilacji "Standing Ovation: A CD Tribute to Dress Circle", która wydana została 17 sierpnia 2011 roku.
Od 10 grudnia 2011 do 1 kwietnia 2012 oglądać ją można było w roli Nancy w musicalu "Oliver!". Zamierzała występować w nim przez cały okres jego wystawiania, jednak zmieniła plany, gdy otrzymała propozycję zagrania w filmowej adaptacji musicalu "Nędznicy".
O roli w filmie dowiedziała się od Camerona Mackintosha w czasie trwania musicalu "Oliver!". W czerwcu 2012, dwa dni po zakończeniu zdjęć do filmu, na dwa tygodnie powróciła do roli Nancy w "Edinburgh Playhouse". Na początku listopada 2012, Barks na krótko wróciła do brytyjskiej trasy "Oliver!" i zagrała w "Grand Theatre" w Leeds. Do musicalu na stałe wróciła 12 grudnia w "Bord Gáis Energy Theatre" w Irlandii i kontynuowała trasę aż do 20 lutego 2013, kiedy zakończyła współpracę występem w "Bristol Hippodrome".
Od tego czasu, wraz z całą obsadą "Nędzników" przygotowywała się do występu 24 lutego 2013 roku na gali rozdania Oskarów. Natychmiast po występie powróciła do rodzinnego miasta, aby rozpocząć zdjęcia nowego filmu – "The Christmas Candle".
Od sierpnia 2021 roku występuje w roli Elsy na deskach londyńskiego Theatre Royal Drury Lane w musicalu Frozen.
Jej wykonanie "On My Own" z "Nędzników" znalazło się na 97. miejscu listy Billboard Hot 100 i 43. w Wielkiej Brytanii, co było jej debiutem na obydwu tych listach.

</doc>
<doc id="2930733" url="https://pl.wikipedia.org/wiki?curid=2930733" title="Stefan Wierzbiński">
Stefan Wierzbiński

Stefan Wierzbiński (ur. 5 sierpnia 1910 w Poznaniu, zm. 14 lipca 1976 we Wrocławiu) – polski astronom, profesor doktor habilitowany, zajmujący się mechaniką nieba.
Życiorys.
Po ukończeniu 5 klas w Państwowym Gimnazjum im. św. Jana Kantego w Poznaniu rozpoczął pracę jako praktykant melioracyjny w Wielkopolskiej Izbie Rolniczej. Po eksternistycznym zdaniu matury w 1934 roku odbył w latach 1934–1939 studia astronomiczne na Uniwersytecie im. Adama Mickiewicza w Poznaniu. Jeszcze jako student rozpoczął w 1937 roku pracę w Obserwatorium Astronomicznym Uniwersytetu im. Adama Mickiewicza w Poznaniu.
W czasie okupacji pracował jaki kreślarz mierniczy. Zaraz po wojnie wrócił do pracy astronomicznej, w 1945 roku obronił pracę doktorską i w 1950 został adiunktem. W 1951 roku przeniósł się do Obserwatorium Astronomicznego Uniwersytetu Wrocławskiego, gdzie pracował jako adiunkt, a od 1 kwietnia 1955 roku jako docent. Od 1 października 1960 roku kierował Katedrą Mechaniki Nieba, a 26 lutego 1965 roku otrzymał tytuł profesora nadzwyczajnego. W latach 1958–1961 był docentem w Katedrze Matematyki Politechniki Wrocławskiej i kierownikiem Zakładu Metod Numerycznych i Graficznych tejże Politechniki.
Zajmował się przede wszystkim wyznaczaniem orbit gwiazd w układach podwójnych. Promował 6 doktorów. Był autorem 61 prac naukowych, w tym 3 o dużym znaczeniu:
Odznaczenia.
Stefan Wierzbiński był uhonorowany:

</doc>
<doc id="2930734" url="https://pl.wikipedia.org/wiki?curid=2930734" title="Kazuń Polski (gromada)">
Kazuń Polski (gromada)

Kazuń Polski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kazuń Polski z siedzibą GRN w Kazuniu Polskim utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Kazuń Polski, Kazuń Nowy, Cybulice Małe, Cybulice, Czeczotki, Sady i Syndykowszczyzna ze zniesionej gminy Kazuń w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromad Sowia Wola (wsie Cybulice A, Cybulice Małe i Czeczotki) i Czosnów (wsie Kazuń-Bielany, Kazuń Nowy, Kazuń Polski i Sady) w tymże powiecie.

</doc>
<doc id="2930735" url="https://pl.wikipedia.org/wiki?curid=2930735" title="Czosnów (gromada)">
Czosnów (gromada)

Czosnów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czosnów z siedzibą GRN w Czosnowie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Czosnów, Cząstków Mazowiecki, Cząstków Polski, Palmiry, Kaliszki, Adamówek, Janówek, Łosia Wólka i Łomna (z wyłączeniem majątku M.B.P.) ze zniesionej gminy Cząstków oraz obszary dotychczasowych gromad Dobrzyń i Dębina ze zniesionej gminy Kazuń w tymże powiecie. Dla gromady ustalono 26 członków gromadzkiej rady narodowej.
31 grudnia 1959 do gromady Czosnów przyłączono obszary zniesionych gromad: Pieńków (bez wsi Dziekanów Polski, Dziekanów Leśny, Dziekanów Nowy i Sadowa) i Małocice (bez wsi Brzozówka, Janowo, Mikołajówka i Truskawka) w tymże powiecie.
1 stycznia 1969 do gromady Czosnów włączono wsie Kazuń-Bielany, Kazuń Nowy, Kazuń Polski i Sady ze zniesionej gromady Kazuń Polski w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie nowodworskim utworzono gminę Czosnów.

</doc>
<doc id="2930737" url="https://pl.wikipedia.org/wiki?curid=2930737" title="Górki (gromada w powiecie nowodworskim)">
Górki (gromada w powiecie nowodworskim)

Górki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Górki z siedzibą GRN w Górkach utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Górki, Zamość, Cisowe, Dąbrowa Stara, Dąbrowa Nowa i Nowe Budy ze zniesionej gminy Kampinos w tymże powiecie. Dla gromady ustalono 17 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2930738" url="https://pl.wikipedia.org/wiki?curid=2930738" title="Chińskie Stowarzyszenie Lekkoatletyczne">
Chińskie Stowarzyszenie Lekkoatletyczne

Chińskie Stowarzyszenie Lekkoatletyczne () – chińska narodowa federacja lekkoatletyczna. Siedziba znajduje się w Pekinie, a prezesem jest Duan Shijie. Federacja należy do AAA.
Federacja została założona w 1924 roku i była przyjęta do IAAF w 1954 roku.

</doc>
<doc id="2930739" url="https://pl.wikipedia.org/wiki?curid=2930739" title="Wola Kiełpińska (gromada)">
Wola Kiełpińska (gromada)

Wola Kiełpińska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Kiełpińska z siedzibą GRN w Woli Kiełpińskiej utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Wola Kiełpińska, Bolesławowo, Dębe, Guty, Izbica, Jachranka, Skubianka, Stanisławowo, Święciennica, Szadka, Wola Smolana, Zabłocie, Zalesie-Borowe, Marynino i Dębinki ze zniesionej gminy Zegrze w tymże powiecie. Dla gromady ustalono 21 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2930744" url="https://pl.wikipedia.org/wiki?curid=2930744" title="Melampitta">
Melampitta



</doc>
<doc id="2930745" url="https://pl.wikipedia.org/wiki?curid=2930745" title="Liar! Liar!">
Liar! Liar!

Liar! Liar! – dwudziesty trzeci singel japońskiego zespołu B’z, wydany 8 października 1997 roku. Osiągnął 1 pozycję w rankingu Oricon i pozostał na liście przez 8 tygodni, sprzedał się w nakładzie egzemplarzy. Singel zdobył status potrójnej platynowej płyty.
Utwór tytułowy został wykorzystany w reklamie programu "MUSIC FREAK TV" stacji PerfecTV!.

</doc>
<doc id="2930753" url="https://pl.wikipedia.org/wiki?curid=2930753" title="Cornelia Porrini">
Cornelia Porrini

Cornelia Porrini (ur. w 1976 roku) – szwajcarska biegaczka narciarska, zawodniczka klubu Am Bachtel.
Kariera.
Po raz pierwszy na arenie międzynarodowej Cornelia Porrini pojawiła się 29 grudnia 1995 roku w zawodach FIS Race w Campra, gdzie zajęła 60. miejsce w biegu na 5 km techniką klasyczną. W 1996 roku wystąpiła na mistrzostwach świata juniorów w Asiago, zajmując 60. pozycję w biegu na 15 km stylem dowolnym. W Pucharze Świata zadebiutowała 19 grudnia 1998 roku w Davos, zajmując 66. miejsce w biegu na 15 km stylem klasycznym. Porrini nigdy nie zdobyła punktów PŚ i nigdy nie została uwzględniona w klasyfikacji generalnej. Od 2001 roku startowała także w cyklu FIS Marathon Cup, zajmując między innymi dziewiąte miejsce w klasyfikacji generalnej sezonu 2000/2001. Raz stanęła na podium - 11 marca 2001 roku była trzecia w szwajcarskim Engadin Skimarathon. W zawodach tych uległa jedynie swej rodaczce Brigitte Albrecht-Loretan oraz Rosjance Irinie Składniewej. Nigdy nie wystąpiła na igrzyskach olimpijskich ani mistrzostwach świata. W 2004 roku zakończyła karierę.
Osiągnięcia.
Puchar Świata.
Miejsca na podium.
Porrini nigdy nie stała na podium indywidualnych zawodów Pucharu Świata.

</doc>
<doc id="2930754" url="https://pl.wikipedia.org/wiki?curid=2930754" title="Makowska (Skierniewice)">
Makowska (Skierniewice)

Makowska – osiedle w północno-zachodniej części Skierniewic, a kiedyś samodzielna wieś należąca do ekonomii skierniewickiej.
Charakter osiedla.
Osiedle oddalone jest od centrum o około 1 km i oddzielone torami kolejowymi. Znajdują się tam wyłącznie domki jednorodzinne.
Komunikacja.
Osiedle ma połączenie autobusowe linii numer 8 Miejskich Zakładów Komunikacyjnych w Skierniewicach. Na osiedlu znajduje się przystanek autobusowy PKS.
Przyroda.
Na obszarze osiedla znajduje się dość dużo obszarów zielonych.
Na południowy zachód osiedle graniczy z lasem Zwierzynieckim.

</doc>
<doc id="2930755" url="https://pl.wikipedia.org/wiki?curid=2930755" title="Robert Preston">
Robert Preston

Robert Preston (ur. 8 czerwca 1918, zm. 21 marca 1987) – amerykański aktor filmowy i telewizyjny.
Filmografia.
seriale
film
Nagrody i nominacje.
Został uhonorowany nagrodą NSFC. Został nominowany do Oscara, Złotego Globu i Saturna.

</doc>
<doc id="2930758" url="https://pl.wikipedia.org/wiki?curid=2930758" title="Salem Salam">
Salem Salam



</doc>
<doc id="2930760" url="https://pl.wikipedia.org/wiki?curid=2930760" title="Eptatretus goliath">
Eptatretus goliath

Eptatretus goliath – gatunek bezżuchwowca z rodziny śluzicowatych (Myxinidae).
Zasięg występowania.
Południowo-wschodni Ocean Spokojny, Nowa Zelandia.
Cechy morfologiczne.
Osiąga maksymalnie 127,5 cm długości. 7 par worków skrzelowych. 92 gruczoły śluzowe, 14–15 przedskrzelowych, 57–58 tułowiowych i 13–14 ogonowych. Fałda brzuszna wyraźna.
Biologia i ekologia.
Występuje na głębokości do 811 m. Samica składa około tuzina niewielkich jaj o wymiarach 14 x 45 mm, pozbawionych włókien i haczyków.

</doc>
<doc id="2930761" url="https://pl.wikipedia.org/wiki?curid=2930761" title="Metoda Newtona-Raphsona">
Metoda Newtona-Raphsona



</doc>
<doc id="2930762" url="https://pl.wikipedia.org/wiki?curid=2930762" title="Dama z rewii">
Dama z rewii

Dama z rewii (ang. "Lady of Burlesque") – amerykański film z 1943 roku w reżyserii Williama A. Wellmana.

</doc>
<doc id="2930763" url="https://pl.wikipedia.org/wiki?curid=2930763" title="Nonagon">
Nonagon



</doc>
<doc id="2930764" url="https://pl.wikipedia.org/wiki?curid=2930764" title="Eptatretus gomoni">
Eptatretus gomoni

Eptatretus gomoni – gatunek bezżuchwowca z rodziny śluzicowatych (Myxinidae).
Zasięg występowania.
Wschodni Ocean Indyjski - zachodnia Australia.
Cechy morfologiczne.
Osiąga maksymalnie 79 cm długości. 8 par worków skrzelowych. 91–93 gruczoły śluzowe, 12–13 przedskrzelowych, 57–58 tułowiowych i 14–15 ogonowych. 
Biologia i ekologia.
Występuje na głębokości 260–705 m.

</doc>
<doc id="2930765" url="https://pl.wikipedia.org/wiki?curid=2930765" title="Federacija łehkoji atłetyky Ukrajiny">
Federacija łehkoji atłetyky Ukrajiny

Ukraińska lekkoatletyczna federacja, ukr. Федерація легкої атлетики України (ФЛАУ), "Federacija łehkoji atłetyky Ukrajiny" – ukraińska narodowa federacja lekkoatletyczna, która należy do EA. Siedziba znajduje się w Kijowie.
Federacja powstała w roku 1991 po rozpadzie ZSRR i była przyjęta do IAAF w 1993 roku.
Prezesi:

</doc>
<doc id="2930766" url="https://pl.wikipedia.org/wiki?curid=2930766" title="Unni Ødegård">
Unni Ødegård

Unni Ødegård (ur. 25 września 1974) – norweska biegaczka narciarska, zawodniczka klubu Molde &amp; Omegn IL.
Kariera.
Po raz pierwszy na arenie międzynarodowej Unni Ødegård pojawiła się w 1993 roku podczas mistrzostw świata juniorów w Harrachovie. W zawodach tych zajęła dziesiąte miejsce w biegu na 5 km klasykiem oraz piąte na dystansie 15 km techniką dowolną. Na rozgrywanych rok później mistrzostwach świata juniorów w Breitenwang była odpowiednio piątą i siódma. W Pucharze Świata zadebiutowała 11 lutego 1995 roku w Oslo, zajmując 42. miejsce w biegu na 30 km stylem klasycznym. Pierwsze pucharowe punkty wywalczyła na tym samym dystansie, także w Oslo - 16 marca 1996 roku zajęła 21. pozycję. W klasyfikacji generalnej najlepiej wypadła w sezonie 1995/1996, który ukończyła na 53. miejscu. Od 2001 roku startowała także w cyklu FIS Marathon Cup, zajmując między innymi szóste miejsce w klasyfikacji generalnej sezonu 2003/2004. Dwukrotnie stawała na podium: w 2001 i 2002 roku była trzecia w amerykańskim maratonie American Birkebeiner. Nigdy nie wystąpiła na igrzyskach olimpijskich ani mistrzostwach świata. W 2009 roku zakończyła karierę.
Osiągnięcia.
Puchar Świata.
Miejsca na podium.
Ødegård nigdy nie stała na podium indywidualnych zawodów Pucharu Świata.

</doc>
<doc id="2930768" url="https://pl.wikipedia.org/wiki?curid=2930768" title="Ukrainian Athletic Federation">
Ukrainian Athletic Federation



</doc>
<doc id="2930770" url="https://pl.wikipedia.org/wiki?curid=2930770" title="Tet (święto)">
Tet (święto)



</doc>
<doc id="2930771" url="https://pl.wikipedia.org/wiki?curid=2930771" title="Taki świat kupuję">
Taki świat kupuję

Taki świat kupuję – debiutancki album studyjny polskiego aktora i piosenkarza Krzysztofa Respondka, wydany 15 kwietnia 2013 przez wytwórnię MJM Music PL.
Album jest efektem współpracy Krzysztofa Respondka i kompozytora, producenta muzycznego, realizatora dźwięku i autora tekstów Aleksandra Woźniaka. Album składa się z 12 kompozycji, w tym 11 premierowych oraz piosenki „Berega Rossi”, z którą Krzysztof Respondek wygrał Festiwal Piosenki Rosyjskiej w 2011 roku.
Z płyty pochodzi singel „Gdy wrócę”, wydany 1 lutego 2013 oraz „Góra złota”, wydany 2 kwietnia 2013, do którego powstał teledysk, a jego premiera odbyła się 18 kwietnia 2013.
Wydawnictwo znalazło się na 12. miejscu na oficjalnej polskiej liście sprzedaży.

</doc>
<doc id="2930776" url="https://pl.wikipedia.org/wiki?curid=2930776" title="Drozd nadrzeczny">
Drozd nadrzeczny

Drozd nadrzeczny ("Turdus sanchezorum") – gatunek średniej wielkości ptaka z rodziny drozdowatych (Turdidae). Został opisany w 2011 roku; jego obecność została udokumentowana w zachodniej i środkowej Amazonii. Pozyskane wcześniej okazy tego gatunku uznawano za drozdy płowe ("T. hauxwelli").
Taksonomia.
Gatunek opisali John P. O’Neill, Daniel F. Lane i Luciano N. Naka w 2011 roku na łamach czasopisma „The Condor”. Holotypem jest samiec odłowiony 8 sierpnia 1983 roku w Peru, w Regionie Loreto, około 10 km na południowy południowy zachód (ang. SSW) od ujścia rzeki Napo do Amazonki. Okaz zdeponowany jest w Museum of Natural Science Uniwersytetu Stanu Luizjana. Nie wyróżnia się podgatunków.
Morfologia.
Opis dotyczy holotypu. Czoło, wierzch głowy, pokrywy uszne i skrzydłowe, grzbiet, kuper i pokrywy nadogonowe mają barwę rudobrązową. Sterówki szarobrązowe. Brudnobiałą brodę i gardło pokrywają szarobrązowe smugi. Brzuch i pokrywy podogonowe białawe. U nasady lotki pierwszego i drugiego rzędu przybierają barwę brązową. Pokrywy podskrzydłowe cynamonowopomarańczowe. Dziób początkowo czarny, na końcu ciemnożółty. Brązowe oczy otoczone są ciemnopomarańczowymi obrączkami ocznymi. Nogi i stopy oliwkowe.
Masa ciała holotypu wynosi 58 g. Długość skrzydła samców (n=25) wynosi 103,98–116,4 mm, samic (n=8) 106,7–111,2 mm, skoku samców 26,2–33,6 mm, samic 26,9–33,8 mm, sterówek samców 78,8–96,8 mm, samic 78,5–87,3 mm.
Ekologia i zachowanie.
Gatunek ten występuje wzdłuż górnej części Amazonki (Solimões). W regionie San Martín (Peru) spotykany także w otwartych lasach lub sawannie o piaszczystym podłożu na wysokości 800–1100 m n.p.m. T.A. Parker odnotował obecność drozda nadrzecznego przy lewym wybrzeżu Napo, opisując go jako pospolitego ptaka podmokłych lasów. 7 sierpnia 2003 roku Daniel F. Lane oraz G.H. Rosenberg obserwowali dwa ptaki tego gatunku żerujące na małych owocach na skraju lasu. Zdaje się on być wszystkożerny jak inne drozdy z rodzaju "Turdus". Prawdopodobnie okres lęgowy rozpoczyna się w grudniu lub styczniu, młode opierzają się w pełni w lutym, a dorosłe osobniki odbywają pierzenie po sezonie lęgowym w lipcu/sierpniu.
Status.
Międzynarodowa Unia Ochrony Przyrody (IUCN) od 2016 roku uznaje drozda nadrzecznego za gatunek najmniejszej troski (LC – "least concern"). Liczebność populacji nie została oszacowana, ale ptak ten opisywany jest jako lokalnie pospolity. Trend liczebności populacji uznawany jest za spadkowy.

</doc>
<doc id="2930779" url="https://pl.wikipedia.org/wiki?curid=2930779" title="Elina Mäki-Rautila">
Elina Mäki-Rautila

Elina Mäki-Rautila (ur. 1 maja 1976) – fińska biegaczka narciarska.
Kariera.
Po raz pierwszy na arenie międzynarodowej Elina Mäki-Rautila pojawiła się 21 lutego 1998 roku w Joensuu podczas zawodów FIS Race, zajmując 22. miejsce w biegu na 5 km techniką klasyczną. W Pucharze Świata zadebiutowała 7 marca 1998 roku w Lahti, zajmując 50. miejsce w biegu na 15 km stylem dowolnym. Mäki-Rautila nigdy nie zdobyła punktów PŚ i nigdy nie została uwzględniona w klasyfikacji generalnej. Startowała także w zawodach cyklu FIS Marathon Cup, zajmując dziewiąte miejsce w klasyfikacji generalnej sezonu 2000/2001. Raz stanęła na podium: 10 lutego 2001 roku była trzecia w fińskim maratonie Finlandia-hiihto. W zawodach tych wyprzedziły ją jedynie reprezentująca Szwecję Antonina Ordina oraz Rosjanka Irina Składniewa. Finka nigdy nie brała udziału w igrzyskach olimpijskich ani mistrzostwach świata. W 2001 roku zakończyła karierę.
Osiągnięcia.
Puchar Świata.
Miejsca na podium.
Mäki-Rautila nigdy nie stała na podium indywidualnych zawodów Pucharu Świata.

</doc>
<doc id="2930780" url="https://pl.wikipedia.org/wiki?curid=2930780" title="Wybory prezydenckie we Włoszech w 2013 roku">
Wybory prezydenckie we Włoszech w 2013 roku

Wybory prezydenckie we Włoszech odbyły się w dniach 18 kwietnia – 20 kwietnia 2013 roku. W ich wyniku dopiero w szóstej turze w ramach partyjnego kompromisu został wybrany na prezydenta Giorgio Napolitano.
Procedura.
Według włoskiej konstytucji, wybory odbywają się w formie tajnego głosowania, z udziałem senatorów, deputowanych oraz 58 przedstawicieli regionalnych w Palazzo Montecitorio, siedzibie Izby Deputowanych. W pierwszych trzech turach głosowania do wyboru prezydenta wymaga jest większość dwóch trzecich głosów z 1007 wyborców, w tym przypadku wynosiła ona 672 głosy. Począwszy od czwartego głosowania, wymagana jest bezwzględna większość. Kandydat w tym przypadku musiał uzyskać 504 głosy. Wybory przeprowadzane są przez przewodniczącego Izby Deputowanych, która ma prawo do publicznego przeliczenia głosów. Prezydencki mandat trwa siedem lat. Kadencja prezydenta Giorgio Napolitano, upływa z dniem 15 maja 2013.
Wyniki wyborów.
W pierwszych trzech głosowaniach wymagana większość zgodnie z obowiązującym prawem wynosiła 672 głosy. W kolejnych wymagana była zwykła większość głosujących, w tym przypadku 504 głosy.

</doc>
<doc id="2930781" url="https://pl.wikipedia.org/wiki?curid=2930781" title="Egyptian Athletic Federation">
Egyptian Athletic Federation

Egyptian Athletic Federation – egipska narodowa federacja lekkoatletyczna, która należy do CAA. Siedziba znajduje się w dzielnicy Kairu Nasr City, a prezesem jest Waleed Atta Ahmed Hussein.
Federacja została założona w 1910 roku i była przyjęta do IAAF w 1912 roku.

</doc>
<doc id="2930783" url="https://pl.wikipedia.org/wiki?curid=2930783" title="Socjalistyczna Międzynarodówka Robotnicza">
Socjalistyczna Międzynarodówka Robotnicza

Socjalistyczna Międzynarodówka Robotnicza – międzynarodówka grupująca partie o profilu socjalistycznym, poprzedniczka współczesnej Międzynarodówki Socjalistycznej. Założona 25 maja 1923 roku na kongresie organizacji socjalistycznych w Hamburgu, połączeniu uległy wówczas II Międzynarodówka i Międzynarodowa Wspólnota Pracy Partii Socjalistycznych. Głosiła program reformistyczny, broniła praw pracowniczych, odrzucała współpracę z ruchem komunistycznym. Określała się jako kontynuacja II Międzynarodówki.
W 1933 roku skupiła się na walce z ruchem faszystowskim i przeciwstawiała się konfliktom narodowym.
Jej sekretarzem przez cały okres istnienia był austriacki socjaldemokrata Friedrich Adler. W praktyce przestała działać po agresji niemieckiej na Belgię i okupacji kraju przez III Rzeszę (maj 1940), formalnie została rozwiązana w roku 1946.
Z partii działających w II Rzeczypospolitej członkami Międzynarodówki były: Polska Partia Socjalistyczna (od 1923), Niemiecka Socjalistyczna Partia Pracy w Polsce (od 1923) i Bund (od 1930).

</doc>
<doc id="2930787" url="https://pl.wikipedia.org/wiki?curid=2930787" title="Stage Door Canteen">
Stage Door Canteen

Stage Door Canteen – amerykański film z 1943 roku w reżyserii Franka Borzage.

</doc>
<doc id="2930790" url="https://pl.wikipedia.org/wiki?curid=2930790" title="Socjalistyczna Partia Robotników Niemiec">
Socjalistyczna Partia Robotników Niemiec

Socjalistyczna Partia Robotników Niemiec (niem. "Sozialistische Arbeiterpartei Deutschlands") – niemiecka partia lewicowa o profilu socjalistycznym, będąca poprzedniczką Socjaldemokratycznej Partii Niemiec.
Została utworzona na zjeździe w Gocie, na którym Powszechny Niemiecki Związek Robotników połączył się z Socjaldemokratyczną Partią Robotników, organizacja przyjęła tzw. program gotajski. Działała w latach 1875–1890 (od 1878 nielegalnie).

</doc>
<doc id="2930792" url="https://pl.wikipedia.org/wiki?curid=2930792" title="Athletics Australia">
Athletics Australia

Athletics Australia – australijska narodowa federacja lekkoatletyczna, która należy do OAA. Siedziba znajduje się w dzielnicy Melbourne Albert Park, a prezesem jest Robin (Rob) Filde.
Federacja została założona w 1897 roku i była przyjęta do IAAF w 1912 roku.

</doc>
<doc id="2930793" url="https://pl.wikipedia.org/wiki?curid=2930793" title="Estádio dos Barreiros">
Estádio dos Barreiros

Estádio dos Barreiros – stadion piłkarski w Funchal, na portugalskiej Maderze. Na obiekcie na co dzień występuje CS Marítimo i pomieścić może 11.000 osób.
Konstrukcja.
W swojej konstrukcji nie jest zbyt wyróżniającym się obiektem. Zbudowany na jednym ze stoków Funchal, w związku z tym kibice mogą podziwiać niesamowite widoki na miasto oraz wybrzeże. Stadion składa się z dwóch trybun w kształcie banana, które biegną wzdłuż bieżni lekkoatletycznej, lecz nie wzdłuż jej całości. "Bancada nascente" nie jest w żadnym stopniu zadaszona, natomiast "bancada lateral" (widoczna na zdjęciu) posiada kilka zadaszonych sektorów, z których można bezpośrednio wyjść na ulicę miasta.
Historia.
Budowa stadionu wtedy o nazwie Campo dos Barreiros na wniosek Nacional Funchal rozpoczęła się w 1925, a inauguracja miała miejsce 26 czerwca 1927 roku w ligowym meczu przeciwko Vitórii Setúbal. Z czasem na obiekt przeprowadziły się również dwa pozostałe miejskie zespoły - CS Marítimo oraz União Madeira.
W 1938 roku z powodów wielu nieudogodnień i rozpadu stadionu, w wyniku złej sytuacji finansowej Nacionalu, klub poprosił o pożyczkę od lokalnych władz w wysokości 280 tysięcy escudos. Władze postanowiły wykupić cały obiekt za 847 tysięcy escudos.
Akt sprzedaży podpisano, jak również umowę wieczystą, nadającą temu terenowi miejsce przeznaczone do uprawiania sportu dnia 24 lutego 1939 roku. Lokalny architekt Couto Martins sporządził plan, dzięki któremu stadion po przebudowie miał mieścić 17 tysięcy osób, bieżnię lekkoatletyczną, parking i drogi dojazdowe. Budowa rozpoczęła się 21 marca 1951 roku, pod przewodnictwem João Augusto de Sousy, Félixa do Amarala, João Marquesa de Almeidy i Rui Vieiry.
Estádio dos Barreiros oficjalnie otwarty został 5 maja 1957 roku przez ministra Arantesa e Oliveirę, wtedy też został tam rozegrany pierwszy mecz na nowym obiekcie pomiędzy Reprezentacją Madery i rezerwową Reprezentacją Portugalii, który to wygrali wynikim 5:2 gospodarze, którym kibicował 12 tysięcy fanów.
W 1969 władze lokalne postanowiły zmienić nazwę obiektu na Estádio do Professor Marcelo Caetano, jednak decyzja ta nie spodobała się lokalnym kibicom i po krótkim czasie wrócono do nazwy Estádio dos Barreiros.
Stadion przez wiele lat był domowym obiektem trzech największych klubów na wyspie, co przełożyło się na eksploatacji obiektu, który nie był przygotowany na trzy mecze na tydzień. W latach 90. Nacional wyprowadził się na Estádio Eng. Rui Alves (obecnie nazywanym Estádio da Madeira), zlokalizowanym w północnej dzielnicy miasta - Choupanie.
Mimo kilku drobniejszych renowacji, stadion zachował swoją oryginalną konstrukcję, zmieniając tylko jupitery. Podstarzały obiekt obecnie nazywany jest "Caldeirão" (Kocioł) ze względu na niepowtarzalną atmosferę i doping kibiców Marítimo. Wiele znakomitych drużyn przegrywała tutaj, chociażby SL Benfica, która na tym obiekcie nie potrafiła wygrać przez 10 lat, kończąc fatalną serię dopiero w roku 2003.
Nowy stadion.
W 2006 Marítimo ujawniło ambitne plany nowego stadionu, który miałby się mieścić w Praia Formosa, który miałby być również domowym obiektem União, jednak brak przez długi odzew zgody i odpowiedzi od władz, spowodowały zawieszenie na czas nieokreślony pracy nad nowym obiektem. Fakt, że Nacional dostał zgodę i pomoc lokalnych władz na zbudowanie nowej trybuny i zaplecza treningowego na ich Estádio da Madeira, rozwścieczyło fanów Marítimo. Rok później, 14 września 2007 roku maderskie władze (które są w 40% właścicielami zespołu) doszły do porozumienia z klubem i zgodziły się na wybudowanie nowego obiektu z lokalami komercyjnymi w miejscu obecnie istniejącego.

</doc>
<doc id="2930798" url="https://pl.wikipedia.org/wiki?curid=2930798" title="Day by Day">
Day by Day

DAY BY DAY – szósty minialbum południowokoreańskiej grupy T-ara, wydany 3 lipca 2012 roku, a na płycie 5 lipca 2012.
"MIRAGE".
Minialbum został wydany ponownie 4 września 2012 roku pod tytułem "MIRAGE".

</doc>
<doc id="2930800" url="https://pl.wikipedia.org/wiki?curid=2930800" title="Demjanica (schronisko)">
Demjanica (schronisko)

Demjanica (bułg. "Демяница") – schronisko turystyczne w Bułgarii, położone w paśmie górskim Piryn na wysokości 1985 m n.p.m., przy złączeniu rzek Wasiłaszka, Demjanica i Gazejska.
Historia.
Schronisko to zostało wybudowane przez firmę Ełtepe. Demjanica została otwarta w 1932 roku, powstała z projektu architektów Genczo Skordewa i Eleny Warakadżijewej, a koszt budowy wynosił 75 000 lewów. W latach 1954-1966 schronisko zostało rozbudowane.
Opis.
Demjanica posiada 217 miejsc; 175 miejsc w schronisku i 42 miejsc w czternastu bungalowach. Jest masywnym dwukondygnacyjnym budynkiem. Demjanica wyposażona jest w bieżącą wodę i prąd. Dysponuje kuchnią turystyczną, łazienkami i wannami, toaletami oraz pawilonem. Ogrzewany stale piecami gazowymi.
Szlaki turystyczne.
Punkty wyjściowe:
Sąsiednie obiekty turystyczne:
Krótkie wycieczki:

</doc>
<doc id="2930801" url="https://pl.wikipedia.org/wiki?curid=2930801" title="Zofia Owczarek-Jagodzińska">
Zofia Owczarek-Jagodzińska

Zofia Owczarek-Jagodzińska, ps. „Marysia” (ur. 2 października 1887 w Guzowie, zm. 1940 w Warszawie) – polska działaczka Polskiej Partii Socjalistycznej i OB PPS. Uczestniczka zamachu na Skałona w 1906.
Życiorys.
Urodziła się w rodzinie robotników zatrudnionych w cukrowni w Rudzie Guzowskiej. Pracowała w fabryce obuwia Kipra w Warszawie. Do Polskiej Partii Socjalistycznej dołączyła w roku 1905 i Organizacji Bojowej PPS. Była uczestniczką wielu akcji bojowych.
18 sierpnia 1906, wraz z Wandą Krahelską i Albertyną Helbertówną, uczestniczyła w zamachu na generał-gubernatora warszawskiego Gieorgija Skałona. Kilka miesięcy później podjęła - tym razem w Wilnie - kolejną nieudaną próbę zgładzenia generał-gubernatora.
Po rozłamie w PPS wstąpiła do Frakcji Rewolucyjnej. W styczniu 1908 roku wzięła udział w nieudanym zamachu na pocztę na stacji kolejowej Sokołów Podlaski. Bojowcy zabili dwóch funkcjonariuszy i wycofali się do Siedlec. Wkrótce zostali aresztowani - ujęto około dziewięćdziesięciu osób. Bojowców wydał władzom carskim jeden z uczestników akcji, Michał Wolgemut. Owczarek-Jagodzińską osadzono w Cytadeli. Wskutek prowokacji policyjnej wyszedł na jaw jej udział w zamachu na Skałona. W czerwcu 1908 skazana dwukrotnie na karę śmierci, oraz na 10 lat katorgi za przynależność do Organizacji Bojowej PPS. Dzięki interwencji adwokata Stanisława Patka wyrok został zamieniony na bezterminową katorgę, poprzedzoną uwięzieniem w osławionych Butyrkach w Moskwie.
Wyszła za mąż za bojowca OB PPS Piotra Jagodzińskiego (1889–1943).
Do Polski wróciła po zwycięstwie rewolucji lutowej w 1917 roku. 
Zmarła w 1940 w Warszawie.

</doc>
<doc id="2930802" url="https://pl.wikipedia.org/wiki?curid=2930802" title="The Kansan">
The Kansan

The Kansan – amerykański film z 1943 roku w reżyserii George’a Archainbauda.

</doc>
<doc id="2930803" url="https://pl.wikipedia.org/wiki?curid=2930803" title="Municipal Stadium (Sherbrooke)">
Municipal Stadium (Sherbrooke)

Municipal Stadium – stadion sportowy w Sherbrooke, w Kanadzie. Może pomieścić 4000 widzów. Obiekt został otwarty w 1976 roku, tuż przed Igrzyskami Olimpijskimi w Montrealu, podczas których stadion był jedną z czterech aren turnieju piłkarskiego.
Stadion powstał wewnątrz nieistniejącego już toru wyścigowego. Pierwotnie został wyposażony w 400-metrową bieżnię lekkoatletyczną i został oddany do użytku w 1976 roku, tuż przed igrzyskami. Murawa obiektu została wyposażona w system drenażu, a sam stadion na czas igrzysk otrzymał tymczasowe trybuny, które dały mu pojemność 10 000 widzów. Obok głównego stadionu, również wewnątrz toru wyścigowego powstało także boisko treningowe. Podczas igrzysk na stadionie odbyły się dwa spotkania fazy grupowej (21 lipca: Francja – Gwatemala 4:1 oraz 23 lipca: Meksyk – Gwatemala 1:1) i jeden ćwierćfinał turnieju olimpijskiego (25 lipca: Związek Radziecki – Iran 2:1). Po igrzyskach na dłużej pozostawiono jedynie trybuny od północno-wschodniej strony boiska, pozostałe zostały przeniesione na różne inne obiekty w mieście. Około 2010 roku na stadionie zlikwidowano bieżnię lekkoatletyczną, a boisko wyposażono w syntetyczną nawierzchnię.

</doc>
<doc id="2930806" url="https://pl.wikipedia.org/wiki?curid=2930806" title="Confederação Brasileira de Atletismo">
Confederação Brasileira de Atletismo

Confederação Brasileira de Atletismo (CBAt) – brazylijska narodowa federacja lekkoatletyczna, która należy do CONSUDATLE. Siedziba znajduje się w mieście São Paulo, a prezesem jest Jose Antonio Martins Fernandes.
Federacja została założona w 1914 roku i była przyjęta do IAAF w 1924 roku.
CBAt została założona w dniu 2 grudnia 1977 roku i zastąpiła wcześniej działającą Federação Brasileira de Sportes Atleticos.

</doc>
<doc id="2930807" url="https://pl.wikipedia.org/wiki?curid=2930807" title="Krzywki (Kaplonosy)">
Krzywki (Kaplonosy)

Krzywki – część wsi Kaplonosy położona w Polsce, w województwie lubelskim, w powiecie włodawskim, w gminie Wyryki.
W latach 1975–1998 Krzywki administracyjnie należały do województwa chełmskiego.

</doc>
<doc id="2930809" url="https://pl.wikipedia.org/wiki?curid=2930809" title="Stanisława Abramowska">
Stanisława Abramowska

Stanisława Motz-Abramowska (ur. 1867, zm. 1892) – polska działaczka socjalistyczna. Współorganizatorka II Proletariatu i jedna z liderów partii. W 1891 roku przeszła do Zjednoczenia Robotniczego. Założycielka Kasy Pomocy Pracownic, w 1891 roku organizatorka pierwszych w historii Polski obchodów międzynarodowego święta pracy, które odbyły się w Warszawie.
Żona Edwarda Abramowskiego. Została pochowana na cmentarzu Powązkowskim (kwatera 77-5-15, grób nie istnieje). 

</doc>
<doc id="2930811" url="https://pl.wikipedia.org/wiki?curid=2930811" title="Demjanica">
Demjanica



</doc>
<doc id="2930813" url="https://pl.wikipedia.org/wiki?curid=2930813" title="Teodozjusz Łazowski">
Teodozjusz Łazowski

Teodozjusz Łazowski (zm. prawdopodobnie w 1588) – prawosławny biskup I Rzeczypospolitej.
Życiorys.
W latach 1553–1565 był prawosławnym biskupem chełmskim. W 1567, po śmierci metropolity Sylwestra, był typowany do objęcia po nim katedry i jego początkowo król polski nominował, zgodnie z panującym zwyczajem, na nowego metropolitę. W 1568 z nieznanych powodów decyzja ta została zmieniona i metropolitą kijowskim został Jonasz Protasewicz-Ostrowski. Teodozjusz został w tej sytuacji arcybiskupem włodzimiersko-brzeskim. Sprawował urząd do 1588.

</doc>
<doc id="2930816" url="https://pl.wikipedia.org/wiki?curid=2930816" title="Czworaki (Horostyta-Kolonia)">
Czworaki (Horostyta-Kolonia)

Czworaki – część wsi Horostyta-Kolonia położona w Polsce, w województwie lubelskim, w powiecie włodawskim, w gminie Wyryki.
W latach 1975–1998 Czworaki administracyjnie należały do województwa chełmskiego.

</doc>
<doc id="2930817" url="https://pl.wikipedia.org/wiki?curid=2930817" title="SM U-60 (1916)">
SM U-60 (1916)

SM U-60 – niemiecki okręt podwodny typu "U-57" zbudowany w AG Weser w Bremie w latach 1914-1916. Wodowany 22 lipca 1916 roku, wszedł do służby w Cesarskiej Marynarce Wojennej 1 listopada 1916 roku. Służbę rozpoczął 1 listopada 1916, a jego dowódcą został kapitan Karl Georg Schuster. U-60 w czasie dziesięciu patroli zatopił 52 statki o łącznej pojemności BRT oraz trzy uszkodził. 13 stycznia 1917 roku został przydzielony do II Flotylli.
W czasie pierwszego patrolu 4 lutego 1917 roku, na Morzu Celtyckim, około 2 mil od Rosscarbery w Irlandii, U-60 zatopił brytyjski statek parowy SS Ghazee o pojemności BRT, który płynął z Cadriff do Port Sudan z ładunkiem węgla. 
27 czerwca 1917 roku U-60 zatopił swój największy statek – brytyjski parowiec SS Armadale. Statek płynął po Morzu Północnym z ładunkiem żołnierzy oraz zaopatrzenia z Manchesteru do Salonik. 160 mil na północny zachód od wyspy Tory u północnych wybrzeży Irlandii został zaatakowany, w wyniku czego zginęły 3 osoby. Karl Georg Schuster został zastąpiony przez kapitana Karla Jaspera, który z kolei 21 listopada 1917 roku został zmieniony przez Franza Grünerta.
Jako nowy dowódca U-60 Grünert odniósł pierwsze zwycięstwo 11 grudnia 1917 roku. Pod jego dowództwem U-60 zatopił norweski statek parowy Bard płynący z Glasgow do Hennebont z ładunkiem węgla. 
21 listopada 1918 roku Grünert poddał okręt Royal Navy. U-60 został zezłomowany w 1921 roku.

</doc>
<doc id="2930818" url="https://pl.wikipedia.org/wiki?curid=2930818" title="Breżnicite">
Breżnicite

Breżnicite (bułg. "Брежниците") – przysiółek wsi Radewci w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 8 mieszkańców.

</doc>
<doc id="2930819" url="https://pl.wikipedia.org/wiki?curid=2930819" title="Liroconit">
Liroconit

Liroconit (lub Lirokonit) – minerał z grupy arsenianów. Uwodniony arsenian glinu i miedzi z nieznaczną domieszką fosforu. Nazwa pochodzi od greckich słów "leiros" = blady i "conia" = pył ze względu na jasny kolor sproszkowanego minerału.
Charakterystyka.
Lirokonit jest półprzezroczystym minerałem o niebieskiekozielonej lub niebieskoszarej barwie. Krystalizuje w układzie jednoskośnym, w formie płaskich kryształów, soczewek, krótkich słupków, w druzach, skupieniach zbitych. Połysk szklisty, tłusty. Waży ok. 3 razy więcej niż taka sama ilość wody w temperaturze pokojowej. Dość miękki - 2-2,5 w skali Mohsa.
Występowanie.
Występuje w strefach utleniania rud miedzi. Towarzyszą mu malachit, limonit, kwarc i inne. Można go znaleźć w Kornwalii (Wielka Brytania), paśmie górskim Uralu, Niemczech i na Węgrzech.

</doc>
<doc id="2930820" url="https://pl.wikipedia.org/wiki?curid=2930820" title="WiDi">
WiDi

WiDi () – wprowadzone przez firmę Intel rozwiązanie "Intel Wireless Display" bazujące na standardzie bezprzewodowej sieci Wi-Fi. Umożliwia ono zgodnym urządzeniom komputerowym na bezprzewodowe przekazywanie do również zgodnych z WiDi urządzeń (np. telewizorów) obrazów w wysokiej rozdzielczości 1080p ("Full HD") wraz z dźwiękiem przestrzennym 5.1. Począwszy od wersji 3.5 standard wspiera Miracast i dodano jego obsługę w systemach Microsoft Windows 8.1 i Windows 10. Miracast zawarty jest także w systemach Android począwszy od wersji 4.2.

</doc>
<doc id="2930821" url="https://pl.wikipedia.org/wiki?curid=2930821" title="Drugi gabinet Johna Curtina">
Drugi gabinet Johna Curtina

Drugi gabinet Johna Curtina – trzydziesty pierwszy gabinet federalny Australii, urzędujący od 21 września 1943 do 6 lipca 1945. Był gabinetem jednopartyjnym, sformowanym przez Australijską Partię Pracy (ALP). Jest jednym z trzech gabinetów w historii Australii (obok czwartego gabinetu Lyonsa oraz drugiego gabinetu Holta), których dymisja nastąpiła na skutek śmierci premiera.
Okoliczności powstania.
Gabinet powstał po wyborach z sierpnia 1943, w których ALP, wcześniej tworząca mniejszościowy pierwszy gabinet Curtina, uzyskała miażdżącą przewagę nad innymi ugrupowaniami. Miesiąc po wyborach Curtin formalnie powołał swój nowy gabinet. 
Okoliczności dymisji.
Gabinet zakończył działalność w lipcu 1945, po śmierci szefa rządu, który od dłuższego czasu miał poważne kłopoty kardiologiczne. Tymczasowym premierem został Frank Forde jako dotychczasowy zastępca lidera partii rządzącej. W wyborach nowego szefa ALP uległ on jednak Benowi Chifleyowi, który rządził następnie aż do 1949 roku.

</doc>
<doc id="2930823" url="https://pl.wikipedia.org/wiki?curid=2930823" title="Fluorek złota(V)">
Fluorek złota(V)

Fluorek złota(V), dekafluorek dizłota, – nieorganiczny związek chemiczny z grupy fluorków, w którym złoto występuje na V stopniu utlenienia. Jest niestabilnym, diamagnetycznym, czerwonym ciałem stałym
Budowa cząsteczki.
Badania krystalograficzne wykazały, że stały fluorek złota(V) ma budowę dimeryczną, z dwoma atomami fluoru w pozycjach mostkowych. Jest to jedyny znany pentafluorek o takiej budowie, pentafluorki innych pierwiastków są monomeryczne (np. ), tetrameryczne (np. ) lub polimeryczne (np. ). W fazie gazowej fluorek złota(V) asocjuje częściowo do trimerów, .
Otrzymywanie.
Znane są dwie metody otrzymywania . Jedna polega na spaleniu złota w tlenie i fluorze w temperaturze 370 °C i pod ciśnieniem 8 atm, w wyniku czego uzyskuje się heksafluorozłocian dioksygenylu (), który po obniżeniu ciśnienia i temperatury uzyskuje się w formie krystalicznej:
Związek ten po ogrzaniu do 180 °C sublimuje i rozkłada się częściowo do , który kondensuje w 25 °C jako czerwona ciecz, a w 0 °C jako czerwonobrązowe kryształy:
Ciekły można zbierać też chłodnicy palcowej w 20 °C.
W drugiej metodzie otrzymywania wykorzystuje się reakcję złota z difluorkiem kryptonu:
 (w 20 °C)
 (w ok. 60 °C)
Właściwości.
 jest nietrwały i łatwo rozkłada się do i . Jest niezwykle silnym utleniaczem i czynnikiem fluorującycm. Z obliczeń wynika, że układ –HF powinien być silniejszym kwasem niż kwas fluoroantymonowy (/HF), najsilniejszy znany superkwas. Fluorek złota(V) nie rozpuszcza się jednak na zimno (poniżej 0 °C) w HF, a w temperaturach wyższych rozkłada się do i .

</doc>
<doc id="2930826" url="https://pl.wikipedia.org/wiki?curid=2930826" title="Sarajewo (stacja kolejowa)">
Sarajewo (stacja kolejowa)



</doc>
<doc id="2930827" url="https://pl.wikipedia.org/wiki?curid=2930827" title="Confederación Argentina de Atletismo">
Confederación Argentina de Atletismo

Confederación Argentina de Atletismo (CADA) – argentyńska narodowa federacja lekkoatletyczna, która należy do CONSUDATLE. Siedziba znajduje się w mieście Santa Fe, a prezesem jest Juan Alberto Scarpín.
Federacja była przyjęta do IAAF w 1924 roku.
CADA została założona w dniu 19 września 1954. Zastąpiła ona Federación Atlética Argentina, która została założona w dniu 4 lipca 1919 roku. Wcześniej istniała Fundación Pedestre Argentina, która została założona na 13 lutego 1911.

</doc>
<doc id="2930830" url="https://pl.wikipedia.org/wiki?curid=2930830" title="Dom Sportova">
Dom Sportova

Dom Sportova – hala widowiskowo-sportowa z lodowiskiem w Zagrzebiu w zachodniej dzielnicy Trešnjevka, mogąca pomieścić 7500 widzów. Swoje mecze rozgrywają tutaj drużyna KHL Medveščak Zagrzeb w hokeju na lodzie w lidze EBEL. Została otwarta w 1972 roku. W skład kompleksu na terenie 32000 m² wchodzi sześć hal sportowych. Poza meczami hokejowymi hala używana jest do rozgrywania innych dyscyplin sportowych: koszykówki, piłki ręcznej, siatkówki, gimnastyki, tenisa ziemnego. W hali mogą się również odbywać koncerty. W latach 1996–1997, 2006–2015 rozgrywano w obiekcie turniej tenisowy mężczyzn Zagreb Indoors.
W hali rozgrywano również, wiele imprez sportowych m.in.: Mistrzostwa Europy w Koszykówce podczas których drużyna gospodarzy (Jugosławii) zdobyła złoty medal, Mistrzostwa Europy w Piłce Ręcznej mężczyzn. Dwukrotnie odbyły się tutaj mistrzostwa Europy w łyżwiarstwie figurowym, miało to miejsce w 2008 oraz 2013 roku. W latach 2007, 2011 oraz 2013 odbyły się tutaj turnieje mistrzostw świata w hokeju na lodzie drugiej dywizji.

</doc>
<doc id="2930832" url="https://pl.wikipedia.org/wiki?curid=2930832" title="Wzór de Moivre'a">
Wzór de Moivre'a



</doc>
<doc id="2930834" url="https://pl.wikipedia.org/wiki?curid=2930834" title="Federación Mexicana de Atletismo">
Federación Mexicana de Atletismo

Federación Mexicana de Atletismo (FMAA) – meksykańska narodowa federacja lekkoatletyczna, która należy do NACAC. Siedziba znajduje się w Iztacalco, a prezesem jest Antonio Lozano.
FMAA była przyjęta do IAAF w 1926 roku.
FMAA została założona w 1925 roku jako Federación Atlética Nacional or Federación Atlética Mexicana i po zmianie nazwy na Federación Mexicana de Atletismo (FMA) przystąpiła do IAAF w 1933 roku. Ostatnio, w maju 2011 r. została stworzona Federación Mexicana de Asociaciones de Atletismo (FMAA), która zastąpiła wcześniej działający związek.

</doc>
<doc id="2930835" url="https://pl.wikipedia.org/wiki?curid=2930835" title="Saludos Amigos">
Saludos Amigos

Saludos Amigos – amerykański film animowany z 1942 roku wyprodukowany przez wytwórnię Walta Disneya.
Serwis Rotten Tomatoes przyznał mu wynik 80%
W Polsce premierę miały dotychczas jedynie segmenty "Lake Titicaca" i "El Gaucho Goofy" w latach 1994-1997 w ramach emisji telewizyjnej "Przygód Myszki Miki i Kaczora Donalda" oraz "Myszki Miki i przyjaciół" na TVP1. Dopiero w 2022 roku cały film w polskiej wersji zadebiutował na Disney+.
Polska wersja.
Pierwsza wersja.
Opracowanie wersji polskiej:
Reżyseria:
Tekst:
Dźwięk:
Montaż:
Kierownik produkcji:
Wystąpili:
Lektor:
Druga wersja.
Opracowanie: SDI Media Polska
Reżyseria: Agnieszka Zwolińska
Wystąpili:
Źródło:

</doc>
<doc id="2930839" url="https://pl.wikipedia.org/wiki?curid=2930839" title="Autostradowa obwodnica Warszawy">
Autostradowa obwodnica Warszawy

Autostradowa obwodnica Warszawy (AOW) – planowana autostradowa trasa obwodowa Warszawy o łącznej długości ok. 250–300 km. Droga ta została umieszczona na mapach rozwoju sieci drogowej w Koncepcji Przestrzennego Zagospodarowania Kraju do roku 2030 (KPZK 2030) oraz wymieniona w Długookresowej Strategii Rozwoju Kraju do roku 2030 „Trzecia fala nowoczesności” (wymieniona jako sposób udrożnienia obszarów metropolitalnych: „Budowa obwodnic dużych miejscowości (w tym autostradowej obwodnicy Warszawy), przebudowa pod kątem bezpieczeństwa ruchu i wdrożenie programu uspokojenia ruchu na drogach przechodzących przez miasta i małe miejscowości”.
Jedną z głównych funkcji autostrady byłoby umożliwienie sprawnego dojazdu do Centralnego Portu Komunikacyjnego, który ma być zlokalizowany między aglomeracjami: warszawską i łódzką. Umożliwiłaby też sprawne ominięcie Warszawy i jej najbliższych okolic kierowcom pojazdów ciężarowych jadącym tranzytem.
Na obwodnicę składałyby się:
Problemy.
Za największy problem w realizacji inwestycji uznaje się brak środków finansowych (do ukończenia pierścienia potrzebny byłby wydatek około 10 mld zł). Nowa droga przecięłaby wiele cennych przyrodniczo oraz rolniczo obszarów położonych w pobliżu Warszawy, jak Mazowiecki Park Krajobrazowy, Rezerwat Przyrody rzeki Świder, lasy Celestynowskie, sady w okolicach Grójca czy tereny uprawne w pobliżu Wyszogrodu i Sochaczewa.

</doc>
<doc id="2930842" url="https://pl.wikipedia.org/wiki?curid=2930842" title="BRD Nastase Tiriac Trophy">
BRD Nastase Tiriac Trophy



</doc>
<doc id="2930845" url="https://pl.wikipedia.org/wiki?curid=2930845" title="Rekordy igrzysk panamerykańskich w lekkoatletyce">
Rekordy igrzysk panamerykańskich w lekkoatletyce

Rekordy igrzysk panamerykańskich w lekkoatletyce – rekordy igrzysk panamerykańskich w konkurencjach lekkoatletycznych.

</doc>
<doc id="2930848" url="https://pl.wikipedia.org/wiki?curid=2930848" title="Japońskie Stowarzyszenie Federacji Lekkoatletycznych">
Japońskie Stowarzyszenie Federacji Lekkoatletycznych

Japan Association of Athletics Federations (JAAF) (jap. 日本陸上競技連盟, "Nihon Rikujō Kyōgi Renmei") – japońska narodowa federacja lekkoatletyczna, która należy do AAA. Siedziba znajduje się w Tokio, a prezesem jest Yōhei Kōno.
Federacja została założona w 1925 roku i była przyjęta do IAAF w 1925 roku.

</doc>
<doc id="2930849" url="https://pl.wikipedia.org/wiki?curid=2930849" title="50 Pułk Lotnictwa Szturmowego">
50 Pułk Lotnictwa Szturmowego

50 Pułk Lotnictwa Szturmowego (50 plsz) – oddział lotnictwa szturmowego ludowego Wojska Polskiego.
Na podstawie rozkazu Nr 0096/Org. Ministra Obrony Narodowej z dnia 11 grudnia 1951 został sformowany 50 Pułk Lotnictwa Szturmowego.
Jednostka została zorganizowana w garnizonie Elbląg, w okresie od 1 maja do 1 grudnia 1952, według etatu Nr 6/104 o stanie 307 żołnierzy i 2 pracowników kontraktowych. Pułk wchodził w skład 13 Dywizji Lotnictwa Szturmowego.
Na podstawie rozkazu Nr 0078/Org. Ministra Obrony Narodowej z dnia 19 listopada 1952 dowódca Wojsk Lotniczych, w terminie do 20 grudnia 1952, rozformował 50 Pułk Lotnictwa Szturmowego.

</doc>
<doc id="2930852" url="https://pl.wikipedia.org/wiki?curid=2930852" title="Athletics Kenya">
Athletics Kenya

Athletics Kenya (AK) – kenijska narodowa federacja lekkoatletyczna, która należy do CAA. Siedziba znajduje się w mieście Nairobi, a prezesem był do 2015 Isaiah Kiplagat. Jego funkcję przejął Jackson Tuwei.
Federacja została założona w 1951 roku i była przyjęta do IAAF w 1954 roku.

</doc>
<doc id="2930853" url="https://pl.wikipedia.org/wiki?curid=2930853" title="Grzegorz Sitarski">
Grzegorz Sitarski

Grzegorz Aleksander Sitarski (ur. 12 lutego 1932, zm. 20 lutego 2015) – polski astronom, profesor doktor habilitowany, profesor Centrum Badań Kosmicznych PAN.
Życiorys.
Był synem Mieczysława i Jadwigi, nauczycieli w Nadarzynie. 
W 1957 ukończył studia astronomiczne na Uniwersytecie Warszawskim. Przez wiele lat był pracownikiem naukowym Obserwatorium Astronomicznego i Wydziału Fizyki Uniwersytetu w Białymstoku. Interesował się głównie astrofizyką i mechaniką nieba. Zajmował się uwzględnianiem niegrawitacyjnych efektów w orbitach komet i planetoid. M.in. udało mu się powiązać obserwacje planetoid (1862) Apollo i (2101) Adonis wykonane w latach 30. i 70. XX wieku. Badał również orbity komet jednopojawieniowych.
W latach 1979–1982 był prezydentem Komisji 20. Międzynarodowej Unii Astronomicznej. Był promotorem 4 prac doktorskich.
W latach 1998–2005 pracował również na Uniwersytecie w Białymstoku.
Nazwiskiem Sitarskiego nazwano planetoidę (2042) Sitarski.
Był mężem Anny Sitarskiej.

</doc>
<doc id="2930855" url="https://pl.wikipedia.org/wiki?curid=2930855" title="Athletic Association of the People's Republic of China">
Athletic Association of the People's Republic of China



</doc>
<doc id="2930859" url="https://pl.wikipedia.org/wiki?curid=2930859" title="Japan Association of Athletics Federations">
Japan Association of Athletics Federations



</doc>
<doc id="2930865" url="https://pl.wikipedia.org/wiki?curid=2930865" title="Vida Arena">
Vida Arena

Vida Arena – kryte lodowisko w Växjö, w Szwecji. Zostało otwarte we wrześniu 2011. Swoje spotkania rozgrywają na nim hokeiści klubu Växjö Lakers Hockey. Obiekt może pomieścić 5700 widzów.
Budowa Vida Areny rozpoczęła się we wrześniu 2010 i zakończyła latem następnego roku. Pierwszy mecz na arenie rozegrano 17 września 2011 w ramach rozgrywek Elitserien, pomiędzy gospodarzami a drużyną Linköpings HC (wynik: 2:4). Obiekt nosi nazwę sponsora, firmy Vida AB, który w 2010 podpisał umowę o prawa do nazwy na okres 14 lat. Obiekt przylega do poprzedniego lodowiska klubu Växjö Lakers Hockey, Växjö Ishall. W pobliżu areny znajdują się także m.in. stadiony Myresjöhus Arena i Värendsvallen oraz hala z pełnowymiarowym boiskiem piłkarskim (Växjö Tipshall).

</doc>
<doc id="2930867" url="https://pl.wikipedia.org/wiki?curid=2930867" title="Paul Grischok">
Paul Grischok

Paul Grischok (ur. 26 lutego 1986 w Kędzierzynie-Koźlu) – niemiecki piłkarz polskiego pochodzenia występujący na pozycji pomocnika.
Grischok zaczął swoją karierę w SV Wermelskirchen, z którego na początku 2007 roku trafił do Bayeru 04 Leverkusen, gdzie występował w zespole rezerw. Sezon 2009/10 spędził jako gracz Servette FC, zaś latem 2010 roku podpisał kontrakt z Widzewem Łódź. Po roku odszedł do Olimpii Grudziądz. Po przerwie zimowej sezonu 2012/13 został zawodnikiem Etyru Wielkie Tyrnowo. Po zakończeniu sezonu powrócił do Niemiec, gdzie reprezentował kolejno barwy Stuttgarter Kickers, BFC Dynamo oraz Berliner AK 07. Przed sezonem 2015/2016 wrócił do Polski, został zawodnikiem pierwszoligowej Chojniczanki Chojnice, w której zagrał 11 razy. Na początku grudnia 2015 roku, kontrakt został rozwiązany. Na wiosnę 2016 roku przystąpił do trzecioligowego Pelikana Łowicz.

</doc>
<doc id="2930869" url="https://pl.wikipedia.org/wiki?curid=2930869" title="Tomasz Kwiatkowski (astronom)">
Tomasz Kwiatkowski (astronom)

Tomasz Kwiatkowski (ur. 1965) – polski astronom, doktor habilitowany nauk fizycznych. Specjalizuje się w astrofizyce. Nauczyciel akademicki Uniwersytetu im. Adama Mickiewicza w Poznaniu.
Życiorys.
W 1984 roku ukończył I Liceum Ogólnokształcące im. Cypriana Kamila Norwida w Bydgoszczy. Studia z fizyki o specjalności astrometria ukończył w 1989 na poznańskim UAM. Doktoryzował się na Uniwersytecie Mikołaja Kopernika w Toruniu w 1994 na podstawie pracy pt. "Modelowanie własności fizycznych małych planet w oparciu o ich krzywe jasności" (promotorem był prof. Andrzej Woszczyk). Habilitował się (także na UMK) w 2010 na podstawie oceny dorobku naukowego i rozprawy pt. "Fotometryczny przegląd bardzo małych planetoid bliskich Ziemi".
Na poznańskim Wydziale Fizyki UAM pracuje jako adiunkt w Obserwatorium Astronomicznym. Prowadzi zajęcia m.in. z astrofizyki, fotometrii oraz metod komputerowych w astronomii. Zajmuje się badaniem planetoid oraz gwiazd zaćmieniowych. 
Swoje prace publikował m.in. w „Astronomy and Astrophysics” oraz „Monthly Notices of the Royal Astronomical Society”. Jest członkiem Międzynarodowej Unii Astronomicznej.
Nazwiskiem Kwiatkowskiego nazwano planetoidę (7789) Kwiatkowski.

</doc>
<doc id="2930870" url="https://pl.wikipedia.org/wiki?curid=2930870" title="Janaki Ramachandran">
Janaki Ramachandran

Janaki Ramachandran (ur. 30 listopada 1923 w Kerali, zm. 19 maja 1996) – indyjska aktorka filmowa i polityk, trzecia żona M.G. Ramachandrana (MGR).
Życiorys.
Urodziła się w Vaikom w Kerali, w rodzinie bramińskiej. Jej ojciec był cenionym muzykiem. Kształciła się w klasycznym tańcu bharatanatjam, należała do zespołu K. Subramaniama. Pracę w tamilskim przemyśle filmowym rozpoczęła w 1939, występując w "Manmathavijayam". Popularność zyskała rolą w zrealizowanym na podstawie sztuki C.N. Annaduraia filmie "Velaikaari" (1949). Grała między innymi z M.K. Thyagaraja Bhagavatharem ("Raja Mukti", 1948) oraz M.G. Ramachandranem ("Maruthanattu Ilavrasi", 1950, oraz "Jenova", 1953). Ogółem wystąpiła w przeszło 25 filmach. Początkowo zamężna z Ganapati Bhatem, rozwiodła się z nim, by poślubić MGR. Po śmierci męża (24 grudnia 1987), premiera rządu stanowego Tamil Nadu i lidera rządzącej AIADMK, usiłowała przejąć po nim schedę, stając na czele partii, a także (7 stycznia 1988) tworząc rząd. Jej przywództwo nie zostało jednak uznane przez znaczną część działaczy, którzy za prawowitą następczynię Ramachandrana uznawali Jayalalithę. Gabinet kierowany przez Janaki przetrwał do 30 stycznia 1988, natomiast ona sama po przegranych przez jej frakcję AIADMK wyborach stanowych z 1989 wycofała się z polityki.

</doc>
<doc id="2930874" url="https://pl.wikipedia.org/wiki?curid=2930874" title="Guidina Dal Sasso">
Guidina Dal Sasso

Guidina Dal Sasso (ur. 16 stycznia 1958 w Asiago) – włoska biegaczka narciarska, zawodniczka klubu Fior di Rocia.
Kariera.
Pierwszy raz na arenie międzynarodowej Guidina Dal Sasso pojawiła się 28 marca 1982 roku w zawodach Pucharu Świata Štrbskim Plesie. W zawodach tych była dwunasta w biegu na 10 km techniką klasyczną i tym samym w swoim debiucie zdobyła pierwsze pucharowe punkty. W klasyfikacji generalnej najlepiej wypadła w sezonie 1985/1986, który ukończyła na jedenastej pozycji. Startowała także w zawodach Worldloppet wygrywając między innymi szwajcarski Engadin Skimarathon w 1990 roku, oraz włoskie Marcialonga w latach 1991 i 1996-1999 oraz La Sgambeda w 1998 roku. Trzykrotnie startowała na igrzyskach olimpijskich, najlepsze wyniki osiągając podczas ZIO w Sarajewie w 1984 roku. Zajęła tam między innymi dziesiąte miejsce na dystansie 20 km klasykiem, a wspólnie z koleżankami z reprezentacji była dziewiąta w sztafecie. Ponadto była między innymi siódma w biegu na 20 km stylem dowolnym na mistrzostwa świata w Oberstdorfie (1987) oraz ósma na dystansie 10 km podczas mistrzostw świata w Seefeld (1985) i 30 km podczas mistrzostw świata w Thunder Bay (1995). W 2002 roku zakończyła karierę.
Osiągnięcia.
Puchar Świata.
Miejsca na podium.
Dal Sasso nigdy nie stała na podium indywidualnych zawodów Pucharu Świata.
FIS Marathon Cup.
Miejsca na podium.
Dal Sasso nigdy nie stała na podium indywidualnych zawodów FIS Marathon Cup.

</doc>
<doc id="2930875" url="https://pl.wikipedia.org/wiki?curid=2930875" title="Zagrzeb Główny">
Zagrzeb Główny



</doc>
<doc id="2930877" url="https://pl.wikipedia.org/wiki?curid=2930877" title="Saturnizm">
Saturnizm



</doc>
<doc id="2930879" url="https://pl.wikipedia.org/wiki?curid=2930879" title="Parkowanie domeny">
Parkowanie domeny

Parkowanie domeny - jedna z usług dostawców obsługi domen internetowych, w tym rejestratorów nazw domen internetowych, polegająca na umieszczeniu danych zaabonowanej domeny na serwerach DNS rejestratora, ale bez przypisania (przywiązania) do tej domeny dedykowanego dla danego abonenta serwera (poprzez wskazanie jego adresu IP lub nazwy) dostarczającego jego (abonenta) usługi e-poczty i/lub www. Możliwe jest natomiast oferowanie przez dostawcę/rejestratora wyświetlanie dla takiej domeny strony www zaślepki, np. wizytówki lub informacji "Strona w budowie" itp. Spotykany jest też wariant wykorzystywania przez dostawcę/rejestratora takiej zaparkowanej domeny do wyświetlania reklam, co oznacza jej monetyzację. 
Parkowanie domeny może być stosowane, gdy docelowa usługa, zwykle strona www, nie jest jeszcze gotowa do udostępniania.

</doc>
<doc id="2930881" url="https://pl.wikipedia.org/wiki?curid=2930881" title="MTLB">
MTLB



</doc>
<doc id="2930882" url="https://pl.wikipedia.org/wiki?curid=2930882" title="Asian Athletics Association">
Asian Athletics Association



</doc>
<doc id="2930884" url="https://pl.wikipedia.org/wiki?curid=2930884" title="Reches ha-Sulam">
Reches ha-Sulam

Reches ha-Sulam (hebr. רכס הסולם) – grzbiet górski położony na północy Górnej Galilei, na granicy izraelsko-libańskiej. Wznosi się na wysokość 361 m n.p.m. Przy szczycie góry znajduje się posterunek międzynarodowych sił rozjemczo-obserwacyjnych UNIFIL.
Geografia.
Grzbiet górski Reches ha-Sulam rozciąga się na długości 5 km z zachodu na wschód, przebiegając wzdłuż granicy izraelsko-libańskiej. Początek swój bierze na klifach Rosz ha-Nikra nad Morzem Śródziemnym. Swój najwyższy punkt (wysokość 361 m n.p.m.) osiąga w odległości 3,5 km od linii brzegowej morza. Następnie grzbiet górski wchodzi w głąb terytorium Libanu. W miejscu tym, po jego południowej stronie przebiega głębokie wadi strumienia Chanita. Góra jest porośnięta gęstym naturalnym lasem sosnowym, jedynie wąski pas przygraniczny jest pozbawiony roślinności.
U podnóża grzbietu górskiego po stronie izraelskiej leżą miejscowość Szelomi i kibuc Kefar Rosz ha-Nikra. Po stronie libańskiej leżą miasto An-Nakura i wioska Alma asz-Szab.
Historia.
Grzbiet górski z racji swojego granicznego położenia był świadkiem wojen izraelsko-libańskich. W wyniku I wojny izraelsko-libańskiej w 1949 roku granica izraelsko-libańska została ustalona dokładnie wzdłuż grzbietu Reches ha-Sulam. W kolejnych latach palestyńscy terroryści wielokrotnie przenikali przez granicę dokonując ataki terrorystyczne w Izraelu. Sytuacja ta doprowadziła do wybuchu w latach 1982–1985 wojny libańskiej. Następnie, do 2000 roku grzbiet górski Reches ha-Sulam wchodził w skład „strefy bezpieczeństwa” utworzonej w południowym Libanie. Po jej likwidacji, obszar ten znalazł się pod kontrolą organizacji terrorystycznej Hezbollah. Kolejne ataki terrorystyczne i ostrzał rakietowy terytorium Izraela doprowadziły w 2006 roku do II wojny libańskiej. Obecnie obszar góry od strony libańskiej jest patrolowany przez międzynarodowe siły rozjemczo-obserwacyjne UNIFIL.
Turystyka.
Rejon położony przy nadmorskich klifach Rosz ha-Nikra jest udostępniony turystów, jednak pozostała część grzbietu górskiego jest ze względów bezpieczeństwa zamknięta dla osób postronnych.

</doc>
<doc id="2930887" url="https://pl.wikipedia.org/wiki?curid=2930887" title="Athletics Norfolk Island">
Athletics Norfolk Island

Athletics Norfolk Island – narodowa federacja lekkoatletyczna na Norfolku, która należy do OAA. Siedziba znajduje się w mieście Burnt Pine, a prezesem jest Brentt Kenneth Jones.
Federacja została założona w 1993 roku i była przyjęta do IAAF w 1995 roku.
Jest to również organ odpowiedzialny za reprezentację Norfolku na Igrzyskach Wspólnoty Narodów.

</doc>
<doc id="2930888" url="https://pl.wikipedia.org/wiki?curid=2930888" title="Mistrzostwa Świata w Hokeju na Lodzie 2006 (elita)">
Mistrzostwa Świata w Hokeju na Lodzie 2006 (elita)

Mistrzostwa Świata w Hokeju na Lodzie Elity 2006 odbyły się w Rydze w dniach 5 - 21 maja. Był to 70. turniej mistrzostw świata. Mecze rozgrywane były na Łotwie po raz pierwszy w historii.
W tej części mistrzostw uczestniczyło najlepsze 16 drużyn na świecie. System rozgrywania meczów był inny niż w niższych dywizjach. Najpierw odbyły się dwie fazy grupowe, a potem systemem pucharowym 8 drużyn walczyło o mistrzostwo. Najgorsze drużyny w pierwszej fazie grupowej grały między sobą o utrzymanie w fazie grupowej. Dwie najgorsze drużyny spadły do I dywizji.
Hale, w których odbywały się zawody:
Mecze na terenie Polski można było oglądać w komercyjnych stacjach: Polsat Sport oraz Polsat Sport Extra.
Pierwsza faza grupowa.
5 maja 2006
7 maja 2006
9 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
6 maja 2006
8 maja 2006
10 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
6 maja 2006
8 maja 2006
10 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
5 maja 2006
7 maja 2006
9 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Druga faza grupowa.
11 maja 2006
12 maja 2006
13 maja 2006
14 maja 2006
15 maja 2006
16 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
11 maja 2006
12 maja 2006
13 maja 2006
14 maja 2006
15 maja 2006
16 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Walka o utrzymanie.
12 maja 2006
13 maja 2006
15 maja 2006
Tabela
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Faza pucharowa.
Ćwierćfinały.
17 maja 2006
18 maja 2006
Półfinały.
20 maja 2006
Mecz o 3. miejsce.
21 maja 2006
Nagrody.
Dyrektoriat turnieju wybrał trójkę najlepszych zawodników, po jednej na każdej pozycji:
Skład gwiazd wybrany przez dziennikarzy:

</doc>
<doc id="2930895" url="https://pl.wikipedia.org/wiki?curid=2930895" title="Kobyla Góra (powiat otwocki)">
Kobyla Góra (powiat otwocki)

Kobyla Góra – wzgórze, piaszczysta wydma w Dolinie Środkowej Wisły, na terenie Mazowieckiego Parku Krajobrazowego. Znajduje się na terenie Gminy Celestynów, na granicy wsi Tabor i Podbiel. Według map ma wysokość niespełna 98 m n.p.m. Obszar Kobylej Góry znajduje się na terenie obszarów: siedliskowego i ptasiego Natura 2000 Bagno Całowanie.
Na przełomie XX i XXI w. na wydmie stwierdzono występowanie 220 gatunków roślin naczyniowych. Wydmę pokrywały głównie murawy napiaskowe ze związku "Koelerion glaucae", zwłaszcza zespół roślinności "Sileno otitis-Festucetum", z dodatkiem łąk trzęślicowych. Wśród szczególnie rzadkich gatunków roślin stwierdzono takie jak: kosaciec syberyjski, goździk pyszny, wielosił błękitny, sasanka łąkowa, sierpik barwierski, prosienicznik plamisty czy tymotka Boehmera. Ze względu na zanik ekstensywnego użytkowania pastwiskowego i łąkarskiego murawom tym groziło wówczas zarośnięcie przez trzcinnik piaskowy i nawłoć późną, a następnie krzewy i drzewa. Ponadto istniało zagrożenie związane z wydobywaniem piasku. W związku z tym przyrodnicy postulowali utworzenie na terenie wydmy i otaczającego ją mokradła użytku ekologicznego i ochronę czynną. W planie zadań ochronnych obszaru Bagno Całowanie PLH140001 Kobyla Góra jest określana jako planowany rezerwat. Użytku ani rezerwatu nie powołano, jednak władze parku krajobrazowego w późniejszych latach organizowały ochronę czynną. Na wydmie umieszczono tablicę edukacyjną na temat wydm Bagna Całowanie (nie tylko Kobylej Góry, ale też Pękatki, na której znajduje się stanowisko archeologiczne), będącą elementem wytyczonej przez park ścieżki przyrodniczej „13 błota stóp”.
Z nazwą Kobyla Góra wiążą się opowieści, jakoby po jednym z powstań grzebano w niej zwłoki zabitych w bitwie koni.

</doc>
<doc id="2930899" url="https://pl.wikipedia.org/wiki?curid=2930899" title="Chawka Folman-Raban">
Chawka Folman-Raban

Chawka Folman-Raban, pierwotnie Ewa Folman (hebr. חווקה פולמן רבן; ur. 19 kwietnia 1924 w Kielcach, zm. 9 stycznia 2014 w Lochame ha-Geta’ot) – żydowska działaczka ruchu oporu w getcie warszawskim.
Życiorys.
W getcie warszawskim była aktywistką Droru i uczennicą konspiracyjnego gimnazjum prowadzonego przez tę organizację.
Pierwotnie mieszkała w kamienicy przy ulicy Dzielnej 43, następnie w siedzibie Droru przy ulicy Dzielnej 34. Jako łączniczka Żydowskiej Organizacji Bojowej jeździła do wielu miast okupowanej Polski. Została aresztowana w grudniu 1942 w Krakowie w związku z zamachem na kawiarnię "Cyganeria" i osadzona w więzieniu Montelupich. Posługując się fałszywymi dokumentami na nazwisko Emma Marciniak po przesłuchaniach została uznana za Polkę pomagającą Żydom i deportowana do obozu koncentracyjnego Auschwitz-Birkenau. Następnie trafiła do Ravensbrück, gdzie została wyzwolona.
Po zakończeniu wojny wróciła do Polski. W 1947 wyemigrowała do Palestyny. Była współzałożycielką i długoletnią mieszkanką kibucu Lochame ha-Geta’ot (Kibucu Bojowników Gett). Pracowała jako nauczycielka i przewodnik w Muzeum Bojowników Getta. Wielokrotnie odwiedzała Polskę z grupami izraelskiej młodzieży.
W 2013 wraz z Symchą Ratajzerem uczestniczyła w obchodach 70. rocznicy powstania w getcie warszawskim.
Miała troje dzieci. Zmarła 9 stycznia 2014 w Lochamej HaGeta’ot w Izraelu.
Autorka książki wspomnieniowej "Nie rozstałam się z nimi..." wydanej przez Żydowski Instytut Historyczny w 2000.

</doc>
<doc id="2930900" url="https://pl.wikipedia.org/wiki?curid=2930900" title="Hanspeter Zwicker">
Hanspeter Zwicker

Hanspeter Zwicker (ur. 7 kwietnia 1960 w St. Gallen) – szwajcarski piłkarz grający na pozycji napastnika. W swojej karierze rozegrał 25 meczów i strzelił 1 gola w reprezentacji Szwajcarii.
Kariera klubowa.
Swoją karierę piłkarską Zwicker rozpoczął w klubie SC Brühl. Grał w nim w sezonie 1976/1977. W 1977 roku przeszedł do FC Zürich, grającego w pierwszej lidze szwajcarskiej. W sezonie 1980/1981 wywalczył z klubem z Zurychu tytuł mistrza Szwajcarii.
W 1983 roku Zwicker przeszedł do Lausanne Sports. Występował w nim przez rok. W 1984 roku został zawodnikiem FC Sankt Gallen. W 1987 roku został wypożyczony do FC Wettingen. W sezonie 1987/1988 ponownie grał w Sankt Gallen. W sezonie 1988/1989 występował w Neuchâtel Xamax. W 1989 roku zakończył w nim swoją karierę.
Kariera reprezentacyjna.
W reprezentacji Szwajcarii Zwicker zadebiutował 16 grudnia 1980 w przegranym 0:5 towarzyskim meczu z Argentyną, rozegranym w Córdobie. W swojej karierze grał w: eliminacjach do MŚ 1982, do Euro 84, do MŚ 1986 i do Euro 88. Od 1989 do 1992 roku rozegrał w kadrze narodowej 22 mecze i zdobył 1 gola.

</doc>
<doc id="2930902" url="https://pl.wikipedia.org/wiki?curid=2930902" title="Mistrzostwa Świata w Hokeju na Lodzie 2006 (I Dywizja)">
Mistrzostwa Świata w Hokeju na Lodzie 2006 (I Dywizja)

Mistrzostwa Świata w Hokeju na Lodzie I dywizji 2006 odbyły się w dwóch państwach: we Francji (Amiens) oraz w Estonii (Tallinn). Zawody rozegrane zostały w dniach 23 – 30 kwietnia. To 10. turniej o awans do Elity mistrzostw świata (wcześniej grupy A).
W tej części mistrzostw uczestniczy 12 drużyn, które podzielone są na dwie grupy, w których rozgrywają mecze systemem każdy z każdym. Najlepsze drużyny awansują do Elity. Najgorsze spadają do II dywizji.
Hale, w których odbywają się zawody to:
Grupa A.
Mistrzostwa Świata Dywizji I, grupy A rozgrywane były w francuskim mieście Amiens w dniach 24 – 30 kwietnia.
24 kwietnia 2006
25 kwietnia 2006
26 kwietnia 2006
27 kwietnia 2006
29 kwietnia 2006
30 kwietnia 2006
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa B.
Mistrzostwa Świata Dywizji I, grupy B rozgrywane były w stolicy Estonii – Tallinnie w dniach 23 – 29 kwietnia.
23 kwietnia 2006
24 kwietnia 2006
26 kwietnia 2006
28 kwietnia 2006
29 kwietnia 2006
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Dyrektoriat turnieju wybrał trójkę najlepszych zawodników, po jednej na każdej pozycji:

</doc>
<doc id="2930903" url="https://pl.wikipedia.org/wiki?curid=2930903" title="Historia Żydów w Cesarstwie Rzymskim">
Historia Żydów w Cesarstwie Rzymskim

Historia Żydów w Cesarstwie Rzymskim. Żydzi, pochodzący pierwotnie z Lewantu oraz Rzymianie, wywodzący się z Lacjum – to grupy etniczne, które wyodrębniły się w czasach antycznych. Ich kultury zaczęły oddziaływać na siebie na krótko przed początkiem chrześcijaństwa. Wielu żydowskich mieszkańców diaspory emigrowało do Rzymu z Aleksandrii, gdzie stanowili znaczną część ludności. Rzymski generał Pompejusz, w trakcie swojej kampanii wschodniej, utworzył prowincję rzymską pod nazwą Syria, zaś w 63 p.n.e. podbił Jerozolimę. Z kolei Juliusz Cezar podbił w roku 47 p.n.e. Aleksandrię, a w 45 p.n.e. obalił Pompejusza. Około 40 p.n.e. Herod Wielki otrzymał z nadania Senatu rzymskiego tytuł "króla Żydów", zaś w roku 30 p.n.e. w Egipcie Rzym ustanowił własną prowincję. Z kolei Judea, Samaria i Idumea zostały przekształcone w rzymską prowincję Judeę w 6 roku n.e. Tarcia żydowsko-rzymskie doprowadziły do szeregu wojen, których skutkiem było zniszczenie Jerozolimy i Świątyni Jerozolimskiej i ustanowienie podatku dla Żydów (tzw. "Fiscus Judaicus") w roku 70 n.e. oraz próba cesarza Hadriana założenia na ruinach tego miasta rzymskiej kolonii pod nazwą Aelia Capitolina około roku 130 n.e. W tym czasie z judaizmu biblijnego wyewoluowało chrześcijaństwo. 
Około roku 330 Konstantyn I Wielki przeniósł stolicę Imperium z Rzymu do Konstantynopola (nazywanego też "Nowym Rzymem"), co niekiedy uważa się za początek Cesarstwa Bizantyńskiego. W roku 380 Teodozjusz I Wielki wydał Edykt kataloński, nakazując wszystkim mieszkańcom cesarstwa wyznawanie chrześcijaństwa, które w ten sposób stało się religią państwową Bizancjum. Nie ma jednomyślności co do daty końca Cesarstwa Rzymskiego. Jedni wiążą ją z upadkiem Cesarstwa Zachodniego w roku 476, zaś inni traktują "Cesarstwo Bizantyńskie" za logiczną kontynuację Imperium, zakończoną dopiero podbiciem Konstantynopola przez Imperium osmańskie w 1453 roku. Reasumując, historia Żydów w Cesarstwie Rzymskim częściowo pokrywa się z historią ich pobytu we Włoszech, w Egipcie, w Ziemi Izraela, Syrii i w Cesarstwie Bizantyjskim i obejmuje okres do II wieku p.n.e. do wieku V lub XV n.e.
Żydzi w Rzymie i Rzymianie w Jerozolimie.
Według artykułu w "Jewish Encyclopedia", poświęconego obecności Żydów w Rzymie:
Żydzi mieszkali w Rzymie przez ponad dwa tysiące lat, dłużej niż w jakimkolwiek europejskim mieście. Pierwotnie imigrowali oni z Aleksandrii, zachęcani obfitą wymianą handlową pomiędzy tymi dwoma miastami. Prawdopodobnie założyli tam społeczność jeszcze w II wieku przed naszą erą, gdyż w roku 139 p.n.e. pretor Hispanus wydał dekret o wypędzeniu wszystkich Żydów nie będących obywatelami Italii. W ostatnich dekadach II wieku p.n.e., po wojnach między braćmi machabejskimi (Jan Hirkan II i Arystobul II) po jednej stronie, a Cezarem i Pompejuszem po drugiej, społeczność żydowska rozwijała się bardzo szybko. Żydzi przewożeni do Rzymu jako więźniowie byli albo wykupywani przez swych współwyznawców, albo uwalniani przez rzymskich mistrzów, dla których zwyczaje owych niewolników były przykre. Uwolnieni osiedlali się na prawym brzegu Tybru, tworząc w ten sposób podwaliny żydowskiej dzielnicy w Rzymie.
Zaangażowanie Cesarstwa Rzymskiego w sprawy wschodniego wybrzeża Morza Śródziemnego rozpoczęło się z rokiem 63 p.n.e., gdy w wyniku trzeciej wojny z Mitrydatesem VI Eupatorem, Syria stała się prowincją rzymską. Po pokonaniu 
Mitrydatesa, prokonsul Pompejusz pozostał na przejętych terenach, wizytując m.in. Świątynię Jerozolimską. W I wieku p.n.e. Rzym ustanowił Królestwo Heroda Wielkiego jako państwo wasalne, zaś w 6 roku n.e. z jego części utworzono prowincję rzymską Judeę. 
Jako pierwsze wyraźne pęknięcie w stosunkach pomiędzy Rzymem a Żydami uważa się "Kryzys" za panowania Kaliguli (37-41 n.e.), chociaż kłopoty uwidaczniały się już w czasie Spisu Kwiryniusza (6 n.e.) oraz pod panowaniem Sejana (przed 31 n.e.)
Wojny żydowsko-rzymskie.
W 66 roku wybuchła pierwsza wojna Żydów z Rzymem. Powstanie zostało stłumione przez przyszłych cesarzy rzymskich, Wespazjana i Tytusa. Podczas Oblężenia Jerozolimy wojska rzymskie zniszczyły znaczną część Świątyni Jerozolimskiej i, według niektórych źródeł, złupiły z niej takie przedmioty kultu, jak Menora. Pomimo znacznych ofiar w ludziach, nadal wyraźna liczba Żydów żyła w Ziemi Izraela, również po wojnie Kwietusa w latach 115-117 n.e. Dopiero w latach 132-136 Juliusz Sewerus, tłumiąc Powstanie Bar-Kochby, dokonał spustoszenia Judei. Wojska rzymskie zniszczyły wówczas 985 miejscowości, a większość ludności Judei środkowej zgładzono, sprzedano w niewolę lub zmuszono do ucieczki. Ludność żydowska, wypędzona z Jerozolimy (odtąd nazwana Aelia Capitolina), przemieściła się bardziej ku Jawne, a następnie Galilei.
Po pokonaniu Żydów Hadrian, chcąc zatrzeć więź Żydów z Ziemią Izraela, zmienił w 135 n.e. nazwę prowincji z "Iudea" na "Syria Palaestina" oraz przemianował Jerozolimę na "Aelia Capitolina". Ponadto od roku 70 n.e. Żydom wolno było praktykować judaizm tylko po opłaceniu specjalnego podatku, zwanego "Fiscus Iudaicus". Po roku 135 nie wolno było Żydom przebywać w Jerozolimie, z wyjątkiem święta Tisza be-Aw. Na mocy Edyktu katalońskiego, wydanego 27 lutego 380, religią państwową w Cesarstwie Rzymskim stało się chrześcijaństwo.
Diaspora żydowska.
Wielu żydowskich mieszkańców Judei sprzedano do niewoli, zaś inni stali się obywatelami w pozostałych regionach Cesarstwa Rzymskiego. W Dziejach Apostolskich oraz tekstach Pawła z Tarsu znajdują się częste odniesienia do licznej ludności zhellenizowanych Żydów, zamieszkującej miasta Rzymu. Żydzi ci związani byli z diasporą głównie w sensie duchowym, przyswajając sobie poczucia utraty i bezdomności, które – wzmacniane prześladowaniami w różnych częściach świata – stały się nieodłączną częścią judaizmu. Praktyka prozelityzmu i konwersji na judaizm, która rozpowszechniła religię żydowską w czasach epoki hellenistycznej, zakończyła się wraz z okresem wojen z Rzymem oraz 
odnową wartości żydowskich w epoce po zburzeniu Świątyni Jerozolimskiej.
Wydarzeniami wielkiej wagi dla przekształcenia się tradycji żydowskiej z religii opartej na Świątyni w tradycję diasporyczną był rozwój interpretacji Tory i prawodawstwa na niej opartego, które spisano najpierw w Misznie, a następnie skodyfikowano całościowo w Talmudzie.
Okres późnorzymski.
Mimo upadku powstania Bar Kochby znaczna liczba Żydów pozostała w Ziemi Izraela. Społeczność ta doświadczyła licznych konfliktów zbrojnych z kolejnymi władcami tej ziemi. W miastach izraelskich powstały wówczas niektóre z najsłynniejszych żydowskich ksiąg, m.in. Miszna, "Talmud Jerozolimski" czy system znaków specjalnych pisma hebrajskiego, zwany "nikud". 
W tym okresie historycznym działali tannaici i amoraici, rabini zgłębiający Torę Ustną. Rozstrzygnięcia prawnoreligijne "tannaitów" zostały zawarte w Misznie, Baraicie, Tosefcie i licznych kompilacjach Midraszy. Autorem Miszny, opracowanej na krótko po roku 200 był prawdopodobnie Juda ha-Nasi. Komentarze "amoraitów" do tej księgi spisano zaś w "Talmudzie Jerozolimskim", którego edycje zakończono około roku 400, prawdopodobnie w Tyberiadzie. 
W roku 351 ludność żydowska Seforis wznieciła pod wodzą Patriciusa powstanie przeciwko władzy Konstancjusza Gallusa, szwagra imperatora Konstancjusza II. Powstanie to zostało ostatecznie stłumione przez generała Gallusa, Ursycyna.
Według przekazu tradycyjnego, w 359 roku Hillel II opracował kalendarz żydowski, będący kalendarzem księżycowo-słonecznym, opartym na cyklu Metona. Była to kwestia istotnej wagi ze względu na troskę o właściwe obchodzenie świąt żydowskich. Do tej pory cała żydowska diaspora uzależniona była od kalendarza opartego na obserwacjach astronomicznych i zatwierdzanego przez Sanhedryn, co sprowadzało niebezpieczeństwo na posłańców roznoszących informacje o datach świąt do odległych wspólnot. Szczególnie w dobie wzrostu prześladowań metoda Hillela II dostarczała autoryzowanych dat świąt bez względu na przebieg obserwacji w Jerozolimie. 
Julian Apostata, jedyny po konwersji Konstantyna na chrześcijaństwo cesarz, który odrzucił tę religię, zezwolił Żydom na powrót do "świętej Jerozolimy, do odbudowania której przez tyle lat tęskniliście", oraz na odbudowanie samej Świątyni. Jednakże zginął on 29 czerwca 363 roku w bitwie podczas swej nieudanej kampanii przeciwko Sasanidom, przez co Świątynia nie została ostatecznie odbudowana.
Rozproszenie Żydów w Cesarstwie Rzymskim.
Dokonane przez Rzymian zniszczenie Judei wywarło decydujący wpływ na rozproszenie Żydów po świecie, czemu towarzyszyła przemiana judaizmu z religii opartej na Świątyni na opierającą się na autorytetach rabinicznych. 
Po upadku Judei niektórych Żydów sprzedano jako niewolników, innych przewieziono jako jeńców; jeszcze inni dołączyli do istniejących diaspor, zaś część pozostała w Ziemi Izraela. Żydzi zamieszkujący diasporę byli zazwyczaj akceptowani w Cesarstwie Rzymskim, jednak ze wzrostem znaczenia chrześcijaństwa nasiliły się restrykcje. Na skutek wypędzeń i prześladowań ośrodki życia żydowskiego w antycznym świecie uległy przesunięciu. Ku nowym ośrodkom grawitowały odległe wspólnoty żydowskie, które częściowo przestawały odczuwać zjednoczenie ze względu na rozproszenie diaspory. Ostatecznie wspólnoty żydowskie rozprzestrzeniły się po licznych rzymskich prowincjach Bliskiego Wschodu, Europy i Afryki Północnej.

</doc>
<doc id="2930904" url="https://pl.wikipedia.org/wiki?curid=2930904" title="Kościół Świętych Piotra i Pawła w Lasowicach Wielkich">
Kościół Świętych Piotra i Pawła w Lasowicach Wielkich

Kościół Ewangelicki Świętych Piotra i Pawła – ewangelicko-augsburski kościół parafialny w Lasowicach Wielkich, należący do parafii Ewangelicko-Augsburskiej Świętych Piotra i Pawła w diecezji katowickiej.
Historia kościoła.
Do 1862 roku ewangelicy z Lasowic w większości uczęszczali na nabożeństwa do Kluczborka. W 1862 roku została zakupiona działka pod budowę kościoła. Dnia 16 czerwca 1864 roku położono kamień węgielny pod budowę, a 29 czerwca 1866 roku, po zakończeniu prac budowlanych kościół został konsekrowany. W 1878 roku wybudowana została przestronna plebania. Niestety, 13 lutego 1913 roku, spłonęła, jednak już jesienią tego samego roku została odbudowana.
W 1910 roku zostały zakupione nowe organy z 14 głosami oraz 2 manuałami (dotychczas używane były już stare i wysłużone). Po zakończeniu II wojny światowej kościół pozostał w rękach ewangelików. W 1995 roku została wymieniona dachówka na kościele. W 2001 roku świątynia została odmalowana. W 2006 roku obchodzono jubileusz 140-lecia istnienia kościoła. Z okazji tej umieszczono na frontowym murze kościoła tablicę pamiątkową.

</doc>
<doc id="2930907" url="https://pl.wikipedia.org/wiki?curid=2930907" title="Eduardo Sacheri">
Eduardo Sacheri

Eduardo Sacheri (ur. w 1967 w Buenos Aires) – argentyński pisarz, autor powieści i opowiadań, scenarzysta filmowy.
Debiutował w latach 90. jako autor opowiadań podejmujących wątki piłkarskie. W 2000 roku opublikował swoją pierwszą książkę - zbiór opowiadań "Esperándolo a Tito y otros cuentos de fútbol". Kolejne zbiory opowiadań wydał w 2001 i 2004. W 2005 ukazała się pierwsza powieść jego autorstwa "La pregunta de sus ojos". Została przetłumaczona na kilka języków, w tym na język polski. Bohaterem "Sekretu jej oczu" jest emerytowany urzędnik sądowy, który wspomina wydarzenia z roku 1968, kiedy to brał udział w dochodzeniu w sprawie śmierci młodej kobiety. Sprawa ta wywrze wpływ na jego dalsze losy, nie tylko zawodowe. W 2010 nakręcony na podstawie książki film o tym samym tytule zdobył Oscara dla najlepszego filmu nieanglojęzycznego, a Sacheri był współautorem scenariusza.

</doc>
<doc id="2930908" url="https://pl.wikipedia.org/wiki?curid=2930908" title="Ministrowie ds. Galicji przy rządzie Cesarstwa Austriackiego">
Ministrowie ds. Galicji przy rządzie Cesarstwa Austriackiego



</doc>
<doc id="2930909" url="https://pl.wikipedia.org/wiki?curid=2930909" title="Ewa Folman">
Ewa Folman



</doc>
<doc id="2930910" url="https://pl.wikipedia.org/wiki?curid=2930910" title="Test Dickeya-Fullera">
Test Dickeya-Fullera

Test Dickeya-Fullera (skrótowo test DF) – test sprawdzający obecność pierwiastka jednostkowego w modelu autoregresyjnym. Opracowany w 1979 roku przez D.A. Dickeya i W.A. Fullera.
Użycie.
Prosty model AR(1) ma postać
gdzie formula_2 to zmienna objaśniana, formula_3 indeks czasowy, formula_4 współczynnik, a formula_5 błąd oszacowania (biały szum). Pierwiastek jednostkowy występuje, gdy formula_6 W takim wypadku model jest niestacjonarny.
Model regresji może zostać zapisany pod postacią
gdzie formula_8 jest operatorem pierwszych różnic. Możliwa jest estymacja takiego modelu, testowanie na obecność pierwiastka jednostkowego jest równoważne testowaniu czy formula_9 (gdzie formula_10). Do wyznaczenia wartości krytycznych nie można użyć jednak standardowego rozkładu t-Studenta, gdyż wartość formula_3 wyestymowanego współczynnika przy formula_12 nie wpisuje się w rozkład formula_3 nawet w dużych próbkach, nie ma asymptotycznego rozkładu normalnego. Statystyka formula_14 ta ma jednak własny rozkład nazywany rozkładem Dickeya-Fullera (także rozkładem tau).
Występują trzy główne warianty testu:
1. na obecność pierwiastka jednostkowego:
2. na obecność pierwiastka jednostkowego z dryftem:
3. na obecność pierwiastka jednostkowego z dryftem i trendem deterministycznym:
Każda wersja testu ma swoją wartość krytyczną, która zależy od wielkości próbki. W każdym wypadku hipoteza zerowa mówi o obecności pierwiastka jednostkowego, formula_9 – szereg jest niestacjonarny.
Występuje także rozszerzony test Dickeya-Fullera (ADF) który niweluje wpływ autokorelacji w szeregu czasowym.

</doc>
<doc id="2930916" url="https://pl.wikipedia.org/wiki?curid=2930916" title="Jacek Gaj">
Jacek Gaj

Jacek Gaj (ur. 4 czerwca 1938 w Krakowie, zm. 6 lutego 2021 tamże) – polski grafik, rysownik, profesor Akademii Sztuk Pięknych w Krakowie.
Życiorys.
Studiował na Wydziale Malarstwa i Grafiki ASP w Krakowie. Dyplom obronił w 1962 w pracowni prof. Mieczysława Wejmana i pracowni liternictwa prof. Adama Stalony-Dobrzańskiego. Artysta zajmował się grafiką i rysunkiem. Profesor zwyczajny na Wydziale Grafiki krakowskiej uczelni. Prowadził Pracownię Rysunku. W latach 1993-1996 dziekan Wydziału Grafiki. W 1993 odznaczony Krzyżem Kawalerskim Orderu Odrodzenia Polski.
Nagrody:

</doc>
<doc id="2930917" url="https://pl.wikipedia.org/wiki?curid=2930917" title="K.R. Ramaswamy">
K.R. Ramaswamy

K.R. Ramaswamy – indyjski aktor filmowy, wokalista i polityk.
Początkowo występował w teatrze. Debiutował w tamilskim przemyśle filmowym w 1944, rolą w "Poompavai" w reżyserii S. Punju. Szybko stał się jednym z najpopularniejszych aktorów filmowych z południa Indii. Obdarzony talentem wokalnym, wykonywał piosenki filmowe. Wystąpił, między innymi, w takich obrazach jak "Velaikkari" (1949), "Kanchana" (1952), "Sorgavasal" (1954), "Sugam Engay" (1954) czy "Chellapillai" (1955). W latach 50. zmuszony został do zakończenia kariery. Jak większość filmowców tamilskich tamtego okresu był silnie zaangażowany w działalność polityczną, w zasadzie sfinansował powstanie Drawidyjskiej Federacji Postępu (DMK). Za zasługi dla partii został przez C.N. Annaduraia powołany w skład izby wyższej parlamentu stanowego Tamilnadu. Nadano mu przydomek "Nadippisai Pulavar", odnoszący się do jego aktorskich, wokalnych i poetyckich zdolności.

</doc>
<doc id="2930918" url="https://pl.wikipedia.org/wiki?curid=2930918" title="Podsumowanie startów BMW w Formule 1">
Podsumowanie startów BMW w Formule 1

W charakterze konstruktora w Formule 1 BMW zadebiutowało w 1952 roku, natomiast swój fabryczny zespół po raz pierwszy wystawiło w sezonie 1967. W latach 2006–2009 fabryczny zespół BMW w Formule 1 nosił nazwę BMW Sauber. Zespół o tej nazwie rywalizował także w roku 2010, ale nie był on wówczas własnością niemieckiego koncernu. BMW dostarczało również silniki, między innymi dla takich zespołów, jak Benetton, Brabham czy Williams.
Wyniki.
Zespół fabryczny.
Tabela obejmuje wyniki fabrycznego zespołu BMW, który w latach 1967–1968 korzystał z samochodów Lola T100 i Lola T102.
BMW Sauber.
Tabela obejmuje wyniki uzyskane w Formule 1 przez BMW Sauber.
Inne zespoły.
Tabela obejmuje niefabryczne zespoły korzystające z samochodów BMW.
Dostawca silników.
Tabela obejmuje konstruktorów, którzy korzystali z silników BMW.

</doc>
<doc id="2930919" url="https://pl.wikipedia.org/wiki?curid=2930919" title="Crisul Oradea">
Crisul Oradea



</doc>
<doc id="2930920" url="https://pl.wikipedia.org/wiki?curid=2930920" title="Maria Canins">
Maria Canins

Maria Canins (ur. 4 czerwca 1949 w La Villa) – włoska kolarka szosowa i biegaczka narciarska, sześciokrotna medalistka mistrzostw świata w kolarstwie szosowym.
Kariera.
Swoją sportową karierę Maria Canins rozpoczęła od biegów narciarskich. W Pucharze Świata zadebiutowała 28 marca 1982 roku Štrbskim Plesie. W zawodach tych była szósta w biegu na 10 km techniką klasyczną i tym samym w swoim debiucie zdobyła pierwsze pucharowe punkty. W klasyfikacji generalnej najlepiej wypadła w sezonie 1981/1982, który ukończyła na 34. pozycji. Startowała także w zawodach Worldloppet wygrywając między innymi włoski maraton Marcialonga w latach 1979-1988 oraz La Sgambeda w 1997 roku. W 1982 roku brała udział w mistrzostwach świata w Oslo, zajmując dwudzieste miejsce na dystansie 20 km stylem klasycznym. Od 1981 roku rozpoczęła starty w szosowych wyścigach kolarskich. Pierwszy międzynarodowy sukces osiągnęła w 1982 roku, kiedy podczas szosowych mistrzostw świata w Goodwood zdobyła srebrny medal w wyścigu ze startu wspólnego. W tej samej konkurencji zdobyła ponadto kolejny srebrny medal na mistrzostwach świata w Giavera del Montello (1985) oraz brązowe na mistrzostwach świata w Altenrhein (1983) i mistrzostwach świata w Chambéry (1989). Ponadto wspólnie z koleżankami z reprezentacji zdobyła złoto na mistrzostwach świata w Ronse (1988) i srebro podczas MŚ w Chambéry (1989). W 1984 roku brała udział w letnich igrzyskach olimpijskich w Los Angeles, gdzie była piąta w wyścigu ze startu wspólnego. Na rozgrywanych cztery lata później igrzyskach w Seulu w tej samej konkurencji zajęła 32. miejsce. W 2002 roku zakończyła karierę.
Osiągnięcia w biegach.
Puchar Świata.
Miejsca na podium.
Canins nigdy nie stała na podium indywidualnych zawodów Pucharu Świata.
FIS Marathon Cup.
Miejsca na podium.
Canins nigdy nie stała na podium indywidualnych zawodów FIS Marathon Cup.

</doc>
<doc id="2930923" url="https://pl.wikipedia.org/wiki?curid=2930923" title="Mieczysław Tykwiński">
Mieczysław Tykwiński

Mieczysław Tykwiński (ur. 3 października 1906 w Warszawie, zm. 24 października 1983 tamże) – uczestnik powstania warszawskiego, żołnierz PN i AK, działacz socjalistyczny.
Od 1928 roku pracownik warszawskiej poczty, pracę kontynuował w czasie okupacji hitlerowskiej. W 1942 roku przystąpił do podziemnej organizacji Polska Niepodległa, organizacja ta została wkrótce włączona w szeregi Armii Krajowej. Jako "Budkowski" wchodził w skład plutonu pocztowego, przechowywał listy kierowane do Gestapo. Brał udział w powstaniu warszawskim. Brał udział w ataku na siedzibę Gestapo na alei Szucha, Ministerstwo Spraw Wojskowych oraz na "małą masę" przy ulicy Pięknej i "bunkier Kutschery". Oprócz tego uczestniczył w walkach o ambasady Francji, Szwajcarii oraz Czechosłowacji. Brał także udział w walkach obronnych na alei Ujazdowskiej. Po porażce powstania dostał się do niewoli hitlerowskiej i trafił do obozu Berlin Geseendbruum. Pod koniec kwietnia 1945 roku razem z grupą jeńców uciekł z obozu.
Po zakończeniu wojny czasowo wyjechał do Olsztyna jednak w 1949 roku wrócił do Warszawy. Od 1946 roku członek Polskiej Partii Socjalistycznej, działacz Związku Zawodowego Pracowników Łączności. Członek Związku Bojowników o Wolność i Demokrację. Odznaczony m.in. Srebrnym i Złotym Krzyżem Zasługi. 

</doc>
<doc id="2930924" url="https://pl.wikipedia.org/wiki?curid=2930924" title="Bharatidasan">
Bharatidasan

Bharathidasan właściwie Kanaka Subbaratnam (ur. 29 kwietnia 1891 w Puducherry, zm. 21 kwietnia 1964 w Ćennaj) – indyjski poeta, polityk, dramatopisarz, scenarzysta filmowy i reżyser.
Początkowo gandysta, pod wpływem haseł głoszonych przez "Periyara", ideowego ojca partii drawidyjskich, wstąpił do DMK. Był autorem licznych tomów poezji (pierwszy opublikowany w 1938). Stworzył scenariusze do takich filmów jak "Subhadra" (1945) czy "Sulochana" (1946). Jako reżyser wykorzystywał kino do propagowania haseł macierzystej formacji politycznej. Zyskał przydomek "Puratchi kavignar".

</doc>
<doc id="2930925" url="https://pl.wikipedia.org/wiki?curid=2930925" title="Horacio Cartes">
Horacio Cartes

Horacio Manuel Cartes Jara (ur. 5 lipca 1956 w Asunción) – prezydent Paragwaju w latach 2013–2018, przedsiębiorca, prezes klubu piłkarskiego Club Libertad. Kandydat Partii Colorado na urząd prezydenta podczas wyborów w 2013. Był jednym z właścicieli koncernu tytoniowego "Tobacco del Paraguay SA".
Jest zwolennikiem tradycyjnej paragwajskiej rodziny, zaś członków społeczności LGBT porównał w jednej z wypowiedzi do małp. Innym razem powiedział, że strzeliłby swojemu synowi w jądra, jeśli dowiedziałby się, iż jest homoseksualistą.
21 kwietnia 2013 wygrał wybory prezydenckie w Paragwaju zdobywając 45,91% głosów. Urząd objął 15 sierpnia 2013 roku. Pełnił go do 15 sierpnia 2018.

</doc>
<doc id="2930926" url="https://pl.wikipedia.org/wiki?curid=2930926" title="Norfolk Island Central School Oval">
Norfolk Island Central School Oval

Norfolk Island Central School Oval – wielofunkcyjny stadion znajdujący się w mieście Burnt Pine na Norfolku. Stadion jest własnością miejscowej szkoły, posiada bieżnię lekkoatletyczną, obok dwa boiska do gry w koszykówkę i siatkówkę. Jest jedynym na wyspie stadionem sportowym wykorzystywanym do rozgrywania meczów piłkarskich.

</doc>
<doc id="2930930" url="https://pl.wikipedia.org/wiki?curid=2930930" title="Andrej Plenković">
Andrej Plenković

Andrej Plenković (wym. ; ur. 8 kwietnia 1970 w Zagrzebiu) – chorwacki prawnik, polityk i dyplomata, minister ds. europejskich, poseł krajowy i eurodeputowany VII i VIII kadencji, od 2016 przewodniczący Chorwackiej Wspólnoty Demokratycznej (HDZ) oraz premier Chorwacji.
Życiorys.
Ukończył studia prawnicze na Uniwersytecie w Zagrzebiu (1993), a w 2002 na tej samej uczelni studia z zakresu międzynarodowego prawa publicznego i prywatnego. W 2002 uzyskał uprawnienia adwokata. W 1992 sprawował funkcję prezesa zarządu międzynarodowego Europejskiego Stowarzyszenia Studentów Prawa ELSA. W 1994 rozpoczął pracę jako urzędnik w ministerstwie spraw zagranicznych Chorwacji. W latach 1997–2001 kierował departamentem ds. integracji europejskiej. Od 2002 był zastępcą szefa misji przy Unii Europejskiej w Brukseli, następnie od 2005 zastępcą ambasadora w Paryżu. W latach 2010–2011 w chorwackim rządzie sprawował urząd sekretarza stanu ds. europejskich.
W wyborach w 2011 z listy Chorwackiej Wspólnoty Demokratycznej został wybrany w skład Zgromadzenia Chorwackiego. Wszedł w skład obserwatorów w Parlamencie Europejskim VII kadencji. W pierwszych w historii Chorwacji wyborach do Parlamentu Europejskiego w 2013 uzyskał mandat eurodeputowanego. W 2014 z powodzeniem ubiegał się o reelekcję.
W lipcu 2016 został wybrany na nowego przewodniczącego Chorwackiej Wspólnoty Demokratycznej, zastępując Tomislava Karamarkę. W przedterminowych wyborach we wrześniu tegoż roku ponownie uzyskał mandat posła do Zgromadzenia Chorwackiego, a kierowana przez niego HDZ odniosła wyborcze zwycięstwo.
10 października 2016 prezydent Kolinda Grabar-Kitarović desygnowała go na urząd premiera, powierzając mu misję utworzenia nowego rządu. Andrej Plenković zrezygnował w konsekwencji z zasiadania w PE. Koalicję zawiązały HDZ i Most. 19 października 2016 w parlamencie przedstawił skład swojego rządu i jego program. Tego samego dnia Zgromadzenie Chorwackie większością 91 głosów za (przy 45 przeciw i 3 wstrzymujących się) udzieliło nowemu gabinetowi wotum zaufania. W kwietniu 2017 po rozpadzie koalicji zdymisjonowano ministrów z Mostu. Po kilku tygodniach rozmów koalicyjnych partia premiera zawiązała sojusz z Chorwacką Partią Ludową (HNS).
Kolejne wybory parlamentarne w 2020 zakończyły się zwycięstwem HDZ i jej koalicjantów, sam Andrej Plenković z powodzeniem ubiegał się o poselską reelekcję. 16 lipca 2020 prezydent Zoran Milanović desygnował go ponownie na premiera. Lider HDZ przedłożył 76 podpisów wspierających go deputowanych, w tym posłów sojuszu skupionego wokół Chorwackiej Wspólnoty Demokratycznej, 8 przedstawicieli mniejszości, a także po 1 pośle HNS i formacji Partia Ludowa – Reformatorzy. Kilka dni później Andrej Plenković przedstawił skład swojego drugiego gabinetu. 23 lipca parlament większością 76 głosów (przy 59 przeciw) zatwierdził nowy rząd dotychczasowego premiera.

</doc>
<doc id="2930937" url="https://pl.wikipedia.org/wiki?curid=2930937" title="Marszałek Sejmu Krajowego Galicji">
Marszałek Sejmu Krajowego Galicji



</doc>
<doc id="2930938" url="https://pl.wikipedia.org/wiki?curid=2930938" title="Nikola Vuljanić">
Nikola Vuljanić

Nikola Vuljanić (ur. 25 czerwca 1949 w Karlovacu) – chorwacki filolog, polityk i nauczyciel akademicki, poseł krajowy i eurodeputowany.
Życiorys.
Ukończył studia filologiczne na Uniwersytecie w Zagrzebiu, specjalizując się w języku angielskim i literaturoznawstwie. Pracował jako nauczyciel w szkole średniej i wykładowca akademicki, pełniąc kierownicze funkcje na uczelni. Od 2004 był posłem do Zgromadzenia Chorwackiego V kadencji z ramienia Chorwackiej Partii Ludowej. W wyniku wyborów w 2011 z ramienia ugrupowania Chorwaccy Laburzyści – Partia Pracy powrócił do krajowego parlamentu. Został jednym z obserwatorów w Parlamencie Europejskim VII kadencji. W pierwszych w historii Chorwacji wyborach do Parlamentu Europejskiego w 2013 uzyskał mandat eurodeputowanego. Sprawował go do 2014, po czym powrócił do Zgromadzenia Chorwackiego VII kadencji.

</doc>
<doc id="2930942" url="https://pl.wikipedia.org/wiki?curid=2930942" title="You (utwór muzyczny Robina Stjernberga)">
You (utwór muzyczny Robina Stjernberga)

You – utwór szwedzkiego piosenkarza Robina Stjernberga, wydany 24 lutego 2013, a zarazem singel promujący jego album studyjny pt. "Pieces". Piosenkę napisali Robin Stjernberg, Linnea Deb, Joy Deb i Joakim Harestad Haukaas.
Utwór wygrał w finale programu "Melodifestivalen 2013", dzięki czemu reprezentował Szwecję w 58. Konkursie Piosenki Eurowizji organizowanym w Malmö. 18 maja zajął 14. miejsce w finale konkursu.
Utwór znalazł się na pierwszym miejscu listy sprzedaży w Szwecji, a singiel z piosenką uzyskał certyfikat potrójnej platynowej płyty za sprzedaż w nakładzie przekraczającym 120 tys. kopii w kraju.

</doc>
<doc id="2930943" url="https://pl.wikipedia.org/wiki?curid=2930943" title="Suberatus">
Suberatus

Suberatus (suberat, łac. "subaeratus", l.mn. "subaerati"; gr. "hypochalkos") – niepełnowartościowa odmiana denara rzymskiego, powstała przez pokrywanie monety warstwą srebra. 
Był produktem fałszerstwa menniczego polegającego na okładaniu srebrną powłoką krążka z miedzi lub niskowartościowego brązu (nazwa ta oznacza dosł. „podmiedziowany”, „mający pod spodem miedź”). Stąd inne stosowane w numizmatyce określenie takiej monety – fourrée (z fr. dosł. „nadziewana”). 
Pochodzenie.
Podobnie jak serratus, suberat był tylko techniczną odmianą denara, jednakże powstającą wskutek fałszerstwa, w celu wypuszczania na rynek monety o zaniżonej wartości. Podobno oficjalnie – na mocy uchwały zgromadzenia, po raz pierwszy skorzystano z tej metody podczas wojen punickich, po klęsce nad Jeziorem Trazymeńskim (217 r. p.n.e.). W większych ilościach suberat pojawił się za Juliusza Cezara, prawdopodobnie w związku z koniecznością opłacania licznych wojsk w czasach wojen domowych.
Wiele wskazuje na to, że emisje suberatów musiały być częścią zalegalizowanej praktyki mennic państwowych. Wydaje się, że sięgano do niej niejednokrotnie w sytuacjach znacznego obciążenia skarbu państwa (np. wydatkami wojennymi bądź w innych drastycznych warunkach finansowych), oficjalnie wprowadzając do obiegu rynkowego suberaty po kursie przymusowym, z ewentualną perspektywą ich wymiany na pełnowartościowe denary w korzystnie zmienionej sytuacji.
Przeznaczenie.
Potwierdzałaby to ilość znajdujących się w obiegu suberatów (np. za Augusta) oraz wypuszczanie ich na równi z pełnowartościową monetą za panowania Flawiuszów, Trajana czy Antoninów. Jako moneta „tańsza”, w znacznym stopniu były one z pewnością przeznaczone nie tylko na rosnące opłacanie legionów, lecz i dla handlu z ludami barbarzyńskimi poza granicami imperium. Świadczą o tym znaleziska z obszaru tzw. Barbaricum. Wymowny ślad może stanowić wzmianka Tacyta ("Germania" 5,5) o zwyczaju przyjmowania przez Germanów pieniądza rzymskiego przede wszystkim w postaci starszych denarów (republikańskich) z pełnowartościowego srebra (serratów, bigatów i kwadrygatów).
Dawniejsze twierdzenie, iż nacinanie obrzeża w serratach miało być metodą przeciwdziałania tej praktyce, nie wytrzymuje logicznej i historycznej krytyki. Liczne przykłady z czasów Republiki świadczą o fałszowaniu karbowanych przedtem monet krytych następnie warstwą srebrną. Suberaty nadal pojawiały się za panowania różnych władców w okresie Cesarstwa, aż do czasu zupełnego upadku pieniądza srebrnego (denara i antoniniana) w III wieku, gdy praktyka ta stała się całkiem nieopłacalna.

</doc>
<doc id="2930945" url="https://pl.wikipedia.org/wiki?curid=2930945" title="Taras Bidenko">
Taras Bidenko

Taras Bidenko, ukr. Тарас Біденко, (ur. 8 lutego 1980 w Kijowie) – ukraiński bokser wagi ciężkiej.
Kariera zawodowa.
17 czerwca 2000 stoczył swoją pierwszą zawodową walkę. W 5. rundzie pokonał przez techniczny nokaut Stanisława Towkaczowa. 21 lipca 2002 w swoim czwartym zawodowym pojedynku przegrał jednogłośnie na punkty po 12 rundach z Nikołajem Wałujewem. Stawką walki był pas Pan-Asian Boxing Association w kategorii ciężkiej.
14 grudnia 2004 zwyciężył w 7. rundzie przez techniczny nokaut Constantina Onofrei, zdobywając tytuł Międzynarodowego Mistrza Niemiec oraz pas WBO Intercontinental. 12 maja 2006 Bidenko pokonał w 6. rundzie przez techniczny nokaut Fabio Eduardo Moli. Stawką pojedynku był pas WBA Fedelatin.
6 czerwca 2009 w walce o wakujące Mistrzostwo Europy federacji WBO, Bidenko przegrał przez techniczny nokaut w 6. rundzie z Dienisem Bojcowem. Stawką pojedynku był również interkontynentalny pas WBA. 7 listopada 2009 przegrał walkę z Robertem Heleniusem. Pojedynek przerwał lekarz, między trzecią a czwartą rundą, w związku z kontuzją oka Ukraińca.
4 grudnia 2010 po ponad rocznej przerwie w karierze, Bidenko odniósł pierwsze po dwóch porażkach z rzędu z Bojcowem i Heleniusem zwycięstwo, pokonując na punkty Christiana Hammera, stosunkiem 58:56, 58:56 i 57:57. 30 marca 2012 przegrał jednogłośnie na punkty po dwunastu rundach z Manuelem Charrem. Stawką pojedynku był pas WBC International Silver.
20 kwietnia 2013 na gali boksu zawodowego w Rzeszowie przegrał z Arturem Szpilką. Walka została poddana po pierwszej rundzie na skutek kontuzji kolana Ukraińca.

</doc>
<doc id="2930946" url="https://pl.wikipedia.org/wiki?curid=2930946" title="Bidvest Stadium">
Bidvest Stadium

Bidvest Stadium (dawniej: Milpark Stadium) – stadion w Johannesburgu przystosowany do organizacji meczów piłki nożnej. Tutaj rozgrywa swoje spotkania klub Bidvest Wits występujący w Premier Soccer League. Obiekt może pomieścić do 5000 osób na trybunach.

</doc>
<doc id="2930948" url="https://pl.wikipedia.org/wiki?curid=2930948" title="Four Seasons Hotel Denver">
Four Seasons Hotel Denver

Four Seasons Hotel Denver − wieżowiec w Denver, w stanie Kolorado, w Stanach Zjednoczonych, o wysokości 195 m.
Został zbudowany w stylu postmodernistycznym. Budowę rozpoczęto w 2007 roku, a zakończono w 2010 roku. Koszt całej inwestycji jest szacowany na około 350 milionów dolarów. Budynek posiada 45 kondygnacji. Mieści się w nim hotel o tej samej nazwie, prywatne apartamenty, restauracja oraz centrum fitness.

</doc>
<doc id="2930950" url="https://pl.wikipedia.org/wiki?curid=2930950" title="1999 Broadway">
1999 Broadway

1999 Broadway − wieżowiec w Denver, w stanie Kolorado, w Stanach Zjednoczonych, o wysokości 166 m.
Został zbudowany w stylu modernistycznym. Budowę zakończono w 1985 roku. Budynek posiada 43 kondygnacje. Mieszczą się w nim biura.

</doc>
<doc id="2930957" url="https://pl.wikipedia.org/wiki?curid=2930957" title="Mykoła Mołoczkow">
Mykoła Mołoczkow

Mykoła Mykołajowycz Mołoczkow, ukr. Микола Миколайович Молочков, ros. Николай Николаевич Молочков, "Nikołaj Nikołajewicz Mołoczkow" (ur. 19 kwietnia 1938 w Odessie, Ukraińska SRR; zm. 30 lipca 2016 w Odessie, Ukraina) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Czornomorca Odessa. Jednak karierę piłkarską rozpoczął w drużynie rezerw Dynama Kijów. Latem 1957 powrócił do Czornomorca Odessa, który wtedy nazywał się Charczowyk Odessa. Przez kolejne dwa i pół roku występował w klubach SKWO Odessa i Szachtar Nowowołyńsk. W latach 1960-1965 z przerwą w 1963 roku ponownie bronił barw Czornomorca Odessa. Oprócz tego, grał w klubach Mołdowa Kiszyniów, Zirka Kirowohrad, Dunajeć Izmaił, Awtomobilist Odessa, Krywbas Krzywy Róg, Zenit Iżewsk i Szachtar Krasnyj Łucz. W 1968 zakończył karierę piłkarską.
30 lipca 2016 zmarł w Odessie w wieku 78 lat.

</doc>
<doc id="2930958" url="https://pl.wikipedia.org/wiki?curid=2930958" title="Hoofdwacht (Haarlem)">
Hoofdwacht (Haarlem)

Hoofdwacht – zabytek ("rijksmonument") położony przy placu Grote Markt w miejscowości Haarlem w prowincji Noord-Holland w Holandii, w przeszłości pełniący funkcję ratusza miejskiego i więzienia, obecnie wykorzystywany przez lokalne stowarzyszenie historyczne jako muzeum.
Budynek powstał w XIII wieku i uznawany jest za jeden z najstarszych zabytków Haarlem; do ok. 1350 roku wykorzystywany był jako ratusz miejski. Barokowa fasada budynku pochodzi z ok. 1650 roku.
Nad drzwiami wejściowymi do budynku znajduje się tabliczka w języku niderlandzkim z następującym napisem: "Wanneer de Graef hier op het Sand Sijn Princenwoning had geplant, So was dit loflijk oud gesticht. Tot Haerlems Raedhuys opgericht" oznaczająca, iż za każdym razem, kiedy hrabia Holandii nocował w znajdującym się po drugiej stronie placu Grote Markt ratuszu, Hoofdwacht wykorzystywany był jako miejsce posiedzeń rady miejskiej.
Przed 1755 rokiem, kiedy budynek został zakupiony przez miasto Haarlem z przeznaczeniem na siedzibę ówczesnej straży miejskiej ("schutterij") — od czego wywodzi się jego dzisiejsza nazwa — pomieszczenia w piwnicach wykorzystywane były m.in. jako sklep drukarski czy przechowalnia piwa; jednym z najemców budynku był pisarz i poeta Dirck Volckertszoon Coornhert.
Strażnicy mieszkający w Hoofdwacht zajmowali się m.in. codziennym otwieraniem i zamykaniem bram miejskich, co sygnalizowane było biciem dzwonów "Damiaatjes" bazyliki św. Bawona. 
Od 1919 roku budynek wykorzystywany jest przez stowarzyszenie historyczne "Historische vereniging Haerlem" i służy jako miejsce spotkań i wystaw dotyczących historii Haarlem. Co roku w okresie od maja do września, w wybranych godzinach od piątku do niedzieli budynek otwarty jest do zwiedzania przez publiczność; wstęp jest darmowy.

</doc>
<doc id="2930963" url="https://pl.wikipedia.org/wiki?curid=2930963" title="Ludwik Wierzbicki (1834–1912)">
Ludwik Wierzbicki (1834–1912)

Ludwik Wierzbicki herbu Ślepowron (ur. 24 grudnia 1834 w Wierbiążu Wyżnym, zm. 18 grudnia 1912 we Lwowie) – polski inżynier, budowniczy i dyrektor kolei żelaznych.
Życiorys.
Lata młodzieńcze i rozwój naukowy.
Urodził się w rodzinie Remigiana, ziemianina pochodzącego z okolic Kowla na Wołyniu, kapitana podczas powstania listopadowego oraz Katarzyny z domu Zbrożek, właścicielki małej posiadłości w Wierbiążu.
Szkołę powszechną ukończył Drohobyczu, uczęszczał przez rok także do niższej szkoły realnej w Stanisławowie, którą ukończył we Lwowie po przeniesieniu się do tego miasta. W roku 1858 wyjechał na studia do Wiednia i rozpoczął naukę na Wydziale Architektury w Akademii Sztuk Pięknych, które uzupełniał na kierunku inżynierskim tamtejszej Politechniki. Tutaj zaprzyjaźnił się ze znanym lwowskim architektem Julianem Zachariewiczem.
Jako absolwent Politechniki podjął pracę u znanego wiedeńskiego architekta Heinricha Ferstela. Skutecznie sprostał swojemu pierwszemu dużemu wyzwaniu jakim było opracowywanie planu i nadzór nad budową Palais Ferstel ("Osterreichische Nationalbank" przy ul. Freyung 2; obecnie ul. Strauchgasse 4). Nadzorował również budowę fundamentów kościoła Wotywnego w Wiedniu ("Votivkirche") przy ul. Ringstrasse, wzniesionego w podzięce za ocalenie życia cesarza Franciszka Józefa I.
Inżynier kolejnictwa.
W roku 1860 rozpoczął pracę na kolei galicyjskiej Karola Ludwika, przy planowaniu i budowie nieistniejącego już dworca we Lwowie. W 1863 ponownie trafił do Wiednia, gdzie opracował plany gmachu funduszu emerytalnego kolei Karola Ludwika (obecnie Hotel Bristol).
W latach 1867-1871 kierował budową linii kolejowej Czerniowiec-Suczawy, a następnie linii kolejowej Veresti-Botoszany. Obie linie kolejowe były odcinkami Kolei Żelaznej Lwów-Czerniowce-Jassy.
W 1871 Wierzbicki wrócił do Lwowa. Przez blisko 20 lat był kierownikiem ruchu przy dyrekcji Kolei Czerniowieckiej, aż do upaństwowienia w 1889 roku. Następnie przez kilka lat był szefem departamentu Generalnej Dyrekcji w Wiedniu, a następnie objął stanowisko dyrektora w dyrekcji kolejowej w Stanisławowie, a potem dyrekcji we Lwowie. W tym czasie wsławił się przygotowaniem planów nowego lwowskiego dworca (1901- 1904), którego budowę nadzorował sam, dbając o najdrobniejsze szczegóły i wykazał wielką determinację w doprowadzeniu budowy do końca.
Inżynier architekt.
Zaprojektował gmach kasyna miejskiego, które zostało zbudowane w latach 1874-1876 przy prospekcie Tarasa Szewczenki 13 (Akademicka), współautorem był Filip Pokutyński. Według projektu Ludwika Wierzbickiego powstał w 1900 budynek Towarzystwa Pomocy Naukowej przy ulicy Iłłariona Święcickiego 1 (gen. Józefa Dwernickiego) mieszczący wówczas bursę im. Tadeusza Kościuszki. 
Pozostała działalność.
Ludwik Wierzbicki był docentem Politechniki Lwowskiej, posłem na Sejm Krajowy Galicji V kadencji (okręg Kołomyja), oraz radnym miasta Lwowa. Był współzałożycielem i organizatorem Muzeum Przemysłowego we Lwowie. Wśród jego prac naukowych można wyróżnić: "Wzory przemysłu domowego włościan na Rusi", "Sprawozdanie z wystawy archeologicznej we Lwowie", "Rozwój sieci kolei żelaznych w Galicyi od r. 1847 do r. 1890" (Lwów, 1907), monografie "Zamek w Olesku" oraz "Bożnica w Jabłonowie".
Życie prywatne.
Żonaty z Julią z domu Bortnik, z którą miał dwójkę dzieci – ur. w 1866 Aleksandra, późniejszego inżyniera i ur. w 1867 Marię, żonę Włodzimierza Zborowskiego, dyrektora Kolei w Krakowie.
Śmierć i pochówek.
Zmarł 18 grudnia 1912 roku i pochowany został w grobowcu rodzinnym na Cmentarzu Łyczakowskim we Lwowie. Obok niego spoczywają ojciec Remigian, brat Aleksander (poległy w powstaniu listopadowym) i przedwcześnie zmarła córka Maria.

</doc>
<doc id="2930977" url="https://pl.wikipedia.org/wiki?curid=2930977" title="Alma asz-Szab">
Alma asz-Szab

Alma asz-Szab (arab. علما الشعب) – wieś położona w jednostce administracyjnej Kada Tyr, w Dystrykcie Południowym w Libanie.
Położenie.
Wioska Alma asz-Szab jest położona na wysokości 380 metrów n.p.m. na północnych zboczach grzbietu górskiego Reches ha-Sulam (361 m n.p.m.), którym przebiega granica libańsko-izraelska. Okoliczne wzgórza są w większości zalesione. Teren opada w kierunku północno-zachodnim ku wybrzeżu Morza Śródziemnego. W otoczeniu Alma asz-Szab znajdują się miasto An-Nakura, oraz wioski Szama i Butajszijja. Na zachód od wioski znajduje się główne dowództwo międzynarodowych sił rozjemczo-obserwacyjnych UNIFIL. Na południowy wschód od wioski, przy granicy jest położony posterunek obserwacyjny UNIFIL. Po stronie izraelskiej są położone miejscowość Szelomi, kibuce Kefar Rosz ha-Nikra, Chanita i Adamit, oraz arabska wioska Aramisza.
Podział administracyjny.
Alma asz-Szab jest położone w jednostce administracyjnej Kada Tyr, w Dystrykcie Południowym Libanu.
Historia.
Po I wojnie światowej w 1918 roku wioska weszła w skład francuskiego Mandatu Syrii i Libanu, który formalnie powstał w 1923 roku. W 1941 roku powstał Liban, który został uznany dwa lata później. W 1946 roku wycofały się ostatnie wojska francuskie. Podczas wojny domowej w Mandacie Palestyny w 1948 roku w rejonie wioski stacjonowały siły Arabskiej Armii Wyzwoleńczej, atakujące pozycje żydowskie na terenie dawnego brytyjskiego Mandatu Palestyny. Z powodu bliskości granicy izraelskiej, Alma asz-Szab cierpiała podczas kolejnych wojen izraelsko-arabskich. Podczas wojny libańskiej w 1982 roku wioskę zajęli Izraelczycy. Do 2000 roku Alma asz-Szab znajdowała się w izraelskiej „strefie bezpieczeństwa” utworzonej w południowym Libanie. Po 1985 roku stacjonowały tutaj siły Armii Południowego Libanu. Po wycofaniu się w 2000 roku Izraelczyków, rejon wioski zajęły siły Hezbollahu. Prowadzona przez tę organizację wojna z Izraelem była przyczyną II wojny libańskiej w 2006 roku. Na wioskę Alma asz-Szab spadły wówczas bomby, powodując duże zniszczenia.
Gospodarka.
Lokalna gospodarka opiera się na rolnictwie.

</doc>
<doc id="2930982" url="https://pl.wikipedia.org/wiki?curid=2930982" title="Jefroim Goldenstein">
Jefroim Goldenstein

Jefroim Sołomonowicz Goldenstein, ros. Ефроим Соломонович Гольденштейн (ur. w 1882 r. w Kiszyniowie, zm. 20 stycznia 1938 r.) – rosyjski rewolucjonista, radziecki dyplomata i funkcjonariusz służb specjalnych.
Ukończył gimnazjum w Kiszyniowie. Pracował jako korepetytor. W 1900 r. wstąpił do Socjaldemokratycznej Partii Robotniczej Rosji. Należał do frakcji mienszewickiej. Kilkakrotnie był aresztowany. W 1906 r. w obawie przed kolejnym aresztowaniem wyjechał za granicę. W 1911 r. ukończył studia medyczne na uniwersytecie w Wiedniu, po czym pracował jako lekarz w strukturach Czerwonego Krzyża. Po powrocie do Rosji w 1915 r., został zmobilizowany do armii rosyjskiej. Służył w charakterze felczera. Po rewolucji lutowej 1917 r. stanął na czele Rady Delegatów Robotniczych i Żołnierskich w Równem. Jednocześnie został burmistrzem miasta. Następnie wybrano go jako deputowanego ziemskiego ujezdu równieńskiego. Po zajęciu Równego przez Wojsko Polskie w 1919 r., podjął działalność konspiracyjną. Wstąpił do Rosyjskiej Partii Komunistycznej (bolszewików). Dwukrotnie był aresztowany. Wiosną 1920 r. osadzono go w obozie koło Krakowa. Na pocz. 1921 r. udało mu się zbiec do Rosji Sowieckiej. W kwietniu tego roku przybył do Polski w składzie delegacji sowieckiej ds. repatriacji. Następnie pracował jako lekarz poselstwa politycznego Rosji Sowieckiej w II RP. W sierpniu 1923 r. objął funkcję urzędnika poselstwa. Po powrocie do Moskwy został w grudniu 1924 r. 2. sekretarzem poselstwa politycznego ZSRR w Austrii. Rok później zajął to samo stanowisko w poselstwie w Turcji. Od stycznia 1927 r. do marca 1930 r. był 2. sekretarzem ambasady ZSRR w Niemczech. Faktycznie pełnił funkcję rezydenta INO OGPU pod pseudonimem operacyjnym „Doktor”. Miał szerokie kontakty wśród bułgarskich i macedońskich komunistów. Po powrocie do Moskwy od 1930 r. pracował w Kominternie. W czerwcu 1932 r. pod zarzutem defraudacji dużej sumy pieniężnej został wykluczony z WKP(b). W poł. lipca tego roku aresztowało go OGPU. 20 stycznia 1938 r. po procesie został skazany na karę śmierci wykonaną przez rozstrzelanie tego samego dnia.

</doc>
<doc id="2930983" url="https://pl.wikipedia.org/wiki?curid=2930983" title="Anne Ramsay">
Anne Ramsay

Anne Ramsay (ur. 11 września 1960) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Za rolę Lisy Stemple w serialu Szaleję za tobą została trzykrotnie nominowana do nagrody Aktor.

</doc>
<doc id="2930984" url="https://pl.wikipedia.org/wiki?curid=2930984" title="Iwan Lorenz">
Iwan Lorenz

Iwan Leopoldowicz Lorenz, ros. Иван Леопольдович Лоренц (ur. 2 października 1890 w Łodzi, zm. 28 lipca 1941) – rosyjski adwokat, radziecki dyplomata.
W 1913 ukończył studia prawnicze na uniwersytecie w Sankt Petersburgu, po czym został adwokatem. W 1915 został zmobilizowany do armii rosyjskiej. Ukończył w stopniu podporucznika michajłowską szkołę artyleryjską. Doszedł do stopnia porucznika. W grudniu 1917 wszedł w skład delegacji bolszewickiej prowadzącej negocjacje pokojowe z Niemcami. Po podpisaniu traktatu pokojowego w Brześciu Litewskim w marcu 1918, został urzędnikiem Ludowego Komisariatu (Narkomatu) Spraw Zagranicznych. W kwietniu tego roku skierowano go do Niemiec w charakterze sekretarza poselstwa politycznego Rosji Sowieckiej. W listopadzie powrócił do Piotrogrodu. W 1919 wstąpił do Rosyjskiej Partii Komunistycznej (bolszewików). Objął funkcję wojskowego komisarza (wojenkoma) artylerii 15 Armii Frontu Zachodniego. W 1920 był sekretarzem delegacji sowieckiej prowadzącej rozmowy pokojowe z Litwą, Łotwą i Finlandią. Od 1921 pełnił funkcję I sekretarza poselstwa politycznego Rosji Sowieckiej w Polsce. Pod koniec sierpnia 1923 został pełnomocnym przedstawicielem ZSRR na Litwie, 9 lipca 1925 w Finlandii, zaś 24 lutego 1927 na Łotwie. Od jesieni 1929 był I sekretarzem ambasady ZSRR w Niemczech. Po powrocie do Moskwy w 1930 stanął na czele grupy do spraw pedagogiki Sektora Nauki Narkomatu Oświaty. Od 1931 był urzędnikiem Narkomatu Handlu Wewnętrznego. 17 marca 1935 skierowano go do Austrii jako pełnomocnego przedstawiciela ZSRR. Pod koniec września 1938 odesłano go do Moskwy.
15 października 1939 został aresztowany przez NKWD. Po procesie skazano go na początku lipca 1941 na karę śmierci wykonaną przez rozstrzelanie 28 lipca.

</doc>
<doc id="2930985" url="https://pl.wikipedia.org/wiki?curid=2930985" title="Ernie Terrell">
Ernie Terrell

Ernest „Ernie” Terrell (ur. 4 kwietnia 1939 w Belzoni w stanie Missisipi, zm. 16 grudnia 2014 w Evergreen Park w stanie Illinois) – amerykański bokser, zawodowy mistrz świata wagi ciężkiej.
Życiorys.
Rozpoczął karierę boksera zawodowego w 1957. Do końca 1962 stoczył 32 walki, z których wygrał 28 (w tym z Amosem Lincolnem, a pokonali go Wayne Bethea i Cleveland Williams). W 1963 zrewanżował się za porażkę Clevelandowi Williamsowi i wygrał z Zorą Folleyem. 10 lipca 1964 znokautował w 7. rundzie przyszłego mistrza świata wagi półciężkiej Boba Fostera.
Gdy Muhammad Ali został pozbawiony tytułu mistrza świata w 1964 przez World Boxing Association, ta wyznaczyła Terrella i Eddiego Machena do walki o wakujące mistrzostwo. 5 marca 1965 w Chicago Terrell pokonał Machena na punkty i został nowym mistrzem świata federacji WBA (World Boxing Council nadal uznawała Alego za mistrza).
Dwukrotnie skutecznie bronił zdobytego tytułu, wygrywając na punkty najpierw z George'em Chuvalo 1 listopada 1965 w Toronto, a potem z Dougiem Jonesem 28 czerwca 1966 w Houston.
6 lutego 1967 w Houston zmierzył się z Alim w walce w obronie tytułu WBA. Przed walką rozzłościł Alego, nazywając go jego poprzednim nazwiskiem "Cassius Clay". Ali zdecydowanie wygrał, wykrzykując do Terrella pomiędzy kolejnymi uderzeniami "What's my name?" ("Jak się nazywam?").
Ali został ponownie pozbawiony tytułu mistrza świata w kwietniu 1967 za odmowę służby wojskowej. WBA zorganizowała turniej z udziałem ośmiu pięściarzy (w tym Terrella), który miał wyłonić nowego mistrza. Terrell przegrał 5 sierpnia 1967 w Houston z Thadem Spencerem i odpadł z turnieju. W tym samym roku pokonał go Manuel Ramos.
Po tej walce Terrell nie walczył do 1970. Po powrocie na ring wygrał kolejnych siedem walk, aż 23 czerwca 1973 w Atlantic City pokonał go Chuck Wepner po kontrowersyjnej decyzji sędziów. W następnej walce Terrell został znokautowany w 1. rundzie przez Jeffa Merritta i zakończył karierę w 1973.
Później przez 20 lat był promotorem bokserskim, a w 1990 założył firmę sprzątającą zatrudniającą kilkaset osób.
Siostra Erniego Jean Terrell jest wokalistką soulową, która w 1970 zastąpiła Dianę Ross w zespole The Supremes.

</doc>
<doc id="2930987" url="https://pl.wikipedia.org/wiki?curid=2930987" title="Lois Lax">
Lois Lax



</doc>
<doc id="2930988" url="https://pl.wikipedia.org/wiki?curid=2930988" title="Junkers-Larsen JL-12">
Junkers-Larsen JL-12

Junkers-Larsen JL-12 – prototypowy amerykański samolot szturmowy powstały na bazie samolotu transportowego Junkers F.13 w 1921. Samolot powstał jako prywatna inicjatywa Johna Larsena, dystrybutora samolotów Junkersa w Stanach Zjednoczonych. Maszyna była uzbrojona w bardzo oryginalny sposób w trzydzieści pistoletów maszynowych Thompson. Samolot był oferowany na sprzedaż między innymi siłom lotniczym Stanów Zjednoczonych i Polski ale w żadnym z tych krajów nie został przyjęty do służby. Zbudowano tylko jeden prototyp.
Historia.
Samolot został zaprojektowany w 1921 przez Johna Larsena którego firma J. L. Aircraft Corporation była dystrybutorem i licencyjnym producentem samolotów Junkersa w Stanach Zjednoczonych. JL-12 powstał jako modyfikacja samolotu transportowego Junkers F.13 poprzez jego opancerzenie i zamontowanie silnika o większej mocy. 
Samolot został uzbrojony w oryginalny sposób – jego uzbrojenie strzeleckie stanowiło trzydzieści pistoletów maszynowych Thompson kalibru 11,43 mm.
W listopadzie 1921 H.G. Hartney złożył w Polsce ofertę sprzedaży lub produkcji licencyjnej tego samolotu. Po otrzymaniu oferty polskie Siły Powietrzne przeprowadziły próby z wypożyczonym Junkersem F.13 które zostały ocenione negatywnie i nie zdecydowano się na zakup tego samolotu.
W tym czasie Siły Powietrze Stanów Zjednoczonych (USAAC) eksperymentowały z użyciem ciężkich, opancerzony samolotów szturmowych (Aeromarine PG-1, Boeing GA-1, Boeing GA-2, Orenco IL-1 oraz nieco późniejszy Gallaudet DB-1) i w grudniu 1921 JL-12 został zaoferowany USAAC do ewaluacji. Według oblatywacza USAAC samolot był trudny w pilotażu, został także oceniony jako bardzo drogi, a wartość jego uzbrojenia została określona jako wątpliwa i samolot nie został zakupiony przez USAAC.
Opis konstrukcji.
Samolot szturmowy Junkers-Larsen JL-12 był dwumiejscowym, jednosilnikowym dolnopłatem o konstrukcji całkowicie metalowej, był przebudowanym samolotem transportowym Junkers F.13. Samolot był napędzany chłodzonym cieczą silnikiem rzędowym typu Liberty L-12 o mocy 400-420 KM.
Oryginalne, metalowe poszycie samolotu zostało zastąpione dwa razy grubszym duraluminium Alcoa (0,025 cala, ok. 0,635 mm) oraz częściowo opancerzona blachą pancerną o grubości 9/64 cala (3,57 mm).
Uzbrojenie samolotu stanowiło trzydzieści pistoletów maszynowych Thompson kalibru 11,43 mm. Dwadzieścia osiem pistoletów maszynowych było zainstalowanych nieruchomo w dwóch bateriach, dwa były ruchome obsługiwane z kokpitu przez pilota i obserwatora. Pierwsza bateria dwunastu pistoletów maszynowych znajdowała się bezpośrednio za fotelem pilota, druga bateria złożona z 16 pistoletów maszynowych zamontowana była w tylnej części kadłuba. Pierwsza bateria skierowana była w przód i pod kątem w dół, pierwsza połowa drugiej baterii była skierowana prosto w dół, a druga część drugiej baterii strzelała do tyłu i pod kątem w dół. Wszystkie pistolety maszynowe wyposażone były w 100-nabojowe magazynki bębnowe i miały dodatkowe trzy zapasowe magazynki. Zdaniem producenta wymiana wszystkich magazynków zajmowała tylko cztery minuty ale zdaniem ekspertów w praktyce ten czas byłby znacznie dłuższy biorąc pod uwagę znaczną masę magazynków wynoszącą 10 funtów (ok. 4,5 kg), ciasnotę kadłuba oraz zapewne, w warunkach bojowych, gwałtownie manewrujący samolot.
Pistolety maszynowe operowane były przez pilota przy użyciu trzech dźwigni - pierwsza z nich uruchamiała przednią baterię dwunastu pistoletów maszynowych, druga uruchamiała tylną, szesnastopistoletową baterię, a trzecia uruchamiała wszystkie pistolety maszynowe.
Samolot mierzył 33 stóp długości oraz 10 stóp i 4 cale wysokości, a jego rozpiętość skrzydeł wynosiła 49 stopy (9,75, 3,15 i 14,93 m). Powierzchnia skrzydeł wynosiła 414 stóp kwadratowych (38,46 m2). Masa własna maszyny wynosiła 2900 funtów, a maksymalna masa startowa do 5000 funtów (1315 i 2267 kg). Prędkość maksymalna wynosiła 125-145 mil na godzinę, a prędkość minimalna 55 mil na godzinę (od 88 do 201/233 km/h). Zasięg wynosił do 400 mil (643 km).

</doc>
<doc id="2930995" url="https://pl.wikipedia.org/wiki?curid=2930995" title="Order Narodowy Zasługi (Ekwador)">
Order Narodowy Zasługi (Ekwador)

Order Narodowy Zasługi (hiszp. "Orden Nacional "Al Mérito"") – odznaczenie państwowe Republiki Ekwadoru ustanowione 8 października 1921, nadawane za wybitne zasługi dla narodu.
Historia i zasady nadawania.
Order powstał w wyniku modyfikacji Medalu Zasługi ("Medalla "Al Mérito"") ustanowionego 8 października 1921. Odznaczenie otrzymało nowy statut 2 grudnia 1929 na mocy postanowienia prezydenta Isidro Ayori. Jest przyznawane zarówno obywatelom Ekwadoru, jak i cudzoziemcom za wybitne zasługi dla narodu – cywilne lub wojskowe.
Wielkim mistrzem (dosł. „Szefem” – "el Jefe") i nadającym order jest zawsze urzędujący Prezydent Ekwadoru, mający prawo do noszenia najwyższej klasy orderu – łańcucha.
Starszeństwo i podział orderu.
"Orden Nacional al Mérito" zajmuje drugie miejsce w kolejności starszeństwa ekwadorskich odznaczeń państwowych za Orderem Narodowym Świętego Wawrzyńca, a przed Orderem Narodowym Honorato Vásqueza.
Dzieli się na sześć klas:
Insygnia.
Odznaka orderu to przy klasach II–VI stylizowana gwiazda o dwunastu emaliowanych na czerwono wiązkach promieniach, rozszerzających się na zewnątrz i przeplecionych wieńcem laurowym. Na środku awersu umieszczony jest okrągły, złoty medalion. Znajduje się na nim wizerunek szczytów andyjskich ze świecącym nad nimi Słońcem, który okala napis: „REPUBLICA DEL ECUADOR • AL MERITO”. 
Odznaka stopnia komandorskiego była niegdyś zawieszana na owalnym wieńcu laurowym.
Gwiazdę orderową – przynależną do jego dwóch najwyższych klas: Krzyża Wielkiego i Wielkiego Oficera – stanowi srebrny krzyż maltański o ramionach zakończonych kulkami, nałożony na złoty wieniec laurowy. Na środku krzyża widnieje owalny, wielobarwny, emaliowany medalion z takim samym motywem jak na odznace. Medalion otacza pokryty czerwoną emalią pierścień ze złotą inskrypcją: „REPUBLICA DEL ECUADOR • AL MERITO” (napisy na odznace i gwieździe orderowej są złożone wersalikami). 
W przypadku klasy Wielkiego Łańcucha jego odznaka ma wygląd ww. gwiazdy orderowej otoczonej ażurowym motywem.
Wstęga orderowa i wstążki są koloru żółtego z dwoma bordiurami, patrząc na wprost na order – niebieską (z lewej) i czerwoną (z prawej). Dawniej wstęga była w całości koloru żółtego. Wstążka klasy oficerskiej jest uzupełniona rozetką.

</doc>
<doc id="2930999" url="https://pl.wikipedia.org/wiki?curid=2930999" title="Tavares (ujednoznacznienie)">
Tavares (ujednoznacznienie)

Osoby noszące nazwisko Tavares:

</doc>
<doc id="2931001" url="https://pl.wikipedia.org/wiki?curid=2931001" title="Alberto Manguel">
Alberto Manguel

Alberto Manguel (ur. 1948 w Buenos Aires) – argentyński pisarz, tłumacz i redaktor.
Życiorys.
Manguel dorastał w Izraelu, w Tel Avivie, gdzie jego ojciec pełnił funkcję argentyńskiego ambasadora. Do Argentyny wrócił będąc jeszcze nastolatkiem. Wtedy też, gdy pracował w księgarni Pygmalion w Buenos Aires, poznał Jorge Luisa Borgesa. W latach 1964-68 Manguel czytał książki ociemniałemu już wtedy pisarzowi.
W 1967 r. rozpoczął studia na Wydziale Filozofii i Literatury na Uniwersytecie w Buenos Aires. Porzucił je po roku i zaczął pracować jako redaktor w wydawnictwie Galerna.
Pierwsze wyróżnienie literackie Manguel zdobył w 1971 r., gdy mieszkał w Paryżu. Była to nagroda argentyńskiego dziennika La Nación, przyznana za tom opowiadań. W 1972 r. wrócił do Buenos Aires i przez rok pracował dla tej gazety. W 1974 r. zaczął współpracę z wydawnictwem Franco Maria Ricci w Mediolanie, gdzie poznał Gianni Guadalupiego, z którym napisał później "Przewodnik po miejscach wyobrażonych", książkę podróżniczą opisującą miejsca istniejące tylko w literaturze, takie jak: Shangri-La, Atlantyda, Kraina Oz Lymana Franka Bauma, Kraina Czarów Lewisa Carrolla, Utopia Tomasza Morusa czy Narnia C.S. Lewisa.
W 1976 r. Manguel przeprowadził się na Tahiti, gdzie pracował w wydawnictwie Les Editions du Pacifique. W kolejnym roku przeniósł się do Paryża, a w 1978 r. do Milford w Surrey, gdzie założył Ram Publishing Company. Wydawnictwo nie przetrwało długo. W 1979 r. wrócił na Tahiti, gdzie pracował przez kolejne trzy lata.
W 1982 r. przeniósł się do Toronto w Kanadzie, gdzie mieszkał, z krótką przerwą, aż do roku 2000. W tym czasie współpracował regularnie z dziennikiem "Globe &amp; Mail" z Toronto, "The Times Literary Supplement" z Londynu, pismami amerykańskimi: "New York Times" i "The Washington Post", australijskimi "The Sydney Morning Herald" i "Australian Review of Books", oraz gazetą "Svenska Dagbladet" ze Sztokholmu. Ponadto pisał recenzje książek i przedstawień teatralnych dla Canadian Broadcasting Corporation.
Jego pierwsza powieść "News from a Foreign Country Came" w 1992 r. otrzymała nagrodę McKittericka, przyznawaną od roku 1990 przez Stowarzyszenie Pisarzy Zjednoczonego Królestwa.
Manguel w roku 2000 przeprowadził się do Poitou-Charentes (Francja), gdzie razem z partnerem kupił i odnowił średniowieczne gospodarstwo. W stodole umieścił swoją bibliotekę, która liczy 35.000 woluminów.
Był profesorem na wielu uniwersytetach i wygłosił wiele odczytów w instytucjach kulturalnych i szkołach wyższych.
Manguel pisze głównie po angielsku, który razem z niemieckim są jego pierwszymi językami. Biegle posługuje się również hiszpańskim.

</doc>
<doc id="2931003" url="https://pl.wikipedia.org/wiki?curid=2931003" title="Tony Bowditch">
Tony Bowditch

Anthony "Tony" Bowditch – nauruański lekkoatleta, który specjalizował się w biegach średniodystansowych i długodystansowych, trzykrotny medalista Igrzysk Południowego Pacyfiku.
Rezultaty.
W 1966 roku na igrzyskach w Numei, startował w biegu na 1500 metrów oraz w biegu na 3000 metrów z przeszkodami. W tym pierwszym, osiągnął najlepszy wynik w eliminacjach (rozegranych 11 grudnia), a w finale rozegranym 13 grudnia, zwyciężył z przewagą 0,8 sek. nad drugim zawodnikiem. Ponadto wynikiem 4:07,9 sek., ustanowił nowy rekord igrzysk, który w 1971 roku został poprawiony przez dwóch zawodników. W międzyczasie, czyli 12 grudnia, Nauruańczyk wystartował w finałowym biegu na 3000 m z przeszkodami, w którym zdobył srebrny medal (wynik – 10:01,0). W Numei, Bowditch miał także wystartować w biegu na 5000 metrów, jednak nie pojawił się na starcie.
Trzy lata później na igrzyskach w Port Moresby, wystartował w biegach na 1500 metrów, 5000 metrów, a także w maratonie i biegu na 3000 metrów z przeszkodami. Sklasyfikowany został tylko w tej ostatniej, gdyż pierwszych trzech nie ukończył. Zdobył w niej brązowy medal (wynik – 10:09,6).
Wystąpił także na igrzyskach w 1975 r. Zajął dziewiąte miejsce w maratonie (z czasem 3:03:15,0) oraz czwartą lokatę w biegu na 3000 metrów z przeszkodami (wynik – 10.49.6).

</doc>
<doc id="2931004" url="https://pl.wikipedia.org/wiki?curid=2931004" title="Don Brautigam">
Don Brautigam

Don P. Brautigam (ur. 12 września 1946 w Paterson (New Jersey), zm. 28 stycznia 2008) – amerykański malarz, rysownik i ilustrator.
Życiorys.
W 1971 roku ukończył uczelnię artystyczną School of Visual Arts (SVA) w Nowym Jorku. Uprawiał malarstwo akrylowe, łącząc technikę aerografu i pędzla. Zrealizował wiele reklam, okładek i obwolut książek, czasopism, płyt/CD i albumów muzycznych, które stały się bestsellerami. Główną popularność zdobył w latach 80. i 90. XX wieku. Do jego klientów należały m.in. zespoły Metallica, AC/DC, Anthrax, ZZ Top i The Rolling Stones, pisarze Dean R. Koontz i Stephen King oraz takie firmy, jak PepsiCo, Warner Communications Inc. i BASF. 
Laureat wielu nagród i wyróżnień, w tym za okładkę powieści "Bastion" Stephena Kinga uznaną za Okładkę Roku 1980 przez Marketing Bestsellers. Oryginał innej jego słynnej okładki – albumu "Master of Puppets" Metalliki został sprzedany za 35 000 dolarów na aukcji w Christie’s w listopadzie 2008 roku.

</doc>
<doc id="2931012" url="https://pl.wikipedia.org/wiki?curid=2931012" title="Pałac sportów zimowych Ajsbierg">
Pałac sportów zimowych Ajsbierg

Pałac sportów zimowych "Ajsbierg" (ros. Dworiec zimniego sporta "Ajsbierg" "Дворец зимнего спорта Айсберг") – hala sportowo-widowiskowa w Soczi w Kraju Krasnodarskim w Rosji, zbudowana jako miejsce rozgrywania zawodów w łyżwiarstwie figurowym i short tracku podczas Zimowych Igrzysk Olimpijskich 2014. 
Budowa hali trwała od roku 2009 do czerwca 2012. Widownia może pomieścić 12 tysięcy osób. Zmiana konfiguracji lodowiska z figurowej na wyścigową lub odwrotnie może zostać dokonana w ciągu dwóch godzin. W grudniu 2012 odbyła się tam pierwsza duża impreza międzynarodowa, którą były zawody finałowe Pucharu Świata w łyżwiarstwie figurowym.
Nie jest jeszcze jasne, co stanie się z halą po igrzyskach. Pierwotnie planowano jej rozbiórkę i odbudowę w innym rosyjskim mieście, gdzie byłaby bardziej potrzebna. Później pojawiła się koncepcja pozostawienia jej w Soczi, ale rozważane jest zarówno utrzymanie jej funkcji łyżwiarskich, jak i przebudowa na welodrom.

</doc>
<doc id="2931014" url="https://pl.wikipedia.org/wiki?curid=2931014" title="Tour de Romandie 2013">
Tour de Romandie 2013

67. edycja wyścigu kolarskiego Tour de Romandie odbyła się w dniach 23-28 kwietnia 2013 roku. Liczyła sześć etapów, o łącznym dystansie 695 km. Wyścig zaliczany był do rankingu światowego UCI World Tour 2013.
Uczestnicy.
Na starcie tego wyścigu stanęło 21 zawodowych ekip, dziewiętnaście drużyn jeżdżących w UCI World Tour 2013 i dwie profesjonalne ekipy zaproszone przez organizatorów z tzw. „dziką kartą”.
Lista drużyn uczestniczących w wyścigu:

</doc>
<doc id="2931020" url="https://pl.wikipedia.org/wiki?curid=2931020" title="Ursus 1222">
Ursus 1222

Ursus 1222 – ciągnik rolniczy produkcji zakładów Ursus w Warszawie.

</doc>
<doc id="2931026" url="https://pl.wikipedia.org/wiki?curid=2931026" title="Baptism of Fire">
Baptism of Fire

Baptism of Fire – amerykański film dokumentalny z 1943 roku.

</doc>
<doc id="2931027" url="https://pl.wikipedia.org/wiki?curid=2931027" title="Parapylochelidae">
Parapylochelidae



</doc>
<doc id="2931028" url="https://pl.wikipedia.org/wiki?curid=2931028" title="Bastion Road">
Bastion Road

Bastion Road – stadion piłkarski znajdujący się w Prestatyn w Walii, na którym swoje mecze rozgrywa zespół Prestatyn Town F.C.
Pierwszy mecz na Bastion Road rozegrano w 1969 roku. W lipcu 1995 po modernizacji obiektu odbył się mecz towarzyski, w którym przeciwnikiem Prestatyn Town był Manchester United; spotkanie obejrzało 3200 widzów i jest to rekord frekwencji.

</doc>
<doc id="2931031" url="https://pl.wikipedia.org/wiki?curid=2931031" title="Paul Badde">
Paul Badde

Paul Badde (ur. 10 marca 1948 w Schaag k/Nettetal) – niemiecki historyk i dziennikarz.
Życiorys.
Studiował filozofię i socjologię we Freiburgu. Był nauczycielem w gimnazjum we Frankfurcie. Od 1979 pracował jako dziennikarz: w piśmie Pardon, następnie w Frankfurter Allgemeine Zeitung, a potem jako korespondent Die Welt w Jerozolimie, Rzymie i Watykanie.
Zajmował się m.in. kwestią autentyczności relikwii chrześcijańskich, jak Całunu Turyńskiego czy Całunu z Manoppello
Publikacje.
Jest autorem kilku książek:
Życie prywatne.
Jest ojcem piątki dzieci.

</doc>
<doc id="2931033" url="https://pl.wikipedia.org/wiki?curid=2931033" title="Honda Crider">
Honda Crider

Honda Crider – samochód osobowy klasy kompaktowej produkowany przez japoński koncern motoryzacyjny Honda od 2013 roku z przeznaczeniem na rynek chiński. Od 2018 roku produkowana jest druga generacja modelu.
Pierwsza generacja.
Honda Crider I została po raz pierwszy oficjalnie zaprezentowana podczas targów motoryzacyjnych w Szanghaju w 2013 roku.
Historia i opis modelu.
Samochód został zbudowany na bazie płyty podłogowej modelu Civic. Stylistyka pojazdu nawiązuje do modeli Acur – luksusowej pod marki Hondy produkującej pojazdy przeznaczonej na rynek amerykański, a jej charakterystycznym elementem jest wyrazisty pas przedni z dużymi reflektorami w których umieszczone zostały światła do jazdy dziennej wyposażone w dużą liczbę diod LED.
Druga generacja.
Honda Crider II została po raz pierwszy oficjalnie zaprezentowana w 2018 roku.

</doc>
<doc id="2931036" url="https://pl.wikipedia.org/wiki?curid=2931036" title="Honda Concept M">
Honda Concept M

Honda Concept M – samochód koncepcyjny marki Honda zaprezentowany podczas Targów Motoryzacyjnych w Szanghaju w 2013 roku. Pojazd został opracowany specjalnie na potrzeby rynku chińskiego. Wersja produkcyjna zaprezentowana zostanie w 2014 roku.

</doc>
<doc id="2931041" url="https://pl.wikipedia.org/wiki?curid=2931041" title="Report from the Aleutians">
Report from the Aleutians

Report from the Aleutians – amerykański film dokumentalny z 1943 roku w reżyserii Johna Hustona.
Opis fabuły.
Dokument opowiada o misji amerykańskich oddziałów walczących na archipelagu Aleutów, gdzie ich bombowce atakują okupowaną przez Japończyków wyspę Kiska.

</doc>
<doc id="2931042" url="https://pl.wikipedia.org/wiki?curid=2931042" title="Ivan Velasco">
Ivan Velasco



</doc>
<doc id="2931045" url="https://pl.wikipedia.org/wiki?curid=2931045" title="Partia Chrześcijańsko-Narodowa">
Partia Chrześcijańsko-Narodowa



</doc>
<doc id="2931052" url="https://pl.wikipedia.org/wiki?curid=2931052" title="Nico Thomas">
Nico Thomas

Nicholas Thomas (ur. 10 czerwca 1966 r. w Ambon) – indonezyjski bokser, były mistrz świata IBF w kategorii słomkowej.
Młodość / kariera amatorska.
Nico Thomas urodził się 10 czerwca 1966 r. w indonezyjskim mieście Ambon. Jest jednym z 16 dzieci Julianusa Thomasa i Heleny Thomas. W młodości był szkolony przez swojego starszego brata, Charlesa Thomasa, który był w czasach amatorskich mistrzem Indonezji. Jako amator był w 1985 r. srebrnym medalistą igrzysk południowo-wschodniej Azji w wadze do 45. kilogramów.
Kariera zawodowa.
Jako zawodowiec zadebiutował 3 listopada 1986 r., pokonując na punkty Kida Manguniego. Do końca 1988 r. stoczył jeszcze 13 walk, z których 6 wygrał, 6 przegrał i 1 zremisował. W tym czasie jego przeciwnikami byli m.in. przyszły mistrz świata WBC w wadze słomkowej, Napa Kiatwanchai i były mistrz świata IBF, Lee Kyung-yung. Thomas przegrał obie walki, a 26 października 1988 r. zdobył mistrzostwo Indonezji w wadze słomkowej, pokonując Nanę Suhanę.
24 marca 1989 r. zmierzył się z Tajem Samuthem Sithnaruepolem, a stawką walki było mistrzostwo świata IBF w wadze słomkowej. Walka odbyła się w Dżakarcie, a po 12. rundach został ogłoszony remis, przy czym Sithnaruepol obronił tytuł. 17 czerwca doszło do rewanżu. Pojedynek również odbył się w Dżakarcie, a jednogłośnie na punkty (115-111, 119-108, 115-111) zwyciężył Thomas, zostając drugim w historii indonezyjskim mistrzem świata. 21 września przystąpił do pierwszej obrony mistrzostwa, mając za rywala niepokonanego Erica Chaveza. Thomas utracił tytuł, przegrywając przez nokaut w 5. rundzie. Do czasu zakończenia walki, Thomas prowadził na kartach punktowych (39-37, 38-37, 37-39).
Po utracie tytułu, Thomas w 1990 r. stoczył 2 pojedynki, które przegrał. 16 marca pokonał go przez poddanie w 7. rundzie, Filipińczyk Domingo Lucas, a 29 marca przegrał przez nokaut w 2. rundzie z Alą Villamorem. Po wygraniu 3 kolejnych pojedynków, Thomas otrzymał kolejną szansę walki o mistrzostwo świata w wadze słomkowej. 14 marca 1993 r. zmierzył się z Tajem Ratanapolem Sor Vorapinem. Vorapin zwyciężył przez nokaut w 7. rundzie, broniąc tytuł po raz pierwszy. Po porażce w walce o tytuł mistrzowski, Thomas stoczył jeszcze kilkadziesiąt pojedynków, zdobywając m.in. mistrzostwo Indonezji i pas OPBF. Ostatnią walkę stoczył 15 kwietnia 2006 r., przegrywając w 1. rundzie przez nokaut z Japończykiem Yasutaką Kurokim. Po zakończeniu kariery osiadł w Dżakarcie, gdzie również jest trenerem boksu.

</doc>
<doc id="2931054" url="https://pl.wikipedia.org/wiki?curid=2931054" title="Lodówka">
Lodówka



</doc>
<doc id="2931059" url="https://pl.wikipedia.org/wiki?curid=2931059" title="Andrzej Baturo">
Andrzej Baturo

Andrzej Baturo (ur. 16 maja 1940 w Wilnie, zm. 9 czerwca 2017 w Bielsku-Białej) – polski fotograf, działacz i organizator wielu imprez fotograficznych, wydawca.
Członek Związku Polskich Artystów Fotografików, Rady Artystycznej Związku Polskich Artystów Fotografików w Warszawie. Rzeczoznawca Ministra Kultury i Sztuki do spraw fotografii. Fundator i prezes Fundacji Centrum Fotografii. Jeden z organizatorów FotoArtFestivalu i jego dyrektor generalny. Współwłaściciel Wydawnictwa Baturo oraz kurator Galerii Fotografii B&amp;B w Bielsku-Białej.
Życiorys.
W latach 60. był jednym z założycieli Warmińsko-Mazurskiego Towarzystwa Fotograficznego w Olsztynie oraz dziennikarzem „Głosu Olsztyńskiego”.
W latach 70. pracował w Warszawie jako fotoreporter prasowy: „Na Przełaj”, „Razem”, „itd.”, „Polityka”. Dwukrotnie zdobył tytuł Fotoreportera Roku, kilkakrotnie był laureatem Konkursu Polskiej Fotografii Prasowej. Uczestniczył w wystawie World Press Photo w Hadze. Pełnił funkcje Sekretarza Zarządu Głównego Związku Polskich Artystów Fotografików w Warszawie oraz Wiceprezesa Zarządu Głównego Związku Polskich Artystów Fotografików w Warszawie. Założył w Bielsku-Białej Delegaturę Związku Polskich Artystów Fotografików. Przez wiele lat był w Zarządzie Delegatury.
W latach 80. i 90. był organizatorem i komisarzem generalnym I Ogólnopolskiego Przeglądu Fotografii Socjologicznej w Bielsku-Białej, wówczas największej fotograficznej wystawy w powojennej Polsce, zamkniętej przez cenzurę po tygodniu. Był komisarzem i jednym z autorów wystawy pt. Strajk na Podbeskidziu. Wystawę cenzura zamknęła po ośmiu dniach. Utworzył i prowadził przez 10 lat Bielską Galerię Fotografii. Utworzył w Bielsku-Białej Okręg Górski Związku Polskich Artystów Fotografików. Kilkakrotnie był prezesem Okręgu, przez wiele lat był w jego Zarządzie. Na krótko zajął się fotografią reklamową i górską. Zorganizował II Ogólnopolski Przegląd Fotografii Socjologicznej w Bielsku-Białej oraz dużą wystawę Polskiej Fotografii Górskiej w Antibes we Francji.
Odznaczenia, nagrody i wyróżnienia.
Brał udział w kilkudziesięciu wystawach indywidualnych i zbiorowych fotografii prasowej oraz pejzażowej, organizowanych w kraju i za granicą. Zdjęcia publikował w bardzo wielu magazynach fotograficznych i w prasie, w kraju i za granicą (m.in. „Der Spiegel”, „National Geographic”, „Voyage”). Autor kilku albumów o tematyce górskiej. Jego prace zamieszczone są m.in. w: „Mistrzowie polskiego pejzażu”, „Antologia Fotografii Polskiej”, „Z kart fotografii polskiej”. Jego prace znajdują się w zbiorach Muzeum Narodowego we Wrocławiu oraz Muzeum Historii Fotografii w Krakowie.

</doc>
<doc id="2931060" url="https://pl.wikipedia.org/wiki?curid=2931060" title="Sparus aureolineatus">
Sparus aureolineatus



</doc>
<doc id="2931061" url="https://pl.wikipedia.org/wiki?curid=2931061" title="Lodówka (ujednoznacznienie)">
Lodówka (ujednoznacznienie)



</doc>
<doc id="2931062" url="https://pl.wikipedia.org/wiki?curid=2931062" title="Gnathodentex ocumaculatus">
Gnathodentex ocumaculatus



</doc>
<doc id="2931063" url="https://pl.wikipedia.org/wiki?curid=2931063" title="Gnathodentex oculomaculatus">
Gnathodentex oculomaculatus



</doc>
<doc id="2931064" url="https://pl.wikipedia.org/wiki?curid=2931064" title="Centrum curlingowe Ledianoj kub">
Centrum curlingowe Ledianoj kub

Centrum curlingowe Ledianoj kub (ros. Kiorlingowyj centr "Ledianoj kub" "Керлинговый Центр Ледяной куб") – hala sportowa w Soczi w Kraju Krasnodarskim w Rosji, wybudowana jako arena turnieju curlingowego podczas Zimowych Igrzysk Olimpijskich 2014. 
Budowa obiektu rozpoczęła się w 2010 roku i zakończyła dwa lata później. Na widowni hali może zasiąść 3 tysiące osób. W lutym 2013 gościła pierwszą dużą imprezę międzynarodową, którą były mistrzostwa świata w curlingu na wózkach inwalidzkich. W marcu 2013 była areną mistrzostw świata juniorów w tej dyscyplinie. Po igrzyskach możliwa będzie jej rozbiórka i odbudowa w innym rosyjskim mieście, ale nie jest to jeszcze przesądzone.

</doc>
<doc id="2931065" url="https://pl.wikipedia.org/wiki?curid=2931065" title="Gnathodentex aurolineatus">
Gnathodentex aurolineatus



</doc>
<doc id="2931066" url="https://pl.wikipedia.org/wiki?curid=2931066" title="Gnathodentex aurolinaetus">
Gnathodentex aurolinaetus



</doc>
<doc id="2931067" url="https://pl.wikipedia.org/wiki?curid=2931067" title="Gnathodentex aurilineatus">
Gnathodentex aurilineatus



</doc>
<doc id="2931068" url="https://pl.wikipedia.org/wiki?curid=2931068" title="Dentex lycogenis">
Dentex lycogenis



</doc>
<doc id="2931069" url="https://pl.wikipedia.org/wiki?curid=2931069" title="Trójkąt Penrose’a">
Trójkąt Penrose’a

Trójkąt Penrose’a – figura niemożliwa wymyślona przez szwedzkiego grafika Oscara Reutersvärda w 1936 roku. Jej nazwa pochodzi od matematyka Rogera Penrose’a, który niezależnie odkrył i spopularyzował ją w latach 50. XX wieku, opisując jako „niemożliwość w najczystszej postaci”.
Opis.
Trójkąt Penrose’a objawia się jako przedmiot utworzony z trzech równych belek o kwadratowym przekroju, których końce są połączone, tworząc kąty proste, a cała figura ma kształt trójkątny. Belki mogą być od siebie oddzielone jako sześciany lub prostopadłościany i jedynie ułożone w kształt trójkąta Penrose’a.
Taki układ cech nie może być zrealizowany przez żaden trójwymiarowy obiekt w zwykłej przestrzeni euklidesowej. Taki obiekt może istnieć w pewnych 3-rozmaitościach euklidesowych. Istnieją trójwymiarowe przedmioty, które obserwowane z odpowiedniej pozycji przedstawiają się jak dwuwymiarowy widok trójkąta Penrose’a. Termin „trójkąt Penrose’a” może oznaczać zarówno dwuwymiarowe odwzorowanie figury, jak i samą figurę niemożliwą.
Litografia holenderskiego grafika Mauritsa Cornelisa Eschera "Wodospad" przedstawia wodę spływającą zygzakowatym kanałem umieszczonym na dwóch bokach trójkątów Penrose’a i kończącą bieg dwa piętra wyżej nad początkiem kanału. W efekcie końcowy wodospad tworzy trzeci bok obu trójkątów, napędzając ponadto koło wodne.
Jeśli dookoła trójkąta Penrose’a wykreśli się linię, utworzy ona trójpętlową wstęgę Möbiusa.
Inne wielokąty Penrose’a.
Mimo że jest możliwe tworzenie analogicznych figur na bazie innych wielokątów foremnych, efekt wizualny nie jest już tak uderzający. Wraz ze wzrostem liczby boków figury wydają się bardziej krzywe i poskręcane.

</doc>
<doc id="2931072" url="https://pl.wikipedia.org/wiki?curid=2931072" title="Jan Szramek">
Jan Szramek



</doc>
<doc id="2931073" url="https://pl.wikipedia.org/wiki?curid=2931073" title="Nasz okręt">
Nasz okręt

Nasz okręt (ang. "In Which We Serve") – brytyjski dramat wojenny z 1942 roku w reżyserii Davida Leana i Noëla Cowarda. Zdjęcia do filmu kręcono w Londynie i Plymouth oraz w hrabstwach Bedfordshire (Dunstable Downs) i Durham.

</doc>
<doc id="2931075" url="https://pl.wikipedia.org/wiki?curid=2931075" title="Kiełb krótkowąsy">
Kiełb krótkowąsy



</doc>
<doc id="2931079" url="https://pl.wikipedia.org/wiki?curid=2931079" title="Crystal Palace National Sports Centre">
Crystal Palace National Sports Centre

Crystal Palace National Sports Centre – stadion lekkoatletyczny w Londynie, zbudowany w 1964 w miejscu starego obiektu, na którym w latach 1895–1914 rozgrywano mecze finałowe Pucharu Anglii. Od 1999 odbywają się na nim corocznie mityngi lekkoatletyczne London Grand Prix, znajdujące się w kalendarzu diamentowej ligi. Stadion gościł także lekkoatletyczny Puchar Świata w 1994 roku.

</doc>
<doc id="2931082" url="https://pl.wikipedia.org/wiki?curid=2931082" title="Plectropoma hispanum">
Plectropoma hispanum



</doc>
<doc id="2931083" url="https://pl.wikipedia.org/wiki?curid=2931083" title="Stefano Rodotà">
Stefano Rodotà

Stefano Rodotà (ur. 30 maja 1933 w Cosenzy, zm. 23 czerwca 2017 w Rzymie) – włoski prawnik, wykładowca akademicki i polityk, profesor. Deputowany krajowy, kandydat w wyborach prezydenckich w 2013.
Życiorys.
Ukończył w 1955 studia prawnicze na Uniwersytecie Rzymskim – La Sapienza. Specjalizował się w zakresie prawa cywilnego. Wykładał na uczelniach w Maceracie, Genui i na macierzystym uniwersytecie, gdzie doszedł do stanowiska profesora zwyczajnego (do czasu przejścia na emeryturę). Gościnnie prowadził wykłady na uczelniach zagranicznych, m.in. we Francji i Wielkiej Brytanii.
W latach 70. zaangażował się w działalność polityczną, początkowo w ramach Partii Radykalnej. Następnie związał się z Włoską Partią Komunistyczną, z którą na początku lat 90. współtworzył Demokratyczną Partię Lewicy (pełnił w niej honorową funkcję przewodniczącego). W latach 1979–1994 sprawował mandat posła do Izby Deputowanych VIII, IX, X i XI kadencji, pełniąc w 1992 funkcję wiceprzewodniczącego niższej izby włoskiego parlamentu. Od 1983 do 1994 zasiadał w Zgromadzeniu Parlamentarnym Rady Europy. W latach 1997–2005 zajmował stanowisko przewodniczącego włoskiej komisji ochrony danych osobowych ("Garante per la protezione dei dati personali"). Brał udział w opracowaniu karty praw podstawowych Unii Europejskiej.
W 2013 został wysunięty na urząd prezydenta przez Ruch Pięciu Gwiazd, w sześciu kolejnych głosowaniach uzyskiwał od 210 do 250 głosów elektorskich.

</doc>
<doc id="2931090" url="https://pl.wikipedia.org/wiki?curid=2931090" title="Janusz Zagrodzki">
Janusz Zagrodzki

Janusz Zagrodzki (ur. w 1941 w Warszawie) – historyk sztuki, krytyk, autor wystaw sztuki współczesnej i tekstów krytycznych, założyciel Galerii Ślad w Łodzi, uczestnik niezależnego ruchu artystycznego oraz ostatnich plenerów osieckich.
Spotkanie z twórczością Katarzyny Kobro oraz Władysława Strzemińskiego ukierunkowało jego główne zainteresowania w dziedzinie sztuki współczesnej. W czasie studiów w Toruniu poznał Józefa Robakowskiego, Antoniego Mikołajczyka i Andrzeja Różyckiego, która to znajomość wpłynęła na jego zainteresowanie fotografią oraz filmem. Wraz z Różyckim i Mikołajczykiem należał do grupy artystycznej Rytm, która istniała równolegle do Zero-61. Pod koniec studiów był kierownikiem artystycznym studenckiego klubu "Od Nowa" w Toruniu. W 1966 roku przeniósł się do Łodzi, gdzie podjął pracę w Muzeum Sztuki przygotowując wystawy i stałą galerię.
Wraz z Warsztatem Formy Filmowej przygotowywał filmy o polskiej sztuce awangardowej. Powstały filmy o Tytusie Czyżewskim, Leonie Chwistku, Henryku Stażewskim, Stanisławie Ignacym Witkiewiczu oraz "Kompozycje przestrzenne Katarzyny Kobro", "Konstruktywizm polski" (2 części), "Żywa Galeria".
W 1978 roku pracując jednocześnie w Muzeum Sztuki w Łodzi założył autorską Galerię Ślad.
W 1974 roku na plenerze w Osiekach wygłosił pierwszy wykład z cyklu "Uwagi o sztuce współczesnej", który traktował o idei sztuki prywatnej. Podsumowaniem tej idei był tekst "Sztuka w obiegu pozamuzealnym" wygłoszony na sesji Stowarzyszenia Historyków Sztuki w 1984 roku. W tekście tym dowodził, że dotychczasowe próby interpretowania miejsc sztuki uległy przewartościowaniu i w związku z tym powinno się szukać odpowiedzi w bezpośrednim kontakcie. Zdecydowanie lepszym miejscem dla sztuki miały się stać mieszkania prywatne, gdzie był bliższy kontakt z kontekstem dzieła.

</doc>
<doc id="2931094" url="https://pl.wikipedia.org/wiki?curid=2931094" title="Janusz Karwacki">
Janusz Karwacki

Janusz Karwacki (ur. 1940 w Wolbromiu) – polski malarz, grafik, rysownik, profesor Akademii Sztuk Pięknych w Krakowie.
Studiował na Wydziale Malarstwa i Grafiki ASP w Krakowie w l. 1960-1966 w pracowni prof. Konrada Srzednickiego i pracowni liternictwa Adama Stalony-Dobrzańskiego. Artysta zajmuje się malarstwem, grafiką i rysunkiem. Profesor zwyczajny na Wydziale Grafiki krakowskiej uczelni. Prowadził Pracownię Rysunku (od 1978).

</doc>
<doc id="2931095" url="https://pl.wikipedia.org/wiki?curid=2931095" title="Niebiosa mogą zaczekać (film 1943)">
Niebiosa mogą zaczekać (film 1943)

Niebiosa mogą zaczekać (ang. "Heaven Can Wait") – amerykański film z 1943 roku w reżyserii Ernsta Lubitscha.

</doc>
<doc id="2931097" url="https://pl.wikipedia.org/wiki?curid=2931097" title="Ochna drzewkowata">
Ochna drzewkowata

Ochna drzewkowata ("Ochna integerrima" Lour. Merr.) – gatunek roślin należący do rodziny ochnowatych, pochodzący z południowo-wschodniej Afryki. Rozpowszechniona w strefie tropikalnej całego świata.

</doc>
<doc id="2931098" url="https://pl.wikipedia.org/wiki?curid=2931098" title="Iwan Horbaczewski">
Iwan Horbaczewski

Iwan Jakowycz Horbaczewski, ukr. Іван Якович Горбачевський, pol. Jan Horbaczewski, niem. Johann Horbaczewski (ur. 5 maja 1854 w Zarubińcach, zm. 24 maja 1942 w Pradze) – ukraiński chemik, biochemik, higienista i epidemiolog, ukraiński działacz społeczny i polityczny, pierwszy minister ochrony zdrowia Przedlitawii. Brat Antona.
Życiorys.
Urodził się w rodzinie księdza greckokatolickiego Jakowa Horbaczewskiego, herbu Korczak.
Ukończył cesarsko-królewskie gimnazjum w Tarnopolu, następnie Uniwersytet Wiedeński. W latach 1883–1917 był profesorem katedry chemii lekarskiej Uniwersytetu Karola w Pradze, w latach 1902–1903 jego rektorem. W latach 1906–1917 był członkiem Najwyższej Państwowej Rady Sanitarnej Królestwa Czech, od 1908 członek Izby Panów austriackiej Rady Państwa, w latach 1917–1918 minister ochrony zdrowia Przedlitawii w rządzie Maxa Husarka. Od 1910 roku honorowy przewodniczący Ukraińskiego Towarzystwa Lekarskiego.
Został posłem Ukraińskiej Rady Narodowej ZURL jako członek Izby Panów.
Od 1921 profesor Wolnego Uniwersytetu Ukraińskiego w Wiedniu, a potem w Pradze. Od 1924 jego rektor. Autor ponad 40 prac z biochemii. W 1885 r. dokonał pierwszej syntezy kreatyniny.

</doc>
<doc id="2931099" url="https://pl.wikipedia.org/wiki?curid=2931099" title="Ochna integerrima">
Ochna integerrima



</doc>
<doc id="2931100" url="https://pl.wikipedia.org/wiki?curid=2931100" title="Eliasz Pielgrzymowski">
Eliasz Pielgrzymowski

Eliasz Pielgrzymowski herbu Nowina (ur. 1564, zm. 1605) – od 1586 pisarz Wielkiego Księstwa Litewskiego. Był sekretarzem króla Stefana Batorego. Od roku 1602 pełnił obowiązki marszałka Trybunału Głównego Wielkiego Księstwa Litewskiego. Był wyznania kalwińskiego.
Brał udział w kampanii pskowskiej króla Stefana Batorego i wyprawie Krzysztofa Radziwiłła "Pioruna" w głąb państwa moskiewskiego, był członkiem poselstw do Moskwy w roku 1583 (do Iwana Groźnego) i 1600–1601 (do Borysa Godunowa).
Był marszałkiem koła poselskiego sejmiku generalnego Wielkiego Księstwa Litewskiego w 1597 roku. Poseł na sejm zwyczajny 1597 roku z powiatu oszmiańskiego.
Był posłem województwa wileńskiego na sejm 1600 roku.
Tworzył głównie w języku łacińskim. Jego „Apostrofa panegiryczna” zadedykowana Krzysztofowi Radziwiłłowi „Piorunowi”, wydana w roku 1583 w krakowskiej oficynie Piotrkowczyka stanowi pochwałę hetmana. W utworze widoczne są wpływy Erazma z Rotterdamu, Paola Manuzia i Girolama Cardana.
Stworzył też apokryficzne żywoty bohaterów Starego Testamentu „De heroibvs in Dei ecclesia liber vnvs ad serenissimum [...] Stephanum I [...] regem Poloniae [...] / scriptus ab Helia Pilgrimovio”.
W języku polskim stworzył wierszowaną relację z dyplomatycznej misji polsko-litewskiej do Borysa Godunowa „Poselstwo i krótkie spisanie rozprawy z Moskwą.”
W latach 1580-tych ogłosił m.in. dwa utwory panegiryczne: „Na ślub najjaśniejszego księcia i pana Alberta Radziwiłła” oraz „Posłanie do szlachetnego pana Teodora Skumina”. 

</doc>
<doc id="2931101" url="https://pl.wikipedia.org/wiki?curid=2931101" title="Aleksandra Opalińska">
Aleksandra Opalińska

Aleksandra Opalińska (ur. 1 lipca 1968 w Wadowicach) – polska poetka.
Autorka tomików poetyckich "Po drugiej stronie tej samej rzeczy" (2011), "Błyski słońca na powiece" (2013). Laureatka Ogólnopolskiego Konkursu Poetyckiego Struna Orficka im. Wojciecha Bąka (2012). Publikowała w czasopismach literackich, m.in. w "Zeszytach Literackich", "Odrze", "Kwartalniku Artystycznym", "Toposie".

</doc>
<doc id="2931102" url="https://pl.wikipedia.org/wiki?curid=2931102" title="Manala (album)">
Manala (album)

Manala to ósmy, studyjny album fińskiego zespołu folk metalowego Korpiklaani. Album został wydany 3 sierpnia 2012. Wydawcą płyty, tak jak trzech poprzednich albumów jest Nuclear Blast. "Manala" w tłumaczeniu na język polski oznacza "Zaświaty". Podstawowa wersja zawiera 12 utworów, dostępna jest też wersja z 13., bonusowym utworem zatytułowanym „Soil Of The Corpse”. Ci, którzy nie znają języka fińskiego mogą skorzystać z edycji limitowanej, która jest wzbogacona o 11 utworów anglojęzycznych, które są odpowiednikami utworów z wersji podstawowej.

</doc>
<doc id="2931103" url="https://pl.wikipedia.org/wiki?curid=2931103" title="Gracilia albomarginata">
Gracilia albomarginata



</doc>
<doc id="2931104" url="https://pl.wikipedia.org/wiki?curid=2931104" title="Cephalopholis albomarginatus">
Cephalopholis albomarginatus



</doc>
<doc id="2931105" url="https://pl.wikipedia.org/wiki?curid=2931105" title="Aethaloperca albomarginata">
Aethaloperca albomarginata



</doc>
<doc id="2931111" url="https://pl.wikipedia.org/wiki?curid=2931111" title="Solitude (stadion)">
Solitude (stadion)

Solitude – stadion piłkarski w Belfaście, na którym swoje mecze rozgrywa zespół Cliftonville F.C. Na Solitude po raz pierwszy w historii meczów międzypaństwowych podyktowano rzut karny. Jest najstarszym stadionem w Irlandii Północnej.
Na obiekcie znajdują się trzy trybuny:

</doc>
<doc id="2931115" url="https://pl.wikipedia.org/wiki?curid=2931115" title="52 Pułk Szkolny Oficerskiej Szkoły Lotniczej">
52 Pułk Szkolny Oficerskiej Szkoły Lotniczej

52 Pułk Szkolny Oficerskiej Szkoły Lotniczej (52 psz OSL) – szkolny oddział wojsk lotniczych SZ PRL.
Formowanie i zmiany organizacyjne.
W 1959 roku, na lotnisku w Podlodowie, na bazie 24 Eskadry Szkolenia Pilotów Rezerwy z Ułęża i 25 Eskadry Szkolenia Pilotów Rezerwy z Podlodowa, sformowano 52 Pułk Szkolny. Etat nr 20/454.
W kwietniu 1959 roku przebazowano pułk na lotnisko w Oleśnicy, a już w czerwcu samoloty powróciły na macierzyste lotniska w Podlodowie i Ułężu.
13 lipca 1960 roku druga eskadra dowodzona przez kpt. pil. Ryszarda Mierzwińskiego została przydzielona do OSL im. Żwirki i Wigury, a w skład pułku przyjęto eskadrę szkolną z Radzynia Podlaskiego, którą dowodził mjr pil. Zygmunt Mazurek.
W 1961 roku zreorganizowano pułk. Etat nr 20/506 przewidywał 563 żołnierzy i 17 pracowników cywilnych.
W związku z reorganizacja oficerskich szkół lotniczych, Główny Inspektor Lotnictwa, w terminie do 30 września 1962 roku, rozformował 52 Pułk Szkolny Oficerskiej Szkoły Lotniczej im. Jana Krasickiego. Jego jedna eskadra z Radzynia Podlaskiego stała się zalążkiem organizowanego 47 Pułku Lotnictwa Łącznikowo-Sanitarnego w Modlinie.

</doc>
<doc id="2931122" url="https://pl.wikipedia.org/wiki?curid=2931122" title="Technikum Nukleoniczne w Otwocku">
Technikum Nukleoniczne w Otwocku

Technikum Nukleoniczne w Otwocku – technikum działające w Otwocku pod tą nazwą w latach 1963–1998. Miało za zadanie kształcenie kadr technicznych dla atomistyki polskiej, w szczególności dla IBJ. Było to jedyne technikum o tym profilu w Polsce. 
Kontynuatorem szkoły, po reorganizacjach, jest Zespół Szkół Nr 2 im. Marii Skłodowskiej-Curie w Otwocku (tzw. „Nukleonik”), powstały w roku 1998.

</doc>
<doc id="2931123" url="https://pl.wikipedia.org/wiki?curid=2931123" title="Perca grammistes">
Perca grammistes



</doc>
<doc id="2931124" url="https://pl.wikipedia.org/wiki?curid=2931124" title="Scianea vittata">
Scianea vittata



</doc>
<doc id="2931125" url="https://pl.wikipedia.org/wiki?curid=2931125" title="Perca sexlineata">
Perca sexlineata



</doc>
<doc id="2931126" url="https://pl.wikipedia.org/wiki?curid=2931126" title="Grammistes orientalis">
Grammistes orientalis



</doc>
<doc id="2931132" url="https://pl.wikipedia.org/wiki?curid=2931132" title="Przeciętne wynagrodzenie">
Przeciętne wynagrodzenie

Przeciętne wynagrodzenie – średnia płaca (w danym kraju, sektorze gospodarki, przedsiębiorstwie). Przeciętne wynagrodzenie oblicza się, dzieląc wynagrodzenia naliczone za okres sprawozdawczy przez liczbę pracowników, z wyłączeniem osób przebywających na urlopie macierzyńskim.
Przeciętne wynagrodzenie w Polsce.
Obliczanie.
Przeciętne wynagrodzenie w Polsce obliczane jest przez Główny Urząd Statystyczny. GUS cyklicznie publikuje kilka rodzajów danych o przeciętnych wynagrodzeniach, dotyczących różnych obszarów gospodarki, z których najszerszy wskaźnik to przeciętne wynagrodzenie w gospodarce narodowej. Dane o przeciętnych wynagrodzeniach od 1992 r. podawane są w ujęciu brutto tj. razem z podatkiem dochodowym PIT, a od 1999 r. razem ze składkami na obowiązkowe ubezpieczenie emerytalne, rentowe i chorobowe.
W gospodarce narodowej.
Obejmuje wszystkie podmioty gospodarki narodowej, w tym jednostki o liczbie pracujących do 9 osób.
Dane o tym przeciętnym wynagrodzeniu dotyczą pełnozatrudnionych i niepełnozatrudnionych w przeliczeniu na pełnozatrudnionych. GUS oblicza przeciętne wynagrodzenie w gospodarce narodowej przyjmując:
Dane o przeciętnym wynagrodzeniu w gospodarce narodowej są publikowane kwartalnie, a w lutym za cały poprzedni rok. W 2018 r. wyniosło ono 4 585,03 zł brutto (około 3 261 zł netto).
W sektorze przedsiębiorstw.
Część składowa przeciętnego wynagrodzenia w gospodarce narodowej. Obejmuje tylko podmioty, w których liczba pracujących przekracza 9 osób, prowadzące działalność gospodarczą w zakresie m.in.: leśnictwa, rybołówstwa, górnictwa, przetwórstwa przemysłowego, budownictwa, handlu, usług hotelarskich i gastronomicznych, naprawy pojazdów, transportu, informacji, komunikacji. W grudniu 2016 r. przeciętna liczba zatrudnionych w sektorze przedsiębiorstw wyniosła 5 798,9 tys. osób. Dane o przeciętnym wynagrodzeniu w sektorze przedsiębiorstw są publikowane co miesiąc, kwartalnie, a w styczniu za cały poprzedni rok. W 2016 r. wyniosło ono 4 277,03 zł brutto czyli było o 5,7% wyższe od przeciętnego wynagrodzenia w gospodarce narodowej ogółem (4 047,21 zł brutto). We wrześniu 2019 wyniosło 5 084,56 zł.
W sektorze mikroprzedsiębiorstw.
Część składowa przeciętnego wynagrodzenia w gospodarce narodowej. Obejmuje tylko podmioty o liczbie pracujących do 9 osób. W 2015 r. przeciętna liczba zatrudnionych na podstawie umowy o pracę w tych podmiotach wyniosła – 1 314,2 tys. osób, a liczba zatrudnionych ogółem – 3 764,2 tys. osób. GUS informuje o przeciętnym wynagrodzeniu w sektorze mikroprzedsiębiorstw co roku w publikacji: "Działalność gospodarcza przedsiębiorstw o liczbie
pracujących do 9 osób". W całym 2015 r. przeciętne wynagrodzenie w sektorze mikroprzedsiębiorstw wyniosło 2 397 zł brutto czyli było o 38,5% niższe od przeciętnego wynagrodzenia w gospodarce narodowej ogółem (3 899,78 zł brutto w 2015 r.).
Struktura wynagrodzeń.
Co 2 lata GUS publikuje dane o strukturze wynagrodzeń w październiku, ale w przeciwieństwie do przeciętnego wynagrodzenia w gospodarce narodowej ogółem badanie dotyczy tylko jednostek zatrudniających powyżej 9 osób.

</doc>
<doc id="2931134" url="https://pl.wikipedia.org/wiki?curid=2931134" title="CD Maxaquene">
CD Maxaquene

Clube de Desportos do Maxaquene – mozambicki klub piłkarski z siedzibą w Maputo. 
Historia.
Clube de Desportos do Maxaquene został założony w 20 maja 1920 jako "Sporting Clube de Lourenço Marques". W 1922 klub osiągnął pierwszy sukces zdobywając Mistrzostwo Dystryktu Lourenço Marques. W latach 1922-1960 Sporting wygrał te rozgrywki 9-krotnie. W latach 1957-1960 w barwach Sportingu występował najsłynniejszy mozambicki i portugalski piłkarz - Eusébio. W 1960 klub zdobył mistrzostwo kolonialnego Mozambiku. Sukces ten powtórzył w 1962. Po zmianie nazwy miasta Lourenço Marques na Maputo klub zmienił przy tym nazwę na - "Sporting Clube de Maputo". 
W 1978 klub zmienił po raz drugi nazwę na obecną - CD Maxaquene. W 1979 po raz pierwszy zakwalifikował się do rozgrywek krajowych - Moçambola. W 1984 klub zdobył po raz pierwszy zdobył mistrzostwo Mozambiku. W latach 1984-2012 Maxaquene wygrywał te rozgrywki 5-krotnie. W rozgrywkach Taça de Moçambique Maxaquene triumfowało dziewięciokrotnie w latach 1978-2010. Na arenie międzynarodowej największym sukcesem klubu był półfinał Afrykańskiego Pucharu Zdobywców Pucharów w 1995.

</doc>
<doc id="2931135" url="https://pl.wikipedia.org/wiki?curid=2931135" title="Sporting Lourenço Marques">
Sporting Lourenço Marques



</doc>
<doc id="2931136" url="https://pl.wikipedia.org/wiki?curid=2931136" title="Straż nad Renem">
Straż nad Renem

Straż nad Renem (ang. "Watch on the Rhine") – amerykański film z 1943 roku w reżyserii Hermana Shumlina.
Fabuła.
Żydzi Sara (Bette Davis) i Kurt Miller (Paul Lukas) wraz z trójką dzieci powracają z Europy, w której spędzili ostatnie 18 lat - do matki Sary, mieszkającej w Waszyngtonie. Kurt rozpoczyna pracę w ambasadzie, gdzie poznaje nowego przyjaciela, ale zaczyna też współpracę z tajną organizacją antynazistowską. Jego przyjaciel to odkrywa i próbuje szantażować Kurta, co zmusza głównego bohatera do zabicia go i ucieczki. Słuch o nim znika. Tymczasem najstarszy syn Kurta, Joshua (Donald Buka), ma zamiar pracować dla podziemia.

</doc>
<doc id="2931137" url="https://pl.wikipedia.org/wiki?curid=2931137" title="Clube de Desportos do Maxaquene">
Clube de Desportos do Maxaquene



</doc>
<doc id="2931145" url="https://pl.wikipedia.org/wiki?curid=2931145" title="Misiaczek (film)">
Misiaczek (film)

Misiaczek (tytuł oryg. "10 Timer til Paradis", ang. "Teddy Bear") – duński film obyczajowy z 2012 roku w reżyserii Madsa Matthiesena. Wyprodukowany przez Film Movement.
Światowa premiera filmu miała miejsce 22 stycznia 2012 roku podczas Festiwalu Filmowego w Sundance. W Polsce premiera filmu odbyła się 7 września 2012 roku.
Opis fabuły.
Kopenhaga. 38-letni kulturysta Dennis (Kim Kold) skrycie marzy o znalezieniu prawdziwej miłości. Jednocześnie nie potrafi wyzwolić się spod wpływów nadopiekuńczej matki. Zainspirowany wujem postanawia poszukać ukochanej w Tajlandii, raju seksturystyki.
Obsada.
i inni.

</doc>
<doc id="2931149" url="https://pl.wikipedia.org/wiki?curid=2931149" title="Liga Muçulmana">
Liga Muçulmana



</doc>
<doc id="2931151" url="https://pl.wikipedia.org/wiki?curid=2931151" title="Amedeo d'Aosta">
Amedeo d'Aosta



</doc>
<doc id="2931152" url="https://pl.wikipedia.org/wiki?curid=2931152" title="Emanuel Filiberto d'Aosta">
Emanuel Filiberto d'Aosta



</doc>
<doc id="2931157" url="https://pl.wikipedia.org/wiki?curid=2931157" title="Sowia Wola (gromada)">
Sowia Wola (gromada)

Sowia Wola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sowia Wola z siedzibą GRN w Sowiej Woli utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Cybulice Duże, Helenówek, Dąbrówka, Wiersze, Aleksandrów i Krogulec i ze zniesionej gminy Kazuń oraz obszar dotychczasowej gromady Sowia Wola ze zniesionej gminy Kampinos w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Sowia Wola przyłączono wsie Brzozówka, Janowo, Mikołajówka i Truskawka ze znoszonej gromady Małocice w tymże powiecie.
1 stycznia 1969 do gromady Sowia Wola włączono wsie Cybulice A, Cybulice Małe i Czeczotki ze zniesionej gromady Kazuń Polski w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2931162" url="https://pl.wikipedia.org/wiki?curid=2931162" title="Głusk (gromada w powiecie nowodworskim)">
Głusk (gromada w powiecie nowodworskim)

Głusk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Głusk z siedzibą GRN w Głusku utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Głusk, Maławieś Nowa, Maławieś i Stanisławów ze zniesionej gminy Leoncin oraz obszary dotychczasowych gromad Grochale Nowe, Grochale Stare i Rybitew ze zniesionej gminy Kazuń w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1959, a jej obszar włączono do gromady Leoncin w tymże powiecie.
Zobacz też: gmina Głusk.

</doc>
<doc id="2931165" url="https://pl.wikipedia.org/wiki?curid=2931165" title="King's Theatre">
King's Theatre



</doc>
<doc id="2931166" url="https://pl.wikipedia.org/wiki?curid=2931166" title="Boża Wola (gromada w powiecie nowodworskim)">
Boża Wola (gromada w powiecie nowodworskim)

Boża Wola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Boża Wola z siedzibą GRN w Bożej Woli utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Boża Wola, Janówek II, Skierdy, Suchocin, Trzciany, Wólka Górska i Okunin ze zniesionej gminy Janówek w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Janówek w tymże powiecie.

</doc>
<doc id="2931167" url="https://pl.wikipedia.org/wiki?curid=2931167" title="Borowa Góra (gromada)">
Borowa Góra (gromada)

Borowa Góra (od 31 XII 1959 "Serock") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borowa Góra z siedzibą GRN w Borowej Górze utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Borowa Góra, Dosin, Ludwinowo-Zegrzyn, Karolino, Stasilas i Jadwisin ze zniesionej gminy Zegrze w tymże powiecie. Dla gromady ustalono 13 członków gromadzkiej rady narodowej.
31 grudnia 1959 gromadę Borowa Góra zniesiono przenosząc siedzibę GRN z Borowej Góry do Serocka i zmieniając nazwę jednostki na "gromada Serock".

</doc>
<doc id="2931168" url="https://pl.wikipedia.org/wiki?curid=2931168" title="Queen's Theatre">
Queen's Theatre



</doc>
<doc id="2931169" url="https://pl.wikipedia.org/wiki?curid=2931169" title="Tadeusz Jackowski (grafik)">
Tadeusz Jackowski (grafik)

Tadeusz Jackowski (ur. 1936 w Bruges) – polski grafik, profesor Uniwersytetu Artystycznego w Poznaniu.
Syn śpiewaczki Marii Modrakowskiej i dyplomaty Tadeusza Jackowskiego. Studiował na Wydziale Malarstwa i Grafiki w pracowni prof. Mieczysława Wejmana w ASP w Krakowie w l. 1955-1961. Studia kontynuował w École nationale supérieure des beaux-arts w Paryżu. Artysta zajmuje się grafiką i rysunkiem. Profesor zwyczajny poznańskiej uczelni.
W 2011 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2931170" url="https://pl.wikipedia.org/wiki?curid=2931170" title="Buraków (gromada)">
Buraków (gromada)

Buraków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Buraków z siedzibą GRN w Burakowie (obecnie w granicach miasta Łomianki) utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki wszedł obszar dotychczasowej gromady Buraków ze zniesionej gminy Łomianki w tymże powiecie. Dla gromady ustalono 10 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Łomianki w tymże powiecie.

</doc>
<doc id="2931175" url="https://pl.wikipedia.org/wiki?curid=2931175" title="Gocławice II (gromada)">
Gocławice II (gromada)

Gocławice II – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gocławice II z siedzibą GRN w Gocławicach II (w obecnym brzmieniu "Goławice Drugie", bez litery "c") utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki wszedł obszar dotychczasowej gromady Szczypiorno ze zniesionej gminy Modlin w powiecie nowodworskim oraz obszary dotychczasowych gromad Gocławice I i Gocławice II ze zniesionej gminy Modlin w powiecie pułtuskim (woj. warszawskie). Dla gromady ustalono 10 członków gromadzkiej rady narodowej.
Według wykazu gromad z 1956 siedziba GRN gromady Gocławice II znajdowała się w Gocławicach I (w obecnym brzmieniu "Goławice Pierwsze", bez litery "c").
Gromadę zniesiono 31 grudnia 1959, a jej obszar włączono do gromady Pomiechówek w tymże powiecie.

</doc>
<doc id="2931176" url="https://pl.wikipedia.org/wiki?curid=2931176" title="Ognik (demon)">
Ognik (demon)



</doc>
<doc id="2931178" url="https://pl.wikipedia.org/wiki?curid=2931178" title="Wesoły sublokator">
Wesoły sublokator

Wesoły sublokator (ang. "The More the Merrier") – amerykański film z 1943 roku w reżyserii George’a Stevensa.
Fabuła.
Trwa II wojna światowa, która przynosi m.in. ogromny deficyt mieszkaniowy, zwłaszcza w Waszyngtonie, gdzie Connie Milligan (Jean Arthur), poniekąd z poczucia obywatelskiego obowiązku, postanawia wynająć jeden pokój swojego mieszkania, licząc na towarzystwo jakiejś miłej, porządnej współlokatorki. Tymczasem w zamian trafia się jej Benjamin Dingle - rezolutny i zaradny pan w średnim wieku (nagrodzony Oscarem Charles Coburn), który szybko przekonuje młodą kobietę do wynajęcia pokoju właśnie jemu, jako najodpowiedniejszej z osób. Szybko potem przedsiębiorczy pan wynajmuje połowę swojej połowy mieszkania, nonszalanckiemu, młodemu Joe Carterowi (Joel McCrea), co jest powodem licznych komediowych i miłosnych perypetii.

</doc>
<doc id="2931182" url="https://pl.wikipedia.org/wiki?curid=2931182" title="Gwardia Opole">
Gwardia Opole

Klub Piłki Ręcznej Gwardia Opole – polski męski klub piłki ręcznej, założony w 1945 w Opolu. Dwukrotny brązowy medalista mistrzostw Polski. Od 2015 występuje w Superlidze. Mecze w roli gospodarza rozgrywa w Stegu Arenie.
Historia.
Rozgrywki krajowe.
Lata 1945–2013.
W 1957 w Gwardii Opole powstał zespół piłki ręcznej siedmioosobowej. W 1962 wywalczył on awans do I ligi. W debiutanckim sezonie w najwyższej klasie rozgrywkowej zajął 4. miejsce. W sezonie 1963/1964 opolski zespół prowadzony przez Edwarda Hylę zdobył brązowy medal mistrzostw Polski (wyprzedziły go AZS Katowice i Sparta Katowice). W sezonie 1966/1967 klub prowadził na półmetku w I lidze, jednak ostatecznie skończył rozgrywki poza podium. W tym okresie w Gwardii istniał też zespół piłki ręcznej jedenastoosobowej, który trzykrotnie został wicemistrzem Polski (1963, 1965, 1966).
W kolejnych latach Gwardia nadal występowała w I lidze. Spadła z niej w 1980, jednak już po roku, kiedy to wygrała II ligę z przewagą ośmiu punktów nad drugą Posnanią Poznań, powróciła do I ligi. W sezonie 1981/1982 ponownie została zdegradowana do II ligi, w której spędziła następnych dziesięć lat. Do I ligi – ponownie tylko na rok – opolska drużyna wróciła w sezonie 1992/1993, kiedy jej trenerem był Henryk Zajączkowski. W 1996 klub został wsparty finansowo przez firmę WKW, a do zespołu dołączyli doświadczeni zawodnicy, którzy mieli zapewnić Gwardii ponowny awans do I ligi. Po pół roku projekt upadł, co spowodowało, że w sezonie 1997/1998 klub znalazł się na trzecim szczeblu rozgrywkowym, w którym występował przez trzy kolejne lata.
W sezonie 1999/2000 Gwardia odniosła 18 zwycięstw, zanotowała jeden remis i poniosła trzy porażki. Z dorobkiem 37 punktów uplasowała się na 1. miejscu w tabeli grupy C II ligi (stanowiącej trzeci szczebel rozgrywkowy), awansując tym samym do I ligi. W sezonie 2002/2003 opolski zespół wygrał 18 meczów, dwa zremisował, a sześć przegrał. Z dorobkiem 38 punktów (cztery punkty przewagi nad drugim AZS-AWF Biała Podlaska) wygrał rozgrywki I ligi i po 10 latach powrócił do Ekstraklasy. W niej w sezonie 2003/2004 zanotował tylko dwa zwycięstwa (21 lutego 2004 pokonał MOSiR Zabrze, a 3 kwietnia 2004 wygrał z AZS-AWF Biała Podlaska) oraz trzy remisy, spadając do I ligi. Najlepszym strzelcem Gwardii w ekstraklasowym sezonie 2003/2004 był Maciej Ścigaj, który zdobył 154 gole.
W latach 2004–2013 Gwardia występowała w I lidze. W tym okresie dwukrotnie zajęła w niej 2. miejsce (2006/2007, 2010/2011) i dwukrotnie uplasowała się na 3. pozycji (2007/2008, 2011/2012). W sezonie 2012/2013, kiedy jej trenerem był Marek Jagielski, zdominowała rozgrywki I ligi (grupa B) – wygrała 25 z 26 meczów i z dorobkiem 50 punktów zakończyła zmagania na 1. miejscu, oznaczającym awans do Superligi.
Lata 2013–2019.
W rundzie zasadniczej Superligi sezonu 2013/2014 Gwardia odniosła pięć zwycięstw, zanotowała jeden remis i poniosła 16 porażek. Z dorobkiem 11 punktów uplasowała się na przedostatnim miejscu w tabeli. Przystąpiła następnie do gry o utrzymanie. W fazie spadkowej wygrała dwa mecze (23 kwietnia 2014 i 10 maja 2014 z Zagłębiem Lubin), jeden zremisowała, a trzy przegrała. Nie wystarczyło to do utrzymania – Gwardia ostatecznie skończyła rozgrywki na 11. miejscu i spadła do I ligi. W trakcie sezonu, w grudniu 2013 doszło do zmiany trenera – Marka Jagielskiego zastąpił Tadeusz Jednoróg. W 2014 nowym szkoleniowcem opolan został Rafał Kuptel (funkcję asystenta objął Michał Skórski). W sezonie 2014/2015 Gwardia zdominowała rozgrywki I ligi (grupa B) – wygrała wszystkie 26 meczów, a ponadto zdobyła najwięcej goli i najmniej straciła. Kończąc rywalizację na 1. miejscu w tabeli z przewagą 17 punktów nad drugą Siódemką Miedzią Legnica, ponownie awansowała do Superligi.
Rundę zasadniczą sezonu 2015/2016 Superligi Gwardia zakończyła na 9. pozycji (osiem zwycięstw, jeden remis, 13 porażek). W rywalizacji o utrzymanie wygrała pięć z sześciu meczów, zachowując miejsce w najwyższej klasie rozgrywkowej. W sezonie 2016/2017 opolski zespół uplasował się na 3. pozycji w grupie pomarańczowej i 5. miejscu w tabeli zbiorczej. W 1/4 finału play-off, której mecze odbyły się 19 i 25 kwietnia 2017, został wyeliminowany przez MMTS Kwidzyn (24:29; 25:22). Najlepszymi strzelcami Gwardii w sezonie 2016/2017 byli: Antoni Łangowski (131 bramek), Michał Lemaniak (125 bramek) i Karol Siwak (115 bramek). Bramkarz opolskiej drużyny Adam Malcher został natomiast wybrany najlepszym golkiperem rozgrywek.
W 2017 Gwardia pozyskała kilku młodych zawodników, m.in. Patryka Mauera, Macieja Zarzyckiego i Jana Klimkowa. Zespół opuścili za to m.in. Ignacy Bąk i Kacper Adamski. W sezonie 2017/2018 opolanie odnieśli 16 zwycięstw w 30 meczach (56 punktów) i fazę zasadniczą zakończyli na 3. miejscu w grupie pomarańczowej i 7. w tabeli zbiorczej. W 1/4 finału play-off wyeliminowali Górnika Zabrze (28:24; 23:25). W półfinale zostali pokonani przez Wisłę Płock (33:32; 21:33), choć ich jednobramkowe zwycięstwo w pierwszym meczu, który rozegrano 15 maja 2018 w Opolu (2800 widzów), zostało uznane za sensację. W rywalizacji o 3. miejsce Gwardia przegrała z Azotami-Puławy (28:30; 26:31), kończąc ostatecznie rozgrywki na 4. pozycji. Najlepszymi strzelcami opolskiej drużyny w sezonie 2017/2018 byli: Patryk Mauer (182 bramki), Kamil Mokrzki (136 bramek) i Antoni Łangowski (116 bramek). Mauer otrzymał ponadto nagrodę dla odkrycia Superligi; Gladiatorem wyróżnieni zostali także: Adam Malcher (najlepszy zawodnik i najlepszy bramkarz) i Rafał Kuptel (najlepszy trener).
Latem 2018 Gwardię wzmocnili: Wiktor Kawka, Dariusz Skraburski i Jędrzej Zieniewicz. W sezonie 2018/2019 opolanie wygrali 17 meczów, a dziewięć przegrali. Fazę zasadniczą zakończyli na 4. miejscu z dorobkiem 52 punktów. W 1/4 finału play-off wyeliminowali Azoty-Puławy (27:25; 28:25). W półfinale zostali pokonani przez faworyzowane Vive Kielce (32:31; 28:37), jednakże ich jednobramkowe zwycięstwo w pierwszym spotkaniu, które odbyło się 14 maja 2019 w Opolu w obecności 2900 widzów, zostało uznane za sensację (Marcin Górczyński określił ten wynik mianem „sensacji dekady w polskiej piłce ręcznej”; zwycięstwo Gwardii zakończyło trwającą od marca 2016 passę 103 zwycięstw z rzędu w lidze Vive). W rywalizacji o 3. miejsce Gwardia zmierzyła się z MMTS-em Kwidzyn. W pierwszym meczu przegrała 25:26, jednak w rozegranym 24 maja 2019 w Opolu rewanżu wygrała 26:24, zdobywając brązowy medal mistrzostw Polski. Najlepszymi strzelcami opolskiej drużyny w sezonie 2018/2019 byli: Patryk Mauer (149 bramek), Mateusz Jankowski (120 bramek) i Antoni Łangowski (116 bramek). Trzeci raz z rzędu Adam Malcher został nagrodzony Gladiatorem dla najlepszego bramkarza ligi, a drugi raz z rzędu Rafał Kuptel został uznany najlepszym trenerem Superligi. W 2019, po pięciu latach, z klubu odszedł drugi trener Michał Skórski, który objął Azoty-Puławy.
Europejskie puchary.
Dzięki dobrym wynikom w rozgrywkach krajowych w sezonie 2016/2017, w sezonie 2017/2018 Gwardia przystąpiła do gry w Pucharze EHF. W drugiej rundzie trafiła na portugalską Benfikę. W pierwszym meczu, który rozegrano 7 października 2017 w Lizbonie, opolanie przegrali różnicą czterech bramek (24:28). W rozegranym 15 października 2017 w Opolu rewanżu wygrali jednak pięcioma golami (26:21) i awansowali do dalszej fazy rozgrywek. W trzeciej rundzie zmierzyli się ze słoweńskim RD Koper 2013 – w pierwszym spotkaniu odnieśli pięciobramkowe zwycięstwo (30:25), lecz w rozegranym 25 listopada 2017 rewanżu przegrali różnicą sześciu goli (21:27), odpadając z dalszej rywalizacji. W sezonie 2017/2018 mecze Pucharu EHF w Opolu oglądało średnio 3000 kibiców.
W sezonie 2018/2019 Gwardia również przystąpiła do gry w Pucharze EHF. W 2. rundzie trafiła na utytułowane słoweńskie RK Velenje (w sezonie 2017/2018 grające w Lidze Mistrzów). W pierwszym meczu, który rozegrano 7 października 2018 w Velenje, opolska drużyna przegrała różnicą czterech goli (22:26). W rozegranym tydzień później w Opolu spotkaniu rewanżowym, które w Stegu Arenie oglądało 2500 kibiców, Gwardia nie zdołała odrobić strat i mimo dwubramkowego zwycięstwa (23:21) odpadła z dalszej rywalizacji.
Hala sportowa.
Do 2017 Gwardia rozgrywała mecze domowe w hali przy ul. Kowalskiej 2 w Opolu. W 2013 obiekt otrzymał imię Jerzego Klempela – piłkarza ręcznego, wychowanka Gwardii, reprezentanta Polski.
W 2017 klub przeniósł się do zmodernizowanej hali „Okrąglak” przy ul. Oleskiej 70 w Opolu. W wyniku procesu komercjalizacji w 2018 obiekt otrzymał nazwę Stegu Arena (umowę sponsorską podpisano na pięć lat). Hala, której przebudowa kosztowała ok. 39 mln zł (część funduszy pochodziła z dotacji z Ministerstwa Sportu i Turystyki), posiada 3086 miejsc stałych na trybunach.
Pierwszy oficjalny mecz w nowej hali Gwardia rozegrała 2 września 2017 – w spotkaniu Superligi pokonała Piotrkowianina Piotrków Trybunalski (31:22). Mecz obserwowało 2000 widzów.

</doc>
<doc id="2931184" url="https://pl.wikipedia.org/wiki?curid=2931184" title="Common Web">
Common Web



</doc>
<doc id="2931185" url="https://pl.wikipedia.org/wiki?curid=2931185" title="Fenway Park">
Fenway Park

Fenway Park – stadion baseballowy w Bostonie, na którym swoje mecze rozgrywa zespół Boston Red Sox. Jest najstarszym tego typu obiektem w Major League Baseball.
Budowę stadionu rozpoczęto we wrześniu 1911 roku, a do użytku oddano go 20 kwietnia 1912 roku; pierwotnie posiadał pojemność 27 tysięcy miejsc, którą zwiększono w latach trzydziestych XX wieku do 33 817. W okresie międzywojennym był dwukrotnie niszczony przez pożar (w 1926 i 1934 roku). W 1946 po raz pierwszy na Fenway Park rozegrano Mecz Gwiazd, zaś rok później zainstalowano sztuczne oświetlenie. Odbywały się na nim również mecze piłkarskie; po raz pierwszy w 1925 roku, po raz ostatni 26 lipca 2012 (mecz towarzyski Liverpool F.C. - AS Roma obejrzało 37 169 widzów). 
Na Fenway Park miały miejsce także koncerty; zagrali na nim między innymi Paul McCartney, Stevie Wonder, Ray Charles, The Rolling Stones, Dave Matthews Band, Aerosmith, Neil Diamond, Bruce Springsteen i E Street Band oraz The Police.

</doc>
<doc id="2931186" url="https://pl.wikipedia.org/wiki?curid=2931186" title="Bergie Web">
Bergie Web



</doc>
<doc id="2931190" url="https://pl.wikipedia.org/wiki?curid=2931190" title="Puchar Polski w futsalu (2012/2013)">
Puchar Polski w futsalu (2012/2013)

Puchar Polski w futsalu 2012/2013 – 19. edycja rozgrywek mających na celu wyłonienie zdobywcy Pucharu Polski. Obrońcą trofeum była Gatta Zduńska Wola. Turniej finałowy, tj. półfinały i finał odbył się w dniach 25 - 26 maja 2013 w Szczecinie. Puchar Polski zdobył Rekord Bielsko-Biała, który w finale pokonał Pogoń 04 Szczecin.

</doc>
<doc id="2931195" url="https://pl.wikipedia.org/wiki?curid=2931195" title="Kikoły (gromada)">
Kikoły (gromada)

Kikoły – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kikoły z siedzibą GRN w Kikołach utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Czarnowo, Kikoły, Orzechowo, Orzechowo Nowe, Wólka,() Wójtostwo i Zapiecki ze zniesionej gminy Pomiechówek w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Pomiechówek w tymże powiecie.

</doc>
<doc id="2931196" url="https://pl.wikipedia.org/wiki?curid=2931196" title="Callie Thorne">
Callie Thorne

Callie Thorne (ur. 20 listopada 1969 w Bostonie) – amerykańska aktorka filmowa i telewizyjna.
Nagrody i nominacje.
Za rolę Danielli "Dani" Santino w serialu "Nie ma lekko" została nominowana do Złotego Globu.

</doc>
<doc id="2931201" url="https://pl.wikipedia.org/wiki?curid=2931201" title="Sport w Gorzowie Wielkopolskim">
Sport w Gorzowie Wielkopolskim

Sport w Gorzowie Wielkopolskim. Gorzów Wielkopolski kojarzy się głównie ze sportem żużlowym. W mieście jest jednak wiele klubów i stowarzyszeń sportowych reprezentujących różnorodne dyscypliny sportowe. Najchętniej i najczęściej praktykowane sporty w Gorzowie Wielkopolskim to piłka nożna, koszykówka, siatkówka, piłka ręczna, kolarstwo, pływanie, kajakarstwo i wioślarstwo.
Gorzowskie kluby sportowe.
W Gorzowie Wielkopolskim działa wiele klubów sportowych także wielosekcyjnych, kojarzonych przez kibiców nierzadko po jednej z najważniejszych sekcji, na której polu znany jest dany klub.
Sport w Gorzowie Wielkopolskim według dyscyplin sportowych.
Żużel.
Występujący w Ekstralidze założony w 1947 roku Klub sportowy Stal Gorzów Wielkopolski jest jedną z wizytówek sportowych miasta. Klub zdobył łącznie 132 medali mistrzostw Polski w różnych konkurencjach - w tym 9 tytułów drużynowego mistrza Polski.
Najsłynniejszymi zawodnikami klubu byli: Edward Jancarz, Zenon Plech, Jerzy Rembas, Bogusław Nowak, Andrzej Pogorzelski, Piotr Świst, Bartosz Zmarzlik i Tomasz Gollob. Ponadto barw klubowych bronili tacy zawodnicy jak: Tony Rickardsson, Jason Crump, Nicki Pedersen, Gary Havelock, Mark Loram, Andreas Jonsson, Billy Hamill, Antal Kócsó, Rune Holta, Joe Screen, Edmund Migoś, Mieczysław Woźniak, Tomasz Bajerski, Rafał Okoniewski, Stanisław Rurarz, Marian Kaiser, Bronisław Rogal, Bolesław Proch, Piotr Paluch, Przemysław Pawlicki, Craig Boyce, Krzysztof Cegielski, Krzysztof Kasprzak, Martin Vaculik i wielu innych.
Miniżużel.
W podgorzowskim Wawrowie znajduje się klub miniżużlowy, który powstał w 1996 roku z inicjatywy byłego wieloletniego zawodnika gorzowskiej "Stali" - Bogusława Nowaka. Zgodnie z zawartą między klubami umową, adepci GUKS zasilają szeregi Klubu Sportowego Stal Gorzów Wielkopolski.
Piłka nożna.
Gorzowską piłkę nożną reprezentują 4 kluby: 3 sekcje męskie i jedna kobieca.
Klub Stilon Gorzów Wielkopolski założony w 1947 roku obecnie występuje w III lidze. Przez 22 sezony występował na zapleczu ekstraklasy - w ówczesnej II lidze. Największymi osiągnięciami klubu było 3. miejsce w sezonach 1981 i 1982 w II lidze oraz półfinał Pucharu Polski w sezonie 1992.
Klub reprezentowali m.in.: Zenon Burzawa, Artur Andruszczak, Paweł Kaczorowski, Mouhamadou Traoré, Sunday Ibrahim, Tomasz Unton, Szymon Sawala, Serhij Raluczenko, Grzegorz Matlak, Przemysław Łudziński, Radosław Janukiewicz, Mariusz Prokop, Edward Cecot, Adam Czerkas, Tomasz Suwary i wielu innych.
Ponadto w Gorzowie Wielkopolskim funkcjonują jeszcze 2 kluby: Warta Gorzów Wielkopolski – najstarszy gorzowski klub piłkarski, założony w 1945 roku występował w sezonach 1990 i 1991 w III lidze, grający obecnie w III lidze oraz Iskra Gorzów Wielkopolski – drużyna założona w 2005 roku i występująca w klasie A.
Kobiecą piłkę nożną reprezentuje TKKF Stilon Gorzów Wielkopolski. Założona w 1985 roku drużyna od sezonu 2014 występuje w Ekstralidze. Największymi osiągnięciami klubu jest 3-krotne mistrzostwo Polski, 5-krotne halowe mistrzostwo Polski oraz 3-krotne zdobycie Pucharu Polski. 
Klub reprezentowały m.in.: Maria Makowska, Emilia Wnuk, Justyna Białasek, Mariola Silwończyk, Mariola Kacprzak, Dorota Siupka, Maria Tartak, Aneta Urbanowicz oraz wiele innych.
Prócz wyżej wymienionych, w Gorzowie Wielkopolskim funkcjonują także kluby piłkarskie na terenie dzielnic, które wcześniej były odrębnymi miejscowościami, m.in.: Kłos Małyszyn oraz Piast Karnin.
Kolarstwo.
W Gorzowie Wielkopolskim od 1958 roku działa klub kolarski Orlęta Gorzów Wielkopolski. Najlepszymi kolarzami reprezentującymi klub byli Zenon Jaskuła i Lech Piasecki.
14 etapów Tour de Pologne przebiegało przez Gorzów Wielkopolski:
Hokej na lodzie.
Gorzowski klub hokejowy istniał w latach 1965-1982 – jako sekcja ZKS Stilonu i przez 17 sezonów występował w rozgrywkach ligowych na poziomie II i III ligi.
Zawodnikami gorzowskiego klubu byli m.in.: Czesław Drozd i Andrzej Bieleninik.
W ostatnich latach gorzowianie uczestniczą w rozgrywkach amatorskiej ligi hokejowej.
Koszykówka.
Klub AZS AJP Gorzów Wielkopolski, założona w 1957 roku drużyna kobiet – najpierw jako sekcja ZKS Stilonu, występuje od roku 2004 w Ekstraklasie. Największymi osiągnięciami klubu było: 2-krotne wicemistrzostwo Polski i 2-krotnie brązowy medal mistrzostw Polski. W sezonach 2010 i 2011 drużyna występowała w rozgrywkach Euroligi kobiet.
Klub reprezentowały m.in.: Samantha Jane Richards, Jelena Leuczanka, Justyna Żurowska, Kateřina Zohnová, Lyndra Weaver, Edyta Koryzna, Johanna Leedham, Helena Rutkowska, Anne Breitreiner, Lindsay Taylor, Kalana Greene, Sidney Spencer, Ludmiła Sapova, Agnieszka Szott, Agnieszka Skobel, Magdalena Losi, Beata Szamyjer, Chioma Nnamaka, Chineze Nwagbo, Taber Spani i wiele innych.
Drugim koszykarskim zespołem był w Gorzowie Wielkopolskim GKK Gorzów Wielkopolski – drużyna mężczyzn założona w 2007 roku występująca w rozgrywkach III ligi. Obecnie klub zawiesił swoją działalność.
Ponadto przez 4 lata działał w Gorzowie Wielkopolskim jeszcze jeden klub koszykówki mężczyzn – Akori Gorzów Wielkopolski, w latach 1990–1993. Zawodnikiem drużyny był m.in. Kazach Aleksander Nikiszyn, a asystentem trenera obecny szkoleniowiec AZS AJP Gorzów Wielkopolski – Dariusz Maciejewski.
W 2017 roku założono kolejną drużynę koszykówki mężczyzn – KK Kangoo Basket Gorzów Wielkopolski. Obecnie gra na poziomie II ligi.
Siatkówka.
Gorzowską siatkówkę reprezentuje GTPS Gorzów Wielkopolski. Klub założony w 1951 roku – najpierw jako sekcja ZKS Stilonu, występuje obecnie w II lidze. Największym osiągnięciem było wicemistrzostwo Polski w roku 2000 oraz zdobycie Pucharu Polski w roku 1997. 
Najsłynniejszym gorzowskim siatkarzem był Sebastian Świderski. Ponadto barw klubu bronili tacy zawodnicy jak: Piotr Gacek, Krzysztof Śmigiel, Karol Hachuła, Witold Roman, Jarosław Wojczuk, Bartłomiej Neroj, Marcin Lubiejewski, Zdzisław Olejnik, Paweł Maciejewicz, Radosław Maciejewicz, Krzysztof Kocik i Roman Bartuzi. Szkoleniowcami gorzowskiego klubu byli m.in.: Hubert Wagner i Waldemar Wspaniały. 
Innym klubem siatkarskim jest KS Atak Gorzów Wielkopolski.
Piłka wodna.
Drugim reprezentantem Gorzowa w piłce wodnej jest klub KS Alfa Gorzów Wielkopolski, który występuję w Ekstraklasie. W 2020 roku zdobył 3. miejsce w Mistrzostwach Polski i 3. miejsce w Pucharze Polski.
Futbol amerykański.
Drużyna Grizzlies Gorzów Wielkopolski – założona w 2013 roku, występuje obecnie w rozgrywkach PLFA8.
Sezon 2014 Stal Grizzlies Gorzów - wicemistrzostwo PLFA8
W sezonie 2015 oraz 2016 występowała jako Stal Gorzów - sekcja futbolu amerykańskiego
2015 rok - wicemistrzostwo PLFA8
2016 rok - rozgrywki PLFA2 zakończone na fazie grupowej po tragicznym bilansie 1-5 i rozpad drużyny
2017 rok - powrót do nazwy Grizzlies Gorzów i występ w lidze PLFA8
Gorzowscy mistrzowie.
Medaliści Igrzysk Olimpijskich.
7 gorzowskich zawodników zdobyło łącznie 9 medali, w tym 3 złote, 2 srebrne i 4 brązowe. Wioślarze: Tomasz Kucharski i Michał Jeliński zdobyli razem 3 złote - odpowiednio - dwa i jeden złoty medal, kolarz Zenon Jaskuła i kajakarz Wojciech Kurpiewski po srebrnym medalu oraz gorzowskie kajakarki: Beata Sokołowska-Kulesza dwukrotnie brąz i Aneta Konieczna oraz Karolina Naja po brązowym medalu.
Obiekty sportowe i rekreacyjne.
Na terenie miasta znajdują się 2 główne stadiony, 2 hale sportu wyczynowego, Centrum sportowo-rekreacyjne oraz wiele innych obiektów sportowych. W planach jest budowa nowej hali widowiskowo-sportowej.
Hale.
Pozostałe:

</doc>
<doc id="2931202" url="https://pl.wikipedia.org/wiki?curid=2931202" title="Łacha (gromada)">
Łacha (gromada)

Łacha – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łacha z siedzibą GRN w Łasze utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Łacha, Wierzbica, Nowawieś, Kania Polska i Kania Nowa ze zniesionej gminy Zegrze w powiecie nowodworskim oraz obszar dotychczasowej gromady Gąsiorowo ze zniesionej gminy Zatory w powiecie pułtuskim (woj. warszawskie). Dla gromady ustalono 9 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Serock w tymże powiecie.

</doc>
<doc id="2931203" url="https://pl.wikipedia.org/wiki?curid=2931203" title="P.T.R. Palanivel Rajan">
P.T.R. Palanivel Rajan

P.T.R. Palanivel Rajan, Ponnambala Thyaga Rajan Palanivel Rajan (ur. 22 lutego 1932, zm. 20 maja 2006) – indyjski polityk i prawnik.
Urodził się w Maduraju, jako syn jednego z liderów Partii Sprawiedliwości, P.T. Rajana. Kształcił się w Madras Christian College, następnie studiował prawo w Madras Law College. Pracował w zawodzie, w 1954 został przyjęty w szeregi adwokatury w rodzinnym mieście. Zaangażował się w działalność polityczną wiążąc się z Drawidyjską Federacją Postępu (DMK). Kilkakrotnie piastował mandat deputowanego do Zgromadzenia Ustawodawczego Tamilnadu, latach 1996-2001 był jego przewodniczącym. Zmarł na atak serca, kilka dni po objęciu stanowiska ministra odpowiedzialnego za kwestie związane z hinduizmem oraz działalnością charytatywną w rządzie stanowym. W 1997 Madurai Kamaraj University przyznał mu doktorat honorowy. W 2008 w Maduraju odsłonięto jego pomnik. 

</doc>
<doc id="2931204" url="https://pl.wikipedia.org/wiki?curid=2931204" title="Łajski (gromada)">
Łajski (gromada)

Łajski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łajski z siedzibą GRN w Łajskach utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Łajski (z wyłączeniem miejscowości Poniatów), Michałów-Reginów i Stanisławów ze zniesionej gminy Skrzeszew w tymże powiecie. Dla gromady ustalono 16 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Skrzeszew (wieś Łajski) i Nieporęt (wsie Michałów-Reginów i Stanisławów) w tymże powiecie.

</doc>
<doc id="2931205" url="https://pl.wikipedia.org/wiki?curid=2931205" title="Małocice (gromada)">
Małocice (gromada)

Małocice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Małocice z siedzibą GRN w Małocicach utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Augustówek, Brzozówka, Jesionka, Janów-Mikołajówka, Małocice, Truskawka, Wólka Czosnowska i Wrzosówka ze zniesionej gminy Kazuń w powiecie nowodworskim oraz kolonia Truskawka z dotychczasowej gromady Buda ze zniesionej gminy Zaborów w powiecie pruszkowskim (woj. warszawskie). Dla gromady ustalono 11 członków gromadzkiej rady narodowej.
31 grudnia 1959 z gromady Małocice wyłączono wsie Brzozówka, Janowo, Mikołajówka i Truskawka, włączając je do gromady Sowia Wola w tymże powiecie, po czym gromadę Małocice zniesiono a jej (pozostały) obszar włączono do gromady Czosnów tamże.

</doc>
<doc id="2931206" url="https://pl.wikipedia.org/wiki?curid=2931206" title="Pieńków (gromada)">
Pieńków (gromada)

Pieńków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pieńków z siedzibą GRN w Pieńkowie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Dziekanów Nowy, Dziekanów Leśny, Dziekanów Polski, Dziekanówek, Izabelin, Sadowa i Pieńków oraz majątek M.B.P. z dotychczasowej gromady Łomna ze zniesionej gminy Cząstków w tymże powiecie. Dla gromady ustalono 17 członków gromadzkiej rady narodowej.
31 grudnia 1959 z gromady Pieńków wyłączono wsie Dziekanów Polski, Dziekanów Leśny, Dziekanów Nowy i Sadowa, włączając je do gromady Łomianki w tymże powiecie, po czym gromadę Pieńków zniesiono a jej (pozostały) obszar włączono do gromady Czosnów tamże.

</doc>
<doc id="2931207" url="https://pl.wikipedia.org/wiki?curid=2931207" title="Przestrzeń tętnicy szyjnej">
Przestrzeń tętnicy szyjnej



</doc>
<doc id="2931208" url="https://pl.wikipedia.org/wiki?curid=2931208" title="Mirosław Karauda">
Mirosław Karauda

Mirosław Karauda (ur. 29 lipca 1956 w Szczecinie) – polski duchowny Kościoła Adwentystów Dnia Siódmego w RP, od 1991 pastor i organizator Zboru Łódź-Górna, w latach 2003–2008 pełnił funkcję dyrektora ds. młodzieży przy Zarządzie Kościoła Adwentystów Dnia Siódmego w RP, zaś w latach 2011–2015 był przewodniczącym Diecezji Wschodniej Kościoła.
Życiorys.
Syn pastora Stanisława Karaudy – przewodniczącego Diecezji Wschodniej w latach 1979–1985 oraz współorganizatora zboru w Szczecinie. Na przewodniczącego diecezji wybrany 20 maja 2011, podczas XXV Synodu Diecezji Wschodniej Kościoła Adwentystów Dnia Siódmego w RP, w Warszawie. Na stanowisku zastąpił pastora Jarosława Dzięgielewskiego. Urząd pełnił do maja 2015 kiedy podczas Walnego Zjazdu Delegatów Diecezji Wschodniej na nowego przewodniczącego wybrano Piotra Stachurskiego. Od 2019 jest ponownie przewodniczącym Diecezji Wschodniej.
Był organizatorem i konferansjerem XXX Festiwalu Hosanna w Częstochowie.
Żona Klaudia jest nauczycielką-polonistką. Ma dwóch synów – Łukasza i Tomasza.

</doc>
<doc id="2931210" url="https://pl.wikipedia.org/wiki?curid=2931210" title="Tranebergs IP">
Tranebergs IP

Tranebergs IP – stadion piłkarski, który był położony w dzielnicy Traneberg (Västerort), w zachodniej części Sztokholmu (Szwecja). Otwarto go w 1911 roku. Obiekt przez 25 sezonów służył jako boisko zespołu Djurgårdens IF. Stadion zburzono w 1936 roku.
Letnie Igrzyska Olimpijskie 1912.
Na Letnich Igrzyskach Olimpijskich w 1912 roku na boisku odbyły się 3 mecze piłki nożnej.

</doc>
<doc id="2931215" url="https://pl.wikipedia.org/wiki?curid=2931215" title="Małgorzata Królikowska-Sołtan">
Małgorzata Królikowska-Sołtan

Małgorzata Elżbieta Królikowska-Sołtan (ur. 12 września 1956 w Warszawie) – polska astronom, doktor habilitowany, profesor Centrum Badań Kosmicznych PAN w Warszawie specjalizująca się w astrofizyce i dynamice małych ciał Układu Słonecznego.
Życiorys.
Ukończyła studia astronomiczne na Uniwersytecie Warszawskim w 1980 roku. Obecnie jest profesorem Centrum Badań Kosmicznych PAN (CBK PAN) w Warszawie i kierownikiem Pracowni Dynamiki Układu Słonecznego i Planetologii. Jest również sekretarzem naukowym CBK PAN. Interesuje się głównie ruchem małych ciał i wpływem niegrawitacyjnych efektów na ich orbity.
Życie prywatne.
Jest córką Wojciecha Królikowskiego i Zofii z domu Zienkiewicz. Jest żoną Andrzeja Sołtana, z którym ma syna Stanisława (ur. w 1992 roku).

</doc>
<doc id="2931218" url="https://pl.wikipedia.org/wiki?curid=2931218" title="Kilogrej">
Kilogrej



</doc>
<doc id="2931219" url="https://pl.wikipedia.org/wiki?curid=2931219" title="Stangmore Park">
Stangmore Park

Stangmore Park – stadion piłkarski w Dungannon w Irlandii Północnej, na którym swoje mecze rozgrywa zespół Dungannon Swifts F.C. Obiekt oddano do użytku w 1975 roku. Jego pojemność wynosi 3 tysiące miejsc.
Stadion posiada cztery trybuny:

</doc>
<doc id="2931222" url="https://pl.wikipedia.org/wiki?curid=2931222" title="Radapertyzacja">
Radapertyzacja

Radapertyzacja, sterylizacja radiacyjna – rodzaj sterylizacji, polegający na zniszczeniu mikroflory (zarówno wegetatywnej jak i przetrwalnikowej) obecnej w hermetycznie zapakowanych produktach spożywczych. Przedłuża to ich termin przydatności do spożycia, opóźnia proces psucia i pozwala przechowywać je w temperaturze pokojowej.
Dawką maksymalną dopuszczalną przez organizacje międzynarodowe takie jak Organizacja Narodów Zjednoczonych do spraw Wyżywienia i Rolnictwa (FAO) czy Światowa Organizacja Zdrowia (WHO) jest 10 kGy (1 Mrad).

</doc>
<doc id="2931229" url="https://pl.wikipedia.org/wiki?curid=2931229" title="Levy Mwanawasa Stadium">
Levy Mwanawasa Stadium

Levy Mwanawasa Stadium – to wielofunkcyjny stadion w Ndola w Zambii. Jest aktualnie używany głównie dla meczów piłki nożnej i służy jako stadion domowy dla reprezentacja Zambii w piłce nożnej. Stadion mieści 44 000 osób, posiada bieżnię lekkoatletyczną. Obok stadionu jest treningowe boisko piłkarskie z bieżnią lekkoatletyczną.

</doc>
<doc id="2931236" url="https://pl.wikipedia.org/wiki?curid=2931236" title="Gurami dwuplamy">
Gurami dwuplamy



</doc>
<doc id="2931238" url="https://pl.wikipedia.org/wiki?curid=2931238" title="Trichopus trichopterus">
Trichopus trichopterus



</doc>
<doc id="2931239" url="https://pl.wikipedia.org/wiki?curid=2931239" title="Stethochaetus biguttatus">
Stethochaetus biguttatus



</doc>
<doc id="2931240" url="https://pl.wikipedia.org/wiki?curid=2931240" title="Osphromenus siamensis">
Osphromenus siamensis



</doc>
<doc id="2931241" url="https://pl.wikipedia.org/wiki?curid=2931241" title="Osphromenus insulatus">
Osphromenus insulatus



</doc>
<doc id="2931242" url="https://pl.wikipedia.org/wiki?curid=2931242" title="Labrvs trichoptervs">
Labrvs trichoptervs



</doc>
<doc id="2931243" url="https://pl.wikipedia.org/wiki?curid=2931243" title="Labrus trichopterus">
Labrus trichopterus



</doc>
<doc id="2931244" url="https://pl.wikipedia.org/wiki?curid=2931244" title="46 Pułk Lotnictwa Szturmowego">
46 Pułk Lotnictwa Szturmowego

46 Pułk Lotnictwa Szturmowego (46 plsz) – oddział lotnictwa szturmowego ludowego Wojska Polskiego.
46 Pułk Lotnictwa Szturmowego został sformowany na podstawie rozkazu Nr 0096/Org. Ministra Obrony Narodowej z dnia 11 grudnia 1951.
Jednostka została zorganizowana na lotnisku w Modlinie, w okresie od 1 maja do 1 grudnia 1952, według etatu Nr 6/104 o stanie 307 żołnierzy i 2 pracowników kontraktowych. Pułk wchodził w skład 8 Dywizji Lotnictwa Szturmowego.
Na podstawie rozkazu Nr 0078/Org. Ministra Obrony Narodowej z dnia 19 listopada 1952 dowódca Wojsk Lotniczych, w terminie do 20 grudnia 1952, rozformował 46 Pułk Lotnictwa Szturmowego.

</doc>
<doc id="2931245" url="https://pl.wikipedia.org/wiki?curid=2931245" title="Stade Bergeyre">
Stade Bergeyre

Stade Bergeyre – nieistniejący stadion piłkarsko-rugbiarsko-lekkoatletyczny, usytuowany w 19. dzielnicy Paryża. Jego nazwa pochodziła od nazwiska francuskiego rugbisty Roberta Bergeyre'a, który zginął podczas I wojny światowej. Oddany do użytku w 1918, dzięki finansowemu wsparciu Jacques’a Sigranda. Pojemność trybun wynosiła 15 000 miejsc. 
Obiekt był wykorzystywany do organizowania meczów piłki nożnej i rugby union, a także zawodów lekkoatletycznych oraz imprez cyrkowych. W 1924 odbyło się na nim kilka spotkań turnieju piłkarskiego paryskich igrzysk olimpijskich, w tym mecz Polski z Węgrami, stanowiący debiut "biało-czerwonych" w oficjalnym turnieju międzynarodowym. Dwa lata później stadion wyburzono z powodu zapotrzebowania miasta na nowe tereny mieszkalne.

</doc>
<doc id="2931247" url="https://pl.wikipedia.org/wiki?curid=2931247" title="Nkana Stadium">
Nkana Stadium

Nkana Stadium – to wielofunkcyjny stadion w Kitwe w Zambii. Jest aktualnie używany głównie dla meczów piłki nożnej i służy jako stadion domowy dla Nkana FC. Stadion mieści 22 000 osób.

</doc>
<doc id="2931249" url="https://pl.wikipedia.org/wiki?curid=2931249" title="Arthur Davies Stadium">
Arthur Davies Stadium

Arthur Davies Stadium – to wielofunkcyjny stadion w Kitwe w Zambii. Jest aktualnie używany głównie dla meczów piłki nożnej i służy jako stadion domowy dla Power Dynamos. Stadion mieści 15 500 osób.

</doc>
<doc id="2931254" url="https://pl.wikipedia.org/wiki?curid=2931254" title="Zbigniew Kowalewski (malarz)">
Zbigniew Kowalewski (malarz)

Zbigniew Kowalewski (ur. 1914 w Nowym Saczu, zm. 2000) – polski malarz, profesor Akademii Sztuk Pięknych w Krakowie.
Studiował na Wydziale Malarstwa Akademii Sztuk Pięknych w Krakowie. W l. 1967-1980 r. prowadził pracownię malarstwa na Wydziale Grafiki. Artysta uprawiał malarstwo o delikatnej kolorystyce, na pograniczu abstrakcji i figuracji. Został też odznaczony Krzyżem Kawalerskim Orderu Odrodzeniu Polski.

</doc>
<doc id="2931255" url="https://pl.wikipedia.org/wiki?curid=2931255" title="Stade Gaston Gérard">
Stade Gaston Gérard

Parc des Sports Gaston-Gérard – stadion piłkarski w Dijon, we Francji. Na obiekcie na co dzień występuje Dijon FCO i pomieścić może 16 098 osób. Wokół płyty boiska znajduje się tu bieżnia lekkoatletyczna.
Historia.
Stade Gaston-Gérard otwarty został 19 maja 1934 roku jako Parc des Sports przez prezydenta Francji Alberta Lebruna i w tamtych czasach mógł pomieścić 10 tysięcy widzów.
Zmiana nazwy na obecną miała miejsce w 1969 roku, kiedy to obiektowi nadano imię byłego burmistrza Dijon i ministra sportu Francji Gaston Gérarda. Przez lata obiekt przeszedł kilka drobnych zmian i renowacji.
4 czerwca 1980 roku koncert odbył tutaj Bob Marley.
13 czerwca 1992 roku Serhij Bubka pokonał tutaj wysokość 6,11 m podczas meetingu w Dijon, odbywającego się na tym obiekcie.
22 kwietnia 2009 roku Reprezentacja Francji w piłce nożnej kobiet w ramach przygotowań do Euro 2009 rozegrała tutaj towarzyskie spotkanie z Reprezentacją Szwajcarii, które "Trójkolorowe" wygrały 2:0.
Dojazd.
Stade Gaston Gérard znajduje się w zachodniej części Dijon, około 2 kilometry od centrum miasta, z którego na obiekt można dojść w mniej niż 30 minut.
Odległość od dworca głównego "Dijon Ville" wynosi 3,5 kilometra. Można się z niego dostać, jadąc autobusem linii 3, kierującym się do Épirey Cap-Nord i wysiąść na przystanku "Parc des Sports". Jazda autobusem trwa około 17 minut.
Samochodem z autostrady A4 należy zjechać zjazdem o numerze 4 "Dijon-Centre" i następnie jechać drogą D700 w kierunku centrum. W mieście do stadionu poprowadzić powinny odpowiednie drogowskazy.
Nowy stadion.
W 2007 roku zaprezentowano plan kompletnej modernizacji obiektu, który miałby pomieścić 22 tysiące widzów (wszystkie miejsca miałyby być siedzące).
Prace rozpoczęły się za bramkami. Północna Trybuna została ukończona w 2009, natomiast Południowa w 2010 roku. Plany dotyczą również pozostałych dwóch trybun, ale pracę nad nimi jeszcze się nie rozpoczęły.

</doc>
<doc id="2931257" url="https://pl.wikipedia.org/wiki?curid=2931257" title="Berryz Kobo">
Berryz Kobo



</doc>
<doc id="2931260" url="https://pl.wikipedia.org/wiki?curid=2931260" title="Wolumen (giełda)">
Wolumen (giełda)



</doc>
<doc id="2931269" url="https://pl.wikipedia.org/wiki?curid=2931269" title="Stanisław Grzędzielski">
Stanisław Grzędzielski

Stanisław Grzędzielski (ur. 10 kwietnia 1933 we Lwowie) – polski astronom, profesor doktor habilitowany, emerytowany profesor w Centrum Badań Kosmicznych PAN.
Życiorys.
W 1950 roku rozpoczął studia astronomiczne na Wydziale Matematyki i Fizyki Uniwersytetu Warszawskiego. W 1962 roku obronił pracę doktorską, w 1970 roku został doktorem habilitowanym, a w 1977 roku odebrał nominację profesorską. Był jednym z kluczowych twórców Centrum Badań Kosmicznych PAN (CBK PAN).
Przez wiele lat był pracownikiem naukowym CBK, obecnie w Pracowni Fizyki Układu Słonecznego i Astrofizyki tego Centrum. Interesuje się głównie własnościami materii międzyplanetarnej i heliosfery.
Order.
3 maja 1998 roku prezydent Aleksander Kwaśniewski odznaczył Stanisława Grzędzielskiego Krzyżem Komandorskim Orderu Odrodzenia Polski.
Życie prywatne.
Stanisław Grzędzielski jest synem Jerzego Grzędzielskiego i Julii z domu Najsarek.

</doc>
<doc id="2931270" url="https://pl.wikipedia.org/wiki?curid=2931270" title="Seaview (stadion)">
Seaview (stadion)

Seaview – stadion piłkarski w Belfaście, na którym swoje mecze rozgrywa zespół Crusaders F.C. Obiekt oddano do użytku w 1921 roku, jego pojemność wynosi 3383 miejsc.
Stadion posiada cztery trybuny:

</doc>
<doc id="2931273" url="https://pl.wikipedia.org/wiki?curid=2931273" title="Stadion Seaview">
Stadion Seaview



</doc>
<doc id="2931277" url="https://pl.wikipedia.org/wiki?curid=2931277" title="Pulavar K. Govindan">
Pulavar K. Govindan

Pulavar K. Govindan – indyjski polityk.
Należał do społeczności Mudaliarów. Był działaczem Drawidyjskiej Federacji Postępu (DMK). Kilkakrotnie piastował mandat deputowanego do Zgromadzenia Ustawodawczego Tamilnadu, pełnił funkcje jego wiceprzewodniczącego (1967-1969) oraz przewodniczącego (1969-1971, 1973-1977).

</doc>
<doc id="2931281" url="https://pl.wikipedia.org/wiki?curid=2931281" title="The Singles (81-85)">
The Singles (81-85)



</doc>
<doc id="2931289" url="https://pl.wikipedia.org/wiki?curid=2931289" title="Dym (singel)">
Dym (singel)

Dym – drugi singel Lao Che z albumu "Soundtrack".
Teledysk.
Klip „Dym” opublikowano premierowo w serwisie YouTube 28 marca 2013 r. Za realizację odpowiada Marcin Bors. Podczas nagrywania teledysku 20 stycznia 2013 roku w Rolling Tapes Studio w Srebrnej Górze utwór zarejestrowano na tzw. „setkę” – zatem wersja ta różni się od piosenki na albumie.
Utwór w wersji Eddiego Stevensa znajdował się pierwotnie na albumie Soundtrack.

</doc>
<doc id="2931290" url="https://pl.wikipedia.org/wiki?curid=2931290" title="Tadeusz Hoppe">
Tadeusz Hoppe

Tadeusz Hoppe SDB (ur. 27 czerwca 1913 w Posługowie, zm. 10 listopada 2003 w Odessie) – ksiądz katolicki, salezjanin, w latach 1958-2003 proboszcz parafii rzymskokatolickiej św. Piotra w Odessie.
Życiorys.
Tadeusz Hoppe był najmłodszym z dziesięciorga dzieci Wojciecha i Marianny (zd. Szczodrowskiej). W 1933 wstąpił do nowicjatu salezjańskiego w Czerwińsku nad Wisłą. 24 stycznia 1943 w bazylice archikatedralnej św. Stanisława Biskupa i św. Władysława w Wilnie przyjął święcenia kapłańskie z rąk arcybiskupa Miečislovasa Reinysa. Od tego czasu pracował kolejno na parafiach w Rudnikach, Solecznikach, kościele Znalezienia Krzyża Świętego w Wilnie i w Ławryszkach.
W styczniu 1958 na własną prośbę został skierowany do Odessy, gdzie do śmierci pełnił funkcję proboszcza parafii św. Piotra. Przez większość tego okresu pozostawał jedynym kapłanem katolickim w Odessie.
W 1991, dzięki jego staraniom, wierni odzyskali drugą świątynię katolicką w Odessie pod wezwaniem Wniebowzięcia Najświętszej Maryi Panny.
Nagrody i odznaczenia.
W 1970 został obdarzony przez kard. Stefana Wyszyńskiego godnością prałata. Papież Paweł VI przesłał mu w darze kielich, patenę i relikwie św. Hieronima. Postanowieniem Prezydenta Rzeczypospolitej Polskiej z dnia 15 kwietnia 1992 r. za wybitne zasługi w działalności polonijnej został odznaczony Komandorią Orderu Zasługi Rzeczypospolitej Polskiej.
Upamiętnienie.
10 października 2004 r. w podziemiach kościoła św. Piotra w Odessie, w mieszkaniu ks. Hoppe otwarto muzeum poświęcone jego osobie.

</doc>
<doc id="2931291" url="https://pl.wikipedia.org/wiki?curid=2931291" title="Jack London (film)">
Jack London (film)

Jack London – amerykański film z 1943 roku w reżyserii Alfreda Santella.

</doc>
<doc id="2931292" url="https://pl.wikipedia.org/wiki?curid=2931292" title="Alexandru Sătmăreanu">
Alexandru Sătmăreanu

Alexandru Sătmăreanu lub Alexander Szatmari (ur. 9 marca 1952 w Oradei) – rumuński piłkarz grający na pozycji obrońcy. W swojej karierze rozegrał 30 meczów w reprezentacji Rumunii.
Kariera klubowa.
Swoją karierę piłkarską Sătmăreanu rozpoczął w klubie Crişul Oradea. W 1969 roku awansował do kadry pierwszej drużyny. 21 września 1969 roku zadebiutował w pierwszej lidze rumuńskiej w wygranym 2:1 wyjazdowym meczu z ASA Târgu Mureş. W sezonie 1969/1970 spadł z Crişulem do drugiej ligi.
W 1971 roku Sătmăreanu przeszedł do Dinama Bukareszt. Wraz z Dinamem wywalczył trzy tytuły mistrza Rumunii w sezonach 1972/1973, 1974/1975 i 1976/1977. W zespole Dinama występował do końca sezonu 1979/1980.
W 1980 roku Sătmăreanu został zawodnikiem VfB Stuttgart. W Bundeslidze swój debiut zanotował 17 stycznia 1981 w wygranym 2:1 wyjazdowym mezu z 1. FC Nürnberg. W Stuttgarcie grał przez dwa lata.
W latach 1982–1983 Sătmăreanu grał w Fort Lauderdale Strikers, w latach 1984–1985 w FSV Salmrohr, w którym zakończył swoją karierę.
Kariera reprezentacyjna.
W reprezentacji Rumunii Sătmăreanu zadebiutował 23 lipca 1974 roku w wygranym 4:1 towarzyskim meczu z Japonią, rozegranym w Konstancy. W swojej karierze grał w: eliminacjach do Euro 76 i eliminacjach do MŚ 1978. Od 1974 do 1978 roku rozegrał w kadrze narodowej 30 meczów.

</doc>
<doc id="2931294" url="https://pl.wikipedia.org/wiki?curid=2931294" title="Alexandru Satmareanu">
Alexandru Satmareanu



</doc>
<doc id="2931295" url="https://pl.wikipedia.org/wiki?curid=2931295" title="James Keleher">
James Keleher

 
James Patrick Keleher (ur. 31 lipca 1931 w Chicago, Illinois) – amerykański duchowny katolicki, arcybiskup metropolita Kansas City w latach 1993-2005.
Życiorys.
Do kapłaństwa przygotowywał się w seminarium przygotowawczym im. abp. Quigleya, a następnie w archidiecezjalnym seminarium duchownym w Mundelein. Święcenia kapłańskie otrzymał 12 kwietnia 1958 z rąk kardynała Samuela Stritcha. Jego kolega kursowym był późniejszy arcybiskup Seattle Thomas Murphy. Kontynuował studia na swej macierzystej uczelni i w roku 1962 usyskał doktorat z teologii. W kolejnych latach był m.in. wykładowcą seminaryjnym, spowiednikiem sióstr zakonnych i ojcem duchownym. W latach 1978-1984 rektor swej "alma mater" w Mundelein.
20 października 1984 papież Jan Paweł II mianował go ordynariuszem Belleville w metropolii chicagowskiej. Sakry udzielił mu kardynał Joseph Bernardin. 
Od 28 czerwca 1993 do przejścia na emeryturę 15 stycznia 2005 sprawował funkcję arcybiskupa metropolity Kansas City.

</doc>
<doc id="2931296" url="https://pl.wikipedia.org/wiki?curid=2931296" title="Stade Alphonse Theis">
Stade Alphonse Theis

Stade Alphonse Theis – stadion piłkarski położony w południowej części Luksemburga, w miejscowości Hesperange. Aktualna siedziba klubu Swift Hesperange. Stadion ma pojemność 4 100 osób.

</doc>
<doc id="2931299" url="https://pl.wikipedia.org/wiki?curid=2931299" title="Zjawisko Joule'a-Thomsona">
Zjawisko Joule'a-Thomsona



</doc>
<doc id="2931300" url="https://pl.wikipedia.org/wiki?curid=2931300" title="Bandinello Sauli">
Bandinello Sauli

Bandinello Sauli (ur. w 1484 w Genui, zm. 29 marca 1518 w Monterotondo) – włoski kardynał.
Życiorys.
Pochodził ze szlacheckiej rodziny; był jednym z szóstki dzieci Pasquale'a Sauli i Marioli Giustiniani Longhi. Był protonotariuszem apostolskim i sekretarzem papieskim do 1511. W 1509 został biskupem Gerace. Zrezygnował z tej funkcji 19 listopada 1517. Na konsystorzu, został kreowany kardynałem diakonem S. Adriano al Foro 17 marca 1511. Brał udział w konklawe 1513, które wybrało Leon X. 18 lipca 1516 objął diakonię Santa Maria in Trastevere. 22 czerwca 1517, wspólnie z Alfonso Petruccim i Adriano Castello, brał udział w zamachu na życie papieża, za co został pozbawiony godności kardynalskiej i uwięziony w Zamku św. Anioła. Miesiąc później jednak, 31 lipca 1517 papież przywrócił mu tytuł kardynała. Sauli zmarł w Monterotondo, możliwe że w wyniku otrucia.

</doc>
<doc id="2931301" url="https://pl.wikipedia.org/wiki?curid=2931301" title="Stadion Olimpijski w Aszchabadzie">
Stadion Olimpijski w Aszchabadzie

Stadion Olimpijski w Aszchabadzie () – wielofunkcyjny stadion znajdujący się w stolicy Turkmenistanu, Aszchabadzie. Jego inauguracja nastąpiła w 2003 r. Najczęściej rozgrywają na nim swoje mecze drużyny piłkarskie, jednak inne sporty są tu również uprawiane. Stadion ma pojemność 30 tys. miejsc. W 2007 r. rząd podjął decyzję o rekonstrukcji stadionu w celu powiększenia jego pojemności. Nowa arena będzie mogła pomieścić do 60 tys. widzów.

</doc>
<doc id="2931305" url="https://pl.wikipedia.org/wiki?curid=2931305" title="Bertil Albertsson">
Bertil Albertsson

Ebbe Gustav Bertil Albertsson (ur. 1 września 1921 w Bälinge (Uppsala), zm. 3 marca 2008 w Upplands Väsby) – szwedzki lekkoatleta długodystansowiec, medalista olimpijski z 1948.
Do 1946 nosił nazwisko "Andersson". Zdobył brązowy medal w biegu na 10 000 metrów podczas igrzysk olimpijskich w 1948 w Londynie. Na tych samych igrzyskach zajął 5. miejsce w biegu na 5000 metrów.
Wystąpił na mistrzostwach Europy w 1950 w Brukseli, gdzie zajął 10. miejsce w biegu na 5000 metrów, a biegu na 10 000 metrów nie ukończył. Na igrzyskach olimpijskich w 1952 w Helsinkach był 9. w biegu na 5000 metrów i 12. w biegu na 10 000 metrów.
Był dwukrotnym rekordzistą Szwecji w biegu na 10 000 metrów z czasami 30:05,2 (26 września 1947 w Södertälje) i 29:46,0 (14 października 1951 w Uppsali). Był pierwszym Szwedem, który przebiegł ten dystans poniżej 30 minut.
Był mistrzem Szwecji w biegu na 5000 metrów w latach 1947, 1949 i 1951-1953 oraz w biegu na 10 000 metrów w 1948, 1950 i 1954.
Rekordy życiowe:

</doc>
<doc id="2931307" url="https://pl.wikipedia.org/wiki?curid=2931307" title="Norma Frobeniusa">
Norma Frobeniusa



</doc>
<doc id="2931310" url="https://pl.wikipedia.org/wiki?curid=2931310" title="Adam Duda">
Adam Duda

Adam Duda (ur. 29 kwietnia 1991 w Gdańsku) – polski piłkarz występujący na pozycji napastnika. W Ekstraklasie, w barwach Lechii Gdańsk rozegrał 26 spotkań i zdobył 5 bramek. W latach 2017-2018 zawodnik Bałtyku Gdynia.

</doc>
<doc id="2931312" url="https://pl.wikipedia.org/wiki?curid=2931312" title="Simba Dar es Salaam">
Simba Dar es Salaam



</doc>
<doc id="2931313" url="https://pl.wikipedia.org/wiki?curid=2931313" title="Chicagoer Arbeiter-Zeitung">
Chicagoer Arbeiter-Zeitung

Chicagoer Arbeiter-Zeitung – anarchistyczne czasopismo wydawane po niemiecku w USA, w Chicago, dla niemieckich imigrantów, pracujących w amerykańskich fabrykach. Ukazywało się od około 1877 do około 1931 roku. Czasopismo stało się znane w czasie procesu anarchistów oskarżonych o zamach Haymarket Riot, gdyż sądzeni anarchiści byli związani z redakcją pisma.

</doc>
<doc id="2931314" url="https://pl.wikipedia.org/wiki?curid=2931314" title="Young Africans Dar es Salaam">
Young Africans Dar es Salaam



</doc>
<doc id="2931315" url="https://pl.wikipedia.org/wiki?curid=2931315" title="Gilbert Espinosa Chávez">
Gilbert Espinosa Chávez

 
Gilbert Espinosa Chávez (ur. 9 maja 1932 w Ontario, Kalifornia, zm. 15 marca 2020 w San Diego) – amerykański duchowny katolicki, biskup pomocniczy San Diego w latach 1974–2007.
Życiorys.
Święcenia kapłańskie otrzymał 19 marca 1960 i inkardynowany został do rodzinnej diecezji San Diego.
9 kwietnia 1974 papież Paweł VI mianował go biskupem pomocniczym San Diego ze stolicą tytularną "Magarmel". Sakrę otrzymał z rąk ówczesnego zwierzchnika diecezji bp. Leo Mahera. Na emeryturę przeszedł po 33-letniej posłudze 1 czerwca 2007.

</doc>
<doc id="2931316" url="https://pl.wikipedia.org/wiki?curid=2931316" title="Fabryka Samochodów Ciężarowych &quot;Star&quot;">
Fabryka Samochodów Ciężarowych &quot;Star&quot;



</doc>
<doc id="2931318" url="https://pl.wikipedia.org/wiki?curid=2931318" title="Historia doktora Wassella">
Historia doktora Wassella

Historia doktora Wassella (ang. "The Story of Dr. Wassell") – amerykański film z 1944 roku w reżyserii Cecila B. DeMille'a.

</doc>
<doc id="2931320" url="https://pl.wikipedia.org/wiki?curid=2931320" title="48 Pułk Lotnictwa Szturmowego">
48 Pułk Lotnictwa Szturmowego

48 Pułk Lotnictwa Szturmowego (48 plsz) – oddział lotnictwa szturmowego ludowego Wojska Polskiego.
Formowanie i zmiany organizacyjne.
48 Pułk Lotnictwa Szturmowego został sformowany na podstawie rozkazu Nr 0096/Org. Ministra Obrony Narodowej z dnia 11 grudnia 1951.
Jednostka została zorganizowana na lotnisku w Przasnyszu, w okresie od 1 maja do 1 grudnia 1952, według etatu Nr 6/104 o stanie 307 żołnierzy i 2 pracowników kontraktowych. Pułk wchodził w skład 8 Dywizji Lotnictwa Szturmowego.
1 października 1953 roku w pułku znajdowały się 23 samoloty Ił-10.
W 1953 jednostka została dyslokowana na lotnisko Latkowo koło Inowrocławia, w miejsce 35 Pułku Lotnictwa Bombowego, który przebazował się do Przasnysza.
W 1960 na bazie pułku została sformowana 20 Eskadra Lotnictwa Artyleryjskiego. W tym samym roku jednostka została przemianowana na 48 Pułk Lotnictwa Myśliwsko-Szturmowego.
W 1963 pułk został rozformowany. Dwie eskadry stanowiły bazę dla utworzonego 56 Pułku Lotniczego, a trzecia została włączona w skład nowo powstałego 32 Pułku Lotnictwa Rozpoznania Artyleryjskiego.

</doc>
<doc id="2931322" url="https://pl.wikipedia.org/wiki?curid=2931322" title="Choczewka">
Choczewka

Choczewka ("Struga Choczewska") – struga, prawostronny dopływ Chełstu o długości 9,88 km i powierzchni zlewni 16,58 km².
Źródła strugi znajdują się na zachód od Jeziora Choczewskiego. Struga przepływa przez obszar gminy Choczewo w powiecie wejherowskim i uchodzi do Chełstu w miejscowości Ciekocino.
Przed II wojną struga nosiła nazwę "Chotschewker B.".

</doc>
<doc id="2931330" url="https://pl.wikipedia.org/wiki?curid=2931330" title="Mircea Sandu">
Mircea Sandu

Mircea Sandu (ur. 22 października 1952 w Bukareszcie) – rumuński piłkarz grający na pozycji napastnika. W swojej karierze rozegrał 18 meczów i strzelił 6 goli w reprezentacji Rumunii. Od 1990 roku jest prezesem Rumuńskiego Związku Piłki Nożnej.
Kariera klubowa.
Swoją karierę piłkarską Sandu rozpoczął w klubie Sportul Studențesc Bukareszt. W 1968 roku podjął treningi w Progresulu Bukareszt. W 1970 awansował do kadry pierwszej drużyny. 30 sierpnia 1970 roku zadebiutował w pierwszej lidze rumuńskiej w wygranym 1:0 domowym meczu z CFR Cluj. W Progresulu spędził sezon.
W 1971 roku Sandu przeszedł do innego klubu z Bukaresztu, Sportulu Studențesc. W sezonie 1971/1972 awansował z nim z drugiej do pierwszej ligi. Wraz ze Sportulem Studențesc zdobył Puchar Rumunii w sezonie 1978/1979 i Puchar Bałkański w 1979 roku oraz wywalczył wicemistrzostwo kraju w sezonie 1985/1986. W Sportulu grał do końca sezonu 1985/1986. Rozegrał w nim 422 mecze ligowe i zdobył 167 bramek.
W 1986 roku Sandu został zawodnikiem Glorii Buzău. Występował w niej przez sezon. W 1987 roku zakończył karierę.
Kariera reprezentacyjna.
W reprezentacji Rumunii Sandu zadebiutował 8 kwietnia 1972 roku w wygranym 2:0 towarzyskim meczu z Francją, rozegranym w Bukareszcie. W swojej karierze grał w: eliminacjach do MŚ 1974, eliminacjach do Euro 76 i eliminacjach do MŚ 1982. Od 1972 do 1982 roku rozegrał w kadrze narodowej 18 meczów i zdobył 6 bramek.

</doc>
<doc id="2931345" url="https://pl.wikipedia.org/wiki?curid=2931345" title="43 Pułk Lotnictwa Myśliwskiego">
43 Pułk Lotnictwa Myśliwskiego

43 Pułk Lotnictwa Myśliwskiego (43 plm) – oddział lotnictwa myśliwskiego ludowego Wojska Polskiego.
43 Pułk Lotnictwa Myśliwskiego został sformowany na podstawie rozkazu Nr 0096/Org. Ministra Obrony Narodowej z 11 grudnia 1951.
Jednostka została zorganizowana na lotnisku w Modlinie, w okresie od 1 maja do 1 listopada 1952, według etatu Nr 6/100 o stanie 239 żołnierzy i 2 pracowników kontraktowych. Pułk wchodził w skład 6 Dywizji Lotnictwa Myśliwskiego.
Na podstawie rozkazu Nr 0078/Org. Ministra Obrony Narodowej z 19 listopada 1952 dowódca Wojsk Lotniczych, w terminie do 20 grudnia 1952, rozformował 43 Pułk Lotnictwa Myśliwskiego.

</doc>
<doc id="2931347" url="https://pl.wikipedia.org/wiki?curid=2931347" title="Captain Kidd">
Captain Kidd

Captain Kidd – amerykański film z 1945 roku w reżyserii Rowlanda V. Lee

</doc>
<doc id="2931352" url="https://pl.wikipedia.org/wiki?curid=2931352" title="Powiat zangezurski">
Powiat zangezurski

Powiat zangezurski (ros. "Зангезурский уезд" – "Zangezurskij ujezd") – powiat ("ujezd") w składzie guberni jelizawietpolskiej Cesarstwa Rosyjskiego. Obejmował obszar krainy historycznej Zangezur na pograniczu dziejszej Armenii i Azerbejdżanu. 
Siedzibą władz powiatu zangezurskiego było miasteczko Goris. Powierzchnia powiatu wynosiła 6.289,7 wiorst kwadratowych (7.773 km²). Liczba mieszkańców wynosiła według szacunków z 1886 – 123.997 osób, według spisu powszechnego z 1897 – 137.871 osób, mieszkających w 75 miejscowościach. Ludność była głównie osiadła, tylko Kurdowie i część Azerów byli półkoczownikami. Według spisu z 1897 ludność powiatu tworzyli: 
Powiat zangezurski powstał 25 lutego 1868 z mocy ukazu carskiego z 9 grudnia 1867 tworzącego gubernię jelizawietpolską. W skład nowo utworzonego powiatu weszły ziemie istniejących wcześniej powiatu ordubadzkiego guberni erywańskiej i powiatu szuszyńskiego guberni bakijskiej. Ziemie te należały do Rosji od traktatów w Giulistanie z 1813 i w Turkmanczaj z 1829, kończących wojny rosyjsko-perskie. Wcześniej tereny te wchodziły w skład chanatu szuszyńskiego (karabaskiego) podległego Persji. 
Po upadku Cesarstwa Rosyjskiego tereny powiatu zangezurskiego stały się przedmiotem sporów i walk między Armenią i Azerbejdżanem. W wyniku tych wojen, po zagarnięciu Zakaukazia przez władzę bolszewicką, mocą układów między sowieckim Azerbejdżanem a Armenią w 1920 powiat zangezurski został podzielony między te republiki. 
Zachodnia część powiatu zangezurskiego weszła w skład Armenii pod dotychczasową nazwą. Powiat zangezurski istniał dalej w ramach niepodległej Demokratycznej Republiki Armenii, a następnie Armeńskiej SRR. W 1929 został zniesiony w ramach reformy administracyjnej polegającej na podziale republiki na okręgi i rejony; utworzono wówczas okręg zangezurski, który jednak istniał tylko do kolejnej reformy polegającej na zniesieniu okręgów w 1930.
Wschodnia część powiatu zangezurskiego weszła w skład Azerbejdżanu, tworząc najpierw powiat kurdystański ("Czerwony Kurdystan"), po jego zniesieniu w 1929 – okręg kurdystański, a po jego zniesieniu w 1930 – rejony laczyński, zangilański i kubatliński. 
Bibliografia.
 

</doc>
<doc id="2931353" url="https://pl.wikipedia.org/wiki?curid=2931353" title="Hans Globke">
Hans Globke

Hans Josef Maria Globke (ur. 10 września 1898 w Düsseldorfie, zm. 13 lutego 1973 w Bonn) – prawnik aparatu rządowego pruskiego ministerstwa spraw wewnętrznych, później w ministerstwie spraw wewnętrznych III Rzeszy.
Wraz z Wilhelmem Stuckartem autor komentarza do ustaw norymberskich. 
Odgrywał znaczącą rolę jako „szara eminencja” Konrada Adenauera, pełniąc od 1953 funkcję szefa urzędu kanclerskiego w rządzie Konrada Adenauera. Nadal pozostaje w Niemczech postacią kontrowersyjną.
Życiorys.
Urodził się w 1898 r. w Düsseldorfie jako syn hurtownika tkanin. Rodzina, krótko po jego narodzinach przeniosła się do Akwizgranu ("Aachen"). Po maturze w Kaiser-Karls-Gymnasium, wstąpił do służby wojskowej. Służył do końca I wojny światowej na froncie zachodnim w jednostce artylerii. Natychmiast po zakończeniu wojny rozpoczął studia w zakresie prawa i administracji państwowej na uniwersytetach w Bonn i Kolonii.
Był członkiem katolickiego związku studentów Bavaria Bonn. Promowany został za pracę: „Die Immunität der Mitglieder des Reichstages und der Landtage” w Gießen. W 1922 r. rozpoczął karierę w służbie publicznej. W tym samym roku wstąpił do partii Centrum ("Zentrumspartei"), której członkiem pozostał do jej rozwiązania w 1933 r.
W 1925 r. został zastępcą prezydenta policji w Akwizgranie. W roku następnym, jako asesor rządowy zapewnił sobie ostateczne przyjęcie do służby państwowej.
Został w 1929 r. radcą ministerialnym w pruskim ministerstwie spraw wewnętrznych. Zajmował się tam problematyką urzędów stanu cywilnego, zmianami nazwisk, sprawami spornego kraju Saary, demilitaryzacji Nadrenii oraz konsekwencjami konferencji pokojowej w Wersalu.
W następstwie faktycznego sfederalizowania Prus z resztą kraju w 1932 r., za rządu Franza von Pappena, Prusy, zostały podporządkowane komisarzowi Rzeszy, a ministerstwa spraw wewnętrznych Rzeszy i Prus stopniowo zespolone.
W listopadzie 1932 powstała z inicjatywy Globkego regulacja, a w grudniu przepisy wykonawcze, ograniczające sprawę zapisu urzędowego typowych nazwisk żydowskich. Był to wstęp do późniejszej usankcjonowanej prawem dyskryminacji.

</doc>
<doc id="2931354" url="https://pl.wikipedia.org/wiki?curid=2931354" title="K.A. Krishnaswamy">
K.A. Krishnaswamy

K.A. Krishnaswamy, pseud. KAK (ur. 1932, zm. 18 maja 2010) – indyjski polityk.
Był bratem K.A. Madiazhagana, jednego z członków założycieli Drawidyjskiej Federacji Postępu (DMK). Sam również działał w tej partii. Był deputowanym izby wyższej parlamentu związkowego, członkiem Rady Legislacyjnej Tamilnadu oraz trzykrotnym posłem do stanowego Zgromadzenia Ustawodawczego. Blisko współpracował z M.G. Ramachandranem, jako jeden z pierwszych parlamentarzystów DMK przeszedł do utworzonej przez niego AIADMK. Pełnił w niej funkcje zastępcy sekretarza generalnego oraz wydawcy partyjnej gazety "Thennagam". Wielokrotnie zajmował stanowiska ministerialne w rządzie stanowym (w tym w gabinetach tworzonych przez Ramachandrana, w latach 1978–1987).

</doc>
<doc id="2931355" url="https://pl.wikipedia.org/wiki?curid=2931355" title="Guest in the House">
Guest in the House

Guest in the House – amerykański film z 1944 roku w reżyserii André De Totha oraz Johna Brahma.

</doc>
<doc id="2931362" url="https://pl.wikipedia.org/wiki?curid=2931362" title="Joanna d'Arc">
Joanna d'Arc



</doc>
<doc id="2931364" url="https://pl.wikipedia.org/wiki?curid=2931364" title="Yumbe">
Yumbe

Yumbe – miasto w północnej Ugandzie. Według danych na rok 2011, w mieście mieszkało około 31 tys. osób. Siedziba administracyjna i centrum handlowe dystryktu Yumbe.

</doc>
<doc id="2931366" url="https://pl.wikipedia.org/wiki?curid=2931366" title="Teatr ludowy">
Teatr ludowy



</doc>
<doc id="2931370" url="https://pl.wikipedia.org/wiki?curid=2931370" title="Stade Jos Haupert">
Stade Jos Haupert

Stade Jos Haupert – stadion piłkarski położony w południowo-zachodniej części Luksemburga, w miejscowości Niederkorn. Aktualna siedziba klubu Progrès Niedercorn. Stadion ma pojemność 4 830 osób.

</doc>
<doc id="2931384" url="https://pl.wikipedia.org/wiki?curid=2931384" title="Teatr ludowy (popularny)">
Teatr ludowy (popularny)

Teatr ludowy (powszechny, popularny) – teatr przeznaczony dla szerokiej widowni, zwłaszcza dla osób uboższych i mniej wykształconych, zarówno mieszkańców wsi, jak i miast: robotników, służących itp. Idea stworzenia tego rodzaju instytucji, mającej na celu zerwanie z dostępnym wyłącznie dla elit społecznych teatrem mieszczańskim, narodziła się w krajach europejskich w 2. połowie XIX w. Tego rodzaju teatry miały charakter amatorski lub zawodowy; powstawały z inicjatywy społecznej, prywatnej oraz państwowej. 
Idea teatru ludowego dotarła do Polski, znajdując uznanie wśród pozytywistów, jednak możliwość powołania tego rodzaju placówek pojawiła się dopiero na przełomie XIX i XX w. Pierwsze teatry ludowe powstały w: Warszawie (1899), Łodzi (1898 i 1900), Krakowie (1900) i Lwowie (1901).

</doc>
<doc id="2931385" url="https://pl.wikipedia.org/wiki?curid=2931385" title="Rune Larsson">
Rune Larsson

Carl Rune Larsson (ur. 17 czerwca 1924 w Sztokholmie, zm. 17 września 2016 w gminie Järfälla) – szwedzki lekkoatleta, płotkarz i sprinter, dwukrotny medalista olimpijski z 1948.
Na mistrzostwach Europy w 1946 w Oslo zdobył brązowy medal w biegu na 400 metrów przez płotki, za Bertelem Storskrubbem z Finlandii i swym rodakiem Sixtenem Larssonem.
Zdobył brązowe medale w biegu na 400 metrów przez płotki (za Royem Cochranem z USA i Duncanem White ze Sri Lanki) oraz w sztafecie 4 × 400 metrów podczas igrzysk olimpijskich w 1948 w Londynie. Sztafeta Szwecji biegła w składzie: Kurt Lundquist, Lars-Erik Wolfbrandt, Folke Alnevik i Larsson. Na tych samych igrzyskach odpadł w ćwierćfinale biegu na 400 metrów.
Wystąpił na mistrzostwach Europy w 1950 w Brukseli, gdzie zdobył brązowy medal w sztafecie 4 × 400 metrów (w składzie: Gösta Brännström, Tage Ekfeldt, Larsson i Wolfbrandt) oraz odpadł w półfinale biegu na 400 metrów przez płotki. Na igrzyskach olimpijskich w 1952 w Helsinkach odpadł w półfinale biegu na 400 metrów przez płotki i w eliminacjach sztafety 4 × 400 metrów.
Był dwukrotnym rekordzistą Szwecji w biegu na 400 metrów przez płotki z czasami 52,3 (9 lipca 1948 w Sztokholmie) i 51,9 (30 lipca 1948 w Londynie) i jednokrotnym w sztafecie 4 × 400 metrów (3:11,6 27 sierpnia 1950 w Brukseli).
Był mistrzem Szwecji w biegu na 400 metrów w latach 1947 i 1948 oraz w biegu na 400 metrów przez płotki w latach 1946-1951.
W 1951 otrzymał Svenska Dagbladets guldmedalj, nagrodę dla najlepszego sportowca Szwecji w tym roku.

</doc>
<doc id="2931386" url="https://pl.wikipedia.org/wiki?curid=2931386" title="Pomniki i tablice pamiątkowe po katastrofie polskiego Tu-154 w Smoleńsku (od 2012)">
Pomniki i tablice pamiątkowe po katastrofie polskiego Tu-154 w Smoleńsku (od 2012)

Niniejszy artykuł zawiera listę i opisy pomników i tablic pamiątkowych poświęconych ofiarom katastrofy polskiego Tu-154M w Smoleńsku odsłoniętych w latach od 2012 roku.
Pomniki i tablice pamiątkowe na terenie Polski.
Na terenie Polski powstały m.in. następujące pomniki i tablice pamiątkowe:

</doc>
<doc id="2931394" url="https://pl.wikipedia.org/wiki?curid=2931394" title="20 Pułk Lotnictwa Myśliwskiego">
20 Pułk Lotnictwa Myśliwskiego

20 Pułk Lotnictwa Myśliwskiego (20 plm) – oddział lotnictwa myśliwskiego ludowego Wojska Polskiego.
20 Pułk Lotnictwa Myśliwskiego został sformowany na podstawie rozkazu Nr 0096/Org. Ministra Obrony Narodowej z dnia 11 grudnia 1951.
Jednostka została zorganizowana na lotnisku Krzesiny w Poznaniu, w okresie od 1 maja do 1 listopada 1952, według etatu Nr 6/100 o stanie 239 żołnierzy i 2 pracowników kontraktowych. Pułk wchodził w skład 6 Dywizji Lotnictwa Myśliwskiego&gt;.
Na podstawie rozkazu Nr 0078/Org. Ministra Obrony Narodowej z dnia 19 listopada 1952 dowódca Wojsk Lotniczych, w terminie do 20 grudnia 1952, rozformował 20 Pułk Lotnictwa Myśliwskiego.

</doc>
<doc id="2931397" url="https://pl.wikipedia.org/wiki?curid=2931397" title="Święty Franciszek z bratem Leonem">
Święty Franciszek z bratem Leonem

Święty Franciszek z bratem Leonem – obraz autorstwa hiszpańskiego malarza pochodzenia greckiego Dominikosa Theotokopulosa, znanego jako El Greco. Obraz jest sygnowany: domènikos theotokópoulos krès.
El Greco wielokrotnie malował św. Franciszka. Przedstawiał go w różnych pozach ekstazy, niemal zawsze z nieodłączną trupią czaszką. Po raz pierwszy po temat ten sięgnął jeszcze podczas swojego pobytu w Rzymie, tuż przed wyjazdem do Hiszpanii.
Jest to jedno z najpopularniejszych przedstawień Franciszka autorstwa El Greca. Znanych jest około trzydziestu replik obrazu. Sposób przedstawienia świętego odbiega od znanych wizerunków; jest to zupełnie innowacyjne ujęcie związane z filozofią św. Jana od Krzyża. Artysta przedstawił Franciszka tradycyjnie we franciszkańskim habicie, klęczącego na skale. Jego wzrok spoczywa na czaszce, którą trzyma delikatnie w dłoniach. Trzyma ją nieco oddaloną od siebie, lekko podtrzymując palcami. Można mieć wrażenie, że lada chwila wypadnie mu z rąk. Poniżej, z lewej strony, o tę samą skałę, na której klęczy Franciszek, oparty jest brat Leon, widziany od pasa w górę, z głową w "zgubionym profilu". Jego dłonie splecione są w geście modlitewnym, wspomagając w ten sposób świętego w jego rozważaniach o śmierci.

</doc>
<doc id="2931402" url="https://pl.wikipedia.org/wiki?curid=2931402" title="Bazyli Degórski">
Bazyli Degórski

Bazyli Degórski (imiona świeckie: Remigiusz Stefan; ur. 20 października 1955 w Łasinie) – polski duchowny katolicki, hieromnich, doktor teologii i nauk patrystycznych, doktor habilitowany nauk teologicznych, profesor teologii (belwederski; zakres: patrologia, historia Kościoła), Prokurator Generalny przy Stolicy Świętej Zakonu św. Pawła Pierwszego Pustelnika (od 1996), profesor patrologii i teologii dogmatycznej okresu patrystycznego na Papieskim Uniwersytecie św. Tomasza z Akwinu w Rzymie oraz profesor patrologii i antropologii patrystycznej na Papieskim Wydziale Teologicznym i Instytucie Duchowości „Teresianum” w Rzymie.
Życiorys.
W latach 1962-1970 uczęszczał do szkoły podstawowej w Piotrkowie Kujawskim. W latach 1970-1974 był alumnem Niższego Seminarium Duchownego w Płocku, gdzie pełnił funkcję organisty i dziekana ogólnego (na IV roku). W latach 1974-1977 był alumnem Wyższego Seminarium Duchownego we Włocławku, gdzie pełnił m.in. funkcję organisty. W sierpniu 1977 rozpoczął nowicjat w Zakonie św. Pawła Pierwszego Pustelnika (w miejscowości Leśniów koło Żarek), kończąc go pierwszą profesją zakonną złożoną w Leśniowie dnia 25 sierpnia 1978. W latach 1978-1981 kontynuował studia filozoficzno-teologicze w Wyższym Seminarium Duchownym Zakonu św. Pawła Pierwszego Pustelnika w Krakowie (Na Skałce). Zarówno w nowicjacie paulińskim, jak i w Wyższym Seminarium Duchownym Paulinów w Krakowie pełnił także funkcję organisty. Dnia 25 marca 1981 na Jasnej Górze w Częstochowie złożył śluby wieczyste uroczyste w Zakonie św. Pawła Pierwszego Pustelnika, a 26 marca 1981 przyjął święcenia diakonatu w kościele Paulinów w Krakowie (Na Skałce). Święcenia kapłańskie przyjął 20 czerwca 1981 na Jasnej Górze w Częstochowie (z rąk biskupa Stefana Bareły). Od września 1981 posiada indult birytualizmu (obrządek bizantyńsko-słowiański), sprawując posługę kapłańską między innymi w żeńskim monasterze Zaśnięcia Matki Bożej (Uspenskij) w Rzymie (Via della Pisana 342).
W latach akademickich 1981-1987 odbył studia specjalistyczne z teologii i nauk patrystycznych w Instytucie Patrystycznym Augustinianum Papieskiego Uniwersytetu Laterańskiego w Rzymie, gdzie w 1987 roku obronił pracę doktorską (dotyczącą patrystycznej paleografii łacińskiej) pt. „Edizione critica della Vita S. Pauli Primi Eremitae di S. Girolamo”, pisaną pod kierunkiem prof. Marii Gracji Mary. W czasie pobytu w Rzymie na studiach specjalistycznych (1981-1987) prowadził także śpiewy liturgiczne lub grał na organach podczas mszy świętej po polsku transmitowanej o godz. 16:30 przez Radio Watykańskie. Od 1987 do 2017 (i ponownie od grudnia 2020 roku) członek redakcji naukowej czasopisma patrystycznego Vox Patrum, wydawanego przez Międzywydziałowy Zakład Badań nad Antykiem Chrześcijańskim Katolickiego Uniwersytetu Lubelskiego; od 2017 roku recenzent tegoż czasopisma. Od 1988 zastępca redaktora naczelnego rocznika naukowego Wyższego Seminarium Duchownego Zakonu św. Pawła Pierwszego Pustelnika w Krakowie – „Dissertationes Paulinorum”. Członek zwyczajny „Association Internationale d’Études Patristiques” (od 1991). Od 1994 ─ członek zwyczajny Komisji Badań nad Antykiem Chrześcijańskim (przy Sekcji Historyczno-Filologicznej Towarzystwa Naukowego Katolickiego Uniwersytetu Lubelskiego). Redaktor naukowy działu patrologicznego rosyjskiej „Encyklopedii Katolickiej” (od 19 I 1999). Członek Kolegium Redakcyjnego Wydawnictw Wyższej Szkoły Humanistyczno-Ekonomicznej we Włocławku (od stycznia 2009). Członek Rady Naukowej czasopisma “Biblica et Patristica Thoruniensia” wydawanego przez Wydział Teologiczny Uniwersytetu Mikołaja Kopernika w Toruniu (od 2012 roku). Członek Komitetu Naukowego “Roczników Teologii Duchowości” wydawanych przez Instytut teologii Duchowości Wydziału Teologii Katolickiego Uniwersytetu Lubelskiego (od 2012). Członek Rady naukowej „Rocznika Teologii Katolickiej” wydawanego przez Międzywydziałową Katedrę Teologii Katolickiej Uniwersytetu w Białymstoku (od 2012). Członek Kolegium Redakcyjnego „Zeszytów Naukowych WSHE” wydawanych przez Wyższą Szkołę Humanistyczno-Ekonomiczną we Włocławku (od 22 IV 2013 roku; od sierpnia 2015 uczelnia zmieniła nazwę na: „Kujawska Szkoła Wyższa we Włocławku”). Członek Rady Programowej czasopisma naukowego “Sosnowieckie Studia Teologiczne” (od 30 V 2014). Członek Rady naukowej/programowej „Studiów Teologii Dogmatycznej” wydawanych przez Towarzystwo Teologów Dogmatyków i Katedrę Teologii Katolickiej Uniwersytetu w Białymstoku (od 2015). Recenzent rocznika „Zapiski Kujawsko-Dobrzyńskie” wydawanego przez Włocławskie Towarzystwo Naukowe (od 2015). Członek Rady naukowej rocznika ΘΕΟΦΩΣ-THEOFOS, wydawanego przez Sekcję Filozofii Polskiego Towarzystwa Teologicznego w Krakowie (od 2015 ). Członek Rady naukowej półrocznika „Sympozjum” wydawanego przez Wyższe Seminarium Misyjne Księży Sercanów w Stadnikach (od X 2017). Recenzent czasopisma "Angelicum" wydawanego przez Papieski Uniwersytet Świętego Tomasza z Akwinu w Rzymie (od IX 2020). Recenzent czasopisma Roczniki Teologiczne wydawanego przez Katolicki Uniwersytet Lubelski Jana Pawła II (od 2021 roku).
W 2002 uzyskał stopień doktora habilitowanego nauk teologicznych (specjalizacja: patrologia) na Katolickim Uniwersytecie Lubelskim, a w 2008 uzyskał tytuł profesora nauk teologicznych.
17 XI 2015 – Giovanni Tani, arcybiskup Archidiecezji Urbino-Urbanii i Sant’Angelo in Vado mianował go biegłym „in re historica et archivistica” w procesie beatyfikacyjnym i kanonizacyjnym Sługi Bożej Marii Teresy Carloni z Urbanii.
Nagrody.
Laureat nagrody Feniks (nagroda główna: „Feniks Złoty”) przyznawanej przez Stowarzyszenie Wydawców Katolickich: 18 IV 2015. W uzasadnieniu nagrody czytamy: „Za wybitne dokonania w dziedzinie patrologii, teologii dogmatycznej, antropologii patrystycznej. Sytuują się one na najwyższym światowym poziomie, co potwierdza powierzenie badaczowi krytyczne wydanie pism historycznych i hagiograficznych w prestiżowym cyklu dzieł wszystkich św. Hieronima. Uczony jest znawcą dziejów monastycyzmu starożytnego, specjalizuje się również w paleografii i kodykologii łacińskiej. Jego prace nad tradycją rękopiśmienną «Żywota św. Pawła Pustelnika», jak też innych żywotów napisanych przez św. Hieronima, opracowanie tych tekstów, ich przekłady na język polski i włoski oraz liczne studia nad nimi – stanowią imponujący dorobek, godny najwyższych pochwał i wyróżnień. Rozsławiający przy tym imię polskiej, w większym sensie, zakonnej kultury humanistycznej”.
Publikacje.
Wybrane pozycje książkowe:

</doc>
<doc id="2931406" url="https://pl.wikipedia.org/wiki?curid=2931406" title="Jan Pszczoła">
Jan Pszczoła

Jan Pszczoła (ur. 1 października 1914, zm. ok. 4 listopada 1944) – polski działacz ruchu ludowego, żołnierz Batalionów Chłopskich, komendant BCh obwodu Pińczów, pośmiertnie mianowany majorem Wojska Polskiego.
Życiorys.
Urodził się 1 października 1914 w rodzinie chłopskiej, mieszkającej w Krzczonowie. W 1937 został awansowany na stopień podchorążego po Dywizyjnym Kursie Podchorążych Rezerwy w Cieszynie. Po zakończeniu służby, wyjechał do Warszawy gdzie został słuchaczem Wolnej Wszechnicy Polskiej. W czasie kampanii wrześniowej dostał się do niewoli niemieckiej z której udało mu się zbiec wyskakując z pociągu w okolicach Częstochowy.
Po powrocie do domu wstąpił do Batalionów Chłopskich pod pseudonimem „Wojnar” i został mianowany komendantem obwodu Batalionów Chłopskich w Pińczowie. Pełnił też funkcję zastępcy komendanta obwodu pińczowskiego Armii Krajowej. 
25 lipca 1944 brał udział we wspólnej akcji oddziałów Armii Krajowej i BCh na ufortyfikowany i broniony przez 14 żandarmów i kilku granatowych policjantów posterunek w Nowym Korczynie. W czasie walki dowodził oddziałami BCh. 5 sierpnia 1944 r. brał udział w bitwie o Skalbmierz, toczonej wspólnie przez AK, BCh i Armię Ludową z oddziałami Wehrmachtu. O zwycięstwie partyzantów zadecydowały dwa czołgi rosyjskie sprowadzone na pole bitwy przez Jana Pszczołę. 4 listopada 1944 Wojnar został aresztowany, uwięziony i zamordowany w budynku gestapo w Busku Zdroju. Po zakończeniu okupacji niemieckiej ciało Jana Pszczoły zakopane na dziedzińcu budynku gestapo zostało ekshumowane i pochowane na cmentarzu w Sokolinie.
W 1948 rozkazem ministra Obrony Narodowej, Jan Pszczoła komendant obwodu BCh w Pińczowie został pośmiertnie awansowany do stopnia majora. W 1970 Rada Państwa nadała mu również pośmiertnie, Krzyż Virtuti Militari V klasy. Jego imieniem nazwano szkołę podstawową w Krzczonowie, na której umieszczono tablicę z napisem:

</doc>
<doc id="2931407" url="https://pl.wikipedia.org/wiki?curid=2931407" title="27 Pułk Lotnictwa Myśliwskiego">
27 Pułk Lotnictwa Myśliwskiego

27 Pułk Lotnictwa Myśliwskiego (27 plm) – oddział lotnictwa myśliwskiego ludowego Wojska Polskiego.
27 Pułk Lotnictwa Myśliwskiego został sformowany na podstawie rozkazu Nr 0096/Org. Ministra Obrony Narodowej z dnia 11 grudnia 1951.
Jednostka została zorganizowana na lotnisku w Świdwinie, w okresie od 1 maja do 1 listopada 1952, według etatu Nr 6/100 o stanie 239 żołnierzy i 2 pracowników kontraktowych. Pułk wchodził w skład 11 Dywizji Lotnictwa Myśliwskiego.
Na podstawie rozkazu Nr 0078/Org. Ministra Obrony Narodowej z dnia 19 listopada 1952 dowódca Wojsk Lotniczych, w terminie do 20 grudnia 1952, rozformował 27 Pułk Lotnictwa Myśliwskiego.

</doc>
<doc id="2931408" url="https://pl.wikipedia.org/wiki?curid=2931408" title="24 Pułk Lotnictwa Myśliwskiego">
24 Pułk Lotnictwa Myśliwskiego

24 Pułk Lotnictwa Myśliwskiego (24 plm) – oddział lotnictwa myśliwskiego ludowego Wojska Polskiego.
24 Pułk Lotnictwa Myśliwskiego został sformowany na podstawie rozkazu Nr 0096/Org. Ministra Obrony Narodowej z 11 grudnia 1951.
Jednostka została zorganizowana na lotnisku w Świdwinie, w okresie od 1 maja do 1 listopada 1952, według etatu Nr 6/100 o stanie 239 żołnierzy i 2 pracowników kontraktowych. Pułk wchodził w skład 11 Dywizji Lotnictwa Myśliwskiego.
Na podstawie rozkazu Nr 0078/Org. Ministra Obrony Narodowej z dnia 19 listopada 1952 dowódca Wojsk Lotniczych, w terminie do 20 grudnia 1952, rozformował 24 Pułk Lotnictwa Myśliwskiego.

</doc>
<doc id="2931410" url="https://pl.wikipedia.org/wiki?curid=2931410" title="Pandan połaciowy">
Pandan połaciowy

Pandan połaciowy, pochutnik pachnący ("Pandanus tectorius") – gatunek roślin z rodziny pandanowatych ("Pandanaceae"). Pochodzenie: wybrzeża morskie Oceanu Indyjskiego i Spokojnego. Strefy mrozoodporności: 10-11. Rośnie na stanowiskach podmokłych i bagiennych.
Uprawa.
W uprawie roślina rozmnażana tylko wegetatywnie, gdyż rozmnożona z nasion wraca do dzikich form drobnoowocowych.

</doc>
<doc id="2931414" url="https://pl.wikipedia.org/wiki?curid=2931414" title="Fluorek złota(III)">
Fluorek złota(III)

Fluorek złota(III), – nieorganiczny związek chemiczny z grupy fluorków, w którym złoto występuje na III stopniu utlenienia. Związek ten można otrzymać poprzez reakcję chlorku złota(III) z fluorem bądź trifluorkiem bromu:

</doc>
<doc id="2931417" url="https://pl.wikipedia.org/wiki?curid=2931417" title="Typ widmowy L">
Typ widmowy L

Typ widmowy L – typ widmowy obejmujący najsłabiej świecące gwiazdy i brązowe karły. Powierzchnie (fotosfery) tych ciał mają temperaturę efektywną od 2200 K (L0) do ok. 1400 K (L8). W świetle widzialnym mają czerwoną barwę powierzchni, większość promieniowania emitują w bliskiej podczerwieni.
Charakterystyka widmowa.
W widmach obiektów typu widmowego L dominują linii widmowe wodorków metali (FeH, CaH, CrH) oraz metali alkalicznych, w tym dość rzadkich cezu i rubidu, a w przypadku brązowych karłów o masie poniżej 0,06 także litu. Lit jest niszczony w jednej z reakcji cyklu ppII, więc w gwiazdach występują najwyżej śladowe ilości tego pierwiastka; nie jest także obserwowany w widmach brązowych karłów chłodniejszego typu widmowego T, co jest prawdopodobnie spowodowane tworzeniem cząsteczek związków przez ten metal. W porównaniu z gorętszymi karłami typu widmowego M spada intensywność linii widmowych tlenku tytanu (TiO), linie te generalnie znikają już dla podtypu L2. Linie tlenku wanadu (VO) są wyraźne u najwcześniejszych podtypów (L0, L1) i całkowicie zanikają dla podtypu L4.
Charakterystyka fizyczna.
Do typu widmowego L należą głównie brązowe karły, szybko stygnące ze względu na brak wewnętrznego źródła ciepła. Do wcześniejszych podtypów (L0 do L4) należą także gwiazdy o bardzo małej masie, ale wystarczającej do syntezy wodoru. Widmo tych obiektów sugeruje, że ich atmosfery są bardziej przepuszczalne dla światła niż gorętszych karłów typu widmowego M, co jest prawdopodobnie spowodowane usunięciem części absorbujących związków z fazy gazowej (powstawaniem pyłu opadającego w głębsze warstwy karła). Rozmiary gwiazd typu L są bardzo małe, zależności promienia od temperatury i promienia od jasności posiadają w tym obszarze lokalne minimum, oddzielające ciąg główny gwiazd prowadzących syntezę wodoru w hel od brązowych karłów, które nie są zdolne do prowadzenia tego procesu. Jedna z najmniejszych znanych gwiazd, 2MASS J0523-1403 (L2,5), ma promień 8,7% , taki jak Saturn.
Znane obiekty.
Pierwszym znanym obiektem tego typu widmowego był odkryty w 1988 roku GD 165B (typ L4), który przez prawie 10 lat uchodził za obiekt unikalny. Do 2005 roku, dzięki przeglądom nieba takim jak 2MASS, odkryto ponad 300 karłów typu widmowego L. W 2013 roku odkryto najbliższy obiekt tego typu, brązowego karła WISE 1049-5319 A oddalonego o ok. 6,5 roku świetlnego od Ziemi.
Przeglądy nieba DENIS ("Deep Near Infrared Survey of the Southern Sky"), 2MASS i SDSS wskazują, że karły typu widmowego L stanowią stosunkowo nieliczną grupę. Funkcja świecenia (liczba gwiazd na przedział jasności absolutnej) osiąga niskie wartości (lokalne minimum) dla typu L. Wynika to z dwóch faktów: wprawdzie wszystkie brązowe karły przechodzą w swoim rozwoju przez etap, na którym należą do typu L, ale jest to etap względnie krótki; natomiast gwiazdy tego typu występują rzadko ze względu na wąski przedział mas, który pozwala na osiągnięcie temperatury nie większej niż 2200 K i jednocześnie stabilne świecenie (~0,08 , nie mniej niż 0,075 ).

</doc>
<doc id="2931418" url="https://pl.wikipedia.org/wiki?curid=2931418" title="23 Pułk Lotnictwa Myśliwskiego OPL">
23 Pułk Lotnictwa Myśliwskiego OPL

23 Pułk Lotnictwa Myśliwskiego OPL (23 plm OPL) – oddział lotnictwa myśliwskiego ludowego Wojska Polskiego.
23 Pułk Lotnictwa Myśliwskiego OPL został sformowany na podstawie rozkazu Nr 0096/Org. Ministra Obrony Narodowej z dnia 11 grudnia 1951.
Jednostka została zorganizowana na lotnisku w Pruszczu Gdańskim, w okresie od 1 maja do 1 grudnia 1952, według etatu Nr 6/165 o stanie 290 żołnierzy i 2 pracowników kontraktowych. Pułk wchodził w skład 10 Dywizji Lotnictwa Myśliwskiego Obrony Przeciwlotniczej.
Na podstawie rozkazu Nr 0078/Org. Ministra Obrony Narodowej z dnia 19 listopada 1952 dowódca Wojsk Lotniczych, w terminie do 20 grudnia 1952, rozformował 23 Pułk Lotnictwa Myśliwskiego OPL.

</doc>
<doc id="2931419" url="https://pl.wikipedia.org/wiki?curid=2931419" title="Gwiazdy typu widmowego L">
Gwiazdy typu widmowego L



</doc>
<doc id="2931420" url="https://pl.wikipedia.org/wiki?curid=2931420" title="Male’ Sports Complex (Ekuveni)">
Male’ Sports Complex (Ekuveni)

Male' Sports Complex (Ekuveni) – wielofunkcyjny stadion w Male na Malediwach. Odbywają się na nim głównie mecze piłki nożnej oraz krykieta. Kompleks Sportowy posiada boiska do koszykówki (wewnątrz i na zewnątrz), korty tenisowe, dwa boiska do piłki nożnej, boiska do siatkówki oraz pole do krykieta. Siedziba Związku Piłki Nożnej, Związku Koszykówki, Związku Krykieta, Związku Lekkiej Atletyki i Związku Badmintona Malediwów również znajdują się w tym kompleksie.

</doc>
<doc id="2931423" url="https://pl.wikipedia.org/wiki?curid=2931423" title="Gwiazdy typu widmowego T">
Gwiazdy typu widmowego T



</doc>
<doc id="2931429" url="https://pl.wikipedia.org/wiki?curid=2931429" title="Żar ptak">
Żar ptak



</doc>
<doc id="2931430" url="https://pl.wikipedia.org/wiki?curid=2931430" title="Szlomo Baczyński">
Szlomo Baczyński

Szlomo Baczyński (zm. w maju 1943 w Warszawie) – żydowski działacz ruchu oporu w getcie warszawskim, uczestnik powstania w getcie warszawskim.
Jeden z najmłodszych członków syjonistycznej organizacji młodzieżowej Ha-Szomer Ha-Cair i Żydowskiej Organizacji Bojowej. Podczas powstania w getcie był żołnierzem w grupie dowodzonej przez Jehoszuę Szlomo Winogrona na terenie szopu Toebbensa i Schultza. 29 kwietnia 1943 wyprowadził kanałami na stronę aryjską około 40 bojowców, a następnie wraz z Reginą Fuden wrócił na teren getta po dwie pozostałe grupy. Okoliczności jego śmierci nie są znane.

</doc>
<doc id="2931432" url="https://pl.wikipedia.org/wiki?curid=2931432" title="Lita Grey">
Lita Grey

Lita Grey, właśc. Lillita Louise MacMurray (ur. 15 kwietnia 1908 w Los Angeles, zm. 29 grudnia 1995 tamże) – amerykańska aktorka, żona Charliego Chaplina (1924–1927) i matka Charlesa Jr. (ur. 1925) i Sydneya Chaplina (ur. 1926), odtwórczyni roli aniołka, który pojawia się we śnie przybranemu ojcu (Chaplin) Johna – tytułowej postaci filmu „The Kid” („Brzdąc”).
Życiorys.
Lita Grey została zaangażowana do filmu „The Kid” w roku 1920, jako 12-letnia dziewczynka. Uczestniczyła w realizacji jednej ze scen końcowych. Przybrany ojciec tytułowego brzdąca, 5-letniego Johna (Jackie Coogan), silnie uczuciowo związany z chłopcem tramp – ubogi szklarz (Chaplin), poszukuje odebranego mu dziecka. Zmęczony i zrozpaczony niepowodzeniem tych poszukiwań usypia na schodkach pod drzwiami ich mieszkania. Śni, że zaułek, w którym mieszkali, zmienia się w obsypane kwiatami „niebo”, do którego wprowadza go aniołek–John. Tramp, wyposażony w zakupione skrzydła, spotyka tu dziewczynkę (Lita), przyprowadzoną do „nieba” przez opiekuna-anioła. Słucha ona podszeptów diabła i uwodzi trampa. Dochodzi do bójki z opiekunem dziewczynki, w którą wkracza anioł-policjant. Ostatecznie realny policjant budzi trampa i prowadzi go do poszukiwanego brzdąca.
Film wszedł na ekrany w roku 1921 i odniósł sukces. 
W roku 1924, gdy Lita miała 16 lat, została drugą żoną Chaplina (rozwiódł się z Mildred Harris 19 listopada 1920 roku). Miał zamiar powierzyć jej rolę fordanserki Georgii w filmie „Gorączka złota”, jednak do realizacji tego zamiaru nie doszło. Filmową Georgię zagrała Georgia Hale, a Lita, będąca wówczas w ciąży, otrzymała rolę drugoplanową. W maju 1925 roku urodził się Charles Chaplin Jr., a w marcu 1926 – Sydney Chaplin.
Małżeństwo aktorki z Chaplinem zakończył rozwód (sierpień 1927), uzasadniony zdradami męża. Wielostronicowy pozew rozwodowy Lity Grey stał się sensacją roku. W następstwie skargi rozwodowej otrzymała od Chaplina 600 tys. dolarów – największą sumę, jaka została przyznana przez sąd do tego czasu. W tym samym roku Lita Grey podpisała kontrakt z Davidem Butlerem na produkcję filmu, w którym miała wystąpić ze swoimi synami (6 i 7 lat). Z powodu sprzeciwu Chaplina, uwzględnionego przez sąd, nie doszło do realizacji tego filmu.
W następnych latach Lita Grey była jeszcze trzykrotnie zamężna. Kolejni małżonkowie to: Henry Aguirre, Arthur Day, Pat Long. Występowała w Stanach Zjednoczonych i w Europie, m.in. Radio Keith Orpheum. Odeszła z show-biznesu w roku 1947. Zmarła w grudniu 1995 r. na raka.
Biograf Chaplina Joyce Milton wysunął tezę, że postać Lity Grey mogła być inspiracją Lolity Vladimira Nabokova.
Filmografia.
Filmy według Filmweb:

</doc>
<doc id="2931433" url="https://pl.wikipedia.org/wiki?curid=2931433" title="Link (Mars)">
Link (Mars)

Link – naturalna odkrywka skał na Marsie znajdująca się w kraterze Gale, 50 metrów od miejsca lądowania łazika Curiosity, miejsca noszącego nazwę Bradbury Landing. 
Odkrywka Link znajduje się w grupie ciekawych trzech wychodni, z których pozostałe dwie to Goulburn i Hottah.
Na zdjęciu uzyskanym przez kamerę łazika Curiosity w wychodni skał widać zaokrąglone fragmenty żwiru lub zlepieńców, o wymiarach dochodzących do kilku centymetrów. Erozja wychodni powoduje rozpad zlepieńców żwiru, który opada na podłoże, tworząc stertę. Charakterystyczne cechy odkrywki są zgodne z cechami litej skały osadowej złożonej z ziaren żwiru scementowanych lepiszczem, albo skały, która powstała w wyniku osadzania się wody i składa się z wielu mniejszych zaokrąglonych i spojonych skał. Zaokrąglone ziarna (dowolnej wielkości) powstają w wyniku ścierania w transporcie rumowiska, poprzez oddziaływanie wiatru lub wody, podczas obijania się ziaren o siebie. W wychodni Link, żwirowe kamienie są zbyt duże, aby mogłyby być transportowane przez wiatr. Przy tej wielkości kamieni, zaokrąglenie wystąpiło w transporcie poprzez strumień wody.
Nazwa Link pochodzi od znaczącej formacji skalnej na terytoriach Północno-Zachodniej Kanady, gdzie znajduje się również jezioro o tej samej nazwie.

</doc>
<doc id="2931435" url="https://pl.wikipedia.org/wiki?curid=2931435" title="Gwiazdy typu widmowego Y">
Gwiazdy typu widmowego Y



</doc>
<doc id="2931439" url="https://pl.wikipedia.org/wiki?curid=2931439" title="Rai News">
Rai News



</doc>
<doc id="2931441" url="https://pl.wikipedia.org/wiki?curid=2931441" title="Ridge Racer (gra wideo)">
Ridge Racer (gra wideo)



</doc>
<doc id="2931443" url="https://pl.wikipedia.org/wiki?curid=2931443" title="Ridge Racer (gra konsolowa)">
Ridge Racer (gra konsolowa)



</doc>
<doc id="2931446" url="https://pl.wikipedia.org/wiki?curid=2931446" title="Ryan Lee">
Ryan Lee

Ryan Scott Lee (ur. 4 października 1996 w Austin) – amerykański aktor znany z roli Cary'ego w 2011 roku w filmie Super 8. Jego siostra, Lauren, jest aktorką.

</doc>
<doc id="2931453" url="https://pl.wikipedia.org/wiki?curid=2931453" title="Danie Visser">
Danie Visser

Danie Visser (ur. 26 lipca 1961 w Rustenburgu) – południowoafrykański tenisista, reprezentant w Pucharze Davisa, zwycięzca turniejów wielkoszlemowych w grze podwójnej, lider rankingu ATP deblistów.
Kariera tenisowa.
Karierę zawodową Visser rozpoczął w 1988 roku, a zakończył w 1998 roku, skupiając swoje umiejętności głównie na grze podwójnej.
W grze pojedynczej wywalczył jeden 1 z cyklu ATP Challenger Tour.
W deblu odniósł 17 zwycięstw turniejowych rangi ATP World Tour, w tym 3 wielkoszlemowe, Australian Open w 1990 i 1993 roku oraz US Open w 1990 roku. Ponadto awansował do 25 finałów rozgrywek kategorii ATP World Tour, w tym Wimbledonu z 1990 roku.
W grze mieszanej Visser osiągnął 2 wielkoszlemowe finały, podczas French Open z 1990 i 1993 roku.
W latach 1992–1994 Visser reprezentował RPA W Pucharze Davisa rozgrywając przez ten okres 1 zwycięski pojedynek singlowy oraz 5 wygranych spotkań deblowych.
W rankingu gry pojedynczej Visser najwyżej był na 59. miejscu (24 września 1984), a w klasyfikacji gry podwójnej na 1. pozycji. Po raz pierwszy na szczyt listy gry podwójnej awansował 29 stycznia 1990 roku i łącznie liderował przez 27 tygodni. Rok 1990 zakończył również na 1. miejscu zarówno w indywidualnej klasyfikacji gry podwójnej, a także w rankingu par wspólnie z Pieterem Aldrichem.

</doc>
<doc id="2931455" url="https://pl.wikipedia.org/wiki?curid=2931455" title="Baustal Kraków">
Baustal Kraków

Baustal Kraków – nieistniejący polski klub futsalowy z Krakowa, dwukrotny Mistrz Polski, dwukrotny zdobywca Pucharu Polski, zdobywca Superpucharu Polski i Pucharu Ligi.
Rezultaty.
Puchar Polski.
Finał 2002/2003
Finał 2004/2005

</doc>
<doc id="2931460" url="https://pl.wikipedia.org/wiki?curid=2931460" title="Apollo i Dafne">
Apollo i Dafne



</doc>
<doc id="2931461" url="https://pl.wikipedia.org/wiki?curid=2931461" title="Samayoeru aoi dangan">
Samayoeru aoi dangan

 – dwudziesty czwarty singel japońskiego zespołu B’z, wydany 8 kwietnia 1998 roku. Osiągnął 1 pozycję w rankingu Oricon i pozostał na liście przez 8 tygodni, sprzedał się w nakładzie egzemplarzy. Singel zdobył status płyty Milion.
Utwór tytułowy został trzykrotnie nagrany ponownie: w 2007 roku z inną aranżacją utwór "Dangan" jest wersją często wykonywaną na koncertach, utwór z aranżacją podobną do utworu "Dangan" i angielskimi słowami. Wersja trzecia, zatytułowana "Into Free -Dangan-", powstała w 2012 roku i została użyta jako piosenka przewodnia gry "Dragon’s Dogma".
Utwór "Samayoeru aoi dangan" został wykorzystany w reklamie napoju "Pocari Sweat", a utwór "Hi" został użyty jako piosenka przewodnia Formuły Nippon.

</doc>
<doc id="2931463" url="https://pl.wikipedia.org/wiki?curid=2931463" title="Sergio Chiamparino">
Sergio Chiamparino

Sergio Chiamparino (ur. 1 września 1948 w Moncalieri) – włoski polityk, działacz komunistyczny oraz związkowy, w latach 2001–2011 burmistrz Turynu, od 2014 do 2019 prezydent Piemontu.
Życiorys.
Ukończył nauki polityczne na Uniwersytecie Turyńskim. Zaangażował się w działalność partyjną w ramach Włoskiej Partii Komunistycznej, został etatowym pracownikiem PCI. W 1991 przystąpił do powołanego na bazie PCI nowego ugrupowania – Demokratycznej Partii Lewicy. Po kolejnych przekształceniach należał do Demokratów Lewicy, współtworząc z tym ugrupowaniem w 2007 Partię Demokratyczną.
Pełnił funkcję regionalnego sekretarza Włoskiej Powszechnej Konfederacji Pracy (1989–1991) oraz prowincjalnego sekretarza PDS (1991–1995). W wyborach w 1996 uzyskał mandat poselski do Izby Deputowanych XIII kadencji, który wykonywał do 2001. W latach 2001–2011 przez dwie kadencje sprawował urząd burmistrza Turynu. W funkcjonującym w latach 2008–2009 opozycyjnym gabinecie cieni Waltera Veltorniego był wskazywany jako minister ds. reform.
W 2013 grupa działaczy PD związana z Matteo Renzim forsowała bez powodzenia jego kandydaturę na urząd prezydenta Włoch. W 2014 Sergio Chiamparino wygrał wybory regionalne na urząd prezydenta Piemontu. W 2019 nie uzyskał reelekcji na kolejną kadencję.
Odznaczony "Grande Ufficiale" Orderu Zasługi Republiki Włoskiej (2007).

</doc>
<doc id="2931466" url="https://pl.wikipedia.org/wiki?curid=2931466" title="Estadio Tres de Marzo">
Estadio Tres de Marzo

Estadio Tres de Marzo – stadion piłkarski w meksykańskim mieście Zapopan, w zespole miejskim Guadalajary, w stanie Jalisco. Obiekt może pomieścić 25 000 widzów, a swoje mecze rozgrywa na nim drużyna Tecos UAG. 
Stadion został wzniesiony w 1971 roku na terenie kampusu uczelni Universidad Autónoma de Guadalajara (UAG) jako domowy obiekt klubu Tecos UAG, występującego wówczas w trzeciej lidze meksykańskiej. Początkowo mógł pomieścić 3000 widzów, jednak już w 1973 roku, po awansie Tecos do drugiej ligi, pojemność powiększono do 15 000 miejsc, aby spełnić ówczesne wymogi licencyjne Meksykańskiego Związku Piłki Nożnej. W tym celu dobudowano dwie betonowe trybuny – wschodnią i zachodnią. Drugą modernizację arena przeszła w 1975 roku – wówczas drużyna Tecos awansowała na najwyższy szczebel rozgrywek, wskutek czego pojemność stadionu należało zwiększyć po raz kolejny, tym razem do 22 000 miejsc. Pierwszy mecz pierwszoligowy na Tres de Marzo rozegrano 5 listopada 1975, kiedy to gospodarze przegrali z Tolucą 0:2, a premierowego gola zdobył zawodnik gości Víctor Estrada.
Kolejne prace miały miejsce kilka lat później, gdy ogłoszono, że obiekt będzie jedną z aren Mistrzostw Świata 1986. Wymaganą pojemność, mogącą pomieścić 30 015 kibiców, osiągnięto poprzez zorganizowanie nowych miejsc stojących. Na Tres de Marzo odbyły się trzy spotkania tamtych mistrzostw świata, wszystkie w fazie grupowej (Irlandia Płn 1–1 Algieria, Hiszpania 2–1 Irlandia Płn, Maroko 3–1 Portugalia). W 1999 zmniejszono pojemność stadionu do obecnej postaci 25 000 miejsc, a także zamontowano nową murawę i system drenażowy. W 2000 na obiekcie odbyły się spotkania pierwszej rundy północnoamerykańskich kwalifikacji do Igrzysk Olimpijskich w Sydney, a w 2004 roku całość eliminacji CONCACAF do Igrzysk Olimpijskich w Atenach. W 2009 roku arena została poddana gruntownej renowacji, związanej ze zmianą wizerunku drużyny Tecos (m.in. herbu, barw klubowych). Na stadionie, oprócz meczów piłkarskich, odbywają się również koncerty muzyczne – występowali tam wykonawcy tacy jak Shakira, Roger Waters, Metallica, Coldplay, Jonas Brothers, Lady Gaga i Britney Spears.
Nazwa stadionu, "Tres de Marzo" lub "3 de Marzo" ("Trzeci Marca"), nawiązuje do daty założenia uniwersytetu UAG (3 marca 1935). Prezydent FIFA, Sepp Blatter, określił obiekt jako posiadający najlepszą murawę w Meksyku i jedną z najbardziej funkcjonalnych aren piłkarskich na świecie.

</doc>
<doc id="2931470" url="https://pl.wikipedia.org/wiki?curid=2931470" title="Margo Martindale">
Margo Martindale

Margo Martindale (ur. 18 lipca 1951 w Jacksonville, w stanie Teksas) – amerykańska aktorka filmowa i telewizyjna.
Nagrody.
Za rolę Mags Bennett w serialu telewizyjnym "Justified: Bez przebaczenia" została uhonorowana nagrodą Emmy.

</doc>
<doc id="2931471" url="https://pl.wikipedia.org/wiki?curid=2931471" title="Raniowice">
Raniowice

Raniowice – wieś na Ukrainie w rejonie drohobyckim należącym do obwodu lwowskiego.
Wieś położona na przełomie XVI i XVII wieku w powiecie drohobyckim ziemi przemyskiej województwa ruskiego, w drugiej połowie XVII wieku należała do starostwa drohobyckiego.

</doc>
<doc id="2931473" url="https://pl.wikipedia.org/wiki?curid=2931473" title="Alamodome">
Alamodome

Alamodome – wielofunkcyjna hala widowiskowa w San Antonio w stanie Teksas, wybudowana i zainaugurowana w 1993 roku.
Koszt hali wyniósł 186 milionów dolarów, a właścicielem obiektu, mogącym pomieścić 65 tys. (w szczególnych wypadkach 72 tys.) kibiców i goszczącym głównie mecze koszykówki i futbolu amerykańskiego, jest miasto San Antonio.
Najsłynniejszą drużyną sportową rozgrywającą mecze w Alamodome byli koszykarze San Antonio Spurs, którzy korzystali z hali w latach 1993-2002, zdobywając w 1999 roku mistrzostwo NBA. Podczas drugiego meczu decydującej serii przeciwko New York Knicks na trybunach zasiadło 39 554 widzów, co jest do dziś drugą najwyższą frekwencją w finałach NBA (rekord 41 732 kibiców należy do Pontiac Silverdome i meczu Detroit Pistons - Los Angeles Lakers z 1988 roku).
W 2007 roku futbolowy mecz rozgrywek NCAA ("Alamo Bowl") pomiędzy Penn State a Texas A&amp;M obejrzało z trybun 66 166 widzów, ustanawiając absolutny rekord.
29 i 30 marca 2013 roku Texas Rangers i San Diego Padres rozegrali - w ramach przygotowań do sezonu - pierwsze baseballowe mecze w historii obiektu. Premierowe zawody - na nietypowym, zbliżonym do prostokąta boisku - obejrzało 34 641 widzów, ale rekord przetrwał tylko do drugiego meczu (40 569 kibiców).
W latach 90. XX wieku odbyło się tu kilka meczów przedsezonowych NFL, a w ostatnim czasie coraz częściej mówi się o przeniesieniu którejś z drużyn tej ligi do San Antonio i Alamodome.

</doc>
<doc id="2931475" url="https://pl.wikipedia.org/wiki?curid=2931475" title="Hala Widowiskowo-Sportowa w Jastrzębiu-Zdroju">
Hala Widowiskowo-Sportowa w Jastrzębiu-Zdroju

Hala Widowiskowo-Sportowa – hala widowiskowo-sportowa w Jastrzębiu-Zdroju, otwarta we wrześniu 2011 roku. Obiekt może pomieścić 3000 widzów. Swoje spotkania na co dzień rozgrywają na nim siatkarze Jastrzębskiego Węgla.
Historia.
Pierwsza hala sportowa w Jastrzębiu-Zdroju została otwarta 11 lipca 1971 roku, a na ceremonii otwarcia obecni byli m.in. ówczesny wicepremier, minister górnictwa i energetyki Jan Mitręga oraz członek Rady Państwa, przewodniczący Prezydium WRN gen. Jerzy Ziętek. Obiekt mógł wówczas pomieścić 2500 widzów i służył załogom jastrzębskich kopalń. W 2005 roku podjęto decyzję o modernizacji hali, która rozpoczęła się latem 2006 roku. Prace miały zakończyć się w grudniu 2007 roku, jednak w trakcie robót okazało się, że materiały użyte w trakcie powstawania obiektu nie odpowiadały normom, a ponadto prace wykonano niezgodnie z projektem. Modernizacja została wstrzymana i ostatecznie zdecydowano się na kompletną przebudowę areny. Koszt inwestycji wyniósł 44 mln zł, z czego ponad 11 mln wyniosło dofinansowanie z Unii Europejskiej. Uroczystego otwarcia przebudowanego obiektu dokonano w dniach 23–24 września 2011 roku. Hala po rekonstrukcji posiada 3000 stałych miejsc siedzących dla widzów.

</doc>
<doc id="2931476" url="https://pl.wikipedia.org/wiki?curid=2931476" title="Czesław Świrski">
Czesław Świrski

Czesław Świrski, ps. „Adrian” (ur. 19 lipca 1884 w Motulach, zm. 4 lutego 1973 w São Paulo) – działacz Organizacji Bojowej PPS, działacz niepodległościowy. Skazany na karę śmierci. Bliski współpracownik Józefa Piłsudskiego.
Życiorys.
Urodził się 19 lipca 1884 we wsi Motule, pow. suwalski, w rodzinie Józefa i Marii z Lineburgów (zm. 1929). Był księciem z litewskiego rodu Świrskich. Początkowo studiował w Szkole Sztuk Pięknych w Warszawie. Był członkiem i instruktorem Organizacji Bojowej PPS. W 1906 roku założył wspólnie z Aleksandrą Zagórską wytwórnię materiałów wybuchowych, w której wyprodukowano ładunki wybuchowe wykorzystanie m.in. w akcji „krwawa środa” 15 sierpnia 1906. W 1908 roku podróżując na linii Warszawa – Wilno – Dyneburg, prowadził akcje wywiadowczą na temat transportów finansowych i 26 września 1908 wziął udział w akcji pod Bezdanami, której celem był napad na rosyjski pociąg pocztowy przewożący pieniądze. Po akcji, 10 października w Sosnowcu, został zatrzymany przypadkowo w trakcie przekraczania granicy pod fałszywym nazwiskiem „Stefana Eichlera”. Zdradzony przez aresztowanego uczestnika akcji Jana Fijałkowskiego, jako instruktor i uczestnik akcji pod Bezdanami. W lipcu 1909 roku stanął przed sądem wojennym w Wilnie i 28 września 1909 został skazany na karę śmierci. Ten sam wyrok otrzymali Czesław Zakrzewski, Jan Fijałkowski. Wskutek interwencji zagranicznych, m.in. francuskiej ligi praw człowieka, oraz symulowania choroby psychicznej, sąd kasacyjny zamienił mu karę śmierci na dożywotnią katorgę w guberni jarosławskiej. Przebywał na katordze do 1917 roku, został uwolniony po rewolucji lutowej, obaleniu caratu i ogłoszeniu przez Rząd Tymczasowy masowej amnestii.
Po powrocie do kraju włączył się w działania Pogotowia Bojowego PPS, wchodząc w sierpniu 1918 roku w skład Centralnego Wydziału. W listopadzie 1918 roku, w stopniu porucznika, pełnił funkcję adiutanta Naczelnika Państwa Józefa Piłsudskiego. W trakcie konferencji pokojowej w Paryżu był asystentem Ignacego Paderewskiego. Po zwolnieniu do rezerwy miał przydział do 1 Pułku Szwoleżerów Józefa Piłsudskiego w Warszawie. W okresie międzywojennym pracował jako notariusz. W 1920 roku został ojcem chrzestnym Jadwigi Piłsudskiej, drugiej córki Józefa Piłsudskiego. Wraz z Janem Piłsudskim i Aleksandrem Prystorem był wykonawcą notarialnego testamentu Piłsudskiego.
W 1931 roku mianowany na stopień rotmistrza kawalerii rezerwy ze starszeństwem od 1 stycznia 1931. 
Przed 1939 rokiem nabył w Brazylii niewielką posiadłość w Ubatuba. W lecie 1939 roku przyjechał tam wraz z córką na wakacje i tam zastał go wybuch wojny. W 1941 roku zamieszkał w São Paulo, gdzie wraz z Zofią Rajchmanową, żoną Henryka Floyar-Rajchmana, prowadził niewielki pensjonat.
Wraz z Karolem Przetakiewiczem działał w São Paulo w Towarzystwie im. Józefa Piłsudskiego. Zmarł na emigracji w Brazylii.

</doc>
<doc id="2931479" url="https://pl.wikipedia.org/wiki?curid=2931479" title="Równe (obwód lwowski)">
Równe (obwód lwowski)

Równe (, "Riwne"; hist. "Königsau") – wieś na Ukrainie w rejonie drohobyckim należącym do obwodu lwowskiego.
Miejscowość Königsau została założona w dobrach kameralnych drohobyckich, na ziemiach zlikwidowanego wcześniej monasteru bazylianów w Letni, w procesie kolonizacji józefińskiej przez osadników niemieckich (zobacz: Niemcy galicyjscy) wyznania rzymskokatolickiego w 1783. Kolonię lokowano w nietypowym układzie na planie równobocznego pięciokąta, niemającym swojego odpowiednika w całej Galicji. Już w okresie lokacyjnym planowano tu budowę kościoła katolickiego, do czego jednak wówczas nie doszło. W okresie międzywojennym miejscowość należała do Polski. 3 grudnia 1938 roku zmieniono nazwę Königsau na Równe. W styczniu 1940 roku miejscowa ludność niemiecka została stąd wysiedlona w ramach akcji Heim ins Reich. Ich miejsce zajęła ludność ukraińska.

</doc>
<doc id="2931480" url="https://pl.wikipedia.org/wiki?curid=2931480" title="SM U-62 (1916)">
SM U-62 (1916)

SM U-62 – niemiecki okręt podwodny typu "U-57" zbudowany w AG Weser w Bremie w latach 1914-1916. Wodowany 2 sierpnia 1916 roku, wszedł do służby w Cesarskiej Marynarce Wojennej 30 grudnia 1916 roku, a jego dowódcą został kapitan Ernst Hashagen. U-62 w czasie dziewięciu patroli zatopił 47 statków o łącznej pojemności BRT oraz pięć uszkodził. Zatopił także jeden okręt wojenny o wyporności BRT. 15 lutego 1917 roku został przydzielony do II Flotylli, w której służył do końca działań wojennych.
W czasie pierwszego patrolu 8 marca 1917 roku, na Oceanie Atlantyckim, około 45 mil od skalistej wysepki Fastnet Rock w Irlandii, U-62 zatopił norweski statek parowy SS "Storstad" o pojemności BRT, który płynął z Buenos Aires do Rotterdamu z ładunkiem kukurydzy. 
19 października 1917 roku na obszarze Western Approaches zaatakował i zatopił duży brytyjski uzbrojony parowiec SS "Orama". W wyniku ataku zginęło pięciu członków załogi. 
7 sierpnia 1918 roku U-62 zaatakował francuski krążownik pancerny "Dupetit-Thouars". W wyniku ataku torpedowego około 400 mil na zachód od Brestu "Dupetit-Thouars" został uszkodzony i zatonął. 
22 listopada 1918 roku kapitan Ernst Hashagen poddał okręt Royal Navy. Na przełomie 1919 i 1920 roku U-62 został zezłomowany w Falkirk.

</doc>
<doc id="2931481" url="https://pl.wikipedia.org/wiki?curid=2931481" title="Sova">
Sova

Osoby noszące nazwisko Sova:

</doc>
<doc id="2931483" url="https://pl.wikipedia.org/wiki?curid=2931483" title="Wampiry (ujednoznacznienie)">
Wampiry (ujednoznacznienie)



</doc>
<doc id="2931484" url="https://pl.wikipedia.org/wiki?curid=2931484" title="Ariane 44P">
Ariane 44P

Ariane 44P – francuska rakieta nośna z serii Ariane 4. Wyposażona w 4 dopalacze PAP zasilane paliwem stałym. Startowała 15 razy, z czego wszystkie były pomyślne.

</doc>
<doc id="2931490" url="https://pl.wikipedia.org/wiki?curid=2931490" title="The New Power of Buenos Ares">
The New Power of Buenos Ares

The New Power of Buenos Ares – drugi album zespołu Buenos Ares wydany przez wytwórnię Green Star wiosną 1998 roku.
Lista utworów.
Opracowano na podstawie materiału źródłowego.
Wydana równolegle kaseta magnetofonowa (GS 060) nie zawierała dwóch ostatnich utworów dodatkowych.

</doc>
<doc id="2931491" url="https://pl.wikipedia.org/wiki?curid=2931491" title="Zespół folwarczny w Lusinie">
Zespół folwarczny w Lusinie

Zespół folwarczny w Lusinie – znajdujący się w powiecie krakowskim, w gminie Mogilany, w Lusinie.
Obiekt w skład którego wchodzi: dom (rządcówka), sady oraz zadrzewienia alejowe i szpalerowe, został wpisany do rejestru zabytków nieruchomych województwa małopolskiego.

</doc>
<doc id="2931495" url="https://pl.wikipedia.org/wiki?curid=2931495" title="Zaprzysiężeni (serial telewizyjny)">
Zaprzysiężeni (serial telewizyjny)



</doc>
<doc id="2931498" url="https://pl.wikipedia.org/wiki?curid=2931498" title="Gubernatorstwo Południowe (Liban)">
Gubernatorstwo Południowe (Liban)



</doc>
<doc id="2931499" url="https://pl.wikipedia.org/wiki?curid=2931499" title="Kanał Biebrowski">
Kanał Biebrowski

Kanał Biebrowski – melioracyjny kanał znajdujący się na terenie gminy Choczewo w województwie pomorskim.
Początek kanału położony jest na południe od osady Gajówka, zaś ujście znajduje się na wysokości kolonii Osetnik. Kanał Biebrowski służy głównie regulacji i melioracji terenów między Biebrowem, Osetnikiem i Kopalinem. Zasilany jest głównie przez kilka mniejszych strumieni znajdujących się na południe od Kopalina. Przed II wojną kanał nie posiadał oficjalnej nazwy.

</doc>
<doc id="2931501" url="https://pl.wikipedia.org/wiki?curid=2931501" title="Khartoum Sports City">
Khartoum Sports City

Khartoum Sports City – to wielofunkcyjny stadion znajdujący się w stolicy Sudanu, Chartum. To największy stadion w kraju, który posiada 65 000 miejsc siedzących.

</doc>
<doc id="2931503" url="https://pl.wikipedia.org/wiki?curid=2931503" title="Ariane 42L">
Ariane 42L

Ariane 42L – francuska rakieta nośna z serii Ariane 4. Wyposażona była w 2 dopalacze PAL. Startowała 13 razy, wszystkie starty były udane.

</doc>
<doc id="2931505" url="https://pl.wikipedia.org/wiki?curid=2931505" title="Stade du Thillenberg">
Stade du Thillenberg

Stade du Thillenberg – stadion piłkarski w Differdange, w Luksemburgu. Został otwarty w 1922 roku. Może pomieścić 6300 widzów. Do 2003 roku swoje spotkania rozgrywali na nim piłkarze klubu Red Boys Differdange, następnie, do 2012 roku, gospodarzem obiektu był FC Differdange 03.
Stadion został otwarty w 1922 roku. Niedługo po otwarciu przeszedł rozbudowę, zakończoną w 1925 roku. Od początku swojego istnienia stadion był domową areną klubu Red Boys Differdange. Zespół ten sześciokrotnie, w latach 1923, 1926, 1931, 1932, 1933 i 1979, zdobywał mistrzostwo Luksemburga. W 2003 roku Red Boys Differdange połączył się z AS Differdange, tworząc nowy zespół, FC Differdange 03, który odtąd był gospodarzem stadionu. W 2012 roku FC Differdange 03 przeniósł się na nowo wybudowany Stade Municipal de la Ville de Differdange. Okazjonalnie Stade du Thillenberg wciąż jeszcze wykorzystywany jest przez FC Differdange 03, jak również przez inną drużynę, CS Oberkorn. W 2018 roku obiekt został uznany za zabytek.
Stadion w swojej historii gościł także mecze w ramach europejskich pucharów, drużynami przyjezdnymi były m.in. AC Milan, Olympique Lyon czy Ajax Amsterdam. Na obiekcie grywała ponadto piłkarska reprezentacja Luksemburga, głównie rozgrywając na nim jednak spotkania z reprezentacjami „B” innych krajów. Jedynym w pełni oficjalnym spotkaniem reprezentacji był mecz z Niemcami 26 marca 1939 roku, wygrany przez gospodarzy 2:1. Jest to jak dotąd (2021) jedyne zwycięstwo reprezentacji Luksemburga nad Niemcami w historii.
Stadion posiada niedużą, zadaszoną trybunę główną po stronie północnej oraz znacznie większą, rozciągającą się na całą długość boiska terasową trybunę z miejscami stojącymi po przeciwległej stronie. Obiekt wyposażony jest w maszty oświetleniowe. Pojemność areny szacowana jest na 6300 widzów.

</doc>
<doc id="2931507" url="https://pl.wikipedia.org/wiki?curid=2931507" title="André Cools">
André Cools

André Cools (ur. 1 sierpnia 1927 w Flémalle, zm. 18 lipca 1991 w Liège) – belgijski polityk socjalistyczny, działacz Belgijskiej Partii Socjalistycznej a w latach 1973–1978 jeden z liderów partii, od 1958 parlamentarzysta. Minister finansów w 1968–1971 i minister gospodarki na przełomie lat 1971–1972. W latach 1969–1973 wicepremier Belgii. W 1978 roku dokonał rozłamu partii i utworzył walońską Partię Socjalistyczną. Został zamordowany w zamachu w 1991 roku.

</doc>
<doc id="2931513" url="https://pl.wikipedia.org/wiki?curid=2931513" title="Janata">
Janata

Janata ("Partia Ludowa") – indyjska partia polityczna istniejąca w latach 1977–1988. Powstała w wyniku połączenia kilku mniejszych partii - Indyjskiego Kongresu Narodowego (Organizacyjnego), Bharatiya Lok Dal, Bharatiya Jana Sangh, Partii Socjalistycznej a jej szeregi połączyła grupa rozłamowców z Indyjskiego Kongresu Narodowego. Janata powstała w wyniku przekształcenia w jednolitą partię konkurencyjnego wobec IKN sojuszu wyborczego z 1977 roku. Partia rządząca na przełomie lat 1977–1980. Partia łączyła działaczy o poglądach socjalistycznych, nacjonalistycznych i prawicowych. W gospodarce zwolenniczka rozwiniętego sektora publicznego, reformy rolnej. 
W wyborach w 1980 roku zdobyła 31 miejsc w parlamencie, w 1894 11 miejsc, a w 1987 13 miejsc. W latach 1977 i 1980 doszło do rozłamów w partii. Janata od 1983 roku wraz z kilkoma partiami lewicy uczestniczyła w koalicji Zjednoczonego Frontu. W 1988 roku partia weszła w struktur Janata Dal.

</doc>
<doc id="2931514" url="https://pl.wikipedia.org/wiki?curid=2931514" title="Ośrodek narciarski Roza Chutor">
Ośrodek narciarski Roza Chutor

Centrum narciarskie "Roza Chutor" (ros. Gornołyżnyj centr "Roza Chutor", "Роза Хутор") – ośrodek narciarski niedaleko Krasnej Polany w Kraju Krasnodarskim w Rosji, w zachodniej części gór Kaukazu. W czasie Zimowych Igrzysk Olimpijskich 2014 miejsce rozgrywania wszystkich konkurencji narciarstwa alpejskiego z miejscami dla 7500 kibiców. Łączna długość tras o parametrach olimpijskich wynosi 20 km. Ich projektantem jest były mistrz olimpijski w zjeździe narciarskim Bernhard Russi. 

</doc>
<doc id="2931516" url="https://pl.wikipedia.org/wiki?curid=2931516" title="The Chinese Room">
The Chinese Room

The Chinese Room (do czerwca 2013 jako thechineseroom) – brytyjska firma tworząca niezależne gry komputerowe, producent m.in. gry przygodowej "Dear Esther". Firma powstała w 2007 roku jako projekt badawczy na University of Portsmouth.
Historia.
Studio The Chinese Room powstało dzięki wsparciu Arts and Humanities Research Council, a jego nazwa pochodzi od eksperymentu myślowego o nazwie „chiński pokój”. Założycielami firmy, a także jego dyrektorami kreatywnymi byli wspólnie Dan Pinchbeck i Jessica Curry, która zajmowała się też komponowaniem muzyki.
Pierwszymi projektami studia były opublikowane w 2008 roku modyfikacje "Antlion Soccer" i "Dear Esther" do gry "Half-Life 2" oraz "Conscientious Objector" do gry "Doom 3". W 2009 roku The Chinese Room stworzyło modyfikację z gatunku tzw. survival horror o nazwie "Korsakovia", również do gry "Half-Life 2".
Po stworzeniu "Korsakovii" The Chinese Room wraz z Robertem Briscoe rozpoczęło prace nad remakiem "Dear Esther", który został opublikowany w lutym 2012 roku jako pełnoprawna gra komputerowa w serwisie Steam. W ciągu sześciu godzin od premiery sprzedano 16000 egzemplarzy produkcji, dzięki czemu pokryte zostały koszty produkcji wynoszące 55000 USD. Po tygodniu od premiery zostało sprzedanych 50000 kopii gry. Chociaż zarówno remake, jak i modyfikacja zostały stworzone na silniku Source, to jego oprawa graficzna została znacząco polepszona. Samodzielna wersja zdobyła kilka nominacji na Independent Games Festival: do Seamus McNally Grand Prize, Excellence in Audio, Excellence in Visual Arts i Nuovo Award. Ostatecznie wygrała nagrodę Excellence in Visual Art za oprawę graficzną.
W lutym 2012 roku The Chinese Room ogłosiło, że wraz z Frictional Games tworzy grę ' – survival horror nawiązujący do scenariusza gry '. Produkcję zakończyli w lutym 2013 roku, a finalną wersję gry przekazali w ręce pracowników Frictional Games, którzy zajęli się jej ostatecznym wykończeniem. Jej premiera nastąpiła 10 września 2013 roku.
W marcu 2012 roku The Chinese Room zapowiedziało swoją nową grę "Everybody’s Gone to the Rapture", która ukazała się w 11 sierpnia 2015 roku jako "exclusive" na PlayStation 4. Jest ona grą przygodową z perspektywą pierwszej osoby i otwartym światem, opracowaną na silniku CryEngine 3. To duchowy następca "Dear Esther", jednak oferuje bardziej rozbudowaną rozgrywkę, m.in. interakcję z otoczeniem i wpływanie na wydarzenia w grze. Opowiada losy sześciu bohaterów z wioski w Shropshire w obliczu zbliżającego się końca świata w latach 80. XX wieku.
We wrześniu 2017 roku firma wydała grę "So Let Us Melt" na platformę VR Google Daydream.
24 września 2017 roku Dan Pinchbeck poinformował o tymczasowym wstrzymaniu działalności studia i zwolnieniu większości pracowników poza Pinchbeckiem i Curry.
14 sierpnia 2018 roku Pinchbeck ogłosił, że The Chinese Room zostało zakupione przez Sumo Digital. Dzięki temu studio zatrudni nowych pracowników i wznowi prace nad "The 13th Interior", a także zacznie pracować nad nowymi produkcjami. Jessica Curry będzie kontynuować swoją karierę jako niezależna kompozytorka muzyki.

</doc>
<doc id="2931517" url="https://pl.wikipedia.org/wiki?curid=2931517" title="Mateusz Pawłowski">
Mateusz Pawłowski

Mateusz Pawłowski (ur. 3 czerwca 2004 w Warszawie) – polski aktor, który zdobył ogólnopolską rozpoznawalność dzięki roli Kacpra Boskiego w serialu komediowym "Rodzinka.pl".
Życiorys.
Jest synem Katarzyny Majchrzak-Pawłowskiej i Mariusza Pawłowskiego. Ma młodszą siostrę Natalię.
Gdy miał cztery lata, uczestniczył w programie Elżbiety Skrętowskiej "Mini szansa".
Od 2011 do 2020 grał Kacpra Boskiego w serialu komediowym Patricka Yoki "Rodzinka.pl". Zagrał w również w dwóch filmach inspirowanych losami bohaterów serialu: "Boscy w sieci" i "Kręcimy Rodzinkę.pl". W latach 2012–2014 grał Krzysia w serialu "Opowieści kota Śpiocha". W 2013 użyczył głosu tytułowemu bohaterowi w serialu "Pinokio", a w 2014 – Tomowi w świątecznym filmie "Uwolnić Mikołaja!".
Kinowy debiut zaliczył w 2017 rolą młodego Maksymiliana Marii Kolbego w filmie "Dwie korony".

</doc>
<doc id="2931519" url="https://pl.wikipedia.org/wiki?curid=2931519" title="Luxembourg-Cents">
Luxembourg-Cents

Luxembourg-Cents – stadion piłkarski położony w południowym Luksemburgu, w mieście Luksemburg, w dzielnicy Cents. Aktualna siedziba klubu RM Hamm Benfica. Stadion ma pojemność 2 800 osób.

</doc>
<doc id="2931520" url="https://pl.wikipedia.org/wiki?curid=2931520" title="Stadion Panetolikos">
Stadion Panetolikos

Stadion Panetolikos – stadion piłkarski w Agrinio, w Grecji. Został otwarty w 1930 roku. Obiekt może pomieścić 5230 widzów. Swoje spotkania rozgrywają na nim zawodnicy klubu Panetolikos GFS.
Boisko zostało otwarte w 1930 roku, jednak pierwsza trybuna obiektu (mniejsza, od strony wschodniej) powstała dopiero w połowie lat 50. Trybuna główna (zachodnia) została wybudowana w latach 70. W latach 2005–2006 stadion przeszedł gruntowną renowację. Obecnie arena posiada pojemność równą 5230 miejsc, na co składają się dwie trybuny usytuowane wzdłuż boiska. Większa, po stronie zachodniej wyposażona jest w zadaszenie.

</doc>
<doc id="2931525" url="https://pl.wikipedia.org/wiki?curid=2931525" title="Społeczeństwo (tygodnik)">
Społeczeństwo (tygodnik)

Społeczeństwo – polski lewicowy tygodnik ukazujący się w latach 1907–1910. 
Gazeta była kontynuacją „Przeglądu Społecznego”, lwowskiej gazety która wychodziła w latach 1886-1887. Gazeta podejmowała tematy naukowe i społeczno-polityczne, wydawana w Warszawie. Pod względem ideowym zbliżona do partii socjalistycznych szczególnie Socjaldemokracji Królestwa Polskiego i Litwy oraz Polskiej Partii Socjalistycznej – Lewicy.

</doc>
<doc id="2931528" url="https://pl.wikipedia.org/wiki?curid=2931528" title="Yes Minister">
Yes Minister



</doc>
<doc id="2931529" url="https://pl.wikipedia.org/wiki?curid=2931529" title="Yes, Prime Minister">
Yes, Prime Minister



</doc>
<doc id="2931530" url="https://pl.wikipedia.org/wiki?curid=2931530" title="Rubén Botta">
Rubén Botta

Rubén Alejandro Botta Montero (ur. 31 stycznia 1990 w San Juan) – argentyński piłkarz występujący na pozycji pomocnika w meksykańskim klubie Pachuca. Posiada także włoskie obywatelstwo.
Kariera klubowa.
Botta rozpoczął swoją karierę w juniorskiej drużynie Boca Juniors, skąd na początku 2008 roku przeniósł się do Tigre. Rok później włączono go do kadry pierwszego zespołu, w którym zadebiutował 22 marca 2009 roku podczas zremisowanego 0:0 spotkania z Boca Juniors.
W kwietniu 2013 roku Botta ustalił warunki kontraktu z Interem Mediolan, jednak przed rozpoczęciem sezonu 2013/14 trafił do Livorno. W styczniu 2014 roku został ściągnięty do Interu, w którego barwach zadebiutował 9 stycznia w przegranym 0:1 spotkaniu Pucharu Włoch z Udinese Calcio. 4 dni później rozegrał pierwsze spotkanie w Serie A, gdy w 88. minucie zremisowanego 1:1 meczu z Chievo zmienił na boisku Hugo Campagnaro.
26 sierpnia 2014 roku oficjalna strona Chievo Werona poinformowała o wypożyczeniu z Interu Botty oraz Ezequiela Schelotto. W nowych barwach zadebiutował 14 września tego samego roku, zmieniając Valtera Birsę w 69. minucie wygranego 1:0 spotkania z SSC Napoli.
7 lipca 2015 roku Botta został graczem meksykańskiego klubu CF Pachuca. Pierwszy mecz w nowych barwach rozegrał 26 lipca tego samego roku, wychodząc w podstawowym składzie na wygrany 2:1 mecz ligowy z Club Tijuana. 12 sierpnia podczas przegranego 3:4 spotkania ligowego z CF Monterrey zdobył swoją pierwszą bramkę na meksykańskich boiskach.

</doc>
<doc id="2931532" url="https://pl.wikipedia.org/wiki?curid=2931532" title="Stade Achille Hammerel">
Stade Achille Hammerel

Stade Achille Hammerel – stadion piłkarski położony w południowym Luksemburgu, w mieście Luksemburg, w dzielnicy Gare. Aktualna siedziba klubu Racing FC Union Luksemburg. Do 2005 roku stadion był siedzibą klubu Union Luxembourg. Obiekt ma pojemność 5 814 osób.

</doc>
<doc id="2931541" url="https://pl.wikipedia.org/wiki?curid=2931541" title="Muzyka i Technologia">
Muzyka i Technologia

Muzyka i Technologia – miesięcznik ogólnopolski skierowany do specjalistów związanych z branżą muzyczno-rozrywkową: realizatorów dźwięku, oświetlenia, specjalistów technik scenicznych, środowiska DJ-ów, agencji artystycznych i koncertowych, teatrów i TV. 
Wydawany przez wydawnictwo Music Technology Press od listopada 2005 roku. 
Redaktorzy magazynu „Muzyka i Technologia” przybliżają kulisy najciekawszych polskich i zagranicznych wydarzeń muzycznych, skupiając się przede wszystkim na ich stronie technicznej. Prezentują także interesujące pod względem realizatorskim instalacje stałe w obiektach użyteczności publicznej: kluby muzyczne, teatry, hale widowiskowe, stadiony. Na łamach magazynu publikowane są materiały o charakterze informacyjnym (dział „Porady”), testy urządzeń, wywiady z polskimi i zagranicznymi realizatorami, relacje z imprez branżowych oraz nowości sprzętowe z dziedziny nagłośnienia, oświetlenia, multimediów i DJ-ki.
Linki zewnętrzne.
Strona internetowa magazynu

</doc>
<doc id="2931545" url="https://pl.wikipedia.org/wiki?curid=2931545" title="R. Premadasa Stadium">
R. Premadasa Stadium

R. Premadasa Stadium – to wielofunkcyjny stadion w Kolombo na Sri Lance. Jest obecnie używany głównie dla meczów krykieta i turniejów sportowych. Stadion mieści 35 000 osób i jest największym stadionem w kraju. Stadion nazwany imieniem prezydenta Sri Lanki Ranasinghe Premadasa.

</doc>
<doc id="2931547" url="https://pl.wikipedia.org/wiki?curid=2931547" title="Kajtbaj">
Kajtbaj

Al-Aszraf Kajtbaj (właściwie: Al-Aszraf Sajf ad-Din Kajtbaj) (arab. – ‬‬قايتباي) (ur. ok. 1416/1418, zm. 8 sierpnia 1496 w Kairze) – sułtan mamelucki z „dynastii” Burdżytów, panujący w latach 1468–1496. Był ostatnim silnym władcą mameluckiego Egiptu, stawił czoła armiom osmańskim, a jego wojska dwukrotnie pokonały inwazyjne armie tureckie, wynosząc Kajtbaja na pozycję najważniejszego władcy w ówczesnym świecie islamu. Był również zagorzałym budowniczym wznoszącym w całym państwie setki monumentalnych budowli. Słynął z miłosierdzia i pobożności. Wzmocnił i skonsolidował władzę mameluków, zarazem dbał też o pomyślność podległej ludności egipskiej. Jednakże sułtan w ciągu swego długiego panowania nie zdołał wyciągnąć Egiptu z permanentnego wówczas kryzysu społeczno-gospodarczego ani przeprowadzić reform unowocześniających państwo i armię. Wkrótce po jego śmierci sułtanat mameluków został podbity przez znacznie lepiej uzbrojone i liczniejsze armie Turków osmańskich.
Życiorys.
Kariera mameluka.
Urodził się około 1416/18 roku w Czerkiesji. Ponieważ jako młodzieniec wykazywał spore umiejętności łucznicze, został sprzedany jako niewolnik do armii sułtanatu mameluckiego. Karierę zaczynał jako instruktor włóczników w kairskim "tibaku", który był szkołą i koszarami jednocześnie. Za sułtana Barsbaja (1422–1438) wszedł w skład elitarnej straży pałacowej. Wyzwolony przez jego syna i następcę Al-Aziz Jusufa (1438), najpierw został sekretarzem, a za kolejnych sułtanów awansował w hierarchii wojskowej mameluków: był osobistym gwardzistą ("chassakim") sułtana Czakmaka, za rządów Chuszkadana doszedł do pozycji setnika. Zgromadził wówczas znaczny majątek, nie wykazywał jednak ambicji politycznych dzięki czemu nie miał wielu wrogów wśród pozostałych emirów mameluckich. Gdy w grudniu 1467 roku tron objął Timurbugha Kajtbaj został wyróżniony – niósł parasol paradny podczas uroczystości intronizacji nowego sułtana, a wkrótce potem został mianowany atabegiem. Rządy Timurbughi trwały zaledwie dwa miesiące, gdyż nowy sułtan nie zdołał zdobyć poparcia zwalczających się frakcji. Pogłębiające się rozdźwięki między emirami groziły dalszym rozprzężeniem państwa. W tej kryzysowej sytuacji zaproponowano kompromisową kandydaturę ponad 50-letniego Kajtbaja, którego uważano za władcę „przejściowego”, do przyjęcia dla wszystkich stronnictw. Podobno kilkukrotnie odmówił przyjęcia ciężaru władzy, lecz namawiany przez przyjaciół w końcu ustąpił. Współcześni pisali jednak, że był to tylko polityczny teatr odegrany przez Kajtbaja i jego wiernego stronnika, Jaszbega.
Objęcie władzy, walki z Beduinami i Turkmenami.
W chwili objęcia rządów przez Kajtbaja nic nie wskazywało na to, że utrzyma się on dłużej na tronie niż jego liczni poprzednicy. Sułtanat był pogrążony w politycznym kryzysie, a walki między frakcjami możnych mameluckich wciąż nie ustawały. Jednak Kajtbaj, który dotychczas stał na uboczu wszelkich intryg wykazał się niezwykłą zręcznością. Okazał wdzięczność tym, którzy wynieśli go do władzy, jednocześnie oferując przyjaźń swym przeciwnikom politycznym. Swego poprzednika, Timurbugha odsunął w cień, jednak darował mu życie. Tych jednak, którym ufać nie mógł, bezwzględnie usunął, a ich majątki zasiliły pusty skarbiec państwa.
Na początku swego panowania postanowił Kajtbaj usunąć palący problem arabskich Beduinów, którzy kontrolowali znaczne obszary kraju łupiąc karawany i napadając miasta. Wykorzystując walki w łonie kasty mameluków i osłabienie władzy Beduini usadowili się mocno zarówno w Górnym Egipcie jak i w Delcie Nilu zapuszczając się często ze swymi atakami aż po przedmieścia Kairu. Zadanie podporządkowania Beduinów powierzył swemu przyjacielowi, okrutnemu i bezwzględnemu dowódcy, Jaszbegowi. Spacyfikował on plemiona beduińskie dokonując krwawych rajdów na ich ziemie i karząc okrutnie opornych przywódców. Gdy podobnej taktyki chciał użyć w Syrii doprowadziło to do otwartego buntu i powołanie na tron niedawnego sułtana Timurbugha. Bunt został jednak zdławiony, a pokonany pretendent pojmany i zesłany w odosobnione miejsce. W końcu Beduini zostali pokonani, choć problem beduiński pozostał nierozwiązany przez kolejne stulecia.
Tymczasem władztwu mameluckiemu na północy zaczął zagrażać jeden z turkmeńskich wodzów – Szah Suwar. Był on lokalnym władcą osadzonym przez mameluków w dawnej Małej Armenii po tym jak zniszczono ormiańskie królestwo. Szah Suwar zrzucił jednak w początkach panowania Kajtbaja zwierzchnictwo mameluków i zebrawszy armie ruszył na egipską Syrię. Jego wojska składały się niedawnych sprzymierzeńców mameluckich, którzy mieli dość ucisku podatkowego oraz z uciekinierów z Anatolii, skąd kolejne plemiona były wypierane na wschód przez rosnącą potęgę Turków osmańskich. Przeciw Suwarowi Kajtbaj wysłał "atabega" Kulaksiza. Ten początkowo pokonał pod Ajtnab żołnierzy Suwara zmuszając go do wycofania się. Turkmen wrócił jednak niedługo potem i wciągnął armię "atabega" w zasadzkę: wielka armia mamelucka została 14 czerwca 1468 roku rozbita i wielu emirów poddało się. Ci którzy się pokłonili Suwarowi zostali zwolnieni za obietnicę okupu. Pozostali zostali straceni.
Wieść o klęsce poruszyła Kajtbaja, który wezwał wszystkich mameluków do zebrania nowej armii. Jego zaangażowanie wzmocniło morale żołnierzy. Na czele nowej armii stanął jeden ze starszych emirów Uzbek min-Tutukh, jeden z nielicznych, który zdołał ujść cało z ostatniej klęski. Kajtbaj nadał mu tytuł "atabega" i powierzył los wyprawy wspólnie z innym wodzem, Kurkumasem. Wyprawa rozpoczęta w lutym 1469 roku przebiegała początkowo pomyślnie. Armie mameluckie wkroczyły na terytoria Suwara paląc po drodze wsie i miasta. Turkmen stanął wprawdzie do bitwy, ale jego głodujące od dłuższego czasu oddziały zostały szybko rozproszone. Sam wódz zdołał jednak uciec w kierunku granicy osmańskiej. Idąca za nim w pościgu armia mamelucka osaczyła go w wąskim wąwozie. Między wodzami wyprawy rozgorzała jednak kłótnia: Uzbek chciał się wycofać, Kurkumas podążyć przez wąwóz za Suwarem. Przeważyła opinia Kurkumasa, choć spory wśród dowództwa spowodowały dezercję znacznej części armii, która zawróciła do Aleppo. Wejście do wąwozu bez rozeznania doprowadziło do straszliwej klęski. Armia została zasypana lawinami kamieni, zginął też sam Kurkumas. Syria została bez obrony, okazało się jednak, że i sam Suwar nie ma sił do nowych ataków a jego straty były na tyle duże, że teraz sam został zaatakowany przez inne plemiona turkmeńskie. Wysłał więc posłów do Kajtbaja z prośba o pokój. Sułtan nie mógł jednak doprowadzić do sytuacji, w której buntownik byłby potraktowany jak równy mu władca i jego zdrada pozostałaby bez kary. Dlatego wielkim kosztem zdołał zebrać jeszcze jedną armię którą wysłał przeciw Suwarowi w 1470 roku. Na jej czele stanął Jaszbeg. Suwar zdołał odnieść jeszcze jeden sukces – zdobył fortecę Malatija. Wkrótce jednak jego słabnąca armia musiała stawić czoła ścigającemu go Jaszbegowi. Do decydującego starcia doszło nad rzeką Oksos w listopadzie 1471 roku. Po zwycięstwie Mameluków Suwar został schwytany i odwieziony do Kairu.
Kajtbaj i Mehmed II.
Największym wyzwaniem dla państwa mameluków za czasów Kajtbaja była rosnąca potęga Turków osmańskich, którzy pod wodzą Mehmeda II Zdobywcy stworzyli u północnych granic sułtanatu mameluków potężne imperium. Syryjskich granic sułtanatu strzegły naturalne bariery gór Taurus i rzeki Eufrat obsadzone dodatkowo mameluckimi garnizonami, a za nimi były pomniejsze, wasalne państewka turkmeńskie podporządkowane Kairowi jeszcze przez sułtana Barsbaja (1422–1438). Dzięki tym państwom buforowym kontrolowano górskie przejścia we wschodniej Anatolii prowadzące do mameluckiej Syrii. Mimo tych linii obronnych Kajtbaj zdawał sobie sprawę z rosnącego zagrożenia ze strony Osmanów. Turcy posiadali potężną artylerię, dzięki której zdobyli Konstantynopol (1453), liczną armię oraz nowoczesną broń palną, którą posługiwały się niezwykle groźne formacje janczarów. Wprawdzie armia mamelucka słynęła z niezwykłego wyszkolenia i skuteczności, to jednak zawsze była to formacja stosunkowo nieliczna – rekrutami byli niewolnicy sprowadzani spoza ziem sułtanatu, stąd ich liczba była ograniczona, a koszt ich zakupu wysoki. Sami mamelucy tworzyli elitarną część wojsk – ciężką jazdę, której znaczenie na polach bitew malało wraz rozwojem nowych typów broni. Istniały również oddziały pomocnicze: Beduinów lub piechoty, ale ich wyszkolenie i uzbrojenie pozostawiało wiele do życzenia. Sytuacja militarna sułtanatu mameluków pogorszyła się gdy Turcy wykorzystali początkowe trudności Kajtbaja w walce z buntownikami i w 1470 roku rozbili sułtanat Karamanu – największe spośród państw sojuszniczych Egiptu.
Wkrótce potem doszło do wielkiego konfliktu między Osmanami a turkmeńską konfederacją plemienną Ak Kojunlu, która pod wodzą Uzun Hasana wyrosła na wielka potęgę opanowując znaczne połacie ziem w Azerbejdżanie, Iraku i Iranie. Ponieważ konflikt ten toczyć się miał u granic mameluckich, Kajtbaj musiał podjąć decyzję po której stronie się opowie. Z pewnością już wówczas nie chciał wzmacniać potęgi tureckiej, jednak agresywna polityka Uzun Hasana uniemożliwiała porozumienie. W listopadzie 1472 wojska Hasana przekroczyły Eufrat i zajęły mamelucką twierdzę w Malakiji szykując sobie lepsze pozycje do walki z Turkami. Początkowo też pokonali dwukrotnie siły Osmanów. Przeciw Hasanowi wysłał Kajtbaj swego zaufanego przyjaciela Jaszbega. Ten zdołał wyprzeć oddziały Ak Kojunlu za Eufrat i odzyskać pozycje mameluckie nad prawym brzegiem rzeki (kwiecień 1473). W tym samym czasie przybyło do Kairu poselstwo tureckie z prośbą o przyjaźń przeciw wspólnemu wrogowi. Pokazano Kajtbajowi listy Uzun Hasana do władców chrześcijańskich wzywające do wspólnego ataku przeciw Turkom i Mamelukom. To wystarczyło aby Kajtbaj zgodził się ogłosić neutralność i choć nie wsparł Osmanów armią licząc na długą walkę między swymi sąsiadami, pozwolił swobodnie maszerować armii tureckiej wzdłuż swych ziem przygranicznych nad Eufratem. Konflikt turecko-turkmeński okazał się jednak znacznie krótszy niż mógł przypuszczać Kajtbaj. 11 sierpnia 1473 roku Mehmed II Zdobywca rozgromił w wielkiej bitwie pod Başkentem armię Uzun Hasana dzięki swej przewadze w artylerii i broni palnej. Wprawdzie Turcy nie ruszyli dalej na wschód i wkrótce podpisali z Uzun Hasanem dość wspaniałomyślny pokój, to jednak przewaga armii tureckiej była niekwestionowana.
Na razie jednak między Mehmedem a Kajtbajem panowały oficjalnie przyjazne stosunki. Nie wstrzymało to jednak Mehmeda przed kolejnymi podbojami, które nie były na rękę mamelukom. W 1475 roku Turcy zdobyli genueńską kolonię na Krymie – Kaffę i zhołdowali władców Chanatu Krymskiego. Przejęli tym samym kontrolę nad czarnomorskimi szlakami handlowymi, skąd sprowadzano do Egiptu niewolników mających stać się żołnierzami w mameluckiej armii. Trzy lata później, w 1478 Turcy w sojuszu z tatarami zaatakowali klany czerkieskie skąd pochodziła większość elity mameluckiej i sam Kajtbaj. W czerwcu 1480 wojska tureckie zaatakowały Rodos, którego porty stanowiłyby idealną bazę wypadową na Aleksandrię. Na szczęście dla mameluków broniący potężnej cytadeli Rodos rycerze z zakonu joannitów zdołali odeprzeć wszelkie ataki. Wiemy z ówczesnych przekazów, że Kajtbaj zaoferował wielkiemu mistrzowi joannitów wszelką pomoc przeciw Turkom. Sułtan z Kairu musiał więc sobie zdawać sprawę, że Mehmed II dąży do konfrontacji z jego państwem. Na początku 1481 ruszyły przygotowania tureckie do wielkiej wyprawy na Egipt. Gdy jednak wojska wyruszyły już na wschód sułtan Mehmed zmarł w Izmicie 3 maja 1481 roku. Wojna została odroczona.
Wielka wojna z Turcją.
Preludium.
Śmierć Mehmeda Zdobywcy uratowała Kajtbaja od wielkiej wojny tylko na kilka lat. Nowy sułtan turecki, Bajazyd II postanowił najpierw umocnić swe panowanie w Stambule i przede wszystkim rozprawić się ze swym konkurentem do tronu, bratem Dżemem. Popierające pretendenta armie turkmeńskie zostały dość szybko pokonane, ale on sam zbiegł do państwa mameluków. Kajtbaj nie pojmał go wprawdzie ale gdy stanął przed okazją wsparcia Dżema by zaszkodzić groźnej potędze Osmanów, w decydującym momencie jednak się zawahał. Bajazyd II wysyłał do Kairu listy zapewniające o jego przyjaźni i chęci utrzymania pokoju. Kajtbaj był zbyt doświadczonym politykiem by nie zdawać sobie sprawy z tego, że takie deklaracje nic nie znaczą. Jednak jego wiek i świadomość słabości swego państwa kazały mu unikać konfliktów za wszelką cenę. Przyjął wprawdzie Dżema na audiencji, jednak zarówno w ceremoniale jak i w rozmowie dał mu do zrozumienia, że nie traktuje go jako prawowitego władcy i nie poprze oficjalnie jego planów. Dżem zachował wprawdzie swobodę działań, jednak nie zdołał w Egipcie zdobyć żadnych sprzymierzeńców. W 1482 roku opuścił państwo mameluków i wzniecił przeciw bratu kolejna rebelię, jednak pokonany ponownie tym razem zbiegł na Zachód. Kajtbaj zaprzepaścił szansę na osłabienie swego najsilniejszego przeciwnika i choć w ten sposób chciał uniknąć wojny, to jednak wojna okazała się nieunikniona. Rezydujący w „Drugim Rzymie” sułtanowie tureccy czuli się spadkobiercami zarówno Bizancjum jak i Imperium rzymskiego. Z tego też tytułu rościli sobie prawo do wszystkich ziem dawnego imperium z Egiptem i Syrią na czele. 
Pierwsze starcie.
W roku 1484 Bajazyd rozpoczął rozmontowywanie systemu obronnego mameluków usuwając lub przekupując pomniejszych władców państw buforowych oddzielających Turcję od Syrii. Obawiając się najgorszego Kajtbaj wysłał bogate poselstwo do Stambułu z darami, propozycją utrwalenia pokoju i nawiązania współpracy między obydwoma sułtanatami. Bajazyd kazał posłom długo czekać i nim powrócili do Kairu do Kajtbaja doszła wieść o marszu wojsk tureckich na Sis i Tars (czerwiec 1485). Turcy opanowali większość fortec Cylicji i skierowali się w kierunku Adany. Ponieważ w międzyczasie Jaszbeg zginął w wywołanej przez siebie awanturze wojennej przeciw Ak Koyunłu, dowództwo nad armią mamelucką otrzymał inny sprawdzony dowódca i przyjaciel Kajtbaja – Uzbek. Armia z jaką wyruszył na on północ nie prezentowała się najlepiej. Jej trzon stanowiło 3 tys. nie najmłodszych już królewskich mameluków. Oprócz tego w jej skład wchodziła spora liczba "chassakija" (gwardzistów), pomocnicze oddziały piechoty i lekkiej jazdy beduińskiej. Marsz na północ utrudniały rozruchy wśród mijanych po drodze plemion beduińskich, które nie tolerowały obecności armii mameluckiej, jednak jej pojawienie się u wrót Anatolii wystarczyło, by znaczna część możnych turkmeńskich pogranicza przeszła z powrotem na stronę mamelucką. Kajtbaj mógł się obawiać, jak zakończy się to starcie nierównych sił, gdy niespodziewanie w marcu 1486 roku do Kairu nadeszła wieść o wielkim zwycięstwie Uzbeka nad turecką armią. Bitwa, do której doszło 15 marca pod Adaną rzeczywiście miała niespodziewany przebieg: mające przewagę liczebną i technologiczną oddziały osmańskie uległy ciężkiej jeździe mameluckiej i poszły w rozsypkę. Zginęło podobno nawet 40 tys. Turków, dowódca wojsk osmańskich Ibn Hersek dostał się do niewoli, a Uzbek wysłał do Kairu jako trofeum dwieście głów zabitych oficerów tureckich. Drugi z dowódców, bej Karamanu Karagöz Mehmed wycofał się opuszczając wcześniej zdobyte twierdze, dzięki czemu Cylicja wróciła pod kontrolę mameluków.
Główna ofensywa osmańska.
Nowa ofensywa turecka ruszyła w 1487 roku. Wojskami osmańskimi, które wspierały oddziały z Dulkadiru dowodził wielki wezyr Davud Pasza. Miał on śmiały plan inwazji na ziemie mameluków. Sułtan rozkazał mu jednak najpierw podporządkować władzy osmańskiej plemiona i wielmożów turkmeńskich we wschodniej Anatolii. Mamelukowie nie podjęli żadnej kontrakcji i wezyr zdołał pokonać koczownicze plemiona pogranicza. Turcy zdołali wówczas zająć ponownie Adanę (kwiecień 1487). Nowa, potężna ofensywa przeciw mamelukom ruszyła w kolejnym roku. Wielka flota turecka zbliżyła się do Aleksandrii, by zmusić wojska mameluckie do odwrotu z Syrii. Kajtbaj jednak nie zarządził wycofania wojsk z frontu, a wkrótce potem burze zmusiły flotę osmańską do odpłynięcia. Tymczasem lądem nadciągnęła nowa armia turecka dowodzona przez gubernatora Rumelii Hadim Ali Paszę. Liczyła ona 3 tys. ciężkiej jazdy, 6 tys. janczarów i znacznie więcej wojsk sojuszniczych i pomocniczych – łącznie ok. 60 tys. żołnierzy. Mury Sis runęły pod ostrzałem ciężkiej osmańskiej artylerii, jego załoga została wzięta do niewoli i do końca kwietnia 1488 roku cała Cylicja została opanowana przez Turków. Teraz Turcy czekali na kontrakcję mameluków, którzy musieli zaatakować pozycje tureckie, jeśli chcieli uratować swe panowanie w Cylicji i na całym syryjskim pograniczu. W kwietniu 1488 roku Uzbek wyruszył ze swą armią z Aleppo, lecz gdy zbliżył się do pozycji tureckich okazało się, że są świetnie bronione. Droga na północ prowadziła bowiem przez Syryjskie Wrota – wąski przesmyk położony między morzem a górami. Na morzu stała osmańska flota, gotowa ostrzelać przechodzące wojska. Z gór natomiast ostrzał prowadziły ustawione tam oddziały tureckie. Dodatkowo przy przemarszu trzeba było przekroczyć rzekę, co dodatkowo narażało wojsko na ostrzał. Pierwsza próba przebycia przesmyku nie powiodła się, a pchnięte tam oddziały z Hamy wraz z konnicą beduińską zostały zdziesiątkowane przez wrogą artylerię. Mimo tego Uzbek postanowił przeforsować przesmyk raz jeszcze. Tym razem szczęście mu sprzyjało – silna burza zmusiła flotę do odpłynięcia spod brzegów, a sama zmiana pogody została potraktowana przez żołnierzy mameluckich jako znak przychylności Bożej co bardzo podniosło ich morale. Wojska zdołały się przedrzeć, a przy okazji zdobyto część tureckich okrętów, które zostały zakotwiczone na czas burzy i spięte łańcuchami. Inne okręty się rozbiły, a ich załogi wpadły wprost pod miecze mameluków. Teraz szybkim marszem poprowadził Uzbek wojska pod mury Adany, gdzie napotkał główną armię osmańską. Doszło do bitwy na równinie pod miastem 26 sierpnia 1488 roku. Uzbek widząc, że Turcy dopiero rozwijają swe szeregi postanowił zaatakować od razu, licząc na zamieszanie w szeregach przeciwnika. Bitwa, w której początkowo przewagę zdobyli Turcy zaczęła przeradzać się w ich klęskę, gdy wojska mameluckie zdołały wedrzeć się w wyrwę między lewym skrzydłem a centrum osmańskiej armii. Cofające się oddziały tureckie nie zdołały już utrzymać pola, jednak wojska mameluckie, które wdarły się do obozu tureckiego zaczęły go plądrować, co wywołało chaos pomiędzy coraz bardziej oddalającymi się od siebie oddziałami. Uzbek zaczął się obawiać zbytniego rozproszenia swych sił i, podobnie jak Ali Pasza, zarządził odwrót. Dopiero gdy obie strony podliczyły straty okazało się, że zwyciężyli mamelukowie. Turcy stracili aż 30 tys. ludzi i ich dowódca podjął decyzję o odwrocie z Cylicji. Mamelukowie utracili jedynie 4 tys. żołnierzy i Uzbek ze swą armią obległ obsadzona przez Turków Adanę, którą zdobył po trzech miesiącach. Na wieść o zwycięstwie w Kairze urządzono tygodniowe święto. Uzbek wkroczył do Anatolii, paląc wszystko po drodze, ale brak zaopatrzenia i niechęć armii do dalszego marszu zmusiła go do odwrotu. Uzbek wrócił z armią do Damaszku, po czym udał się do Egiptu. Choć wywołało to gniew Kajtbaja, który obawiał się opuszczenia granicy przez dowódcę, to jednak sułtan obdarował go ceremonialną szatą należną bohaterowi.
Ofensywa mamelucka i zakończenie wojny.
W marcu 1490 roku Uzbek wyruszył z nową armią w celu rozpoczęcia ofensywy przeciw Turkom. Armia, którą dowodził była nowocześniejsza od poprzedniej – znalazło się w niej więcej arkebuźników. Tym razem Uzbek postanowił wkroczyć do Anatolii inną drogą niż przez Syryjskie Wrota, w obawie przed atakami floty. Maszerując przez terytorium Abulustajnu wkroczył na ziemie drobnych książąt turkmeńskich, a tych, którzy uznali zwierzchnictwo Osmanów przykładnie ukarał paląc wioski i miasta. Inwazja mameluków nie miała żadnych dalekosiężnych celów strategicznych. Kajtbaj zdawał sobie sprawę, że nie jest w stanie podbić i utrzymać żadnych ziem w Anatolii, bo to kosztowałoby go zbyt wiele, a skarbiec był pusty. Zadaniem Uzbeka było więc niszczenie i plądrowanie Anatolii, by zmusić Bajazyda do wysłania propozycji pokojowych. Plan się powiódł – w maju 1491 roku Bajazyd wysłał do Kairu poselstwo, które wręczyło sułtanowi klucze do wszystkich mameluckich twierdz, które były jeszcze w rękach osmańskich. Podpisano ugodę, w której Bajazyd uznał przodującą rolę Kajtbaja w świecie islamu i jego prawo do zwierzchnictwa nad państewkami we wschodniej Anatolii i świętymi miejscami Arabii. Pokój nie zmienił granic między obydwu państwami, ale to Kajtbaj mógł się czuć zwycięzcą. Jego osobisty prestiż wzrósł niepomiernie i był wówczas uznawany za największego władcę świata islamu. Jednak w wymiarze państwowym straty Egiptu mameluków były bardziej dotkliwe. Koszty wojny były olbrzymie, gospodarka sułtanatu była na wyczerpaniu, a na dodatek w 1492 roku wybuchła zaraza, podczas której w samym Kairze zmarło 200 tys. osób. Poza tym wykorzystując wojnę między sułtanatami w 1489 roku Republika Wenecka zagarnęła płacący dotychczas Egiptowi trybut Cypr.
Schyłek panowania.
Ostatnie lata rządów Kajtbaja nie były łatwe dla sędziwego sułtana. Wspomniana zaraza z 1492 roku zebrała obfite żniwo także wśród mameluków. Wybuchły zamieszki głodowe, podczas których ranny został sam Kajtbaj, gdy podczas osobistej interwencji został zrzucony z konia przez napierający tłum. Upadek kosztował władcę skomplikowane złamanie nogi, które musiał długo leczyć, spowodowało jednocześnie wśród ludu przypływ współczucia wobec cierpiącego sułtana. W czasie zarazy zmarło również wielu wpływowych emirów – na ich miejsce weszli nowi ludzie, mniej szanujący władcę i rozgrywający między sobą walkę o wpływy i następstwo po spodziewanym zgonie starego już monarchy. Jednym z najambitniejszych emirów, który wszedł wówczas do mameluckiej elity był Kansuh, jeden z dowódców wyprawy do Anatolii w 1490 roku. Kansuh ożenił się z córką najbardziej wpływowego spośród wodzów Kajtbaja – Uzbeka i wyraźnie dążył do zajęcia pierwszoplanowej pozycji w państwie, nie bacząc na to, że Kajtbaj ma syna i dziedzica al-Nasira Muhammada. By zrównoważyć ambicje Kansuha powołał Kajtbaj do swej rady innego energicznego emira – Akbirdiego. Starzejący się władca stał się teraz bardzo podejrzliwy. W pewnym momencie zwrócił się nawet przeciw swemu synowi wysyłając go za domniemane spiski do sprzątania koszar. W latach 1494–96 sytuacja gospodarcza Egiptu się poprawiła, stan sułtana był jednak coraz gorszy i w Kairze wybuchła z całą siłą walka o władzę. Nie mogąc powstrzymać rosnących wpływów Kansuha Akbirdi usiłował doprowadzić do jego zamordowania. W odpowiedzi Kansuh wraz z Uzbekiem zebrali wierne im grupy mameluków z zamiarem wyruszenia przeciw Akbirdiemu. Przed ostatecznym rozłamem jeszcze raz uratował państwo sędziwy sułtan. Kajtbaj w krytycznym momencie udał się na plac służący do przeglądu wojsk i wezwał wszystkich wiernych mu mameluków do stawienia się przed obliczem sułtana i zaniechania wszelkich spisków. Żołnierze wzruszeni postawą sędziwego władcy opuścili swych mocodawców i wspólnie złożyli hołd prawowitemu władcy. Kansuh dobrowolnie usunął się w cień, a Uzbek w białej szacie przedarł się przed oblicze sułtana prosząc o wybaczenie i zgodę na wyjechanie do świętych miejsc. Wkrótce potem udał się do Mekki.
Był to jednak ostatni tryumf stojącego nad grobem sułtana. Wkrótce potem Kansuh wyprosił u władcy oficjalną audiencję, podczas której został oczyszczony ze wszelkich zarzutów. Wzmocniony tym emir zaatakował w lipcu 1496 roku pałac Akbirdiego, co zagroziło znów wybuchem wojny domowej. Kajtbaj postanowił powtórzyć swój manewr z wezwaniem do zgody i ponownie udał się na plac wojskowy. Tym razem jednak mamelucy zaangażowani w polityczne waśnie i podzieleni na wrogie obozy nie stawili się przed oblicze monarchy. Po kilku godzinach spędzonych na trybunie w upale egipskiego lata wyczerpany władca ledwo dosiadł konia i wrócił do swej cytadeli. Zdołał jeszcze dowiedzieć się o ucieczce Akbirdiego, po czym 5 sierpnia zapadł w śpiączkę. Emir Timraz usiłował uzyskać od konającego władcy zgodę na proklamowanie jego 14-letniego syna sułtanem. Kajtbaj nie odzyskał już jednak świadomości. Zmarł 7 sierpnia 1496 roku. Pochowano go we wspaniałym mauzoleum wzniesionym na jego rozkaz. Nie było wystawnych uroczystości pogrzebowych gdyż jak zwykle po śmierci sułtana w państwie mameluków rozgorzała walka o władzę. Początkowo rzeczywiście na tronie zasiadł syn Kajtbaja – al-Nasir. Podjął on próbę zreformowania systemu wojskowego państwa, za co szybko zapłacił utratą tronu i jego miejsce zajął ambitny Kansuh. I on jednak nie utrzymał się długo nu władzy, a walki między stronnictwami mameluków trwały aż do nagłej katastrofy państwa w 1517 roku, gdy cały sułtanat został podbity przez Osmanów.
Polityka wewnętrzna, próby reform.
Długie panowanie Kajtbaja i jego naturalna śmierć były wyjątkiem w ponad dwuwiekowej historii państwa mameluków, gdzie większość władców ginęła lub była obalana przez przeciwników. Działo się to w trakcie wewnętrznych waśni między frakcjami potężnych emirów, na których musiał opierać swą władzę sułtan. Przez kronikarzy muzułmańskich był uważany za wzór dostojnego i umiarkowanego władcy. W odróżnieniu od swych poprzedników znacznie bardziej interesował się losem rodzimej ludności Egiptu, a nie tylko wąskim gronem mameluków. W latach urodzaju kazał magazynować zboże, aby móc rozdawać je w latach głodu. Swą cytadelę opuszczał często bez zbrojnej eskorty, wraz z nieliczną świtą, ostentacyjnie pokazując swe zaufanie do wierności ludu i ukazując ewentualnym przeciwnikom swą popularność. Faktem jest, że niewielu mameluckich władców mogło sobie na to pozwolić. W 1472 roku udał się z pielgrzymką do Mekki, gdzie zużył na jałmużnę znaczną część swego majątku zyskując powszechny podziw i miano władcy niezwykle pobożnego i miłosiernego. Kajtbaj objął władzę będąc w wieku ponad pięćdziesięciu lat i zmarł dobiegając osiemdziesięciu. Ze względu na swój wiek nie dowodził już osobiście armiami, mimo to często opuszczał Kair podróżując po swym państwie i doglądając licznych, zarządzonych przez siebie budów. Zdając sobie sprawę z przewagi Osmanów na morzu rozkazał rozbudować fortyfikacje Aleksandrii, największego egipskiego portu. Otoczył również nowymi murami Damaszek. Jego patronatowi przypisuje się ponad 250 budowli od Aleksandrii, poprzez Jerozolimę, Aleppo, Damaszek po Mekkę i Medynę a także, przede wszystkim, w Kairze, gdzie zostawił swój ślad w każdej dzielnicy miasta. Budowy te, podobnie jak działalność charytatywna władcy i zakupy uzbrojenia pochłaniały olbrzymie sumy, których skarb sułtański nie mógł zapewnić. Dlatego też w chwili swej śmierci Kajtbaj zostawił swym następcom olbrzymie długi, głównie u weneckich bankierów i kupców.
Reformy wojskowe.
Oprócz intensywnej działalności w sprawach cywilnych Kajtbaj próbował również zreformować egipskie armie, co było szczególnie trudne ze względu na charakter jego władzy. Podobnie jak inni władcy mameluccy był sułtanem wyniesionym na tron przez oligarchię wojskową, sam do niej należał i jej interesów musiał strzec. Zdawał sobie jednocześnie sprawę, że system wojskowy stworzony ponad 200 lat wcześniej nie jest do utrzymania. Po pierwsze liczba niewolników dostępnych z dotychczasowych źródeł gwałtownie spadała, a ich cena rosła, co podnosiło koszt rekrutacji i szkolenia armii. Jeszcze na początku XIV wieku elitarne oddziały mameluckie liczyły 12 tysięcy żołnierzy. Gdy Kajtbaj obejmował władzę mameluków było tylko 6 tysięcy. W ciągu swego panowania dokupił on 8 tysięcy nowych mameluków. Jednak w tym czasie sukcesywnie odchodzili lub ginęli w kampaniach kolejni żołnierze. Swoje żniwo zebrała też zaraza, która kilkukrotnie nawiedziła w tych latach Egipt. W porównaniu do armii, jakie gromadzili ówcześnie przywódcy Ak Kojunłu lub sułtani tureccy były to siły bardzo szczupłe. Oprócz trzonu armii, składającego się ze świetnie wyszkolonych mameluków powoływano też inne oddziały, ale ich wyszkoleniu i uzbrojeniu dotychczas sułtanowie nie poświęcali wiele uwagi. Kajtbaj usiłował to zmienić i z poborowych z Egiptu i Nubii zaczął formować oddziały piechoty, zwane "awlad al-nas". Ponieważ ich szkolenie w łucznictwie na poziomie podobnym do tego, jakie mieli mamelucy byłoby zbyt czasochłonne i drogie, sułtan postanowił uzbroić ich w broń palną, generalnie ówcześnie mniej skuteczną, ale nie wymagającą wysokich umiejętności i długich treningów. Arkebuzy zamawiane przez Kajtbaja w Europie były jednak drogie, a ich ilość niewystarczająca. Problemem był również zupełny brak rodzimego przemysłu, zdolnego produkować amunicję czy artylerię. Tej ostatniej armia mamelucka za Kajtbaja była pozbawiona zupełnie. Ku radości Kajtbaja, po kryzysie na Rodos władca neapolitański wysłał w 1482 do Egiptu cały statek wypełniony nowocześniejszymi muszkietami. Mimo tego za rządów Kajtbaja liczebność nowocześniej uzbrojonych oddziałów była wciąż zbyt mała, a sam sułtan nie odważył się podważyć monopolu elity mameluckiej na najlepsze uzbrojenie i najwyższy żołd. Próbę taką podjął później syn Kajtbaja, al-Nasir co spowodowało bunt mameluków i utratę przez niego tronu.

</doc>
<doc id="2931551" url="https://pl.wikipedia.org/wiki?curid=2931551" title="The Singles Tour">
The Singles Tour

The Singles Tour – piętnasta trasa koncertowa grupy muzycznej Depeche Mode, w jej trakcie odbyło się sześćdziesiąt pięć koncertów.
Lista utworów.
Z okazji Świąt Bożego Narodzenia zespół wystąpił w Radiu KROQ w cyklicznym programie
Almost Acoustic X-mas w Los Angeles 1998.12.12..
Program koncertu wyglądał następująco:
Linki zewnętrzne.
Singles-tour

</doc>
<doc id="2931552" url="https://pl.wikipedia.org/wiki?curid=2931552" title="Tadeusz Jędrzejewski (1921–1992)">
Tadeusz Jędrzejewski (1921–1992)

Tadeusz Jędrzejewski (ur. 2 października 1921 w Warszawie, zm. 14 października 1992) – powstaniec warszawski, działacz konspiracyjnej Kadry Polski Niepodległej i AK, podporucznik, dziennikarz, działacz społeczny okresu PRL.
Życiorys.
Urodził się w 1921, syn Stanisława i Bronisławy z domu Szeliga. Uzyskał małą maturę w Gimnazjum im. Adama Mickiewicza. Od 1936 w Związku Harcerstwa Polskiego, w 1939 drużynowy 99. Warszawskiej Drużyny Harcerzy. W czasie kampanii wrześniowej ochotnik, walczył w szeregach III batalionu 32 pułku piechoty, ranny w walkach w okolicach Działdowa. Działał w podziemnym harcerstwie, w 1940 związał się z podziemną Zadrugą, która znalazła się w strukturach Kadry Polski Niepodległej (grupy związanej ze „Zrywem”). Wszedł do redakcji „Zrywu” i pisma KPN „Kadra”, przewodził też organizacji młodzieżowej związanej z KPN. Przyjął imię „Wszebor”, które było też jego pseudonimem w AK.
W okresie od 1941 do października 1943 pracował jako magazynier w hurtowni warzyw, jako pracownik wykradał z niej zamówienia i uczestniczył w antyhitlerowskim sabotażu. W 1943 KPN została włączona w struktury Armii Krajowej, Jędrzejewski kontynuował działalność w podziemiu, prowadził skup broni, dokonywał akcji sabotażowych, był odpowiedzialny za kolportaż prasy. W lecie tego samego roku ukończył Szkołę Podchorążych Rezerwy Piechoty. Od jesieni w partyzantce do lutego 1944 walczył w oddziale w rejonie Łuków-Siedlce. Następnie wrócił do stolicy gdzie przystąpił do oddziału Kedywu KG AK. Wziął udział w powstaniu warszawskim. Uczestniczył w walkach na Woli, Starym Mieście, Śródmieściu Południowym. Dowodził obroną Pałacyku Branickich. Brał udział w desancie na plac Bankowy. Został awansowany do stopnia podporucznika. Po upadku powstania trafił do niewoli hitlerowskiej.
Po wyzwoleniu Polski wrócił do ojczyzny, przyjeżdżając do Bydgoszczy, związał się ze środowiskiem Antoniego Wacyka. Od 1946 w redakcji Ilustrowanego Kuriera Codziennego w tym sam roku zamieszkał w Poznaniu. Następnie w redakcji „Zrywu” będącym kontynuacją podziemnej gazety z okresu okupacji. „Zryw" kontynuował narodową linię programową, Jędrzejewski krytykował w nim marksizm, podkreślał rolę sojuszu z ZSRR jako będącego w interesie Polski. Po likwidacji pisma pracował w poznańskim Wojewódzkim Urzędzie Kontroli Prasy. Rozpoczął studia na Wydziale Humanistycznym Uniwersytetu Adama Mickiewicza a następnie na Wydziale Filozoficznym Uniwersytetu Warszawskiego. Pod koniec 1947 roku przystąpił do PPR, następnie do PZPR, z której wystąpił w 1981 roku. Od 1950 do 1960 pracownik Agencji Publicystyczno-Informacyjnej. W latach 60., 70. i na początku 80. pracownik Polskiego Radia w redakcji programu „Głos Mazowsza”. W pracy zawodowej skupiał się na zagadnieniach przemysłu, unikając tematów i wypowiedzi ideologicznych.
W 1981 roku odszedł na emeryturę, autor pracy „Kulturowe wyznaczniki osobowości”. Działał w środowisku kombatanckim, członek Społecznego Komitetu Budowy Pomnika Bohaterów Powstania Warszawskiego 1944. We wrześniu 1981 roku przystąpił do Solidarności, na forum PZPR w której działał skrytykował jej władze.
Zmarł w Warszawie w 1992 roku. Został pochowany na Cmentarzu Wojskowym na Powązkach (kwatera HIII-7-23).
Mąż Haliny, sanitariuszki w czasie powstania warszawskiego (ur. 1926) i ojciec Danuty (ur. 1952).

</doc>
<doc id="2931553" url="https://pl.wikipedia.org/wiki?curid=2931553" title="2013 NBA Playoffs">
2013 NBA Playoffs

2013 NBA Playoffs – pozasezonowe rozgrywki ligi NBA 2013. Rozgrywki rozpoczęły się 20 kwietnia, a zakończyły 20 czerwca.
Tytuł mistrzowski obroniła drużyna Miami Heat, która w siódmym spotkaniu finału pokonała San Antonio Spurs. Tytuł MVP finałów tak jak w poprzednim sezonie został LeBron James. 
Drużyna Miami Heat z bilansem 66 zwycięstw zajęła pierwsze miejsce w Konferencji Wschodniej, a ich przeciwnicy z finału Playoff 2012 ekipa Oklahoma City Thunder była z 60 zwycięstwami najlepsza w Konferencji Zachodniej. Jest to pierwszy przypadek od 2006 roku, w którym uczestnicy finału NBA z poprzedniego sezonu okazali się najlepsi w swoich konferencjach.
New York Knicks zwyciężyli w Dywizji Atlantyckiej po raz pierwszy od 1994 roku. Indiana Pacers wygrała Dywizję Centralną po raz pierwszy od 2004 roku, a drużyna Los Angeles Clippers okazała się po raz pierwszy w historii najlepsza w Dywizji Pacyfiku kończąc sezon zasadniczy z 56 zwycięstwami.
Brooklyn Nets i Golden State Warriors występują w playoff po raz pierwszy od 2007 roku. Milwaukee Bucks pojawiają się pierwszy raz od 2010 roku i są pierwszym zespołem w playoff, który w ciągu ostatnich dwóch lat kończy sezon zasadniczy z ujemnym bilansem spotkań. Dallas Mavericks nie awansowali do fazy playoff po raz pierwszy od 12 lat, a Orlando Magic po raz pierwszy od 2006 roku.
Zakwalifikowane drużyny.
Konferencja Wschodnia.
"*= W wyniku zamachu podczas maratonu w Bostonie, NBA odwołała mecz pomiędzy Boston Celtics, a Indiana Pacers. Mecz nie został przełożony, ponieważ nie miał wpływu na kolejność występów w fazie playoff."
Konferencja Wschodnia.
"Strefa czasowa "
Pierwsza runda.
(1) Miami Heat vs. (8) Milwaukee Bucks.
Ostatnie spotkanie w Playoff: Pierwsze spotkanie pomiędzy Miami i Milwaukee.
(2) New York Knicks vs. (7) Boston Celtics.
Ostatnie spotkanie w Playoff: Pierwsza Runda Konferencji Wschodniej 2011: (Boston zwyciężyli 4-0).
(3) Indiana Pacers vs. (6) Atlanta Hawks.
Ostatnie spotkanie w Playoff: Pierwsza Runda Konferencji Wschodniej 1996 (Atlanta zwyciężyła 3-2).
(4) Brooklyn Nets vs. (5) Chicago Bulls.
Ostatnie spotkanie w Playoff: Pierwsza Runda Konferencji Wschodniej 1998 (Chicago zwyciężyli 3-0).
Półfinały Konferencji.
(1) Miami Heat vs. (5) Chicago Bulls.
Ostatnie spotkanie w Playoff: Finał Konferencji Wschodniej 2011 (Miami zwyciężyli 4-1).
(2) New York Knicks vs. (3) Indiana Pacers.
Ostatnie spotkanie w Playoff: Finał Konferencji Wschodniej 2000 (Pacers zwyciężyli 4-2).
Finał Konferencji.
(1) Miami Heat vs. (3) Indiana Pacers.
Ostatnie spotkanie w Playoff: Półfinał Konferencji Wschodniej 2012 (Miami zwyciężyli 4-2).
Konferencja Zachodnia.
Pierwsza runda.
(1) Oklahoma City Thunder vs. (8) Houston Rockets.
Ostatnie spotkanie w Playoff: Półfinał Konferencji Zachodniej 1997 (Houston zwyciężyli 4-3 z Seattle, poprzednikiem Oklahoma City).
(2) San Antonio Spurs vs. (7) Los Angeles Lakers.
Ostatnie spotkanie w Playoff: Finał Konferencji Zachdoniej 2008 (Los Angeles Lakers zwyciężyli 4-1).
(3) Denver Nuggets vs. (6) Golden State Warriors.
Ostatnie spotkanie w Playoff: Pierwsze spotkanie pomiędzy Nuggets i Warriors.
(4) Los Angeles Clippers vs. (5) Memphis Grizzlies.
Ostatnie spotkanie w Playoff: Pierwsza Runda Konferencji Zachodniej 2012 (Los Angeles Clippers zwyciężyli 4-3).
Półfinały Konferencji.
(1) Oklahoma City Thunder vs. (5) Memphis Grizzlies.
Ostatnie spotkanie w Playoff: Półfinał Konferencji Wschodniej 2011 (Oklahoma City zwyciężyli 4-3).
(2) San Antonio Spurs vs. (6) Golden State Warriors.
Ostatnie spotkanie w Playoff: Pierwsza Runda Konferencji Zachodniej 1991 (Golden State zwyciężyli 3-1).
Finał Konferencji.
(2) San Antonio Spurs vs. (5) Memphis Grizzlies.
Ostatnie spotkanie w Playoff: Pierwsza Runda Konferencji Zachodniej 2011 (Memphis zwyciężyli 4-2).
Finał NBA (W1) Miami Heat vs. (Z2) San Antonio Spurs.
Ostatnie spotkanie w Playoff: Pierwsze spotkanie pomiędzy Heat i San Antonio w finale NBA.

</doc>
<doc id="2931556" url="https://pl.wikipedia.org/wiki?curid=2931556" title="Tadeusz Jędrzejewski">
Tadeusz Jędrzejewski



</doc>
<doc id="2931557" url="https://pl.wikipedia.org/wiki?curid=2931557" title="Marshall Jefferson">
Marshall Jefferson

Marshall Jefferson (ur. 19 września 1959 w Chicago, Illinois) – amerykański producent muzyki House, przez niektórych uznawany za ojca tego gatunku.
Życiorys.
Jefferson początkowo był producentem nagrań w Universal Recording Studios w Chicago. Poznał tam Larrego Shermana, prezesa Trax Records. Właśnie dla Trax Rec. w 1986 Jefferson nagrał singiel "Move Your Body (The House-Music Anthem)", pierwszy utwór "house" w którym wykorzystano pianino. Utwór ten stał się bardzo popularny i miał duży wpływ na ten gatunek muzyki. Podczas późnych lat osiemdziesiątych Jefferson prowadził karierę solową pod różnymi nazwami jak Virgo, Jungle Wonz, Truth i On The House.
"Move Your Body" pojawiło się w grze wideo "", możną ją było usłyszeć na radio stacji SF-UR gdzie głównie grana była muzyka House i Deep House.
Aktualnie Jefferson mieszka w New Jersey, gdzie nagrywa dla USB Records, którego jest współwłaścicielem wraz z CeCe Rogersem.

</doc>
<doc id="2931558" url="https://pl.wikipedia.org/wiki?curid=2931558" title="Aly Male">
Aly Male

Aly Male (ur. 11 maja 1970 w Dakarze) – senegalski piłkarz grający na pozycji pomocnika.
Kariera klubowa.
Swoją karierę piłkarską Male rozpoczął w klubie z Dakaru, ASC Jeanne d’Arc. W 1991 roku zadebiutował w nim w pierwszej lidze senegalskiej. W 1993 roku przeszedł do AS Douanes. Wraz z zespołem Douanes wywalczył dwa tytuły mistrza Senegalu w latach 1993 i 1997 oraz zdobył pięć Pucharów Senegalu w latach 1997, 2002, 2003, 2004 i 2005. W 2005 roku zakończył swoją karierę sportową.
Kariera reprezentacyjna.
W reprezentacji Senegalu Male zadebiutował w 1992 roku. W tym samym roku rozegrał dwa mecze w Pucharze Narodów Afryki 1992: z Nigerią (1:2) i z Kenią (3:0).
W 1994 roku Male wystąpił w trzech meczach Pucharu Narodów Afryki: z Gwineą (2:1), z Ghaną (0:1) i ćwierćfinale z Zambią (0:1). W kadrze narodowej grał do 1997 roku.

</doc>
<doc id="2931559" url="https://pl.wikipedia.org/wiki?curid=2931559" title="Polsko-Czeskie Dni Kultury Chrześcijańskiej">
Polsko-Czeskie Dni Kultury Chrześcijańskiej

Polsko-Czeskie Dni Kultury Chrześcijańskiej, cz. Polsko-české dny křesťanské kultury – coroczny, międzynarodowy cykl imprez społeczno-kulturalnych, które odbywają się na pograniczu polsko-czeskim.
Historia.
Polsko-Czeskie Dni Kultury Chrześcijańskiej po raz pierwszy odbyły się w 1990 r. na terenie ziemi kłodzkiej. Stopniowo rozszerzają zasięg swojego działania. Obecnie obejmuje on obszar od Złotego Stoku po Krzeszów, wzdłuż 300-kilometrowego odcinka granicy polsko-czeskiej po obu jej stronach. Główne centrum i siedziba komitetu organizacyjnego mieszczą się od 1993 r. w Nowej Rudzie.
Cel działania.
Celem Dni jest promocja naturalnej współpracy przygranicznej oraz działalności na rzecz zbliżenia i porozumienia się Polaków i Czechów.
Organizatorzy.
Głównym organizatorem PCzDKCh jest Stowarzyszenie Komitet Obywatelski Ziemi Kłodzkiej. Wydarzenia współorganizują m.in. Stowarzyszenie Solidarność Polsko-Czesko-Słowacka, Ośrodek Kultury i Sztuki we Wrocławiu, Katolickie Stowarzyszenie „Civitas Christiana” oraz Stowarzyszenie Sdružení Neratov w Bartošovicach ( w Górach Orlickich jest częścią Bartošovic).
Poszczególne działania inicjują i realizują także parafie Kościoła rzymskokatolickiego oraz urzędy poszczególnych miast.

</doc>
<doc id="2931569" url="https://pl.wikipedia.org/wiki?curid=2931569" title="Powiat kurdystański">
Powiat kurdystański

 
Powiat kurdystański (az. "Kürdüstan qəzası", ros. "Курдистанский уезд" – "Kurdistanskij ujezd", znany też jako "Czerwony Kurdystan", az. "Qızıl Kürdistan", kurd. "Кöрдьстана Сор" – "Kôrdistana Sor", ros. "Красный Курдистан" – "Krasnyj Kurdistan") – jednostka administracyjna sowieckiej republiki Azerbejdżanu istniejąca w latach 1923-1929. Powiat kurdystański nie był obdarzony żadną formą autonomii, choć początkowo władze ZSRR przejawiały takie zamiary. 
Powiat kurdystański został utworzony uchwałą Centralnego Komitetu Wykonawczego Azerbejdżańskiej SRR z 16 lipca 1923 z rejonów kelbadżarskiego, laczyńskiego i kubatlińskiego (dwa ostatnie należały do azerbejdżańskiej części dawnego powiatu zangezurskiego). Powiat podzielono na sześć gmin ("dair"): Karakiszłag, Kelbadżar, Kubatli, Koturli, Kurd-Gadżi i Muradhanli. Tereny te ciągnęły się pasem wzdłuż granicy z Armeńską SRR, dzieląc ją od Nagorno-Karabachskiego Obwodu Autonomicznego. Siedzibą władz zostało osiedle Laczin, jednak w praktyce, z braku budynków na siedziby, wszystkie władze i instytucje mieściły się w Szuszy. 
Spis powszechny w 1926 wykazał, że powiat kurdystański liczył 51.426 mieszkańców, którymi byli: 
Miejscowi Kurdowie byli głównie szyitami, w odróżnieniu od pozostałych Kurdów-sunnitów. Kurdowie tworzyli niemal całą (ponad 98%) ludność każdej z gmin, z wyjątkiem gminy Kubatli, gdzie 98,9% mieszkańców stanowili Azerowie. Jednak według tego samego spisu 92,5% mieszkańców powiatu używało języka azerskiego ("tureckiego"). 
8 kwietnia 1929 powiat kurdystański został zniesiony w związku z wprowadzeniem podziału administracyjnego na okręgi. Tereny zniesionego powiatu kurdystańskiego objął okręg karabachski. Dopiero pod naciskiem władz centralnych 25 maja 1930 władze Azerbejdżańskiej SRR powołały oddzielną jednostkę administracyjną obejmującą ziemie zamieszkane przez Kurdów – okręg kurdystański. Oprócz ziem dawnego powiatu kurdystańskiego objął on również rejon zangilański i część rejonu dżebrailskiego, graniczące z Iranem. Jednakże już 23 lipca 1930 rząd ZSRR zniósł podział administracyjny na okręgi, w ślad za czym 8 sierpnia 1930 władze Azerbejdżanu zniosły podział republiki na okręgi. Okręg kurdystański przestał istnieć. 
Okoliczności i sposób utworzenia i istnienia najpierw powiatu, a potem okręgu kurdystańskiego – "Czerwonego Kurdystanu" – ewidentnie sugerują, że jednostki te służyły realizacji celów politycznych Moskwy na wiecznie niespokojnym Zakaukaziu, a nie realizacji aspiracji narodowościowych Kurdów w ZSRR, których świadomość narodowa była wówczas znikoma. Władze moskiewskie zagrały kartą kurdyjską w sferze polityki wewnętrznej ZSRR i polityki zagranicznej ZSRR na Bliskim Wschodzie. Sowiecki Kurdystan miał być buforem między Armeńską a Azerbejdżańską SRR i instrumentem nacisku na tę ostatnią republikę jak również potencjalnym narzędziem nacisku na Turcję, która w tym okresie walczyła z powstaniem Kurdów. 
Do tradycji samodzielnej kurdyjskiej jednostki administracyjnej usiłowało nawiązać efemeryczne państwo kurdyjskie – Kurdyjska Republika Laczinu w 1992. 
Bibliografia.
 

</doc>
<doc id="2931570" url="https://pl.wikipedia.org/wiki?curid=2931570" title="Santo Versace">
Santo Versace

Santo Versace (ur. 2 stycznia 1945 w Reggio di Calabria) – włoski przedsiębiorca, prezes i jeden z dwóch CEO spółki prowadzącej dom mody Versace. Poseł do włoskiej Izby Deputowanych XVI kadencji.
Życiorys.
W 1968 ukończył studia ekonomiczne na Uniwersytecie w Mesynie. W połowie lat 70. przeniósł się do Mediolanu, aby wesprzeć swojego brata Gianniego w tworzeniu nowej firmy – Versace. Obejmował funkcje prezesa i jednego z dwóch CEO, uznawany za współtwórcę sukcesów branżowych firmy, zwłaszcza zapewnienia stabilności finansowej. Jednocześnie utworzył własne przedsiębiorstwo zajmujące się księgowością.
W wyborach w 2008 uzyskał mandat poselski do Izby Deputowanych XVI kadencji, który wykonywał do 2013. Został wybrany z ramienia Ludu Wolności, od 2011 do 2012 działał w Sojuszu dla Włoch, kadencję kończył jako poseł niezrzeszony.

</doc>
<doc id="2931582" url="https://pl.wikipedia.org/wiki?curid=2931582" title="Wieliszew (gromada)">
Wieliszew (gromada)

Wieliszew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wieliszew z siedzibą GRN w Wieliszewie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Wieliszew i Komornica ze zniesionej gminy Skrzeszew oraz obszar dotychczasowej gromady Zegrze ze zniesionej gminy Nieporęt w tymże powiecie. Dla gromady ustalono 17 członków gromadzkiej rady narodowej.
31 grudnia 1959 z gromady Wieliszew wyłączono wieś Komornica, włączając ją do gromady Skrzeszew w tymże powiecie, po czym gromadę Wieliszew zniesiono a jej (pozostały) obszar włączono do gromady Nieporęt tamże.
Na okres 34 lat Wieliszew utracił funkcje administracyjne. Powrócił do nich dopiero 1 stycznia 1994 kiedy to stał się siedzibą (reaktywowanej w 1973 roku) gminy Skrzeszew. Dwa lata później, 1 stycznia 1996 zmieniono nazwę gminy Skrzeszew na "gmina Wieliszew" (jednostka o nazwie "gmina Wieliszew" istniała również przejściowo w drugiej połowie XIX wieku).

</doc>
<doc id="2931586" url="https://pl.wikipedia.org/wiki?curid=2931586" title="Rembelszczyzna (gromada)">
Rembelszczyzna (gromada)

Rembelszczyzna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rembelszczyzna z siedzibą GRN w Rembelszczyźnie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Rembelszczyzna, Michałów-Grabina(), Stanisławów, Szamocin i Kąty Węgierskie ze zniesionej gminy Nieporęt oraz obszar dotychczasowej gromady Józefów ze zniesionej gminy Jabłonna w tymże powiecie. Dla gromady ustalono 10 członków gromadzkiej rady narodowej.
31 grudnia 1959 z gromady Rembelszczyzna wyłączono wsie Michałów, Grabina i Szamocin, włączając je do gromady Jabłonna w tymże powiecie, po czym gromadę Rembelszczyzna zniesiono a jej (pozostały) obszar włączono do gromady Nieporęt tamże.

</doc>
<doc id="2931589" url="https://pl.wikipedia.org/wiki?curid=2931589" title="Chotomów (gromada)">
Chotomów (gromada)

Chotomów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chotomów z siedzibą GRN w Chotomowie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Chotomów i Rajszew ze zniesionej gminy Jabłonna, obszar dotychczasowej gromady Dąbrowa Chotomowska ze zniesionej gminy Skrzeszew oraz obszar dotychczasowej gromady Olszewnica Stara ze zniesionej gminy Janówek w tymże powiecie. Dla gromady ustalono 19 członków gromadzkiej rady narodowej.
&lt;del&gt;31 grudnia 1959&lt;/del&gt; 1 stycznia 1960 z gromady Chotomów wyłączono (a) wieś Dąbrowa Chotomowska, włączając ją do &lt;del&gt;gromady Skrzeszew&lt;/del&gt; gromady Jabłonna oraz (b) wieś Olszewnica Stara, włączając ją do gromady Janówek w tymże powiecie, po czym gromadę Chotomów zniesiono a jej (pozostały) obszar (a więc z wsią Dąbrowa Chotomowska) włączono do gromady Jabłonna tamże (podkreślone i wykreślone zmiany retroaktywnie określone uchwałami z 25 lutego 1960).

</doc>
<doc id="2931590" url="https://pl.wikipedia.org/wiki?curid=2931590" title="Jan Amborski">
Jan Amborski

Jan Darosław Amborski (ur. 24 listopada 1838 w Włostowicach, zm. 20 listopada 1905 we Lwowie) – polski dziennikarz, encyklopedysta, wydawca, społecznik i działacz tajnych organizacji popowstaniowych, profesor języka francuskiego na Uniwersytecie Lwowskim i tamtejszej Politechnice.
Życiorys.
Gimnazjum ukończył w Lublinie po czym podjął studia na uniwersytecie w Kijowie. Za działalność w polskich organizacjach niepodległościowych został relegowany przez władze carskie z uniwersytetu. W 1863 wziął udział w powstaniu styczniowym jako naczelnik wydziału prasy Rady Prowincjonalnej Galicji Zachodniej, a potem jako naczelnik policji narodowej w Krakowie. Podczas powstania redagował także wraz z Józefem Szujskim i Tadeuszem Żulińskim pismo "Wolność". Po powstaniu na emigracji we Francji, gdzie działał w polskich stowarzyszeniach oraz jako dziennikarz. W Paryżu zaprzyjaźnił się z Arturem Grottgerem.
Po powrocie do kraju osiadł we Lwowie, z którym związał resztę życia. Ponad 30 lat uczył języka francuskiego na Politechnice i Uniwersytecie we Lwowie. Zaangażował się jako redaktor i wydawca, pisał do lwowskich dzienników, np. "Ruchu Literackiego". Współpracował z warszawskim czasopismem "Kłosy", do którego wysyłał artykuły i materiały.
Za pieniądze uzyskane z pożyczki kupił drukarnię we Lwowie. Dziesięć lat później drukarnia uzyskała możliwość reprezentacji (obok 6 innych drukarń) na lwowskiej Powszechnej Wystawie Krajowej w 1894. Drukarnia wydawała takie pisma jak "Pastor Bonus", "Przegląd Lwowski", "Wiadomości Kościelne", "Chata" i "Nowiny".
Amborski działał na rzecz upowszechnienia oświaty wśród ubogiej ludności poprzez popularyzowanie literatury polskiej. W 1881 był współzałożycielem (obok Aleksandra Hirschberga) Towarzystwa Oświaty Ludowej. Po powołaniu w 1882 przez Józefa Ignacego Kraszewskiego we Lwowie stowarzyszenia oświatowego Macierz Polska brał udział w pracach jej Rady Wykonawczej u boku m.in. Antoniego Małeckiego, Ludwika Kubali i Mikołaja Zyblikiewicza. Kraszewskiemu poświęcił książeczkę "O sławnym pisarzu J.I. Kraszewskim, założycielu "Macierzy Polskiej"".
Wydał kilka podręczników do nauki języka francuskiego, w tym "Zbiorek prawideł wymawiania języka francuskiego", "Gramatyka języka francuskiego na podstawie języka polskiego", "Wypisy francuskie", oraz czterotomową "Poezję Mieczysława Romanowskiego" (Lwów 1883, nakład Gubrynowicza i Schmidta). W 1875 wydał we Lwowie biografię francuskiego poety Pierre'a-Jeana de Bérangera.
Część swojego bogatego księgozbioru (kilkaset dzieł i broszur związanych z polską emigracją) ofiarował Bibliotece Ossolińskiej.
Był encyklopedystą oraz edytorem Encyklopedii zbiór wiadomości z wszystkich gałęzi wiedzy - polskiej encyklopedii wydanej w latach 1898-1907 przez społeczną organizację edukacyjną Macierz Polska, która działała w Galicji w okresie zaboru austriackiego. Opisał w niej zagadnienia z zakresu literatury ludowej.

</doc>
<doc id="2931591" url="https://pl.wikipedia.org/wiki?curid=2931591" title="Krzysztof Łukaszewicz (reżyser)">
Krzysztof Łukaszewicz (reżyser)

Krzysztof Łukaszewicz (ur. 29 lutego 1976 w Szczecinie) – polski reżyser filmowy, scenarzysta.
Życiorys.
Wychowywał się w rodzinnym Szczecinie, gdzie uczęszczał do szkoły podstawowej i szkoły średniej. Absolwent Wydziału Ekonomii i Zarządzania Uniwersytetu Szczecińskiego oraz Dziennikarstwa i Nauk Politycznych na Uniwersytecie Warszawskim.
Członek Polskiej Akademii Filmowej.
Filmografia.
Reżyseria:
Scenariusz:
Obsada aktorska

</doc>
<doc id="2931592" url="https://pl.wikipedia.org/wiki?curid=2931592" title="Stary Modlin">
Stary Modlin

Modlin Stary – część miasta Nowego Dworu Mazowieckiego, w województwie mazowieckim, w powiecie nowodworskim. Leży na Modlinie, czyli północno-zachodniej części Nowego Dworu, rozpościerającej się na prawym brzegu Narwi i Wisły. Do 1961 samodzielna miejscowość.
W latach 1867–1952 wieś w gminie Pomiechowo w powiecie warszawskim; 20 października 1933 utworzono gromadę Modlin Stary w granicach gminy Pomiechowo, składającą się z wsi Modlin Stary i wsi Głasica.
W związku z utworzeniem powiatu nowodworskiego 1 lipca 1952, gminę Pomiechowo zniesiono, a gromadę Modlin Stary włączono do nowo utworzonej gminy Modlin.
W związku z reorganizacją administracji wiejskiej jesienią 1954 gromada Modlin Stary weszła w skład nowo utworzonej gromady Modlin Stary, składającej się Modlina Starego, Bronisławki i Modlina.
31 grudnia 1961 z gromadę Modlin Stary wyłączono z miejscowości Modlin Stary, Modlin-Lotnisko i Modlin-Twierdza i włączono je Nowego Dworu Mazowieckiego, a pozostały obszar gromady Modlin Stary przekształcono w gromadę Nowy Modlin.

</doc>
<doc id="2931593" url="https://pl.wikipedia.org/wiki?curid=2931593" title="Modlin Stary (gromada)">
Modlin Stary (gromada)

Modlin Stary (od 31 XII 1961 "Nowy Modlin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Modlin Stary z siedzibą GRN w Modlinie Starym (obecnie w granicach Nowego Dworu Mazowieckiego) utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Modlin Stary, Bronisławka i Modlin ze zniesionej gminy Modlin w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Modlin Stary przyłączono obszar zniesionej gromady Kosewo w tymże powiecie.
31 grudnia 1961 z gromady Modlin Stary wyłączono miejscowości Modlin Stary (bez przysiółka Utrata), Modlin-Lotnisko i Modlin-Twierdza, włączając je do miasta Nowy Dwór Mazowiecki, a ów przysiółek Utrata włączono do miasta Zakroczym w tymże powiecie i województwie, po czym gromadę Modlin Stary zniesiono, przenosząc siedzibę GRN ze Starego Modlina do Nowego Modlina i zmieniając nazwę jednostki na "gromada Nowy Modlin".

</doc>
<doc id="2931595" url="https://pl.wikipedia.org/wiki?curid=2931595" title="Kosewo (gromada w powiecie nowodworskim, 1954–1959)">
Kosewo (gromada w powiecie nowodworskim, 1954–1959)

Kosewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kosewo z siedzibą GRN w Kosewie utworzono – jako jedną z 8759 gromad na obszarze Polski – w powiecie nowodworskim w woj. warszawskim, na mocy uchwały nr VI/10/9/54 WRN w Warszawie z dnia 5 października 1954. W skład jednostki weszły obszary dotychczasowych gromad Kosewo, Cegielnia Kosewo, Modlin Nowy i Wymysły ze zniesionej gminy Modlin w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Modlin Stary w tymże powiecie.
Uwaga: Gromada Kosewo (o innym składzie) istniała w powiecie nowodworskim także w latach 1969–1972.

</doc>
<doc id="2931597" url="https://pl.wikipedia.org/wiki?curid=2931597" title="Alma el Chaab">
Alma el Chaab



</doc>
<doc id="2931598" url="https://pl.wikipedia.org/wiki?curid=2931598" title="Joze Slibar">
Joze Slibar



</doc>
<doc id="2931600" url="https://pl.wikipedia.org/wiki?curid=2931600" title="Střelnice">
Střelnice

Střelnice (pl. Strzelnica) − stadion piłkarski w Jabloncu nad Nysą, na którym swoje mecze rozgrywa FK Jablonec. W latach 2007–2014 nosił nazwę Chance Arena.
Stadion posiada 6280 zadaszonych miejsc siedzących, gazowe podgrzewanie murawy oraz oświetlenie o natężeniu 1 400 luksów. Obiekt spełnia wymogi UEFA dotyczące meczów międzynarodowych.
Historia stadionu sięga XIX wieku. W 1869 roku Towarzystwo Strzeleckie miasta Jablonca zakupiło teren, na którym powstały strzelnica (stąd nazwa stadionu) oraz, nieco później, boisko piłkarskie. W 1955 roku wybudowaną pierwszą nowoczesną trybunę („Wschód”), a w 1963 położono murawę. Wkrótce dobudowano bieżnię lekkoatletyczną oraz drugą trybunę („Zachód”). W 2003 zamontowano sztuczne oświetlenie, a niedługo potem zburzono betonowe stopnie po południowej stronie i postawiono trzecią trybunę, która może pomieścić 1839 widzów. W latach 2005–2006 stadion uległ kolejnej modernizacji, by 30 maja 2006 roku gościć pierwsze reprezentacje Czech i Kostaryki (wygrana gospodarzy 1:0). W 2008 był miejscem meczu finałowego piłkarskich Mistrzostw Europy do lat 19 (Niemcy – Włochy 3:1). 
Po stronie północnej obiektu, za jedną z bramek, nie ma trybuny; w miejscu tym znajduje się elektroniczna tablica wyników oraz liczne plansze reklamowe.
W latach 2007–2014 w wyniku umowy sponsorskiej stadion nosił nazwę "Chance Arena".

</doc>
<doc id="2931601" url="https://pl.wikipedia.org/wiki?curid=2931601" title="Linia wysokiego napięcia Zhoushan">
Linia wysokiego napięcia Zhoushan

Linia wysokiego napięcia Zhoushan − napowietrzna linia wysokiego napięcia (220 kV) łącząca chiński archipelag Zhoushan z Chinami kontynentalnymi.
Charakterystyka.
Linia pomiędzy wyspami Damao i Liangmao składa się z przewodów o długości 2,7 km każdy. Są one rozciągnięte pomiędzy dwiema konstrukcjami wsporczymi, które mierzą po 370 m. Są one najwyższymi konstrukcjami tego typu na świecie. Ich wznoszenie zakończono w 2009 roku. Wykonano je w całości ze stali. Każda z nich waży 5999 ton.

</doc>
<doc id="2931605" url="https://pl.wikipedia.org/wiki?curid=2931605" title="Książę Östergötland">
Książę Östergötland

Książę Östergötland (szw. "Hertig av Östergötland") − tytuł arystokratyczny nadawany niektórym członkom szwedzkiej rodziny królewskiej.
Obecnie tytuł ten nosi Stella, najstarsze dziecko następczyni tronu Szwecji, księżniczki koronnej Wiktorii.
Pierwszym księciem Östergötland został w 1560 roku Magnus Waza.

</doc>
<doc id="2931606" url="https://pl.wikipedia.org/wiki?curid=2931606" title="Hoja różowa">
Hoja różowa

Hoja różowa ("Hoya carnosa") – gatunek rośliny z rodziny toinowatych ("Apocynaceae"). Często (błędnie) nazywana bywa woskownicą. Pochodzi z rejonu Azji Południowo-Wschodniej – Chin, Malezji, Wietnamu i wysp Japonii.
Uprawa.
W uprawie rośliny te preferują stanowiska jasne, lecz nie bezpośrednio nasłonecznione. Latem najlepszą jest temperatura pokojowa, zimą (w okresie spoczynku) – obniżona do 10–15 °C. Podlewanie systematyczne, umiarkowane, zimą – rzadkie. Zaleca się stosowanie bogatego podłoża z dodatkiem piasku i gliny. Ewentualne przesadzanie (do niewiele większej doniczki, w razie potrzeby) ma zły wpływ na kwitnienie i wzrost rośliny. Roślinę rozmnaża się z sadzonek pędowych lub wierzchołkowych. Do szkodników w uprawie hoi różowej należą owady z nadrodziny mszyc ("Aphidoidea") i rodziny wełnowcowatych ("Pseudococcidae").

</doc>
<doc id="2931607" url="https://pl.wikipedia.org/wiki?curid=2931607" title="Miasta Gwinei">
Miasta Gwinei

Według danych oficjalnych pochodzących z 2013 roku Gwinea posiadała ponad 30 miast o ludności przekraczającej 2 tys. mieszkańców. Stolica kraju Konakry jako jedyne miasto liczyło ponad 1 milion mieszkańców; 6 miast z ludnością 100÷500 tys.; 5 miast z ludnością 50÷100 tys.; 5 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Gwinei.
Największe miasta w Gwinei według liczebności mieszkańców (stan na 01.01.2013):

</doc>
<doc id="2931615" url="https://pl.wikipedia.org/wiki?curid=2931615" title="Jack Weston">
Jack Weston

Jack Weston (ur. 21 sierpnia 1924, zm. 3 maja 1996) – amerykański aktor filmowy i telewizyjny.
Filmografia.
seriale
film
Nagrody i nominacje.
Za rolę Gaetana Proclo w filmie Elegant został nominowany do nagrody Złotego Globu.

</doc>
<doc id="2931621" url="https://pl.wikipedia.org/wiki?curid=2931621" title="Pieczarka szlachetna">
Pieczarka szlachetna



</doc>
<doc id="2931622" url="https://pl.wikipedia.org/wiki?curid=2931622" title="Biżowci (obwód Gabrowo)">
Biżowci (obwód Gabrowo)

Biżowci (bułg. "Бижовци") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 11 mieszkańców.
Przyroda.
Tereny wokół Biżowci są porośnięte gęstymi lasami, obfitującymi w owoce i zwierzęta. We wsi mieści się hotel, goszczący turystów.

</doc>
<doc id="2931623" url="https://pl.wikipedia.org/wiki?curid=2931623" title="Byrdarite">
Byrdarite

Byrdarite (bułg. "Бърдарите") – przysiółek miasta Płaczkowci w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś zamieszkiwana była przez jedną osobę.

</doc>
<doc id="2931624" url="https://pl.wikipedia.org/wiki?curid=2931624" title="Biżowci">
Biżowci



</doc>
<doc id="2931625" url="https://pl.wikipedia.org/wiki?curid=2931625" title="Bojczewi kolibi">
Bojczewi kolibi

Bojczewi kolibi (bułg. "Бойчеви колиби") – wieś w środkowej Bułgarii, w obwodzie Wielkie Tyrnowo, w gminie Wielkie Tyrnowo. Wieś obecnie jest niezamieszkana.

</doc>
<doc id="2931627" url="https://pl.wikipedia.org/wiki?curid=2931627" title="Justyn Orona Madrigal">
Justyn Orona Madrigal

Justyn Orona Madrigal, "Justino Orona Madrigal" (ur. 14 kwietnia 1877 w Atoyac (Jalisco), zm. 1 lipca 1928 Cuquío) – święty Kościoła katolickiego, działający na terenie diecezji guadalajarskiej prezbiter, męczennik, ofiara prześladowań antykatolickich zapoczątkowanych w okresie rewolucji meksykańskiej.
Życiorys.
Pochodził z ubogiej rodziny. Realizując swoje młodzieńcze marzenia w październiku 1894 r. wstąpił do seminarium duchownego w Guadalajarze.
7 sierpnia 1904 r. święceń kapłańskich udzielił mu arcybiskup José de Jesús Ortiz. Justyn Orona Madrigal był założycielem Zgromadzenia Klarysek Najświętszego Serca, pracował w różnych parafiach, a w 1916 r. został administratorem parafii w Cuquío. Od 1926 r. wbrew dekretowi nakazującemu duchownym przeniesienie się do miast pozostał by realizować swój apostolat wśród wiernych w wioskach, gospodarstwach rolnych i na terenie Cuquío. Ukrywany przez parafian został zadenuncjowany i schwytany 1 lipca 1928 r. i rozstrzelany razem wikariuszem Atilano Cruz Alvaradem. Prześladowców przywitał słowami:
Atrybutem świętego męczennika jest palma.
Relikwie spoczęły w świątyni pod wezwaniem św. Filipa w Cuquío.
Po zakończeniu procesu informacyjnego na etapie lokalnej diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, został beatyfikowany 22 listopada 1992 roku w watykańskiej bazylice św. Piotra, a jego kanonizacja na Placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Wspomnienie liturgiczne obchodzone jest w "dies natalis" (1 lipca).

</doc>
<doc id="2931634" url="https://pl.wikipedia.org/wiki?curid=2931634" title="Barcelona Open Banc Sabadell 2013">
Barcelona Open Banc Sabadell 2013

Barcelona Open Banc Sabadell 2013 – tenisowy turniej ATP rangi ATP World Tour 500 z cyklu Barcelona Open Banc Sabadell rozgrywany w dniach 22–28 kwietnia 2013 roku w Barcelonie na kortach ziemnych o puli nagród 1 708 875 euro.

</doc>
<doc id="2931637" url="https://pl.wikipedia.org/wiki?curid=2931637" title="Stade Émile Mayrisch">
Stade Émile Mayrisch

Stade Émile Mayrisch – stadion piłkarski i lekkoatletyczny położony w południowo-zachodniej części Luksemburga, w miejscowości Esch-sur-Alzette. Aktualna siedziba klubu piłkarskiego CS Fola Esch oraz atletycznego CA Fola Esch. Stadion ma pojemność 3 900 osób. Nazwa pochodzi od Émila Mayrischa, luksemburskiego przemysłowca i pioniera przemysłu stalowego.

</doc>
<doc id="2931649" url="https://pl.wikipedia.org/wiki?curid=2931649" title="Vélodrome de Vincennes">
Vélodrome de Vincennes

Vélodrome de Vincennes (oficjalnie Vélodrome Jacques Anquetil – La Cipale) – stadion w Vincennes pod Paryżem, Francja.
Pierwotnie zbudowany jako welodrom w 1894 roku, stał się głównym stadionem na Letnich Igrzyskach Olimpijskich 1900. Rozgrywały się na nim konkurencje następujących dyscyplin: kolarstwo, krykiet, rugby union, piłka nożna oraz gimnastyka, lecz zawody lekkoatletyczne odbyły się na stadionie Stade Yves-du-Manoir.
Na Letnich Igrzyskach Olimpijskich 1924 był używany jako tor kolarski.
Stadion był metą Tour de France w latach 1968–1974 zastępując w tej roli Parc des Princes, od 1975 roku wyścig ten końcy się na Avenue des Champs-Élysées.
Stadion „grał” w dwóch filmach, "Obława" i "Klucz Sary", o łapance paryskich Żydów w lipcu 1942 roku.
Stadion jest nadal używany do kolarstwa, piłki nożnej i rugby.

</doc>
<doc id="2931651" url="https://pl.wikipedia.org/wiki?curid=2931651" title="Op Flohr Stadion">
Op Flohr Stadion

Op Flohr Stadion – wielofunkcyjny stadion położony w Luksemburgu, w miejscowości Grevenmacher. Głównie używany do rozgrywania meczów piłkarskich, jest aktualną siedzibą klubu CS Grevenmacher. Stadion ma pojemność 4 062 osób.

</doc>
<doc id="2931655" url="https://pl.wikipedia.org/wiki?curid=2931655" title="Stadion Miejski w Werii">
Stadion Miejski w Werii

Stadion Miejski (gr. "Δημοτικό στάδιο Βέροιας") – wielofunkcyjny stadion w Werii, w Grecji. Został otwarty w 1925 roku. Obiekt może pomieścić 7000 widzów. Swoje spotkania rozgrywają na nim zawodnicy klubu PAE Weria.
Główna trybuna, powstała w 1997 roku, usytuowana jest po stronie zachodniej i jako jedyna posiada zadaszenie. W 2005 roku cały
obiekt wyposażono w plastikowe krzesełka, a także zainstalowano sztuczne oświetlenie. Dwa lata później zmodernizowane zostały także trybuny na łukach stadionu. Kolejne prace modernizacyjne miały miejsce w roku 2012.

</doc>
<doc id="2931658" url="https://pl.wikipedia.org/wiki?curid=2931658" title="Aleksander Bychowiec">
Aleksander Bychowiec

Aleksander Bychowiec herbu Mogiła I z Dwoma Krzyżami (zm. w 1863 w Mogilowcach) – polski historyk amator, odkrywca tzw. Kroniki Bychowca.
Był właścicielem majątku Mogilowce w powiecie wołkowyskim guberni grodzieńskiej. 
W latach dwudziestych XIX wieku odnalazł w księgozbiorze rodzinnym rękopis historii Wielkiego Księstwa Litewskiego. W roku 1834 Aleksander Bychowiec przekazał rękopis Teodorowi Narbuttowi, który w roku 1846 ogłosił go drukiem pod nazwą „Kroniki Bychowca”. 
Miał dwóch synów: Kazimierza i Stanisława Józefa Daniela (1829—1883), który został generałem-majorem armii carskiej i dowódcą piątego korpusu stacjonującego w Odessie. Stanisław Józef Daniel poślubił Teresę z Druckich-Lubeckich.

</doc>
<doc id="2931661" url="https://pl.wikipedia.org/wiki?curid=2931661" title="Modowa dyspersja polaryzacyjna">
Modowa dyspersja polaryzacyjna

Modowa dyspersja polaryzacyjna (w polskiej terminologii stosuje się także krótszą nazwę: dyspersja polaryzacyjna; w terminologii angielskiej: Polarization Mode Dispersion, w skrócie PMD) – forma dyspersji modowej, gdy dwie różne polaryzacje światła w światłowodzie (które zwykle przemieszczają w jednakowym czasie), z powodu przypadkowych niedoskonałości medium i jego asymetrii, przemieszczają się z różnymi prędkościami, powodując przypadkowe rozprzestrzenianie impulsów optycznych.
Dyspersja polaryzacyjna (jeśli nie jest skompensowana – co jest trudne w realizacji), ogranicza szybkość, z jaką dane mogą być transmitowane przez włókno światłowodu.
Przyczyny PMD.
Główną przyczyną PMD jest asymetria włókna optycznego. Dyspersja taka powstaje gdy włókno przyjmuje postać owalną. Asymetria włókna, spowodowana niedoskonałością procesu produkcyjnego jest względnie stała; natomiast cześć pochodząca od naprężeń mechanicznych spowodowanych ruchem włókien może ulegać zmianom (patrz rysunek).
Naprężenia mechaniczne w światłowodzie mogą pochodzić z różnych źródeł. Jednym ze źródeł, które jest bardzo trudne do kontroli, jest np. ich sezonowe nagrzewanie się i chłodzenie; temperatura włókien może się także zmieniać w ciągu dnia i nocy. Chociaż często włókna umieszczane są w rurociągu kablowym, są one nadal poddawane wpływom zmian temperatury i obciążeniom mechanicznym. Innym źródłem stresu mechanicznego mogą być drgania pochodzące z pobliskich źródeł. Na przykład ze względu na łatwość dostępu i obsługi, oraz ze względów logistycznych i prawnych (tylko jeden właściciel terenu), wiele kabli światłowodowych kładzie się wzdłuż torów kolejowych. Ale ma to też swoje wady, związane z przejeżdżającymi pociągami. Wstrząsy, które one powodują, mają niekorzystny wpływ na parametry włókna. Włókna, które nie są prowadzone wzdłuż torów kolejowych i dróg, mogą być mocowane nad ziemią. W takim przypadku PMD może powodować wiatr, który kołysze kablami.
Ze względu na połączenie tych czynników i przypadkowość ich charakteru, wartość PMD dla konkretnego toru kablowego jest nieprzewidywalna i nie ma stałej wartości.
Miara PMD.
Miarą PMD jest opóźnienie DGD ("Differential Group Delay", oznaczane symbolem formula_1), które jest mierzone w pikosekundach (1 ps = 10−12 sekundy) i proporcjonalne do pierwiastka z odległości propagacji sygnału formula_2
gdzie formula_4 jest "parametrem PMD" włókna, miarą siły i częstotliwości występowania niedoskonałości, typowo mierzoną w ps/√km.
Zwykle podaje się średnią wartość opóźnienia DGD dla danego toru kablowego i stałą jej wartość dla danego włókna. Przykładowo maksymalna wartość DGD dla toru kablowego może być aż 3,2 razy większa od stałego opóźnienia DGD włókna.

</doc>
<doc id="2931662" url="https://pl.wikipedia.org/wiki?curid=2931662" title="Annales seu cronicae incliti Regni Poloniae">
Annales seu cronicae incliti Regni Poloniae



</doc>
<doc id="2931664" url="https://pl.wikipedia.org/wiki?curid=2931664" title="Dyspersja polaryzacyjna">
Dyspersja polaryzacyjna



</doc>
<doc id="2931665" url="https://pl.wikipedia.org/wiki?curid=2931665" title="Francis Field">
Francis Field

Francis Field – stadion Washington University in St. Louis wybudowany w 1902, obecnie wykorzystywany jako tor lekkoatletyczny oraz obiekt piłkarski. Znajduje się w Saint Louis na skraju kampusu uczelni Danforth. Został zbudowany na wystawę światową w 1904, był również używany jako główny stadion na Letnich Igrzyskach Olimpijskich 1904. Stadion miał 19 000 miejsc siedzących, ale w 1984 podczas remontu stadionu zmniejszono liczbę miejsc do 4000. Jest to jeden z najstarszych wciąż używanych obiektów sportowych na zachód od rzeki Missisipi. Francis Field jest wpisany na listę amerykańskich zabytków.
Historia.
Letnie Igrzyska Olimpijskie 1904 (pierwsze na półkuli zachodniej) zostały przyznane Saint Louis, w wyniku starań Davida R. Francisa (stadion nazwany na jego cześć). Trybuny Francis Field stanowią jedną z pierwszych zastosowań technologii żelbetowej. Podczas igrzysk rozgrywano na stadionie zawody następujących dyscyplin: łucznictwo, lekkoatletyka, kolarstwo, piłka nożna, gimnastyka, lacrosse, roque, przeciąganie liny, podnoszenie ciężarów oraz zapasy. Na otaczających stadion gruntach rozgrywano również zawody tenisowe.
Po igrzyskach, Francis Field został domowym stadionem uczelnianego zespołu Bears. Niedźwiedzie grają teraz w NCAA w III Dywizji.
W lipcu 1994, obiekt służył jako centralny ośrodek na Festiwalu Olimpijskim USA. 3000 sportowców przebywało wówczas na terenie kampusu, uczestnicząc w największej w kraju amatorskiej imprezie sportowej.
W lecie 2004 naturalną trawę zastąpiono sztuczną murawą.
Ważniejsze wydarzenia.
Stadion jest corocznym gospodarzem zjazdu American Cancer Society – amerykańskiej organizacji zwalczającej raka.
Francis Field był miejscem trzech amerykańskich debat prezydenckich w 1992, 2000 i 2004 oraz wiceprezydenckiej debaty w 2008.
W czasie sztafet ze zniczem olimpijskim 1984 i 1996, znicz olimpijski „przeszedł” przez Francis Field w drodze do miejsca igrzysk olimpijskich.
Stadion był używany przez klub piłki nożnej St. Louis Stars w latach 1969–1970 i ponownie w latach 1975–1977, zanim w 1978 klub przeniósł się do Anaheim, w Kalifornii i zmienił nazwę na California Surf.

</doc>
<doc id="2931672" url="https://pl.wikipedia.org/wiki?curid=2931672" title="Canberra Stadium">
Canberra Stadium

Canberra Stadium (oryginalna nazwa "Bruce Stadium") – stadion przeznaczony głównie do rozgrywania meczów rugby. Znajduje się obok Australian Insitute of Sport (Australijskiego Instytutu Sportowego) w Canberze, stolicy Australii. Nazwa pochodzi od miejsca lokalizacji stadionu, przedmieść Canberry – Bruce, nazwanych tak na cześć Stanleya Bruce’a, premiera Australii w latach 1923–1929.
Historia.
Stadion oddany został do użytku w roku 1977 na zawody lekkoatletyczne Pacific Conference Games. W roku 1985 na stadionie odbył się czwarty Puchar Świata w lekkoatletyce. Na zawodach tych Marita Koch ustanowiła rekord świata na dystansie 400 m kobiet, wynikiem 47,60 sekund. Rekord ten nie został do dzisiaj poprawiony. Drużyna z NRD ustanowiła również rekord świata w sztafecie kobiet 4x100m. Rekord ten został poprawiony w roku 2012 na Letnich igrzyskach olimpijskich w Londynie.
Pod koniec lat osiemdziesiątych usunięto ze stadionu bieżnię i w roku 1990 rugbyści z Canberra Raiders zaczęli rozgrywać na stadionie swoje mecze rugby i zaczęli odnosić sukcesy.
Usunięcie bieżni pozwoliło również na rozgrywanie meczów futbolu australijskiego i w roku 1995 rozegrano na stadionie pierwszy mecz futbolu australijskiego pomiędzy West Coast Eagles a drużyną Fitzroy.
W tym samym czasie jako eksperyment, na środku murawy zbudowano pole do rozgrywek krykieta. Rozegrano jednorazowo jednodniowy 24-godzinny mecz krykieta pomiędzy dwoma lokalnymi drużynami. Nie zapoczątkowało to jednak regularnych rozgrywek krykieta na stadionie.
W roku 1997 rozpoczęto przebudowę stadionu, przygotowując go do letnich igrzysk olimpijskich w Sydney. W roku 2000 w ramach Letnich Igrzysk Olimpijskich na stadionie Canberra odbywały się mecze piłki nożnej. Koszt przebudowy przekroczył ponad siedmiokrotnie zakładany przez lokalny rząd koszt renowacji, co doprowadziło ostatecznie so sporów i rezygnacji ówczesnej szefa ministrów Australijskiego Terytorium Stołecznego Kate Carnell.
W 2003 roku obiekt był jedną z aren 5. edycji Pucharu Świata w Rugby. Rozegrano na nim cztery spotkania fazy grupowej turnieju.
W roku 2008 w ramach rozgrywek Rugby League World Cup grupy B na Stadionie Canberra odbył się mecz pomiędzy Szkocją a Francją.
W 2015 roku stadion będzie jedną z aren 16. edycji piłkarskiego Pucharu Azji. Rozegranych na nim zostanie sześć spotkań fazy grupowej oraz jeden ćwierćfinał turnieju.
Dane stadionu.
Stadion ma 25 011 miejsc siedzących. W roku 2004 pomieścił rekordową liczbę widzów – 28 753.

</doc>
<doc id="2931673" url="https://pl.wikipedia.org/wiki?curid=2931673" title="Stadion Olimpijski w Seulu">
Stadion Olimpijski w Seulu

Seoul Olympic Stadium, znany także jako Jamsil Olympic Stadium – stadion w Seulu, w Korei Południowej. Był głównym obiektem zbudowanym na Letnie Igrzyska Olimpijskie 1988 oraz 10. Igrzyska Azjatyckie w 1986 roku. Jest centralnym punktem Jamsil Sports Complex w Songpa-gu District, w południowo-wschodniej części miasta na południe od rzeki Han.
Projekt i budowa.
Stadion został zaprojektowany przez Kim Swoo-geun. Linie profilu stadionu imitują eleganckie krzywe wazy porcelanowej koreańskiej dynastii Joseon. Fotele widzów są rozmieszczone na dwóch poziomach, całkowicie pokryte. Początkowo zbudowany o pojemności około 100 000, dziś posiada 69 950 miejsc.
Przed przystąpieniem do jego budowy, w Seulu największymi stadionami były Dongdaemun Stadium i Hyochang Stadium, o pojemność odpowiednio 30 000 i 20 000. Obiekty te uznano za zbyt małe, aby przyciągać światowej klasy wydarzenia sportowe. Budowa nowego stadionu rozpoczęła się w 1977 roku w celu organizacji Igrzysk Azjatyckich w 1986 roku. Jednak, gdy Seulowi przyznano Igrzyska XXIV Olimpiady we wrześniu 1981 roku, ten stadion stał się centralnym obiektem Igrzysk.
Sport.
Stadion otwarto w dniu 29 września 1984 roku i służył jako miejsce 10. Igrzysk Azjatyckich dwa lata później, oraz Igrzyska Olimpijskie w 1988 roku. W 1992 roku rozegrano na nim także 4. Mistrzostwa Świata Juniorów w Lekkoatletyce. W latach 2007–2009 był wykorzystywany przez klub piłkarski Seul United jako domowy obiekt.
Podczas Igrzysk na stadionie odbyły się ceremonie otwarcia i zamknięcia, zawody lekkoatletyczne oraz finały rozgrywek piłkarskich i jeździeckich.
Koncerty.
Od olimpiady stadion gościł wiele wydarzeń artystycznych, uzyskał rozgłos, jako miejsce koncertów gwiazd światowej muzyki dla Koreańczyków, jak również miejscowych artystów.

</doc>
<doc id="2931676" url="https://pl.wikipedia.org/wiki?curid=2931676" title="Kontrterroryzm">
Kontrterroryzm



</doc>
<doc id="2931678" url="https://pl.wikipedia.org/wiki?curid=2931678" title="Stadionul Arcul de Triumf">
Stadionul Arcul de Triumf

Stadionul Arcul de Triumf – rumuński narodowy stadion rugby union znajdujący się w Bukareszcie.
Historia.
Na początku czerwca 1913 roku ówczesny burmistrz Bukaresztu, Grigore Cantacuzino, przekazał dwudziestopięciohekatorowy teren w dzierżawę na cele sportowe za symbolicznego jednego leja rocznie. Część z niego zostało przeznaczone na potrzeby rozgrywania meczów rugby. 9 marca 1914 roku został rozegrany na nim pierwszy mecz – pomiędzy Sporting Club a Tenis Club Român – zaś pod koniec tego miesiąca te same drużyny rozstrzygnęły pomiędzy sobą pierwsze mistrzostwo kraju.
Podczas II wojny światowej na boisku rozmieszczone były baterie artylerii przeciwlotniczej, zaś po jej zakończeniu teren przejęło ministerstwo edukacji, które zwróciło go ministerstwu sportu po 1990 roku. W 2002 roku decyzją rządu stadion wraz z dwoma towarzyszącymi boiskami został przekazany Federațiă Română de Rugby w bezpłatne użytkowanie na 49 lat.
19 kwietnia 2007 roku decyzją zarządu FRR stadion otrzymał obecną nazwę – wcześniej bowiem nazywany był "La Sosea", "Federatie" i "Stadionul Tineretului".
Obiekt.
Obiekt położony jest w Sektorze 1 Bukaresztu w pobliżu Arcul de Triumf, od którego przyjął nazwę. Składa się z głównego stadionu, dwóch dodatkowych boisk oraz sali gimnastycznej. Na wszystkich trzech boiskach zainstalowano system drenażu i irygacji. Stałe trybuny zawierają 3480 miejsc siedzących, w razie potrzeby możliwe jest dostawienie trybun przenośnych.
W kwietniu 2008 roku władze sektora oraz Federațiă Română de Rugby podpisały pięcioletnią umowę o modernizacji stadionu ze środków miejskich. Po dziesięciu tygodniach montażu, w czerwcu tego roku na stadionie stanęły cztery trzydziestosześciometrowe słupy oświetleniowe zawierające osiemdziesiąt lamp Philips dających łącznie 1100 luksów. Kolejna transza, wypłacona w 2011 roku posłużyła do postawienia trybuny na 1000 widzów, budowy szatni z niezbędną infrastrukturą oraz wyłożenia boiska numer trzy sztuczną murawą zgodną z wymogami IRB.
Odbywają się na nim spotkania seniorskiej reprezentacji kraju (zarówno towarzyskie, jak i w ramach Pucharu Narodów Europy), mecze o mistrzostwo i puchar kraju, a także inne turnieje, w tym międzynarodowe (np. Mistrzostwa Europy w Rugby 7 Kobiet 2011).
Koncerty.
Na stadionie koncertowali m.in. Leonard Cohen, Limp Bizkit, Muse, Eros Ramazzotti czy Eric Clapton.

</doc>
<doc id="2931679" url="https://pl.wikipedia.org/wiki?curid=2931679" title="Carl Anders Rohdin">
Carl Anders Rohdin

Carl Anders Rohdin, urodzony 1835 w Sztokholmie, zmarł 1915 w Säffle. Cukiernik oraz poeta, jako pierwszy otrzymał szwedzkie odznaczenie Litteris et Artibus.

</doc>
<doc id="2931683" url="https://pl.wikipedia.org/wiki?curid=2931683" title="Świątynia Tianning w Changzhou">
Świątynia Tianning w Changzhou

Świątynia Tianning (), pol Klasztor Niebiańskiego Spokoju – świątynia buddyjska, znajdująca się w mieście Changzhou w prowincji Jiangsu we wschodnich Chinach. Znajduje się w niej najwyższa na świecie pagoda.
Historia klasztoru.
Świątynię wzniesiono w połowie VII wieku, za panowania dynastii Tang. W ciągu wieków kilkukrotnie przebudowywana i remontowana, ostatnie wielkie prace renowacyjne przeprowadzono w 1990. Jest jedną z największych na świecie świątyń tradycji chan. Klasztor należy do szkoły chan Linji.
Ponieważ klasztor jest bardzo duży, stać go na rzadko spotykane w innych świątyniach dodatki, jak np. pawilon "jinglou", który przeznaczony był dla młodych, niedoświadczonych mnichów, którzy niedawno wzięli udział w ceremonii ordynacyjnej. Plan pawilonu był zbliżony do planu budynku medytacyjnego: były podwyższenia dla spania i centralny ołtarz. Jednak podłoga, która w sali medytacji jest otwarta (aby można było chodzić i np. okrążać ołtarz), była zajęta przez długie stoły z ławkami do siedzenia. Przebywający tam młodzi mnisi siedzieli na ławkach w pozycjach medytacyjnych i śpiewali Sutrę Diamentową. Była to jedyna sutra, którą śpiewali dwukrotnie po śniadaniu, dwukrotnie po obiedzie i dwukrotnie po kolacji. Po kolacji zresztą mieli wybór, mogli śpiewać sutrę, albo mogli wziąć udział w wieczornej praktyce z innymi mnichami. W tym klasztorze wyjątkowo jadało się nieformalny posiłek wieczorny (tylko ryż), gdyż każdy posiłek po godzinie 12 w południe był uważany za leczniczy. 
W klasztorze praktykowano medytację w ośmiu okresach dziennie. Było to jeden okres medytacyjny więcej niż w innych klasztorach, np. Jinshan. 
W 1860 r. klasztor został całkowicie spalony przez rebeliantów w czasie powstania tajpingów. Następnie został stopniowo odbudowany w ostatnich dekadach panowania dynastii Qing. Przyczynił się do odbudowy ówczesny opat klasztoru Yekai Qingrong (1825-1923).
W klasztorze utrzymywany jest system przekazu Dharmy zwany "mishou" - "tajemnym przekazem", który jest wzorowany na przekazie Dharmy Piątego Patriarchy Hongrena dla Szóstego Patriarchy - Huinenga.
Na początku XX w. w klasztorze przebywało ponad 800 mnichów, jednak np. w 1920 r. podczas ordynacji nowych mnichow, w klasztorze przebywało ich 2000. Czyni go to największym klasztorem Chin.
Klasztor ten nigdy nie przyciągał turystów, gdyż nie należy do wybitnych dzieł klasztornej architektury chińskiej. Położony jest na nizinie (dlatego nie ma w nazwie "shin" (góra=klasztor). Budynek medytacyjny był uważany za jedno z czterech najlepszych miejsc w Chinach do praktyki medytacji. Poza tym Tianning dysponował jeszcze budynkami niespotykanymi w innych klasztorach. Były to:
Konsekwencje japońskiej okupacji były dla klasztoru bardzo poważne. Klasztor nie otrzymywał już pieniędzy za np. ceremonie pogrzebowe. Zaczęła się także inflacja. Zmalał także dochód z posiadanej i wynajmowanej ziemi. Bandyci i partyzanci napadali na transporty ziarna do klasztoru. Ponieważ nastąpiła próżnia prawna i administracyjna komuniści (dotąd działający w ukryciu) ujawnili się. W 1941 r. mnisi wysyłani z klasztoru po czynsz zaczęli być atakowani i mordowani.
Obiekty architektoniczne.
Największą atrakcją świątyni jest najwyższa na świecie pagoda. Zbudowana w latach 2002-2007, jest wyższa od Wielkiej Piramidy w Gizie. Mierząca 153,79 m wysokości 13-piętrowa budowla wznosi się na zajmującej 27000 m² podstawie. Wykonano ją z drewna importowanego z Birmy i Nowej Gwinei, zaś jej szczyt pokryto 75 tonami mosiądzu i złota. Na 13 piętrze zawieszono olbrzymi brązowy dzwon o wadze 30 000 kg, słyszalny z odległości 5 kilometrów. Koszt budowy pagody wyniósł 300 milionów juanów.
Opaci klasztoru.
Lista opatów klasztoru od 39 pokolenia do 44 oraz lista przekazu Dharmy

</doc>
<doc id="2931684" url="https://pl.wikipedia.org/wiki?curid=2931684" title="Grzegorz Peradze">
Grzegorz Peradze



</doc>
<doc id="2931686" url="https://pl.wikipedia.org/wiki?curid=2931686" title="Psalm 52">
Psalm 52

Psalm 52 – jeden z utworów zgromadzonych w biblijnej Księdze Psalmów. Psalm jest zaliczany do dzieł przypisywanych Dawidowi. W Septuagincie figuruje pod numerem 51. 
Treść Psalmu.
Podobnie jak Psalm 49, nie jest on skierowany do Boga ani nie wzywa ludu aby zwrócił się w stronę Pana. Wydaje się, że treść psalmu jest adresowana do człowieka, którego psalmista nazywa intrygantem. Zarzuca mu zgubne mowy i podstępny język (52,6). W dalszej części psalmu jest mowa o tym, że kto ufa "na wieki łaskawości Boga", będzie kwitł jak płodna oliwka (52,10). Ten zwrot wydaje się odniesieniem do narodu wybranego. Chrześcijańska literatura psalmu pozwala dostrzec w zwrocie "płodna oliwka" obraz kościoła, można nawet doszukać się pewnych podobieństw z tekstem w Księdze Jeremiasza i Listu do Rzymian (Jr 11,16, Rz 11,16). Interpretacja ta wydaje się jednak zbyt daleko idąca, zwłaszcza w dalszym kontekście tekstu. Wersety od 10-11 są osobistym wyznaniem psalmisty. Za powyższą interpretacją przemawiają wcześniejsze wersety (52,7-9), które mogą stanowić nawiązanie do ciężkiej sytuacji w jakiej znalazł się podmiot liryczny w tekście. Mówią one o tym, że każdy, kto pokłada nadzieję w mocy tego świata, a nie w mocy Boga, zostanie zniszczony.
Teologiczne przesłanie psalmu.
Nagłówek psalmu stara się oddać dramaturgię sytuacji w jakiej znalazł się podmiot liryczny w tekście. Łączy on tekst psalmu z wydarzeniami, które miały miejsce w 1 Sm 21,1–8 i 22,6–19.
Psalm przekonuje, że każdy kto złożył swoją nadzieję w Bogu, znajdzie źródło życia i doświadczy Bożej wierności. Tekst ukazuje prawidłową postawę – ufności, wierności i oddawania chwały Bogu podczas różnych trudnych doświadczeń. Jest obrazem prawidłowej postawy w obliczu krzywd i nieprawości jakich doświadcza wierny w swoim życiu.
Fragmenty 7–9 ukazują przekonanie, iż Bóg już za życia niesprawiedliwych wymierzy im zasłużoną karę. Kara stanowiła nierozerwalny element życia starożytnego Izraela, jest także ważnym z aspektów prawdy o Bogu - karzącym zło a nagradzającym dobro. Karzący już za życia grzesznika Bóg w Nowym Testamencie wydaje się przybrać postać miłującego Ojca, który czeka do samego końca na nawrócenie człowieka.
Struktura Psalmu.
Psalm możemy podzielić na dwie części 3–6 i 8–11. Pierwsza charakteryzuje człowieka bezbożnego, którego spotka zasłużona kara od Boga. Druga jest życzeniem psalmisty dotyczącym jego przetrwania w obecnej sytuacji.

</doc>
<doc id="2931689" url="https://pl.wikipedia.org/wiki?curid=2931689" title="Archidiecezja Syrakuz">
Archidiecezja Syrakuz

Archidiecezja Syrakuz (łac. "Archidioecesis Syracusanus", wł. "Arcidiocesi di Siracusa") – rzymskokatolicka archidiecezja ze stolicą w Syrakuzach we Włoszech. Arcybiskupi Syrakuz są również metropolitami metropolii o tej samej nazwie. Należy do regionu kościelnego Sycylia.
W 2010 na terenie archidiecezji pracowało 34 zakonników i 163 sióstr zakonnych.
Patronką archidiecezji jest św. Łucja z Syrakuz.
Sufraganie.
Sufraganiami archidiecezji Syrakuz są diecezje:
Historia.
Diecezja w Syrakuzach powstała w II wieku. W 878 została zlikwidowana. Przywrócił ją w 1092 bł. Urban II. Z Syrakuz pochodził papież Stefan III.
15 maja 1844 z diecezji Syrakuz wydzielono diecezję Noto.
20 maja 1844 papież Grzegorz XVI podniósł diecezję Syrakuz do rangi arcybiskupstwa metropolitarnego.
W 1950 nazwa uległa zmianie na "archidiecezja Ragusy i Syrakuz". Do poprzedniej nazwy wrócono 1 października 1955 po odłączeniu się diecezji Ragusa.

</doc>
<doc id="2931691" url="https://pl.wikipedia.org/wiki?curid=2931691" title="Leśni ludzie">
Leśni ludzie

Leśni ludzie – nazwa określająca grupy agitatorów lewicowych, działające na terenie Królestwa Polskiego przed powstaniem styczniowym. 
Działający wiosną i latem 1861 agitatorzy lewicowi, zwani leśnymi ludźmi, próbowali nawiązać kontakty z ruchem chłopskim w Królestwie Polskim. Najbardziej aktywni na Podlasiu i w Grodzieńszczyźnie, ale działający też w Radomskiem i Kieleckiem. Zwalczani przez władze rosyjskie i ziemiaństwo polskie.

</doc>
<doc id="2931693" url="https://pl.wikipedia.org/wiki?curid=2931693" title="Stade Am Deich">
Stade Am Deich

Stade Am Deich, fr. Le stade du Centre Sportif du Deich, luks. Stade am Däich – stadion piłkarski położony w centralnej części Luksemburga, w miejscowości Ettelbruck. Aktualna siedziba klubu Etzella Ettelbruck. Stadion ma pojemność około 2 020 osób.

</doc>
<doc id="2931697" url="https://pl.wikipedia.org/wiki?curid=2931697" title="Halcyon (album)">
Halcyon (album)

Halcyon – drugi album angielskiej wokalistki Ellie Goulding wydany 5 października 2012 roku. Album dotarł do drugiego miejsca UK Albums Chart, rozchodząc się w pierwszym tygodniu od premiery w liczbie 33 425 egzemplarzy. Płyta była promowana między innymi na iTunes Festival oraz podczas trasy Halcyon Days Tour. Album był nagrywany pomiędzy 2011 i 2012 rokiem podczas promocji pierwszego wydawnictwa artystki "Lights".
Płyta otrzymała pozytywne recenzje krytyków, którzy chwalili Ellie za bardziej agresywną prezencję głosu i śmiałą obsadę produkcji albumu. Wydawnictwo zadebiutowało na drugiej pozycji w UK Albums Chart, w premierowym tygodniu, sprzedając się w 33 425 egzemplarzy. W styczniu 2014 roku "Halcyon" znalazł się na szczycie brytyjskiej listy albumów tym samym dając Goulding jej drugi album numer jeden w rodzimym kraju.
Płyta zadebiutowała na dziewiątym miejscu amerykańskiej listy Billboard 200 w Stanach Zjednoczonych, również osiągając pierwsze miejsce w Irlandii, miejsce w pierwszej piątce w Nowej Zelandii i w pierwszej dziesiątce w Kanadzie, Niemczech i Szwajcarii w dniu premiery. 20 kwietnia 2013 roku Ellie Goulding w ramach promocji albumu odwiedziła warszawski klub Stodoła.
Tło.
Po podpisaniu kontraktu z wytwórnią płytową Polydor Records w lipcu 2009, Ellie Goulding wydała swój debiutancki album Lights w lutym 2010 roku, wydawnictwo zostało pozytywnie przyjęte przez krytyków. Płyta zadebiutowała na pierwszej pozycji w UK Albums Chart, z liczbą sprzedanych 807 000 kopii w samej Wielkiej Brytanii oraz 1,6 miliona egzemplarzy na całym świecie.
W wywiadzie dla brytyjskiego magazynu Daily Star Goulding wyznała, iż planuje podzielić się kontynuacją "Lights" w 2011 roku: "„Nie zniknąć na wieki. [Następny album] ukaże się w tym roku lub na początku następnego”".
Większość piosenek z "Halcyon" zostało nagranych wraz z producentem Jimem Eliotem z brytyjskiej grupy "Kish Mauve" w studiu w miejscowości Lyonshall w hrabstwie Herefordshire, blisko od miasteczka, w którym dorastała Ellie Goulding. Sesję nagraniowe miały miejsce również w Walii, Londynie, Montrealu oraz Brighton.
W wywiadzie dla radia 97.1 AMP Radio, którego gospodarzem był "Carson Daly", 6 sierpnia 2012 wokalistka wytłumaczyła, skąd wzięła inspirację do tytułu albumu: [Halcyon] jest jak ptak, który w zasadzie zimą składałby jaja nad morzem i uspokajał burzliwe wody, a wiele moich piosenek na tej płycie dotyczy oceanu i wody”. Podczas rozmowy powiedziała również, o dwóch utworach z płyty – „Only You” oraz tytułową „Halcyon”.
W wywiadzie z 2015 roku Ellie wypowiedziała się na temat albumu: „wtedy byłam dla siebie bardzo pobłażliwa. To wszystko byłam ja, każdy tekst na albumie”.
Kompozycja.
W wywiadzie dla witryny internetowej Dean Piper’s World w marcu 2011 Goulding została zapytana o kierunek, w którym podąży wraz z nadchodzącym wydawnictwem (Halcyon): „Zaczęło się od dźwięków bardzo mrocznych oraz dziwnych. Ten album będzie bardzo wzruszający [...] tak to chciałam stworzyć więc miejmy nadzieję. Chciałabym osiągnąć (właściwy) efekt, niezależnie czy będzie wesoły czy wręcz przeciwnie. „Ten album dla mnie jest podróżą z ciemności do światła, z zamieszania do zrozumienia [...] Na ten album nie zamierzałam tworzyć materiału o rozstaniu, ale myślę, że tak się stało.
29 sierpnia 2012 roku w programie MTV News Ellie w szczegółach omówiła brzmienia, które znajdują się na Halcyon, mówiąc: „Przeniosłam się trochę jeśli chodzi o mój debiutancki album, wiele odkryłam, nauczyłam się dużo więcej i również dojrzałam. Zdobyłam więcej zasięgów również innych zasięgów, to trochę bardziej plemienne i hymnowe, trochę więcej fortepianu i wokalu niż czegokolwiek innego. Mój wcześniejszy album był bardzo elektroniczny, ale również bardzo męczący dla mojego głosu, obecny jest dla mnie bardziej popowy”.
Wydawnictwo otwiera utwór „Don’t Say a Word”, który został opisany jako „cudownie elektroniczny”, podczas gdy „przechodził przez syntezatorowe pejzaże”. Ścieżka druga „My Blood” została napisana i wyprodukowana przed Goulding we współpracy z Jimem Eliotem, określana jako echo brzmienia utworów Adele. „Anything Could Happen”, który znajduje się na trzeciej pozycji track listy, został głównym singlem albumu, to electro ballada napisana i wyprodukowana również przez Goulding i Eliota, zawiera „tryskające syntezatory i całujący niebo refren”. Piosenka „Only You” została określona jako „coś pomiędzy, grzmiący i elektryzujący, ale pozbawiony pewnego rodzaju robaków usznych, które czynią go kompulsywnym nagraniem”. „Halcyon” utwór tytułowy, którego współautorem i koproducentem jest Goulding jest opisywany przez serwis Roalling Stone jako piosenka elektroniczna. Siódma piosenka „Joy” została napisana przy pomocy wokalistki oraz opisana jako „romans pełen zawirowań”. Kolejna ze ścieżek „Hanging On” opisywana jako mająca brzmienie ‘disco-goth’, to pierwszy cover znajdujący się na wydawnictwie, w oryginale piosenkę wykonuje amerykański artysta Active Child. „Explosions” dziewiąty utwór wydany również jako singiel, „zaczyna się chórem i ambitową perkusją; po refrenie fortepian cichnie, a produkcja przybiera na sile”. Kolejna „I Know You Care” została stworzona jako efekt współpracy Goulding i Justina Parkera. Tekstowo piosenka mówi o tym, że „(wokalistka) próbuje przekonać kogoś – nas, jej kochanka, siebie – że mają coś, co warto ocalić”. Kolejny utwór „Atlantis”, „jest lirycznie” kwintesencją piosenki o zerwaniu, balansując pomiędzy, bezsilnością miłości i utraconego uczucia”. Ostatni utwór znajdujący się na standardowej wersji albumu to „Dead in the Water”, następnie jako bonus track możemy usłyszeć duet Calvina Harrisa, w którym gościnnie pojawiła się Ellie Goulding I Need Your Love.
Wydanie oraz promocja.
Ellie Goulding zapowiedziała nowy materiał udostępniając singiel promocyjny album, 10 lipca 2012 na koncie oficjalnym SoundCloud cover piosenki Active Child pt. „Hanging On” w duecie z Tinie Tempah. 3 sierpnia na oficjalnym kanale artystki YouTube pojawił się zwiastun, który zawierał fragmenty utworów z Halcyon. 9 sierpnia Ellie pojawiła się jako gość w audycji radiowej BBC Radio 1, przy okazji premiery singla Anything Could Happen. Teledysk do piosenki „I Know You Care” został opublikowany 24 września 2012 roku, zawierając sceny z filmu "Niech będzie teraz" stając się jednocześnie piosenką przewodnią filmu. Piosenka została oficjalnie wydana jako singiel 20 września 2013 w formacie digital download w ramach kampanii "#song4syria" fundacji Save the Children. Utwór również służy jako część ścieżki dźwiękowej do filmu poświęconego dzieciom z Syrii w reżyserii Beeban’y Kidron. W ramach promocji albumu został nagrany 90-sekundowy filmik do piosenki „Only You”, został nakręcony wyłącznie dla internetowego sklepu odzieżowego ASOS w ramach kampanii świątecznej "#BestNightEver" i został oficjalnie wydany 5 listopada 2012 roku.
We współpracy z brytyjskim sklepem muzycznym HMV, słuchacze mogli głosować, aby piosenkarka wystąpiła z nowym materiałem "Halcyon" w lokalnym sklepie wraz z podpisywaniem płyt w dniu premiery albumu w UK 8 października 2012 roku. 20 września ogłoszono, że koncert odbędzie się w sklepie "Market Street" w Manchesterze.
Przed wydaniem "Halcyon" Ellie zagrała dwa koncerty, pierwszy 26 września jako część iTunes Festival w "Roundhouse", w Londynie, który był transmitowany na żywo poprzez aplikację iTunes. Drugi z koncertów odbył się 5 października jako cykl koncertów Q Awards 2012 w Camden Town, w klubie Jazz Café. Goulding zagrała także trzy kameralne koncerty w "Ameryce Północnej" podczas tygodnia premierowego "Halcyon", w Nowym Jorku, w klubie Santos Party House 11 października 2012, Toronto w klubie Sound Academy 14 października 2012 oraz w klubie w "Los Angeles" The Troubadour 16 października 2012 roku.
Podczas promocji albumu "Halcyon" w USA Ellie Goulding pojawiła się z piosenką „Anything Could Happen” 10 października 2012 roku w programie Late Night with Jimmy Fallon. Dzień później wykonała ponownie utwór w programie śniadaniowym Today. Następnie 17 października Ellie pojawiła się w programach The Ellen DeGeneres Show oraz Conan, również z pierwszym singlem z "Halcyon", 31 grudnia w "Top of the Pops", Good Morning America 22 stycznia 2013 oraz w Jimmy Kimmel Live! 12 lutego 2013. Utwór „My Blood” wokalistka wykonała w programie Later... with Jools Holland 16 listopada 2012 roku. 30 grudnia wokalistka wystąpiła w programie "Sunday Brunch" z piosenką „Figure 8". W brytyjskim programie "This Morning" wystąpiła z koleją piosenką z płyty; „Explosions” 22 lutego 2013 roku. 14 grudnia 2013 roku Ellie wystąpiła w finale 10. edycji "The X Factor U"K wraz z Lukiem Friendem wykonując Anything Could Happen.
Piosenka „Hanging On” została wykorzystana w serialach stacji The CW Plotkara oraz w sezonie trzecim serialu Nikita. Dodatkowo w filmach Niezgodna oraz Intruz. W 2013 roku "Living Phantom" stworzył remix „Hanging On” na potrzeby zwiastuna gry na platformę PlayStation 3 – .
Inny utwór z "Halcyon" „Dead in the Water” został użyty w piętnastym odcinku, dziewiątego sezonu, amerykańskiego serialu stacji ABC, Chirurdzy, w dniu premiery odcinka 14 kwietnia 2013 roku. Utwór „Stay Awake”, wyprodukowany przez francuskiego producenta Madeon, został wydany wyłącznie za pośrednictwem platformy Beatport 24 marca 2013 roku. 15 kwietnia 2013 roku wersja exclusive albumu zawierająca remiksy utworów ze standardowej wersji "Halcyon" została wydana przez Nike do bezpłatnego strumieniowego pobrania, mająca na celu zachęcić do akcji charytatywnej firmy Nike Women Half Marathon, w którym Goulding brała udział. Wydarzenie miało miejsce w Waszyngtonie w dniu 28 kwietnia 2013 roku. Piosenka „My Blood” znalazła się na wersji deluxe ścieżki dźwiękowej do filmu Niezgodna oraz utwór znalazł się w zwiastunie do filmowej wersji baśni Disneya Kopciuszek z 2015 roku.
Single.
W lipcu 2012 za pośrednictwem portalu Facebook, Ellie zapowiedziała, iż głównym singlem albumu będzie piosenka „Anything Could Happen”, prosząc fanów o współtworzenie teledysku do singla poprzez przesyłanie zdjęć związanych z tekstem piosenki na Instagramie.
9 sierpnia na oficjalnym kanale artystki na platformie YouTube odbyła się premiera oficjalnego lyric video. 17 dnia tego samego miesiąca piosenka była już oficjalnie dostępna na wszystkich platformach streamingowych. Singiel znalazł się na najwyższej pozycję w rodzimym kraju Goulding – na pozycji piątej, notowania UK Singles Chart, tym samym stając się trzecim top-pięć piosenkarki w Wielkiej Brytanii. Singiel notował umiarkowaną pozycję na całym świecie, docierając do pierwszej dwudziestki w Australii, Irlandii i Nowej Zelandii oraz do pierwszej czterdziestki w Belgii i Kanadzie oraz miejsca drugiego w Polsce.
„Figure 8” został wydany 13 grudnia 2012 jako drugi singiel promujący album. Piosenka osiągnęła pozycję 33. w Wielkiej Brytanii. Bardziej popularna okazała się w Nowej Zelandii czy Finlandii, gdzie osiągnęła pozycję 7. oraz 8. tamtejszych notowań.
„Explosions” 3 sierpnia został wydany jako początkowo singiel promocyjny w Irlandii za pośrednictwem platformy iTunes, a w Wielkiej Brytanii 1 października 2012 roku, lecz następnie został usunięty z platform w obu krajach. Jako trzeci singiel promujący "Halcyon" piosenka miała premierę w styczniu 2013. „Explosions” osiągnął pozycję 13. w UK oraz 100. w USA na liście Billboard Hot 100.
The Halcyon Days Tour.
The Halcyon Days Tour
Odbiór krytyków.
Halcyon otrzymał w większości pozytywne opinie krytyków. Portal Metacritic umieścił album na pozycji 69. na 100 możliwych. Neil McComic z The Daily Telegraph napisał, iż głoś wokalistki „jest czymś specjalnym”, jej skala głosu [A] jest luksusowo epicka jak Enya, ale z rodzajem dynamizmu Florence + the Machine. Poetycko nieprzejrzyste teksty Goulding nabierają prawdziwej dramatycznej wagi”. Na dużym, odważnym albumie Goulding, można doświadczyć, co oznacza „śpiewanie jak ptak”, zupełnie nowy wymiar. Melissa Maerz z Entertainment Weekly napisała o albumie „solówki harfy, cyfrowo dopracowane harmonie cyborgów i przynajmniej jeden hołd dla płynów ustrojowych („My Blood”). Ale to wszystko zakotwiczone przez gigantyczne haczyki w kształcie kuli dyskotekowej i rodzaj tanecznych rytmów, które można znaleźć w NOW That’s What I Call Music!”. Redaktor z Los Angeles Times, Mikael Wood zauważył, „łączy przemyślane przemyślenia na temat młodej miłości ze świstem syntezatorowych riffów i ostrych maszynowych uderzeń; album twierdzi, że elektroniczna muzyka taneczna jest naturalną domeną wrażliwych piosenkarzy i autorów tekstów”. Michael Cragg z The Fly odniósł się do albumu jako „śmiały i pewny siebie krok naprzód”. Redaktor AllMusic, "Matt Collar", stwierdził, że Goulding „ubiera swojego potężnego skowronka za pomocą delikatnie splecionej zasłony efektów cyfrowych. Ambitna praca artystki, która chce rozwinąć swoje całkowite brzmienie, Halcyon plasuje Goulding na granicy możliwości artystycznych i zawodowych”. W recenzji dla Rolling Stone, "Will Hermes" powiedział: „Jeśli pisanie piosenek nie pasuje do brytyjskich div popowych, takich jak "Kate Bush", to jest to wspaniały przykład Goulding i jej głosu – "Dolly Parton", olśniewający w górnym rejestrze – wspaniale współgra z elektroniką”. "Geoff Nelson" z PopMatters podsumował: „Na Halcyon Goulding wzmacnia swoją muzyczną genealogię, zarówno to, kim jest, jak i kim była, co jest często udaną próbą przejścia do kultowej sławy [...] Rezultat jest trochę błędny i bardzo głośna wersja jej największego i najmniejszego ja.” "Jerry Shriver" z USA Today zauważył, że na Halcyon Goulding „prezentuje bardziej ostry, bardziej agresywny obraz jej opadającego, przeszywającego stratosferę vibrato”, zauważając jednocześnie, że „[jej] ton, zrównoważony między dziewczęcym i kobiecym, jest atrakcyjny, podobnie jak jej oczywisty zamiar zostania artystą, ale chciałoby się od czasu do czasu bawić się Halcyon dla kontrastu”. Pomimo nazwania albumu „dobrze wykonanym, stylowym dziełem”, "Andy Gill" z The Independent stwierdził, że „trudno kochać piosenki, które próbują ukryć”. "Rebecca Nicholson" z The Guardian wyraziła opinię, iż album „nie jest prawie taki jak jego poprzednik”, ale dodała, że „główną wadą Halcyon jest to, że czasami czuje się trochę za dużo – i to jest coś co Goulding, od zawsze tworzyła jako nieśmiała, może nie być tak smutna”. "Hayley Avron" z NME skrytykowała album: „Dla mnie Halcyon jest dziwaczny, jak zwykle wokal Goulding leniwie wplatany w standardowy taniec na wykresach fabrycznych. W „Joy” oraz „I Know You Care” jej artyzm może przez chwilę oddychać, z dala od bombastowanie duszących podkładów”.
Wyniki komercyjne.
Halcyon zadebiutował na pozycji drugiej brytyjskiej listy albumów UK Albums Chart oraz na szczycie listy UK Album Downloads Chart, sprzedając się w 33 425 kopiach w pierwszym tygodniu co daje 10,3% mniej aniżeli debiutancki album wokalistki Lights w swoim pierwszym tygodniu. W drugim tygodniu od premiery album wskoczył na pozycję drugą z liczbą 11 082 sprzedanych egzemplarzy. 5 stycznia 2014, w 65. tygodniu na liście, Halcyon przeszedł z szóstej do pierwszej pozycji notowania UK Albums Chart z 37 507 sprzedanych kopii, dając tym samym Goulding drugi numer jeden w Wielkiej Brytanii. Album spędził dwa tygodnie z rzędu na pierwszym miejscu, sprzedając 26 456 kopii. Następnie album wraz z liczbą 24 831 sprzedanych egzemplarzy spadł na pozycję drugą notowania, przed powrotem na pierwsze miejsce po raz trzeci z rzędu ze sprzedażą 20 928 egzemplarzy. Do lipca 2017 roku album sprzedał się w Wielkiej Brytanii w 1,18 mln egzemplarzy.
Album zadebiutował na pozycji ósmej notowania Irish Albums Chart w Irlandii. Ostatecznie znalazł się na szczycie irlandzkiej listy albumów w tygodniu kończącym się 2 stycznia 2014 r., ponad rok po pierwotnym wydaniu. W USA Halcyon zadebiutował na dziewiątej pozycji notowania Billboard 200 wraz z liczbą 34 000 sprzedanych egzemplarzy w tygodniu premierowym. We wrześniu 2015 album sprzedał się w liczbie 522 000 kopii w samych Stanach Zjednoczonych. W Oceanii na miejscu 16. w Australii i trzecim w Nowej Zelandii. Halcyon dotarł do pierwszej dziesiątki, w Kanadzie, Niemczech, Grecji i Szwajcarii oraz do pierwszej piętnastki w Belgii i Norwegii.

</doc>
<doc id="2931699" url="https://pl.wikipedia.org/wiki?curid=2931699" title="Sylvester Ryan">
Sylvester Ryan

 
Sylvester Donovan Ryan (ur. 3 września 1930 w Avalon, Kalifornia) – amerykański duchowny katolicki, biskup Monterey w Kalifornii w latach 1992-2006.
Życiorys.
Święcenia kapłańskie otrzymał 3 maja 1957 z rąk kardynała Jamesa McIntyre'a i inkardynowany został do archidiecezji Los Angeles. Od roku 1986 był rektorem archidiecezjalnego seminarium duchownego Saint John's College Seminary. 
17 lutego 1990 papież Jan Paweł II mianował go biskupem pomocniczym Los Angeles ze stolicą tytularną "Remesiana". Sakry udzielił mu jego ówczesny zwierzchnik kard. Roger Mahony. 
28 stycznia 1992 mianowany ordynariuszem Monterey. 19 grudnia 2006 przeszedł na emeryturę.

</doc>
<doc id="2931703" url="https://pl.wikipedia.org/wiki?curid=2931703" title="LDF Maseru">
LDF Maseru



</doc>
<doc id="2931704" url="https://pl.wikipedia.org/wiki?curid=2931704" title="Świątynia Tianning">
Świątynia Tianning



</doc>
<doc id="2931706" url="https://pl.wikipedia.org/wiki?curid=2931706" title="Claudio Sabelli Fioretti">
Claudio Sabelli Fioretti

Claudio Sabelli Fioretti (ur. 18 kwietnia 1944 w Cura di Vetralla) – włoski dziennikarz, pisarz i bloger.
Życiorys.
Syn dziennikarza radiowego Giuseppe Sabelli Fiorettiego. Po ukończeniu gimnazjum Titusa Lucretiusa Carusa w Rzymie, rozpoczął studia na wydziale Nauk Politycznych Uniwersytetu Sapienza, których jednak nie ukończył poświęcając się dziennikarstwu. Początkowo, na początku lat sześćdziesiątych XX wieku, pisał artykuły sportowe dla małej gazety „Selesport” z Lacjum. Po przeniesieniu się do Mediolanu pracował dla Nevesport. W 1968 został zatrudniony przez redaktora naczelnego czasopisma „Panorama”, Lamberto Sechi.
W 1974 objął stanowisko redaktora naczelnego tygodnika politycznego „ABC”. W kolejnych latach pracował w gazetach „La Repubblica”, „Tempo illustrato”, „L’Europeo” i „Secolo XIX”. W 1999 roku związał się z „Corriere della Sera” i przeprowadzał wywiady dla tygodnika „Corriere della Sera Magazine”, a następnie przeniósł się do redakcji dziennika „La Stampa”.
Polityka.
W wyborach na prezydenta Włoch przeprowadzonych w dniach 18–20 kwietnia 2013 uzyskał 1 głos w pierwszej turze wyborów, dwa głosy w drugiej i 8 w trzeciej. 

</doc>
<doc id="2931708" url="https://pl.wikipedia.org/wiki?curid=2931708" title="Lądowisko Banacha">
Lądowisko Banacha

Lądowisko Banacha – lądowisko sanitarne w Warszawie, w dzielnicy Ochota, położone przy ul. Banacha 1a. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 5700 kg. 
Zarządzającym lądowiskiem jest Centralny Szpital Kliniczny UCK WUM w Warszawie. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 94
Koszt jego budowy wyniósł 1,175 mln zł.

</doc>
<doc id="2931715" url="https://pl.wikipedia.org/wiki?curid=2931715" title="Stanisław Sikorski (1910–1993)">
Stanisław Sikorski (1910–1993)

Stanisław Sikorski (ur. 23 kwietnia 1910 w Kazimierzy Wielkiej, zm. 12 grudnia 1993 w Radomiu) – prezbiter katolicki, kapelan 72 pułku piechoty AK oraz drugi adiutant dowódcy pułku w czasie akcji „Burza”.
Dzieciństwo i młodość.
Urodził się 23 kwietnia 1910 roku w Kazimierzy Wielkiej z rodziców Antoniego i Katarzyny z domu Kusak. Naukę pobierał w gimnazjum w Kazimierzy Wielkiej, a w roku 1927 przeniósł się do VII klasy gimnazjum męskiego kurii diecezjalnej w Sandomierzu. Tu zdobył świadectwo dojrzałości w 1929 roku. Następnie wstąpił do Wyższego Seminarium Duchownego w Sandomierzu, które ukończył w 1934 roku z wynikiem dobrym. Święcenia kapłańskie przyjął w kościele św. Michała w Sandomierzu dnia 29 czerwca 1934 roku z rąk biskupa Włodzimierza Jasińskiego, ordynariusza sandomierskiego.
II wojna światowa.
W tragicznym wrześniu 1939 r. ks. Sikorski został proboszczem w parafii Kiełczynie. W styczniu 1940 r. przeniesiono go do parafii św. Michała w Ostrowcu świętokrzyskim. W sierpniu 1941 r. został wikariuszem w parafii farnej w Radomiu. Tu wstąpił w szeregi ZWZ. W jego mieszkaniu była skrzynka kontaktowa. Ukrywał pieczątki do fałszywych dowodów, przenosił broń oraz opiekował się rodzinami, które były w trudnych warunkach. Uwolnił z aresztu kilka osób, w tym kpt. Edwarda Frankiewicza, kwatermistrza radomskiego Obwodu AK.
W lipcu 1944 r. ks. Sikorski został kapelanem 72 pułku piechoty Okręgu Radomskiego AK. Używał pseudonimów „Jęk” i „Borowik”. Był jednocześnie drugim adiutantem dowódcy pułku, mjra Wacława Wyzińskiego. Brał udział we wszystkich walkach na Kielecczyźnie. 20.12.1944 r. otrzymał order wojenny Virtuti Militari V-klasy. W uzasadnieniu czytamy: za wyróżniające się męstwo i poświęcenie w pełnieniu służby duszpasterskiej podczas walk 72 pp w akcji „Burza” oraz męstwo w czasie bitwy w lasach niekłańskich w listopadzie 1944.
Czasy powojenne.
Latem 1946 r. na własną prośbę został prefektem Gimnazjum im. M. Konopnickiej w Radomiu. Rok później objął dodatkowo obowiązki kapelana szpitala św. Kazimierza. Pracę duszpasterską łączył ze studiami na Wydziale Teologicznym Uniwersytetu Jagiellońskiego. W 1950 r., po obronie pracy „Egoizm u młodzieży” otrzymał stopień magistra. W tym samym roku został zwolniony z pracy w szkole. Zarzucono mu sianie fermentu w szkole i podburzanie młodzieży do czynnych wystąpień przeciw dyrekcji w obronie rzekomo znieważonego krzyża.
W styczniu 1950 r. ks. Sikorski został wikariuszem parafii św. Jana Chrzciciela w Radomiu. 9 miesięcy później przeniesiono go do Tczowa, skąd trafił na probostwo w Głowaczowie. W 1952 r. Wydział Oświaty Prezydium WRN w Kielcach odmówił mu prawa do pracy w szkołach na terenie jego parafii. Dwa lata później został wicedziekanem kozienickim. Przez wiele lat zabiegał o zezwolenie na odbudowę zniszczonego w czasie wojny kościoła w Głowaczowie. Rozpoczętą w 1955 r. budowę zakończył po 11 latach. W okresie odwilży pozwolono mu wrócić do szkoły i zająć się katechizacją. W styczniu 1960 r. Inspektorat Oświaty w Kozienicach pozbawił go prawa nauczania w szkołach w Głowaczowie i Lipie za rzekome „stosowanie kar cielesnych w stosunku do uczniów”. Pretekstem do postawienia tego zarzutu był fakt postawienia w kącie dwóch niegrzecznych uczniów.
W 1965 r. Wydział do spraw Wyznań w Kielcach zablokował nominację ks. Sikorskiego na stanowisko proboszcza w Kozienicach. Rok później został dziekanem kozienickim. Ponieważ zgodnie z zaleceniem Episkopatu Polski odmówił prowadzenia księgi inwentarzowej, sąd powiatowy w Kozienicach ukarał go w październiku 1965 r. grzywną wysokości 2000 zł. Ponieważ odmówił jej zapłacenia, został 3.12.1966 r. aresztowany i osadzony w radomskim więzieniu. W jego obronie wystąpili parafianie w listach protestacyjnych do premiera Józefa Cyrankiewicza oraz bp Jan Kanty Lorek, który wysłał telegram do Rady Ministrów. Siła protestów sprawiła, że 12.01.1967 r. odzyskał wolność.
W 1971 r. ks. Sikorski został przeniesiony do parafii św. Jana w Radomiu. Wkrótce został jej proboszczem i miejscowym dziekanem. Udało mu się pomalować kościół farny, wybudować murowaną kaplicę św. Maksymiliana w Firleju i plebanię, odzyskać od państwa zabytkowy kościół św. Wacława na Starym Mieście, który następnie odrestaurował.
Ks. Sikorski przez cały okres powojenny utrzymywał ścisłe związki z żołnierzami AK. Wielokrotnie brał udział w ich zjazdach i spotkaniach. Często przy tej okazji wygłaszając kazania m.in. na Jasnej Górze 12.09.1976 r.
Ks. Stanisław Sikorski zm. 12.12.1993 r. w Radomiu. Uroczystościom pogrzebowym, które były wielką narodową manifestacją, przewodniczył ks. bp Edward Materski. Uczestniczyła w nich kompania Wojska Polskiego.

</doc>
<doc id="2931726" url="https://pl.wikipedia.org/wiki?curid=2931726" title="Lądowisko Szaserów">
Lądowisko Szaserów

Lądowisko Szaserów – lądowisko sanitarne w Warszawie, w dzielnicy Praga-Południe, położone przy ul. Szaserów 128. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 12 000 kg. 
Zarządzającym lądowiskiem jest Wojskowy Instytut Medyczny w Warszawie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 147

</doc>
<doc id="2931728" url="https://pl.wikipedia.org/wiki?curid=2931728" title="Galeria Ślad">
Galeria Ślad

Galeria Ślad (1978–1987) – autorska galeria sztuki współczesnej w Łodzi, założona przez krytyka sztuki Janusza Zagrodzkiego, z pierwszą siedzibą w Stowarzyszeniu Domu Środowisk Twórczych, a później w mieszkaniu prywatnym, jedno z miejsc tworzących niezależny ruch artystyczny w Polsce.
Galeria była nastawiona na integrację różnych środków wypowiedzi artystycznych. Program przewidywał cykliczne pokazy oraz wydawanie druków zazwyczaj nieopatrzonych komentarzem teoretycznym. Jednym z celów galerii było penetrowanie wszystkiego, co działo się w sztuce światowej i zapraszanie wielkich artystów.
Galeria Ślad II.
W stanie wojennym Galeria przeniosła się do mieszkania prywatnego Janusza Zagrodzkiego, co było zjawiskiem częstym dla tego czasu. Wiele podobnych autorskich miejsc sztuki albo już działało w podobnej formie, albo wraz z nastaniem stanu wojennego dopiero się przeniosły w obszary prywatne.
Artyści.
Adam Adamski, Wojciech Bruszewski, Andrzej Ciesielski, Andrzej Chętko, Witosław Czerwonka, Milan Grygar, Taka Iimura, Andrzej Janaszewski, Elżbieta Kalinowska, Wolf Kahlen, Paweł Kwiek, Natalia LL, Edward Łazikowski, Dora Maurer, Antoni Mikołajczyk, Andrzej Partum, Friedrike Pezold, Józef Piwkowski, Janusz Połom, Józef Robakowski, Andrzej Różycki, Zygmunt Rytka, Jerzy Treliński, Zbigniew Warpechowski, Ryszard Waśko, Krzysztof Zarębski, Zespół T.

</doc>
<doc id="2931738" url="https://pl.wikipedia.org/wiki?curid=2931738" title="Atilano Cruz Alvarado">
Atilano Cruz Alvarado

Atilano Cruz Alvarado (ur. 5 października 1901 w Teocaltiche, zm. 1 lipca 1928 Cuquío) – święty Kościoła katolickiego, prezbiter, męczennik, ofiara rewolucji meksykańskiej.
Życiorys.
Pochodził z ubogiej rodziny. Wstąpił do seminarium duchownego w Guadalajarze. 24 lipca 1927 r. święceń kapłańskich w konspiracji, udzielił mu arcybiskup Francisco Orozco y Jiménez. Skierowany do pracy w parafii w Cuquío, pełnił tam posługę duszpasterską jako wikariusz przez jedenaście miesięcy (do śmierci). Od 1 sierpnia 1926 r. wbrew dekretowi nakazującemu duchownym przeniesienie się do miast pozostał wraz ze swoim proboszczem by realizować apostolat wśród wiernych. Został schwytany 1 lipca 1928 r. i rozstrzelany razem proboszczem Justynem Oronem Madrigalem.
Atrybutem świętego męczennika jest palma.
Miejscem kultu jest Cuquío.
Po zakończeniu procesu informacyjnego na etapie lokalnej diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, został beatyfikowany 22 listopada 1992 roku w watykańskiej bazylice św. Piotra, a jego kanonizacja na Placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Wspomnienie liturgiczne obchodzone jest w "dies natalis" (1 lipca).

</doc>
<doc id="2931739" url="https://pl.wikipedia.org/wiki?curid=2931739" title="Musikverein">
Musikverein



</doc>
<doc id="2931744" url="https://pl.wikipedia.org/wiki?curid=2931744" title="Albert Schultz Eishalle">
Albert Schultz Eishalle



</doc>
<doc id="2931747" url="https://pl.wikipedia.org/wiki?curid=2931747" title="Lądowisko Giżycko-SPZOZ">
Lądowisko Giżycko-SPZOZ

Lądowisko Giżycko-SPZOZ – lądowisko sanitarne w Giżycku, w województwie warmińsko-mazurskim, przy ul. Warszawskiej 41. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 2900 kg.
Zarządzającym lądowiskiem jest Samodzielny Publiczny Zakład Opieki Zdrowotnej w Giżycku. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 194
Koszt budowy lądowiska wyniósł 773 tys. zł.

</doc>
<doc id="2931753" url="https://pl.wikipedia.org/wiki?curid=2931753" title="Jiangmen Stadium">
Jiangmen Stadium

Jiangmen Stadium () – wielofunkcyjny stadion w Jiangmen, w Chinach. Został otwarty w październiku 1985 roku. Może pomieścić 13 000 widzów. Obiekt był jedną z aren pierwszych piłkarskich Mistrzostw Świata kobiet w 1991 roku. Rozegrano na nim trzy spotkania fazy grupowej turnieju (17 listopada – dwa mecze: Niemcy – Nigeria 4:0 oraz Chińskie Tajpej – Włochy 0:5; 21 listopada: Chińskie Tajpej – Nigeria 2:0) i jeden ćwierćfinał (Norwegia – Włochy 3:2 (po dogrywce)).

</doc>
<doc id="2931760" url="https://pl.wikipedia.org/wiki?curid=2931760" title="Erdberg">
Erdberg



</doc>
<doc id="2931761" url="https://pl.wikipedia.org/wiki?curid=2931761" title="Wieża Dunajska">
Wieża Dunajska



</doc>
<doc id="2931762" url="https://pl.wikipedia.org/wiki?curid=2931762" title="Lądowisko CSK MSWiA-Wołoska">
Lądowisko CSK MSWiA-Wołoska

Lądowisko CSK MSWiA-Wołoska – lądowisko sanitarne w Warszawie, w dzielnicy Mokotów, położone na dachu budynku administracyjno-garażowego, przy ul. Wołoskiej 137. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy, o dopuszczalnej masie startowej do 5700 kg. 
Zarządzającym lądowiskiem do 31 grudnia 2022 był Centralny Szpital Kliniczny MSWiA w Warszawie, przekształcony z dniem 1 stycznia 2023 w Państwowy Instytut Medyczny Ministerstwa Spraw Wewnętrznych i Administracji. 
W 2012 lądowisko zostało wpisane do ewidencji lądowisk Urzędu Lotnictwa Cywilnego pod numerem 121.
Powierzchnia płyty lądowiska wynosi 890 metrów kwadratowych.

</doc>
<doc id="2931769" url="https://pl.wikipedia.org/wiki?curid=2931769" title="Ryszard Chwalibóg">
Ryszard Chwalibóg

Ryszard Chwalibóg herbu Strzemię (ur. 15 października 1902 w Kożance k. Kijowa, zm. 21 października 1983 w Bytomiu) – polski inżynier mechanik.
Po ukończeniu szkoły średniej w Kijowie rozpoczął studia na Wydziale Przyrodniczym Uniwersytetu Warszawskiego, ale po roku przerwał naukę, aby studiować i ukończyć Wydział Mechaniki Politechniki Warszawskiej. Pracę zawodową rozpoczął od Fabryki Amunicji w Skarżysku, a kontynuował w Fabryce Samochodów Państwowych Zakładów Inżynierii w Czechowicach k. Warszawy. Podczas wyszkolenia wojskowego w 1934 uzyskał stopień podporucznika rezerwy marynarki. Po zakończeniu służby podjął pracę w należącej do Tadeusza Rapackiego i Zygmunta Święcickiego Cynkowni Warszawskiej. Podczas mobilizacji we wrześniu 1939 Ryszard Chwalibóg został skierowany do warsztatów w porcie Flotylli Pińskiej, gdzie w zakonspirowany pracował nad produkcją broni dla Armii Krajowej. Po wyzwoleniu w 1945 otrzymał stanowisko dyrektora w Zakładach Metalurgicznych Erazma Mieszczańskiego i Tadeusza Jaroszewskiego w Gorzycach k. Tarnobrzega, w 1949 przeniósł się do Elbląga gdzie przez dwa lata pracował w Zakładach Mechanicznych. Od 1951 był głównym technologiem w raciborskiej Fabryce Kotłów, a następnie od 1954 kierownikiem produkcji w kieleckiej Fabryce Przewodów i Armatur. Z Kielc w 1955 przeniósł się do Bytomia, gdzie pracował w Zjednoczeniu Przemysłu Maszyn Górniczych. Ostatnim miejscem zatrudnienia było katowickie Biuro Projektów Zakładów Przeróbki Mechanicznej Węgla „Separator”, gdzie pracował od 1963.
Ryszard Chwalibóg od 1923 był korporantem, należał do korporacji „K! Arkonia”, od 1922 do 1926 pełnił funkcję sekretarza. Przez wiele lat był członkiem Stowarzyszenia Inżynierów Mechaników Polskich, w 1976 został uhonorowany złotą odznaką SIMP, a w 1981 odznaką honorową Naczelnej Organizacji Technicznej.
Spoczywa na cmentarzu Powązkowskim w Warszawie (kwatera 338-4-2).

</doc>
<doc id="2931771" url="https://pl.wikipedia.org/wiki?curid=2931771" title="Igrzyska Południowego Pacyfiku 1995">
Igrzyska Południowego Pacyfiku 1995

Igrzyska Południowego Pacyfiku 1995 – (ang. "South Pacific Games 1995"), dziesiąta edycja Igrzysk Południowego Pacyfiku, która odbyła się w dniach 25 sierpnia - 5 września 1995 w stolicy Tahiti, Papeete. Wygrała Nowa Kaledonia, dla której było to ósme zwycięstwo w tej imprezie.

</doc>
<doc id="2931775" url="https://pl.wikipedia.org/wiki?curid=2931775" title="Żłobek (województwo lubelskie)">
Żłobek (województwo lubelskie)

Żłobek – wieś w województwie lubelskim, w powiecie włodawskim, w gminie Włodawa. Miejscowość została wyodrębniona jako samodzielna w roku 2009. 
Wierni Kościoła rzymskokatolickiego należą do parafii św. Jana Jałmużnika w Orchówku.
W obrębie ewidencyjnym Żłobek znajdują się stacja kolejowa Sobibór oraz Muzeum Byłego Obozu Zagłady w Sobiborze. Na południe od wsi leży jezioro Spólne.
Części wsi.
W latach 1975–1998 miejscowość administracyjnie należała do województwa chełmskiego.

</doc>
<doc id="2931776" url="https://pl.wikipedia.org/wiki?curid=2931776" title="Lądowisko Kielce-Czarnów">
Lądowisko Kielce-Czarnów

Lądowisko Kielce-Czarnów – lądowisko sanitarne w Kielcach, w województwie świętokrzyskim, położone przy ul. Grunwaldzkiej 45. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 2910 kg.
Zarządzającym lądowiskiem jest Wojewódzki Szpital Zespolony w Kielcach. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 71.

</doc>
<doc id="2931782" url="https://pl.wikipedia.org/wiki?curid=2931782" title="Igrzyska Małych Państw Europy 2013">
Igrzyska Małych Państw Europy 2013

Igrzyska Małych Państw Europy 2013 – 15. edycja multidyscyplinarnych zawodów sportowych, które odbywały się od 27 maja do 1 czerwca 2013 w mieście Luksemburgu.
Dyscypliny.
Zawody rozgrywane były w dziesięciu dyscyplinach.
Klasyfikacja medalowa.
Klasyfikacja medalowa zawodów.

</doc>
<doc id="2931783" url="https://pl.wikipedia.org/wiki?curid=2931783" title="Józef Jodkowski">
Józef Jodkowski

Józef Jodkowski (ur. 20 grudnia 1890 w Grodnie, zm. 2 stycznia 1950 w Warszawie) – polski archeolog, numizmatyk, historyk ziemi grodzieńskiej.
Życiorys.
Urodził się w starej rodzinie szlacheckiej, o tradycjach wojskowych, zamieszkałej od stuleci w okolicy Wielkie Jodkiewicze. Syn Józefa Jodkowskiego (1861–1944), stolarza i Zofii z Zaniewskich. Kształcił się w Gimnazjum Grodzieńskim, m.in. pod kierunkiem prof. Eustachego N. Orłowskiego, wykładającego historię. Już wtedy rozbudzone zainteresowanie dziejami ziemi grodzieńskiej i niepospolite zdolności zwróciły na niego uwagę Elizy Orzeszkowej, co umożliwiło mu dostęp do bogatych zbiorów pisarki. W latach 1905–1906 brał czynny udział w wystąpieniach młodzieży grodzieńskiej przeciw polityce caratu, czego skutkiem było zagrożenie możliwości dalszej edukacji. Dzięki pomocy Orzeszkowej wyjechał do Warszawy dokończyć szkołę. W 1907 publikował pierwsze artykuły dotyczące prehistorii ziemi białostockiej, które były pokłosiem wyprawy badawczej odbytej z Wacławem Kontrymem do Bereżan i Liszkowa. W kolejnych latach brał udział w licznych badaniach archeologicznych m.in. w Drohiczynie. Stworzył wtedy też dokładną mapę stanowisk archeologicznych na ziemi grodzieńskiej. Studia odbył w Moskwie, gdzie początkowo wybrał Szkołę Sztuk Pięknych, lecz ostatecznie 27 maja 1912 ukończył z wyróżnieniem Instytut Archeologiczny. W 1914 został członkiem korespondentem Moskiewskiego Towarzystwa Archeologicznego.
Pracował w Instytucie Archeologicznym jako laborant, a następnie w Muzeum Rumiancowskim, gdzie zajmował się inwentaryzacją zabytków wywiezionych z Polski. Wyniki inwentaryzacji opublikował w trzech pracach: "Armaty polskie w Muzeum Artyleryjskim w Petersburgu", „Pamiątki polskie na obczyźnie” (Wilno 1908), "Pieczęcie wileńskie w Muzeum Rumiancowskim w Moskwie", „Rocznik Towarzystwa Przyjaciół Nauk w Wilnie” (1909), "Pieczęcie polskie w Muzeum Rumiancowskim" (Kraków 1910).
Objął stanowisko konserwatora zabytków na terenie guberni wileńskiej, grodzieńskiej i mińskiej. Był założycielem Muzeum Historyczno-Archeologicznego w Grodnie i inicjatorem badań archeologicznych Starego Zamku w Grodnie i jego rekonstrukcji.
W roku 1922 został konserwatorem wojewódzkim w Białymstoku. Do 1936 kierował muzeum miejskim. Opublikował wiele prac poświęconych zabytkom tego województwa.
W roku 1936 zamieszkał w Warszawie, gdzie w Państwowych Zbiorach Sztuki na Zamku Królewskim zajął się badaniem zbiorów numizmatycznych.
W maju 1945 przystąpił do odbudowy kolekcji numizmatycznej Muzeum Narodowego. W roku 1946 przystąpił do reaktywacji Warszawskiego Towarzystwa Numizmatycznego.
Pochowany na cmentarzu Stare Powązki w Warszawie (kwatera 132-2-16).

</doc>
<doc id="2931785" url="https://pl.wikipedia.org/wiki?curid=2931785" title="Mistrzostwa Polski w Szachach 2013">
Mistrzostwa Polski w Szachach 2013

Mistrzostwa Polski w Szachach 2013 – turnieje szachowe, rozegrane w 2013 r. w Chorzowie (mężczyźni i kobiety), mające na celu wyłonienie 70. mistrza Polski mężczyzn oraz 65. mistrzynię Polski kobiet.
Turniej mężczyzn rozegrano system szwajcarskim z udziałem 26 zawodników, natomiast turniej kobiet – systemem kołowym z udziałem 10 zawodniczek (oba na dystansie 9 rund). Tytularnymi sponsorami mistrzostw były firmy Enea (turniej mężczyzn) oraz Budimex (turniej kobiet).
Złote medale zdobyli: Bartosz Soćko (2. raz w karierze) i Monika Soćko (5. raz w karierze).
Wyniki 70. Mistrzostw Polski Mężczyzn.
Chorzów, 13 – 21 kwietnia 2013
Uwaga: Dominik Orzech wycofał się z turnieju po 6. rundzie.
Dogrywka.
Chorzów, 21 kwietnia 2013, 2 partie (drugiej nie rozegrano), szachy szybkie, P-25'+10"
W pierwszej partii dogrywki o złoty medal Bartosz Soćko pokonał Grzegorza Gajewskiego, a ponieważ posiadał lepszą punktację dodatkową z turnieju zasadniczego, drugiej partii już nie rozegrano.
Wyniki 65. Mistrzostw Polski Kobiet.
Chorzów, 13 – 21 kwietnia 2013
Uwaga: Anna Gasik wycofała się z turnieju po 6. rundzie.
Dogrywka.
Chorzów, 21 kwietnia 2013, 6 rund, system dwukołowy, szachy szybkie, P-10'+5"
W dogrywce trzy zawodniczki zdobyły po 3½ i o podziale miejsc na podium zdecydowała punktacja dodatkowa (1. Monika Soćko, 2. Jolanta Zawadzka, 3. Karina Szczepkowska-Horowska).Iweta Rajlich zdobyła 1½ pkt i zajęła IV miejsce.

</doc>
<doc id="2931795" url="https://pl.wikipedia.org/wiki?curid=2931795" title="Derrick de Kerckhove">
Derrick de Kerckhove

Derrick de Kerckhove (ur. 1944) - socjolog i medioznawca.
Życiorys.
Urodził się w Belgii, mieszkał między innymi w Indiach i Pakistanie.
Jest profesorem na Uniwersytecie w Toronto w Kanadzie.
W latach 1983-2008 był dyrektorem McLuhan Program in Culture and Technology. Współpracował z Marshallem McLuhanem jako współautor jego książek, tłumacz i asystent.
W swojej znanej książce "Powłoka kultury" (org. "The Skin of Culture") z 1995 roku pisze o uzależnieniu rzeczywistości psychologicznej od technologicznych ekstens człowieka.

</doc>
<doc id="2931804" url="https://pl.wikipedia.org/wiki?curid=2931804" title="Al-Bassa (Palestyna)">
Al-Bassa (Palestyna)

Al-Bassa (arab. البصة) – nieistniejąca już arabska wieś, która była położona w Dystrykcie Akka w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku sił żydowskiej Hagany w dniu 14 maja 1948 roku.
Położenie.
Al-Bassa leżała u podnóża grzbietu górskiego Reches ha-Sulam (361 m n.p.m.) na zachodnich zboczach wzgórz Zachodniej Galilei. Wieś była położona na wysokości 65 metrów n.p.m., w odległości 19 kilometrów na północ od miasta Akka. Według danych z 1945 do wsi należały ziemie o powierzchni 2953,5 ha. We wsi mieszkało wówczas 3100 osób, w tym 150 Żydów.
Historia.
Badania archeologiczne wykazały, że miejsce to było zamieszkane już w epoce brązu. Od I do V wieku wieś była zamieszkana przez społeczność żydowską. Talmud nazywa ją "Becet". We wsi znaleziono 18 stanowisk archeologicznych z tego okresu. Odkryto miejsca pochówku chrześcijan oraz dzbany z IV wieku. Od początku okresu panowania Arabów wieś była zamieszkana przez społeczność arabską i nazywała się "Bassa". W 1189 roku wieś wykorzystali krzyżowcy jako obóz wojenny podczas III wyprawy krzyżowej. Krzyżowcy nazywali wieś "Le Bace" lub "LeBassa". W 1517 roku wieś wraz z całą Palestyną przeszła pod panowanie osmańskie. Dokumenty podatkowe z 1596 roku mówią, że w al-Bassa mieszkało 76 rodzin muzułmańskich i 28 kawalerów. Płacili oni podatki z upraw pszenicy, jęczmienia, bawełny, oliwek, owoców, oraz hodowli kóz i uli. W 1882 roku we wsi otworzono publiczną szkołę podstawową dla chłopców, a następnie prywatną szkołę średnią i publiczną szkołę podstawową dla dziewcząt. W wyniku I wojny światowej nastąpiły duże zmiany terytorialne na Bliskim Wschodzie. Francusko-brytyjska umowa graniczna z 1920 roku nieprecyzyjnie określiła przebieg granicy między Brytyjskim Mandatem Palestyny i Francuskim Mandatem Syrii (w skład którego wchodził także dzisiejszy Liban). Okazało się, że granica przebiegała na północ od wsi al-Bassa. Sama wieś znajdowała się w Mandacie Palestyny, jednak znaczna część jej pól uprawnych znalazła się w Mandacie Syrii. W rezultacie mieszkańcy al-Bassa zostali odcięci od swoich pól uprawnych. Władze francuskie rozwiązały ten problem, przyznając w 1921 roku mieszkańcom al-Bassa obywatelstwo Mandatu Syrii. Równolegle pracowała mieszana komisja francusko-brytyjska, która do lutego 1922 roku ustaliła szczegółowy przebieg granicy. W 1923 roku oficjalnie potwierdzono, że al-Bassa znajduje się w Brytyjskim Mandacie Palestyny (zmieniono również przebieg granicy przy wiosce). W 1926 roku zmieniono obywatelstwo mieszkańców wsi na palestyńskie. Przeprowadzony we wrześniu 1922 roku wykazał, że w al-Bassa mieszkało 867 chrześcijan, 150 muzułmanów i 1 Żyd. W kolejnych latach tutejsza populacja uległa dużym zmianom. W 1945 roku we wsi żyło 1590 chrześcijan i 1360 muzułmanów. Podczas arabskiego powstania w Palestynie (1936–1939) w bezpośrednim sąsiedztwie wioski powstał posterunek żydowskiej policji, który następnie przekształcono w brytyjski Fort Tegart. W dniu 6 września 1938 roku w pobliżu wioski wpadł na minę brytyjski samochód pancerny, w wyniku czego zginęło czterech brytyjskich żołnierzy. W odwecie Brytyjczycy spalili dolną część wioski. Kilka dni później brytyjscy żołnierze zmusili około 50 wieśniaków do wejścia do autobusu, który następnie skierowano na minę podłożoną na drodze. W wybuchu zginęło około 20 Arabów. Mieszkańcy wsi zostali zmuszeni do wykopania dołu i pogrzebania wszystkich zabitych.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała te tereny państwu arabskiemu. Podczas wojny domowej w Mandacie Palestyny na początku 1948 roku w okolicy tej stacjonowały siły Arabskiej Armii Wyzwoleńczej. W ostatnich dniach przed proklamacją niepodległości Izraela żydowska organizacja paramilitarna Hagana przeprowadziła operację „Ben-Ami”, w trakcie której 14 maja 1948 roku Izraelczycy zajęli wieś al-Bassa. Była ona słabo broniona przez nieliczną lokalną arabską milicję. Po zajęciu wioski, Izraelczycy zgromadzili mieszkańców w miejscowym kościele, gdzie zastrzelili kilkoro młodzieńców. Zeznania świadków różnią się od siebie, i mówią o pięciu osobach zastrzelonych wewnątrz kościoła lub siedmiu osobach na zewnątrz. Następnie, 27 maja mieszkańców wsi przymusowo wysiedlono, a ich domy w większości zniszczono. Prawie wszyscy wieśniacy z al-Bassa uciekli do Libanu.
Miejsce obecnie.
Na terenie wioski al-Bassa powstała strefa przemysłowa miejscowości Szlomi, natomiast jej pola uprawne zajęły kibuc Kefar Rosz ha-Nikra, moszaw Liman oraz wieś Becet.
Palestyński historyk Walid Chalidi, tak opisał pozostałości wioski Farwana: „"Z głównych zabudowań wioski istnieją tylko dwie: grecki kościół i islamskie sanktuarium. Kamienny kościół jest bogato zdobiony elementami architektonicznymi. Jedna jego strona zawaliła się, a ściany pękają. Sanktuarium stoi opuszczone wśród licznych drzew. Część wiejskich domów pozostaje zajęta przez Izraelczyków. Jednym z nich jest duży dwukondygnacyjny budynek, który ma zarówno prostokątne jak i łukowate okna oraz drzwi."”.

</doc>
<doc id="2931810" url="https://pl.wikipedia.org/wiki?curid=2931810" title="Zakarijja Mazuzi">
Zakarijja Mazuzi

Zakarijja Mazuzi, "Zakaria Maazouzi" (ur. 15 czerwca 1985) – marokański lekkoatleta, średniodystansowiec.

</doc>
<doc id="2931819" url="https://pl.wikipedia.org/wiki?curid=2931819" title="Lądowisko Konin-Szpital">
Lądowisko Konin-Szpital

Lądowisko Konin-Szpital – lądowisko sanitarne w Koninie, w województwie wielkopolskim, położone przy ul. Szpitalnej 45. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Wojewódzki Szpital Zespolony w Koninie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 178

</doc>
<doc id="2931821" url="https://pl.wikipedia.org/wiki?curid=2931821" title="Zęby trzonowe trybosfeniczne">
Zęby trzonowe trybosfeniczne

Zęby trzonowe trybosfeniczne, trzonowce trybosfeniczne – rodzaj trzonowców występujących u ssaków, w których guzki zębów górnych wpasowują się we wgłębienia zębów dolnych. Działają na zasadzie młota i kowadła umożliwiając dokładne rozdrabnianie pokarmów.
Nazwa tego rodzaju zębów wywodzi się z greki i odnosi się do ich dwóch funkcji. Służą one do miażdżenia ("tribein") oraz do cięcia ("sphen") pokarmu.
W gromadzeniu wiedzy o ewolucji ssaków olbrzymią rolę odgrywają właśnie najczęstsze w zapisie kopalnym zęby, zwłaszcza trzonowce trybosfeniczne. Spotyka się je u ssaków z kladu Boreosphenida, a więc torbaczy i łożyskowców, w przeciwieństwie do stekowców, holoteriów bazalnych, symetrodontów, eupantoteriów. Debacie podlega głównie kwestia ich powstania.
Zęby te mają charakterystyczną budowę korony, zwykle obejmującej dwa zestawy guzków. Pierwszy z nich, położony od przodu, zwany jest trygonem w przypadku zębów szczękowych i trygonidem w przypadku zębów żuchwy. Oba tworzone są przez trzy guzki. Trygon składa się więc z następujących guzków:
Guzki językowy, przedniopoliczkowy i tylkopoliczkowy zębów kości zębowej określane są odpowiednio mianami protokonidu, parakonidu i metakonidu. Guzki te, i w szczęce, i w żuchwie, ograniczają pewne zagłębienie, zwane basenem trygonu w szczęce i basenem trygonidu w żuchwie. W stronę tylnojęzykową od rzeczonego trygonu leży natomiast półka hypokonu, którą może ograniczać kolejny guzek hypokon, aczkolwiek nie musi on występować. Na półce tej leży talon. Jeśli chodzi o zęby dolne, odpowiada mu talonid. Talon jest zwykle mniejszy od talonidu, który znowu obejmować może 3 guzki:
Pomiędzy tymi guzkami, w środku talonidu, także znajduje się basen, zwany tym razem basenem talonidu. Guzki te tworzą pewną strukturę podstawową, modyfikowaną na rozmaite sposoby. Na krawędzi policzkowej mogą występować guzki dodatkowe nazywane stylami:
lub konulami:
Występować mogą także grzebienie zwane też kristami. Z drugiej strony wymienione struktury mogą też podlegać redukcji.
Kiedy ssak zwiera zęby, do basenu talonidu wchodzi protokon zębów górnych podobnie do tłuczka gniotącego żywność w moździerzu. Pokarm tnie 6 głównych powierzchni trąco-tnących.
Podobne zęby, ale o inaczej rozmieszczonych guzkach, występowały u Australosphenida. Grupa te obejmuje współczesne stekowce, jednakże dzisiejsze stekowce nie mają zębów. Biorąc pod uwagę dalekie pokrewieństwo pomiędzy Australosphenida i Boreopshenida, podobieństwo zębów ssaków tych grup przypisuje się więc raczej konwergencji niż pochodzeniu od wspólnego przodka.

</doc>
<doc id="2931825" url="https://pl.wikipedia.org/wiki?curid=2931825" title="Data wykonania">
Data wykonania

Data wykonania (data realizacji, data wygaśnięcia) – na rynku finansowym jest to przyszła data lub kilka dat w których może dojść do wykonania kontraktu terminowego. Data ta zostaje ustalona w momencie podpisania kontraktu terminowego. Jest jednym z podstawowych parametrów niezbędnych do podpisania kontraktu terminowego.
Oznaczenia dat wykonania na rynku giełdowym.
Na giełdach kontrakty terminowe i opcje wygasają co miesiąc lub co 3 miesiące. Dlatego też doszło do standaryzacji oznaczeń dat wykonania.

</doc>
<doc id="2931829" url="https://pl.wikipedia.org/wiki?curid=2931829" title="Awtodrom Smolenskoje Kolco">
Awtodrom Smolenskoje Kolco

Awtodrom Smolenskoje Kolco – tor wyścigowy we Wierchniednieprowskim, niedaleko Safonowa, około 90 kilometrów na wschód od Smoleńska. Tor ma długość 3357 m i został oddany do użytku w 2010 roku.

</doc>
<doc id="2931833" url="https://pl.wikipedia.org/wiki?curid=2931833" title="Lądowisko Jędrzejów-Szpital">
Lądowisko Jędrzejów-Szpital

Lądowisko Jędrzejów-Szpital – lądowisko sanitarne w Jedrzejowie, w województwie świętokrzyskim, położone przy ul. Małogoskiej 25. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest ARTMEDIK Sp. z o.o. Niepubliczny Zakład Opieki Zdrowotnej Szpital Specjalistyczny im. W. Biegańskiego w Jędrzejowie. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 97

</doc>
<doc id="2931838" url="https://pl.wikipedia.org/wiki?curid=2931838" title="Smoleńsk Ring">
Smoleńsk Ring



</doc>
<doc id="2931848" url="https://pl.wikipedia.org/wiki?curid=2931848" title="Wielkie nadzieje (film 1946)">
Wielkie nadzieje (film 1946)

Wielkie nadzieje (ang. "Great Expectations") – brytyjski film z 1946 w reżyserii Davida Leana. Adaptacja powieści Karola Dickensa pt. "Wielkie nadzieje".

</doc>
<doc id="2931858" url="https://pl.wikipedia.org/wiki?curid=2931858" title="Ngila Dickson">
Ngila Dickson

Ngila Dickson (ur. 1958) – nowozelandzka kostiumograf.
Nagrody.
Została uhonorowana m.in. Oscarem, Satelitą i nagrodą BAFTA.

</doc>
<doc id="2931859" url="https://pl.wikipedia.org/wiki?curid=2931859" title="Stadion Yanggakdo">
Stadion Yanggakdo

Stadion Yanggakdo (kor. 양각도경기장) – stadion piłkarski w Pjongjangu, stolicy Korei Północnej. Został otwarty w 1989 roku po dwuletniej budowie. Może pomieścić 30 000 osób.

</doc>
<doc id="2931864" url="https://pl.wikipedia.org/wiki?curid=2931864" title="Objaw Tullio">
Objaw Tullio



</doc>
<doc id="2931865" url="https://pl.wikipedia.org/wiki?curid=2931865" title="Olympic Mvolyé">
Olympic Mvolyé

Olympic Mvolyé znany również jako Olympique Mvolyé – kameruński klub piłkarski z siedzibą w Jaunde.
Historia.
Olympic Mvolyé został założony w 1970 roku (niektóre źródła podają, że klub został założony w 1989). W 1992 grając w drugiej lidze Olympic zdobył Puchar Kamerunu po zwycięstwie w finale z Diamantem Jaunde. Sukces ten powtórzył dwa lata później po zwycięstwie w finale z Tonnerre Jaunde. W 1997 klub zadebiutował w kameruńskiej ekstraklasie. W pierwszej lide Olympic występował przez 5 sezonów do 2001 roku.

</doc>
<doc id="2931871" url="https://pl.wikipedia.org/wiki?curid=2931871" title="Lądowisko Kościerzyna-Szpital">
Lądowisko Kościerzyna-Szpital

Lądowisko Kościerzyna-Szpital – lądowisko sanitarne w Kościerzynie, w województwie pomorskim, położone przy ul. Piechowskiego 36. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Specjalistyczny w Kościerzynie. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 205
Oficjalne otwarcie lądowiska nastąpiło 23 października 2010.

</doc>
<doc id="2931872" url="https://pl.wikipedia.org/wiki?curid=2931872" title="Sydney Cricket Ground">
Sydney Cricket Ground

Sydney Cricket Ground – stadion krykietowy w Sydney, wykorzystywany także do meczów futbolu australijskiego i rugby. Rozgrywają tu swoje mecze drużyny krykietowe Australii i Nowej Południowej Walii oraz futboliści Sydney Swans. Wybudowany w 1848 roku stadion posiada obecnie 47 tys. miejsc. 
Pierwszym krykietowym meczem testowym na SCG było spotkanie Australia - Anglia, rozegrane 21 lutego 1882, który gospodarze wygrali 5 wicketami. 
Rekord frekwencji padł podczas meczu rugby league St. George Dragons - South Sydney Rabbitohs, który obejrzało 78 056 widzów, a stało się to 18 września 1965 roku. Rekord krykietowy - 58 446 widzów - padł 15 grudnia 1928 podczas testu Australia - Anglia.
Na obiekcie odbywały się także koncerty, m.in. Michaela Jacksona i Madonny.

</doc>
<doc id="2931882" url="https://pl.wikipedia.org/wiki?curid=2931882" title="Indira Gandhi Arena">
Indira Gandhi Arena

Indira Gandhi Arena – hala sportowa w stolicy Indii, Nowym Delhi, otwarta w 1982 roku
W 2010 roku odbywały się tutaj częściowo Igrzyska Wspólnoty Narodów. Dyscyplinami, które odbyły się na obiekcie było łucznictwo, kolarstwo, gimnastyka oraz zapasy.
31 grudnia 2011 roku odbył się gruntowny remont areny.

</doc>
<doc id="2931884" url="https://pl.wikipedia.org/wiki?curid=2931884" title="Kaplica św. Męczennicy Paraskiewy w Rajsku">
Kaplica św. Męczennicy Paraskiewy w Rajsku

Kaplica pod wezwaniem św. Męczennicy Paraskiewy – prawosławna kaplica cmentarna w Rajsku. Należy do parafii Świętych Apostołów Piotra i Pawła w Rajsku, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Kaplica została wzniesiona na cmentarzu w Rajsku w latach 1993–1997, konsekrowana 4 lipca 1997. Jest to nowoczesna murowana świątynia, zbudowana z białej cegły, trójdzielna. Dachy cerkwi blaszane. Nad kruchtą z dwuspadowym dachem nadbudowana częściowo przeszklona wieża-dzwonnica, zwieńczona kopułą. Nawa na planie koła, z dachem zwieńczonym baniastym hełmem. Prezbiterium mniejsze od nawy, również na planie koła, z dachem zwieńczonym niewielką kopułą.
Wcześniej w tym samym miejscu znajdowała się wzniesiona w 1863 drewniana kaplica pod wezwaniem Opieki Matki Bożej, która została spalona w czerwcu 1942, podczas pacyfikacji Rajska przez okupantów hitlerowskich. Wezwanie obecnej kaplicy nawiązuje natomiast do murowanej cerkwi parafialnej w Rajsku, zbudowanej w latach 1869–1875, zburzonej przez hitlerowców w czerwcu 1942.

</doc>
<doc id="2931887" url="https://pl.wikipedia.org/wiki?curid=2931887" title="Lądowisko Pszczyna-Szpital">
Lądowisko Pszczyna-Szpital

Lądowisko Pszczyna-Szpital – lądowisko sanitarne w Pszczynie, w województwie śląskim, położone przy ul. Antesa 11. Przeznaczone jest do wykonywania startów i lądowań śmigłowców sanitarnych i ratowniczych w dzień o dopuszczalnej masie startowej do 5700 kg.
Zarządzającym lądowiskiem jest Centrum Dializa Sp. z o.o. w Pszczynie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 157

</doc>
<doc id="2931891" url="https://pl.wikipedia.org/wiki?curid=2931891" title="USS New Orleans (CL-32)">
USS New Orleans (CL-32)



</doc>
<doc id="2931894" url="https://pl.wikipedia.org/wiki?curid=2931894" title="Ostatnia runda (film)">
Ostatnia runda (film)

Ostatnia runda (ang. "Body and Soul") – amerykański film z 1947 roku w reżyserii Roberta Rossena.

</doc>
<doc id="2931898" url="https://pl.wikipedia.org/wiki?curid=2931898" title="Obiekt sportowy">
Obiekt sportowy

Obiekt sportowy – samodzielny, zwarty zespół urządzeń terenowych oraz budynków przeznaczonych do celów sportowych.
Obiektami sportowymi są np. stadiony, hale sportowe, sale gimnastyczne, baseny pływackie, korty tenisowe, lodowiska, tory łyżwiarskie, hipodromy, tory wyścigowe, skocznie narciarskie, pola golfowe, skateparki, itp.

</doc>
<doc id="2931900" url="https://pl.wikipedia.org/wiki?curid=2931900" title="Neonikotynoidy">
Neonikotynoidy

Neonikotynoidy – związki chemiczne klasyfikowane jako neuroaktywne insektycydy, chemicznie spokrewnione z nikotyną. Najbardziej znane z nich są imidakloprid, klotianidyna i tiametoksam. Rozwój tej klasy insektycydów rozpoczął się w latach 80. przez kompanię Shell oraz w 90. przez Bayer. Neonikotynoidy zostały stworzone przede wszystkim dlatego, że wykazywały zmniejszoną toksyczność w porównaniu z poprzednio stosowanymi insektycydami fosforanoorganicznymi i karbaminianowymi. Większość neonikotynoidów wykazuje o wiele mniejszą toksyczność u ssaków niż u owadów, jednak niektóre z nowych produktów są toksyczne. Neonikotynoidy są nową klasą insektycydów przedstawionych w ostatnich 50 latach, a imidakloprid jest obecnie najszerzej używanym insektycydem na świecie.
Ostatnimi czasy użycie kilku z tych środków zostało zakazane w części państw, w związku z udowodnieniem związku z masowym wymieraniem pszczół. W styczniu 2013 Europejski Urząd ds. Bezpieczeństwa Żywności ogłosił, że neonikotynoidy stanowią niedopuszczalnie wysokie ryzyko dla pszczół, a sponsorowane przez przemysł badania naukowe, na których agencje regulacyjne polegały mogły być wadliwe. W marcu 2013 organizacja American Bird Conservancy opublikowała przegląd 200 badań nad neonikotynoidami w oparciu o badania przemysłowe pozyskane dzięki amerykańskiej ustawie o dostępie do rządowych informacji. Organizacja ta wzywała do zakazu stosowania neonikotynoidów jako zapraw roślin z powodu ich toksyczności dla ptaków, bezkręgowców wodnych oraz pozostałej fauny i flory. Także w marcu 2013 Agencja Ochrony Środowiska (US EPA) została pozwana przez koalicję pszczelarzy oraz adwokatów ruchu ochrony przyrody i zrównoważonego rolnictwa, którzy oskarżyli agencję o wydawanie niewłaściwych ocen toksyczności i pozwalanie na rejestrację pestycydów na podstawie niewystarczających badań naukowych.
Sposób działania.
Neonikotynoidy, podobnie jak nikotyna, są agonistami nikotynowych receptorów acetylocholiny. Receptory te są ulokowane zarówno w centralnym, jak i obwodowym układzie nerwowym ssaków, jednak są ograniczone w centralnym układzie nerwowym u insektów. Mimo niskiej do umiarkowanej aktywności tych receptorów powodujących stymulacje nerwową, wysokie poziomy nadmiernie stymulują i blokują receptory. Jednak acetylocholiny esterazy nie mogą przełamać neonikotynoidów, powodując nieodwracalne oślepnięcie. Ponieważ większość neonikotynoidów znacznie silniej wiąże się z neuroreceptorami owadów niż ssaków, te insektycydy są selektywnie znacznie bardziej toksyczne dla owadów.
Podstawy selektywności.
Większość neonikotynoidów, jak imidakloprid, wykazuje małe pokrewieństwo z nikotynowymi receptorami acetylocholiny (nAChRs), podczas gdy wykazuje wysokie pokrewieństwo z nAChRs owadów. Ssaki i owady posiadają różnice w budowie nAChRs, które różnicują jak mocno poszczególne molekuły są wiązane, oraz jak wygląda zarówno kompozycja receptorów pododdziałów, jak i struktura samych receptorów. Nikotyna, jak naturalny ligand acetocholina, ma dodatnio naładowany atom azot u(N)w fizjologicznym pH. Podstawowy azot zostanie dodatnio naładowany w naturalnym roztworze wodnym, ponieważ jest protonowany przez wodę. To dodatnie naładowanie daje tym zawiązką silne wiązanie z nAChRs ssaków. W tym samym czasie, naładowanie obniża efektywność jako insektycydu, ponieważ bariera krew-mózg przeciwdziała wolnemu przepływowi jonów do centralnego układu nerwowego oraz nAChRs owadów jest obecny tylko w centralnym układzie nerwowym. Bariera krew-mózg nie zapobiega zatruciu nikotyną u ssaków, ponieważ nAChRs u ssaków jest ulokowana w obwodowym układzie nerwowym i jest potrzebna do funkcji życiowych jak oddychanie. Mała toksyczność u ssaków na imidakloprid może być wyjaśniona w dużej części przez brak naładowanego azotu atomu fizycznego pH. Ponadto nienaładowane molekuły mogą penetrować barierę krew-mózg u owadów, podczas gdy u bariera krew-mózg u człowieka stanowi zaporę. Jednak, desnitro-imidakloprid, który jest formowany w ciele ssaka podczas metabolizmu, tak samo jak załamanie środowiskowe, ma naładowany azot i wskazuje na wysokie wiązanie do nAChRs ssaków. Desnitro-imidakloprid jest także toksyczny dla myszy.
Niezależne badania wykazują, iż fotodegradacja połowy czasu życia większości neonikotynoidów wynosi około 34 dni, podczas gdy jest wystawiona na słońce. W wypadku braku słońca i aktywności mikroorganizmów może się podnieść do 1386 dni (3,8 roku). Niektórzy aktywiści są zaniepokojeni iż neonikotynoidy zaaplikowane w rolnictwie mogą akumulować się w warstwie wodonośnej.
Historia.
Nikotyna działa jako insektycyd jednak jest także toksyczna dla ssaków. W rzeczywistości nikotyna ma niższą dawkę śmiertelną dla szczurów niż dla much.
Zachęcenie do naukowych badań w celu odkrycia związków, które zachowują właściwości insektycydów nikotyny (ale miałyby selektywnie mniejszy wpływ na ssaki) zakończyło się niepowodzeniem. Prekursor nitiazyny został po raz pierwszy zsyntetyzowany przez chemików na uniwersytecie Purdue. Badacze z firmy Shell wykazali, iż ten prekursor wykazywał potencjał insektycydowy i poddawali go rafinacji aż do uzyskania nitiazyny. Nitiazyna została później wynaleziona jako postsynaptyczna acetylocholina receptora agonistycznego, co znaczy, że miała taki sam mechanizm akcji jak nikotyna. Nitiazyna nie działa jako inhibitator acetylocholinoesterazy, w przeciwieństwie do insektycydów fosforanoorganicznych i karbaminianowych. Podczas gdy nitiazyna miała pożądaną swoistość (np. małą toksyczność dla ssaków), nie była fotostabilna (załamuje się pod wpływem światła), więc nie była zdolna do użycia komercyjnego. Neonikotynoidy zostały opracowane w wyniku braku komercyjnego sukcesu nitiazyny. Pierwszy komercyjny neonikotynoid, imidakloprid, został opracowany przez firmę Bayer.
Większość neonikotynoidów jest rozpuszczalna w wodzie i ulega powolnemu rozkładowi w środowisku, więc są z łatwością wchłaniane przez roślinę i stanowią ochronę przed owadami podczas jej wzrostu. W późnych latach 90. ta klasa pestycydów, pierwotnie imidaklopridów, była szeroko stosowana. W początkach XXI wieku, dwa inne neonikotynoidy, klotianidyna i tiametoksan, zostały wprowadzone do powszechnego użytku. Obecnie prawie każda kukurydza, która jest sadzona na środkowym wschodzie Stanów Zjednoczonych, jest pryskana jednym z tych dwóch insektycydów i różnymi środkami grzybobójczymi. W dodatku, większość upraw soi jest także opryskiwanych insektycydem neonikotynoidowym, najczęściej tiametoksamem. Klotianidyna jest jedną z najbardziej toksycznych substancji dla pszczół miodnych.
Rejestracja w Agencji Ochrony Środowiska.
Agencja Ochrony Środowiska (EPA)ustanowiła 15-letni cykl przeglądów rejestracji wszystkich pestycydów. Jako że wszystkie neonikotynoidy zostały zarejestrowane po 1984, nie było potrzeby ponownie ich rejestrować. EPA zezwoliła na warunkową lub tymczasową rejestrację klotianidyny w 2003. Taka sama decyzja została podjęta w stosunku do tiametoksamu. Imidakloprid został zarejestrowany w 1994 (nie był warunkowo zarejestrowany). EPA obecnie re-ewaluuje bezpieczeństwo neonikotynoidów.
Najwcześniej nowy werdykt w sprawie imidaklopridu zostanie wydany w 2016, a dla klotianidyny i tiametoksamu w 2017. Przegląd rejestracji etykiety dla imidaklopridu został rozpoczętyw grudniu 2008, a nitiazyny w marcu 2009. Tematy zgłoszone do przeglądu zawierały niepewność co do wpływu neonikotynoidów na gatunki zapylaczy, odnoszącą się do raportów o incydentach ginięcia pszczół. EPA stwierdza, „Aby zapewnić lepsze „poziom odniesienia” dla neonikotynoidów jako całości oraz jak najlepiej skorzystać z nowych badań, gdy będą one dostępne, pozostałe neonikotynoidy (acetamiprid, klotianidyna, dinotefuran, tiaklopridu i tiametoksamu) będą podmiotem przeglądu rejestracji w 2012.
Użycie.
Imidakloprid, przedstawiciel neonikotynoidów, jest skuteczny wobec owadów ssących, niektórych owadów żujących, owadów glebowych, a także jest wykorzystywany do zwalczania pcheł zwierząt domowych. Imidakloprid jest prawdopodobnie najczęściej używanym środkiem owadobójczym, zarówno w grupie o swoim profilu działania, jak i na światowym rynku. Obecnie jest stosowany wobec gleby, nasion, drewna, pcheł zwierzęcych, jak również szkodników upraw w tym: zbóż, bawełny, zboża, roślin strączkowych, ziemniaków, owoców ziarnkowych, ryżu, darni i warzyw. Jest w szczególności skuteczny przeciwko owadom ssącym i pozostaje długo aktywny w resztkach. Imidaklopridu można dodawać do wody używanej do nawadniania roślin. Preparaty o kontrolowanym uwalnianiu imidaklopridu potrzebują 2-10 dni do uwolnienia 50% swej zawartości w wodzie. Dawki nanoszenia insektycydów neonikotynoidowych są znacznie niższe niż w starszych, tradycyjnie stosowanych insektycydach.
Powiązanie ze spadkiem populacji pszczół.
Początkowo stwierdzono niską toksyczność nikotynoidów dla wielu pożytecznych owadów, w tym pszczół, jednak ostatnio ten wniosek został podany w wątpliwość. Najnowsze badania wskazują na potencjalną toksyczność dla pszczół i innych pożytecznych owadów poprzez niewielki poziom zanieczyszczenia nektaru i pyłku neonikotynoidowymi insektycydami stosowanymi w rolnictwie. Mimo że te niskie poziomy ekspozycji zwykle nie zabijają pszczół bezpośrednio, mogą wpływać na zdolność pszczół do poszukiwania nektaru, uczenia się, zapamiętywania lokalizacji kwiatów, a także może wpłynąć na ich zdolność do znalezienia drogi powrotnej do gniazda lub roju.
Kilka ostatnich badań wskazuje na związek z powszechnie obecnie znanym zjawiskiem nazwanym zespołem masowego ginięcia pszczoły miodnej, które wyniszcza populacje pszczół na całym świecie od około 2006 roku. Badanie przeprowadzone w 2012 sugeruje, że neonikotynoidy mogą niekorzystnie wpływać na wzrost kolonii trzmieli i płodność królowej, które to mogą być powiązane z ogólnoświatowym zmniejszeniem liczby dzikich pszczół.
W 2012 roku, kilka niezależnych badań wykazało, że neonikotynoidy mogą wpływać na pszczoły poprzez ekspozycję na kurz, pyłki i nektaroraz toksyczność sub-nanogramu, która spowodowała zaburzenie powrotu do ula bez natychmiastowej śmiertelności. Jest to pierwszy objaw CCD(colony collapse disorder). Badania wykazały również wysoką trwałość neonikotynoidów w rolniczych kanałach nawadniających oraz w glebie. Raporty te spowodowały konieczność poddania ich ponownej ocenie przez Europejski Urząd ds. Bezpieczeństwa Żywności, w wyniku której w styczniu 2013 stwierdził, że neonikotynoidy stwarzają zbyt duże zagrożenie dla pszczół, a sponsorowane przez przemysł badania na które agencje regulacyjne się powoływały mogą być wadliwe i zawierają kilka poważnych uchybień, które wcześniej nie były uwzględniane.
W zakończeniu przeglądu sformułowano następujące wnioski: „Stwierdzono wysokie zagrożenie dla pszczół miodnych będące skutkiem przenoszenia przez pszczoły pyłu przygotowanego do zaprawiania nasion kukurydzy, rzepaku i zbóż. Zidentyfikowano wysokie zagrożenie wynikające również z ekspozycji pszczół na pozostałości w nektarze lub w pyłku.”. David Goulson, autor jednego z badań naukowych, skłonił Europejski Urząd do spraw Bezpieczeństwa Żywności (EFSA) do weryfikacji swojego stanowiska. Zasugerował, że przemysłowe badania dotyczące neonikotynoidów mogły celowo wprowadzać w błąd agencje regulujące. Brytyjski parlament poprosił producenta Bayer CropScience by wyjaśnił rozbieżności w przedstawionych dowodach, które Bayer dostarczył w trakcie dochodzenia.
Opublikowane w 2012 dwuletnie badania wykazały obecność dwóch insektycydów neonikotynoidowych, klotianidyny i tiametoksamu, w martwych pszczołach oraz wokół uli znajdujących się w pobliżu pól uprawnych. Pozostałe pszczoły w ulach wykazywały nieskoordynowane ruchy, drgawki oraz konwulsje, wszystkie objawy zatrucia insektycydami. Obecność insektycydów była stwierdzana na niskim poziomie w glebie w okresie do dwóch lat po tym jak ziarno zostało zasiane, na pobliskich kwiatach mniszka lekarskiego oraz w pyłku kukurydzy zbieranym przez pszczoły. Nasiona opryskiwane insektycydem pokryte są lepką substancją służącą do kontroli poziomu ich uwalniania do środowiska. Są one również pokryte talkiem dla ułatwienia procesu ich sadzenia przez urządzenia rolnicze, który powoduje uwalnianie ich do środowiska w dużych ilościach. Badania wykazały, iż uwolniony do środowiska talk miał do około 700 tys. razy większy poziom insektycydów niż śmiertelna dawka dla pszczoły. Według badań, „Cokolwiek znajdywało się na nasionach było uwalniane do środowiska. Ten materiał jest tak skoncentrowany, że nawet niewielkie ilości lądujące na roślinach kwiatowych w polu mogą zabić poszukiwaczy lub mogą zostać przetransportowane do ula w zanieczyszczonym pyłku. Być może dlatego znaleziono te insektycydy w pyłku, które pszczoły zebrały i przyniosły z powrotem do swoich uli.” Testy wykazały również obecność neonikotynoidów w pyłku kukurydzy, który pszczoły przynosiły z powrotem do uli. Neonikotynoidy były na poziomie 100 części na miliard, ilości wystarczającej by zabić pszczoły w przypadku wysokiego spożycia
W lipcu 2010 r. holenderski toksykolog Dr. Henk Tennekes opublikował pracę naukową badającą toksyczność neonikotynoidowych pestycydów w stosunku do czasu ekspozycji. W odniesieniu do swoich badań opublikował książkę o nazwie „Disaster in the Making”. W książce poruszony jest wpływ neonikotynoidów na układ odpornościowy pszczół. Wyświetlony w 2009 roku film dokumentalny „Vanishing of the Bees”, ukazuje związek pomiędzy stosowanymi pestycydami neonikotynoidowymi a zjawiskiem CCD jako fakt.
Wpływ na środowisko.
W 2008 roku w Niemczech wycofano klotianidynę z użycia na nasionach kukurydzy po wypadku, który spowodował śmierć milionów pszczół miodnych znajdujących się w pobliżu uprawy. Dochodzenie wykazało, że incydent został spowodowany przez kombinację czynników, wśród których występowały: niewykorzystanie polimerowej osłony nasion, znanej jako „sticker”; warunki pogodowe, które doprowadziły do rozpoczęcia sadzenia w późniejszym okresie, gdy pobliskie uprawy rzepaku były w rozkwicie; typ napędzanego powietrzem sprzętu używanego do siewu ziarna, który najwyraźniej wywiał pył klotianidowy znad nasion w powietrze, gdy nasiona zostały wyrzucone z maszyny do gruntu; sucha i wietrzna pogoda, przez którą pył został wywiany na pobliskie pola rzepaku, skąd pszczoły miodne czerpały pokarm oraz wyższy wskaźnik użycia, zatwierdzony ze względu na dotkliwą inwazję robaka atakującego korzenie. Użycie klotianidyny na rzepaku zostało przez krótki czas zakazane, jednakże po dochodzeniu, które wykazało, że problemy dotyczące nasion kukurydzy nie dotyczą rzepaku, użycie klotianidyny zostało przywrócone pod warunkiem, że pestycyd będzie „przymocowany” do nasion rzepaku poprzez dodatkowy „sticker”, w związku z czym pył nie będzie wypuszczany w powietrze.
W 2009 roku niemiecki Urząd Federalny ds. Ochrony Konsumentów i Bezpieczeństwa Żywności postanowił kontynuować zawieszenie zezwolenia na stosowanie klotianidyny w przypadku kukurydzy, gdyż nie zostało jeszcze w pełni wyjaśnione w jakim zakresie i w jaki sposób dochodzi do kontaktu pszczół z aktywną substancją występującą w pestycydach należących do grupy neonikotynoidów (klotianidyna, tiametoksam i imidakloprid), gdy są używane na kukurydzy. Co więcej, w wyniku nowych odkryć pojawiła się wątpliwość czy krople cieczy pobierane z roślin przez pszczoły mogą powodować dodatkowe ryzyko. Zaprawianie nasion neonikotynoidami jest zabronione we Włoszech, ale użycie ich na liściach jest dozwolone. Decyzja ta została podjęta na podstawie wstępnych badań monitoringowych wskazujących na fakt, że straty w pszczołach były skorelowane ze stosowaniem zaprawionych tymi związkami nasion; decyzję oparto także na znanej wysokiej toksyczności tych związków dla owadów zapylających. Zaprawianie nasion słonecznika i kukurydzy imidaklopridem jest zawieszone we Francji; zaprawianie innych nasion, jak buraka cukrowego i zbóż, jest dozwolone, tak samo jak stosowanie na liściach.
Wpływ na ptaki, bezkręgowce wodne oraz faunę i florę.
W marcu 2013 American Bird Conservancy opublikowało przegląd wpływu neonikotynoidów oparty na wynikach 200 badań przemysłowych, pozyskanych dzięki amerykańskiej ustawie o dostępie do informacji publicznej. Dokument wzywał do zakazu stosowania neonikotynoidów jako zapraw roślin z powodu ich toksyczności dla ptaków, bezkręgowców wodnych oraz innej fauny i flory.
Wpływ na zdrowie.
Badanie przeprowadzone na szczurach sugeruje, iż neonikotynoidy mogą wpływać niekorzystnie na ludzkie zdrowie, w szczególności na rozwijający się mózg.

</doc>
<doc id="2931902" url="https://pl.wikipedia.org/wiki?curid=2931902" title="USM Blida">
USM Blida

Union Sportive Medinat Blida – algierski klub piłkarski z siedzibą w mieście Al-Bulajda. 
Historia.
Union Sportive Medinat Blida został założony w 16 czerwca 1932. W pierwszej lidze algierskiej USM Blida zadebiutował w 1963. Występował w niej do 1967. W latach 70. Blida występowała w pierwszej lidze w latach 1970-71 i 1972-1975. Następny pobyt klub w pierwszej lidze nastąpił w latach 1989-1990. W 1992 klub powrócił do pierwszej ligi i występował w niej przez kolejne cztery lata. W tym czasie zajął w niej trzecie miejsce w 1995 oraz dotarł do finału Pucharu Algierii w 1996. W 1997 Blida powróciła do algierskiej ekstraklasy. Największy sukces USM Blida odniosła w 2003, kiedy to klub zdobył wicemistrzostwo Algierii. W 2011 po czternastu latach pobytu w Ligue 1, klub spadł do drugiej ligi.

</doc>
<doc id="2931904" url="https://pl.wikipedia.org/wiki?curid=2931904" title="Lądowisko Trzcianka-Szpital">
Lądowisko Trzcianka-Szpital

Lądowisko Trzcianka-Szpital – lądowisko sanitarne w Trzciance, w województwie wielkopolskim, położone przy ul. Sikorskiego 9. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Powiatowy im. Jana Pawła II w Trzciance. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 175

</doc>
<doc id="2931905" url="https://pl.wikipedia.org/wiki?curid=2931905" title="Siza Dlamini">
Siza Dlamini

Siza Dlamini (ur. 2 kwietnia 1976) – suazyjski piłkarz grający na pozycji napastnika.
Kariera klubowa.
Swoją karierę piłkarską Dlamani rozpoczął w klubie Mbabane Highlanders. W 1994 roku zadebiutował w nim w suazyjskiej Premier League. W latach 1995 i 1997 wywalczył z nim dwa tytuły mistrza Suazi. Wraz z zespołem Highlanders zdobył także dwa Puchary Suazi w latach 1997 i 1999.
W 1999 roku Dlamani został zawodnikiem południowoafrykańskiego Umtata Bush Bucks. Po dwóch latach gry w nim przeszedł do Golden Arrows, w którym spędził trzy i pół roku. Na początku 2005 roku został piłkarzem Durban Stars. Z kolei w sezonie 2006/2007 występował w FC AK Roodeport. W 2007 roku przeszedł do Jomo Cosmos z Johannesburga. W 2011 roku zakończył w nim swoją karierę.
Kariera reprezentacyjna.
W reprezentacji Suazi Dlamini zadebiutował w 1997 roku i grał w niej do 2010 roku.

</doc>
<doc id="2931907" url="https://pl.wikipedia.org/wiki?curid=2931907" title="Gwiazda Ruda Śląska">
Gwiazda Ruda Śląska

Gwiazda Ruda Śląska – polski klub futsalu z Rudy Śląskiej, występujący w [ekstraklasie] futsalowej, drugiej w hierarchii klasie rozgrywek w Polsce.
Historia.
W czerwcu 2000 roku rozpoczęły się działania mające na celu założenie Stowarzyszenia Sympatyków Piłki Nożnej Pięcioosobowej w Rudzie Śląskiej. W sierpniu tego samego roku odbyło się pierwsze posiedzenie Zarządu Stowarzyszenia, podczas którego zatwierdzono uchwały, dotyczące powołania sekcji seniorów i zgłoszenie jej do rozgrywek centralnych Polskiej Ligi Halowej pod nazwą Klub Piłkarski Ruda Śląska oraz powołania szkółki piłkarskiej która ma obejmować dzieci do 11 roku życia.
W rozgrywkach na najwyższym szczeblu Gwiazda zadebiutowała w sezonie 2008/2009. Sezon ten zakończyła na dwunastym – ostatnim miejscu w tabeli, jednak pokonanie w barażach Gazownika Wawelno dało jej utrzymanie w lidze. W kolejnym sezonie drużyna zajęła przedostatnie miejsce, ale w związku z wycofaniem się z rozgrywek po sezonie Hurtapu Łęczyca po raz kolejny się utrzymała. W sezonie 2010/2011 po raz kolejny Gwiazda zajęła przedostatnie miejsce i po raz kolejny utrzymała się dzięki wycofaniu się innych drużyn z rozgrywek. Następny sezon okazał się najlepszy w historii klubu. Po sezonie zasadniczym zespół zajmował szóste miejsce co premiowało go do udziału w fazie play off, gdzie został wyeliminowany w ćwierćfinale przez późniejszego mistrza Polski Akademię FC Pniewy. W rywalizacji o miejsca 5.- 8. Gwiazda zajęła ósme miejsce. W sezonie zasadniczym 2012/2013 Gwiazda Ruda Śląska zajęła jedenaste miejsce w tabeli, co daje możliwość walki o utrzymanie w fazie play-out. Po zakończeniu sezonu 2011/2012 Gwiazda zajmuje dwudzieste czwarte miejsce w tabeli wszech czasów.

</doc>
<doc id="2931910" url="https://pl.wikipedia.org/wiki?curid=2931910" title="Queenstown Stadium">
Queenstown Stadium

Queenstown Stadium – wielofunkcyjny stadion w Singapurze. Został otwarty w 1970 roku. Obiekt może pomieścić 3800 widzów. Swoje spotkania rozgrywa na nim drużyna Tanjong Pagar United FC. W przeszłości ze stadionu korzystało także kilka innych klubów występujących w S-League, m.in. Liaoning Guangyuan FC i Étoile FC.

</doc>
<doc id="2931913" url="https://pl.wikipedia.org/wiki?curid=2931913" title="Lądowisko Sulęcin-Szpital">
Lądowisko Sulęcin-Szpital

Lądowisko Sulęcin-Szpital – lądowisko sanitarne w Sulęcinie, w województwie lubuskim, położone przy ul. Witosa 4. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zakład Opieki Zdrowotnej Szpital Powiatowy im. dr Henryka Jordana w Sulęcinie. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 203

</doc>
<doc id="2931917" url="https://pl.wikipedia.org/wiki?curid=2931917" title="Szlarnik rdzawoboczny">
Szlarnik rdzawoboczny

Szlarnik rdzawoboczny ("Zosterops lateralis") – gatunek małego ptaka z rodziny szlarników (Zosteropidae). Zasiedla Australię i Oceanię oraz Nową Zelandię.
Systematyka.
Szlarnik rdzawoboczny został po raz pierwszy opisany przez Johna Lathama w 1801 roku pod nazwą "Sylvia lateralis". Okaz, na podstawie którego dokonano opisu gatunku, pochodził z Port Jackson (Nowa Południowa Walia, Australia). Podgatunek "tephropleurus" niekiedy wydzielany do rangi osobnego gatunku. Najbliżej spokrewniony ze szlarnikiem białopierśnym ("Z. albogularis"), szlarnikiem skromnym ("Z. inornatus") oraz szlarnikiem cienkodziobym ("Z. tenuirostris").
Międzynarodowy Komitet Ornitologiczny wyróżnia 16 podgatunków (2017):
Morfologia.
Długość ciała szlarnika rdzawobocznego wynosi od 9,5 do 12 cm, natomiast masa ciała ok. 13 g; u podgatunku z wysp Fidżi, "Z. l. flaviceps" około 11,7 g. Cechują go ciemne oczy z białą obrączką z piór, głównie żółtozielony wierzch ciała i jasny spód. U okazów zebranych w 1966 roku, pochodzących z Florida Museum of Natural History mieszczącego się w Gainesville, rozpiętość skrzydeł waha się między 164 a 173 mm (podgatunek "chloronotus"). Długość skoku wynosi około 1,58 cm (5/8 cala), dzioba ok. 0,96 cm (3/8 cala), ogona 5,08 cm (2 cale), a skrzydła od zgięcia 6,35 cm (2,5 cala); według innego źródła dotyczącego podgatunku "chlorocephalus" skrzydło ma długość 68 mm.
U podgatunku nominatywnego głowa (również gardło), niższa część pleców i skrzydła (gdy są złożone) cytrynowożółte. Górna część grzbietu szara, pierś również, ale jaśniejsza. Boki mają barwę cynamonoworudą. Pokrywy podogonowe białawe. Ósma lotka pierwszego rzędu najdłuższa. Ptaki z podgatunku "tephropleurus" posiadają szarobrązowe boki, a najdłuższe są szósta lub siódma lotka I rzędu. Mają także dłuższe dzioby o ok. 2 mm. Natomiast pokrywy podogonowe ptaków z półwyspu Jork, "Z. l. vegetus" są cytrynowożółte. Dziób zwężony ku końcowi, a język z zakończeniem przypominającym szczotkę jako przystosowanie do pobierania nektaru, podobny do tego, jaki posiadają szmaragdowiec ("Anthornis melanura") i kędziornik ("Prosthemadera novaeseelandiae"). Podobny do szlarnika rdzawobocznego jest szlarnik australijski ("Zosterops luteus"), którego cechuje ogólnie jaśniejsze ubarwienie i jasnożółty spód ciała; biała obrączka oczna z piór jest także mniejsza.
Występowanie.
Całkowity zasięg występowania szacowany jest na 2 680 000 km2 i obejmuje Australię, Fidżi, Polinezję Francuską, Nową Kaledonię, Nową Zelandię i Vanuatu. Po raz pierwszy szlarnik rdzawoboczny obserwowany był na Nowej Zelandii w roku 1823 (jego maoryska nazwa "Tauhou" oznacza „nieznajomy”), a jego liczebność znacznie się zwiększyła w 1856. Generalnie ptak osiadły, ale osobniki z południowej części zasięgu występowania jesienią migrują na odległości od 50 do 200 km. 
Środowisko życia tego gatunku stanowią wszelkie tereny zadrzewione, w tym lasy, lasy, ogrody i parki oraz zbocza porośnięte roślinami z gatunku "Brachyloma daphnoides" z rodziny wrzosowatych, czepotą puszystą i innymi krzewami. Podgatunek "chlorocephalus" zasiedla jedynie wyspy stworzone przez piasek osadzający się na rafach koralowych. Wyspy te porastają głównie rośliny z gatunku "Pisonia grandis" z rodziny dziwaczkowatych oraz rzewnia skrzypolistna ("Casuarina equisetifolia"), "Celtis paniculata", "Ficus opposita" oraz "Heliotropium foertherianum".
Zachowanie.
Poza okresem lęgowym zazwyczaj widywany w małych stadach, w których ptaki wzajemnie wołają się podekscytowanym "cli-cli-cli"; pojedyncze osobniki odzywają się zawodzącym "cree". W zimie szlarniki rdzawoboczne chętnie odwiedzają karmniki. Samce na swoim terenie wykonują charakterystyczny lot połączony ze śpiewem. Gwałtownie spadając z wystającej gałęzi, rozpoczynają trzepoczący lot, zataczając koła na obszarze kilku hektarów, czemu towarzyszy głośne wołanie. Samice i samce niewyprowadzające lęgów zachowują się cicho i raczej skrycie. W trakcie obserwacji tego gatunku w Dunedin na przełomie 1959 i 1960 roku w miejscu dokarmiania zaobrączkowano 710 ptaków, z czego 306 do niej powróciło, a u 204 wystąpiły zachowania agresywne.
Przedstawiciele "Zosterops lateralis" spożywają owoce około 50 różnych gatunków roślin. Żołądki 98 osobników gatunków złapanych w okolicach miejscowości Nelson na Nowej Zelandii zawierały szczątki 61 różnych stawonogów należących do 14 różnych rzędów. Największy procent (54%) stanowiły pluskwiaki (Hemiptera), następnie muchówki (Diptera; 53%), chrząszcze (Coleoptera; 34%), motyle (Lepidoptera; 32%) i pająki (Araneae; 23%). Prócz tego znaleziono także dżdżownice, owoce i nasiona. Poza tym, że samce spożywały więcej chrząszczy, nie zauważono różnic w diecie ptaków obu płci. U osobników zbadanych w okolicach Margaret River woda stanowiła 77,6% w okresie wiosennym w naturalnym środowisku, natomiast ptaki zbadane w lecie w winnicy były odwodnione; woda stanowiła 69,4% masy ich ciał. Oprócz tego spożywa również nektar.
Lęgi.
Okres lęgowy szlarników rdzawobocznych trwa od sierpnia do lutego. Zwykle wyprowadzają jeden lęg, lecz w sprzyjających warunkach do trzech w jednym sezonie. W konstrukcji gniazda przeważają mech i trawa. Jest zawieszone po bokach cienkich gałązek. Czasem w konstrukcji znajdują się pajęczyny i włosy. Średnica gniazda to około 7,6 cm (3 cale). Samica składa 2 lub 3 niebieskozielone jaja. 2 jaja zebrane na wyspie Tongoa (Vanuatu) należące do ptaka podgatunku "vatensis" miały wymiary 19,4×14 mm oraz 18,9×13,5 mm. Oba ptaki biorą udział w trwającej 10 dni inkubacji i karmieniu młodych.
Status.
IUCN uznaje szlarnika rdzawobocznego za gatunek najmniejszej troski (LC – "Least Concern") nieprzerwanie od 2000 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="2931922" url="https://pl.wikipedia.org/wiki?curid=2931922" title="Kamen Rider X">
Kamen Rider X

 – japoński serial "tokusatsu", trzecia część cyklu "Kamen Rider". Serial powstał przy współpracy Ishimori Productions oraz Toei Company. Emitowany był na kanale MBS i NET od 16 lutego 1974 do 12 października 1974 roku, liczył 35 odcinków.
Opis fabuły.
Keisuke Jin wraz ze swoim ojcem Keitarō Jinem, który jest ekspertem w dziedzinie robotów zostają sterroryzowani przez złą organizację zwaną GOD. Wiedza naukowca jest potrzebna im do stworzenia armii cyborgów, które mają pomóc im opanować świat. Podczas ucieczki z rąk GOD doktor Jin zostaje ranny zaś sam Keisuke ginie zabity przez terrorystów. Konający ojciec postanawia ostatkiem sił przywrócić syna do życia i zmienia go w cyborga – Kamen Ridera X. Od tej pory zadaniem Keisukego jest powstrzymanie szatańskich planów GOD. Wspiera go w tym mentor poprzednich Riderów – Tōbei Tachibana.
Media.
S.I.C. Hero Saga.
Historia poboczna S.I.C. Hero Saga zatytułowana była publikowana w czasopiśmie "Monthly Hobby Japan" od lipca do września 2009 roku.

</doc>
<doc id="2931923" url="https://pl.wikipedia.org/wiki?curid=2931923" title="Estadio Jorge „Mágico” González">
Estadio Jorge „Mágico” González

Estadio Jorge "Mágico" González – wielofunkcyjny stadion w San Salvador, w Salwadorze, na którym rozgrywane są głównie mecze piłkarskie. Nazwany został imieniem najlepszego w historii salwadorskiego piłkarza Mágico Gonzáleza. Ssłuży jako domowa arena klubu Atlético Marte San Salvador. Stadion mieści 32 000 osób.

</doc>
<doc id="2931927" url="https://pl.wikipedia.org/wiki?curid=2931927" title="Lądowisko Świdnica">
Lądowisko Świdnica

Lądowisko Świdnica „Latawiec” – lądowisko sanitarne w Świdnicy, w województwie dolnośląskim, położone przy ul. Leśnej 27/29. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zespół Opieki Zdrowotnej Regionalny Szpital Specjalistyczny „Latawiec” w Świdnicy. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 64.
Oficjalne otwarcie nastąpiło 15 października 2007.

</doc>
<doc id="2931929" url="https://pl.wikipedia.org/wiki?curid=2931929" title="Lloyd Mumba">
Lloyd Mumba

Lloyd Mumba (ur. 5 maja 1983 w Lusace - zm. 27 lutego 2008) – zambijski piłkarz grający na pozycji obrońcy.
Kariera klubowa.
Swoją karierę piłkarską Mumba rozpoczął w klubie Lusaka Dynamos. W 2000 roku zadebiutował w nim w zambijskiej Premier League. Grał w nim przez rok.
W 2000 roku Mumba został zawodnikiem SSV Ulm 1846. W 2001 roku został z niego na sezon wypożyczony do FC Brussels. W sezonie 2002/2003 ponownie grał w SSV Ulm 1846.
W 2003 roku Mumba wrócił do Lusaki Dynamos. W latach 2003-2005 grał w Republice Południowej Afryki, w takich klubach jak: Manning Rangers i Golden Arrows. W 2005 roku ponownie grał w Lusace Dynamos.
W 2005 roku Mumba po raz drugi wyjechał do Europy i został piłkarzem węgierskiego Lombardu Pápa. 27 lutego 2008 zmarł na malarię.
Kariera reprezentacyjna.
W reprezentacji Zambii Mumba zadebiutował w 2003 roku i grał w niej do 2006 roku. Rozegrał w niej 6 meczów.

</doc>
<doc id="2931931" url="https://pl.wikipedia.org/wiki?curid=2931931" title="Hala Widowiskowo-Sportowa im. Rudzkich Olimpijczyków">
Hala Widowiskowo-Sportowa im. Rudzkich Olimpijczyków

Hala Widowiskowo-Sportowa im. Rudzkich Olimpijczyków – hala widowiskowo-sportowa w Rudzie Śląskiej-Halembie, w Polsce. Obiekt zajmuje powierzchnię 3825 m² i wyposażony jest w 570 miejsc dla widzów. Swoje spotkania na arenie rozgrywają futsaliści klubu Gwiazda Ruda Śląska.

</doc>
<doc id="2931932" url="https://pl.wikipedia.org/wiki?curid=2931932" title="Owen St. Clair O'Malley">
Owen St. Clair O'Malley



</doc>
<doc id="2931934" url="https://pl.wikipedia.org/wiki?curid=2931934" title="Centennial Olympic Stadium">
Centennial Olympic Stadium

Centennial Olympic Stadium – główny stadion Letnich Igrzysk Olimpijski 1996 w Atlancie. Budowa stadionu rozpoczęła się w 1993 roku. Kompletny i gotowy do ceremonii otwarcia w lipcu 1996 roku, rozgrywano na nim konkurencje lekkoatletyczne oraz odbyła się ceremonia zamknięcia. Po igrzyskach olimpijskich i paraolimpijskich, został przebudowany na stadion baseballowy i nazwany Turner Field.
Podczas tygodniowego programu atletycznego, stadion był świadkiem jak Kanadyjczyk Donovan Bailey wygrał bieg na 100 m ustanawiając przy okazji rekord świata (9,84 s); również Amerykanin Michael Johnson wygrywając na 200 m pobił rekord świata. Natomiast rodak Johnsona Carl Lewis wygrał swój czwarty z rzędu tytuł mistrza olimpijskiego w skoku w dal, stając się drugą osobą, po Alu Oerterze, która cztery razy z rzędu zdobyła złoto olimpijskie.
Po ceremonii zamknięcia Igrzysk Paraolimpijskich w 1996 r., stadion został oficjalnie wynajęty przez Atlanta Braves. Podmioty prywatne, w tym NBC i inni sponsorzy igrzysk, zgodzili się zapłacić dużą sumę kosztów budowy Centennial Olympic Stadium (około 207 milionów dolarów). Komitet olimpijski starał się zbudować stadion w taki sposób, by można było przebudować go na nowy stadion baseballowy. Uznano to za dobre rozwiązanie zarówno dla Komitetu Olimpijskiego jak i Braves, gdyż stadion byłby nieużywany, a Atlanta Braves chciała zastąpić swój stary stadion Atlanta–Fulton County Stadium nowym. Atlanta Braves wynajęła stadion do 2016 roku.
W południowo-zachodnim narożniku Stadion Olimpijski został zbudowany tak, aby pomieścić pole wewnętrzne boiska ("infield") oraz siedzenia. Można to łatwo zobaczyć w zdjęciach i diagramach konfiguracji stadionu Olimpijskiego, gdzie miejsca nie są umieszczone obok owalnego toru bieżni. Na południowym zachodzie część stadionu miała cztery kondygnacje siedzeń, miejsca dla VIP-ów, elewację od strony ulicy, i dach, a na północy połowa stadionu miała z kolei zastosowaną prostszą dwupoziomową konfiguracją miejsc. Podczas przebudowy, bieżnia lekkoatletyczna została usunięta. Połowa północnej części stadionu została zburzona, zmniejszając liczbę miejsc do 49 000.
Przebudowa zakończyła się w 1997 r., a obiekt został przemianowany na Turner Field.

</doc>
<doc id="2931939" url="https://pl.wikipedia.org/wiki?curid=2931939" title="Lądowisko Łódź – Szpital Wojewódzki">
Lądowisko Łódź – Szpital Wojewódzki

Lądowisko „Łódź – Szpital Wojewódzki” – lądowisko sanitarne w Łodzi, w województwie łódzkim, położone przy ul. Pabianickiej 62.
Zarządzającym lądowiskiem jest Wojewódzki Szpital Specjalistyczny im. Mikołaja Kopernika w Łodzi. W roku 2008 zostało wpisane do ewidencji lądowisk Urzędu Lotnictwa Cywilnego, gdzie widnieje pod numerem 44 i nazwą „Łódź – Szpital Wojewódzki”
Oficjalne otwarcie nastąpiło 15 maja 2009. Koszt jego budowy wyniósł 1,25 mln zł.

</doc>
<doc id="2931943" url="https://pl.wikipedia.org/wiki?curid=2931943" title="Alex Namazaba">
Alex Namazaba

Alex Namazaba (ur. 5 maja 1973) – zambijski piłkarz grający na pozycji pomocnika.
Kariera klubowa.
W swojej karierze piłkarskiej Namazaba grał w klubie Lusaka Dynamos.
Kariera reprezentacyjna.
W reprezentacji Zambii Namazaba zadebiutował w 1995 roku. W 1996 roku został powołany do kadry na Puchar Narodów Afryki 1996, na którym nie wystąpił w żadnym meczu. W kadrze narodowej grał do 1999 roku. Rozegrał w niej 12 meczów i zdobył 2 gole.

</doc>
<doc id="2931945" url="https://pl.wikipedia.org/wiki?curid=2931945" title="Parafia św. Maksymiliana Kolbe w Kałkowie-Godowie">
Parafia św. Maksymiliana Kolbe w Kałkowie-Godowie

Parafia św. Maksymiliana Kolbe w Kałkowie-Godowie – jedna z 12 parafii dekanatu Starachowice-Południe diecezji radomskiej. Na jej terenie powstało Sanktuarium Matki Bożej Bolesnej Królowej Polski.
Historia.
Początki tej parafii wiążą się z pragnieniem ks. Czesława Wali, ówczesnego wikariusza parafii Krynki, aby na Ziemi Świętokrzyskiej - w bliskości Świętego Krzyża szerzyć cześć Matki Bożej. Tymczasowa kaplica dojazdowa w Kałkowie została zbudowana wiosną 1971, a poświęcona została 14 czerwca tegoż roku. Władze państwowe stwarzały liczne trudności, a miejscowa ludność stawała w obronie kaplicy. Parafia została erygowana w 1981 z wydzielonych wiosek parafii Krynki. Od 1982 zamieszkał przy kaplicy ks. Czesław Wala i dynamizował duszpasterstwo miejscowej ludności. Wiosną tegoż roku rozpoczęto budowę kościoła - przyszłego sanktuarium. W stanie surowym kościół zbudowano w latach 1982-1983. 22 maja 1983 sprowadzono obraz – kopię obrazu Matki Bożej z Lichenia. W roku następnym obraz był uroczyście intronizowany w dolnym kościele pw. św. Brata Alberta. Dolny kościół został poświęcony w uroczystość Zesłania Ducha Świętego w 1984 przez bp. Stanisława Sygneta. Z kolei górny kościół pw. św. Maksymiliana Kolbe poświęcił w Zesłanie Ducha Świętego roku 1988 bp. Marian Zimałek. Wtedy też wprowadzono do tej świątyni obraz Matki Bożej Królowej Polski. Uroczysta intronizacja obrazu, połączona z nałożeniem ozdobnych sukienek dokonała się w 1993 pod przewodnictwem bp. Edwarda Materskiego. Kościół powstał według zamysłu architektonicznego ks. Czesława Wali, konstruktora inż. Romana Wdowicza z Kielc, pod nadzorem technicznym Daniela Jana Zawłockiego z Krynek. Jest budowlą w stylu neogotyckim, dwupoziomową, wzniesioną z czerwonej cegły i kamienia. W 2004 bp. Zygmunt Zimowski ustanowił w Kałkowie-Godowie sanktuarium diecezjalne. Jednym z najważniejszych wydarzeń w historii sanktuarium była koronacja obrazu Matki Bożej papieskimi koronami, które zostały poświęcone przez Benedykta XVI 29 sierpnia 2007. Uroczystość koronacji odbyła się 15 września 2007 pod przewodnictwem Prymasa Polski kard. Józefa Glempa. W ciągu niedługiego czasu rozwinęło się wokół kościoła szeroko rozumiane duszpasterstwo, a także cała infrastruktura sanktuarium: Ośrodek rekolekcyjno-wypoczynkowy „Eremy”, Hospicjum, Dom ludzi starszych, Golgota, Panorama Świętokrzyska, Panorama Polski, Droga Krzyżowa, wioska dzieci niepełnosprawnych. 
Terytorium.
Do parafii należą: Godów, Kałków, Szeligi.

</doc>
<doc id="2931949" url="https://pl.wikipedia.org/wiki?curid=2931949" title="Narodowe Święto Zwycięstwa i Wolności">
Narodowe Święto Zwycięstwa i Wolności



</doc>
<doc id="2931954" url="https://pl.wikipedia.org/wiki?curid=2931954" title="Sprawa Tamam Shud">
Sprawa Tamam Shud

Sprawa Tamam Shud (ang. "Tamam Shud Case") lub tajemnica mężczyzny z Somerton (ang. "Mystery of the Somerton Man") – nierozwiązana sprawa morderstwa niezidentyfikowanego mężczyzny, znalezionego martwego 1 grudnia 1948 roku na plaży Somerton Beach w Australii.
Opis znalezionego mężczyzny.
W chwili odnalezienia policja nie odkryła żadnych widocznych ran. Przy ciele mężczyzny nie znaleziono żadnych dokumentów, a z jego ubrań zostały usunięte wszystkie metki. W kieszeniach odnaleziono bilet autobusowy, gumę do żucia, papierosy, monety, zapałki i kilka innych rzeczy. Autopsja wykazała, że mężczyzna był atletycznie zbudowany oraz zdrowy. 
Początek śledztwa.
Wstępnie ustalono, że umarł w wyniku otrucia (wykazano to ze względu na stan narządów wewnętrznych), ale nie udało się ustalić, jaka to mogłaby być trucizna. Identyfikacja ciała na podstawie odcisków palców i stanu uzębienia nie powiodła się pomimo sprawdzenia baz danych z wielu krajów.
Nowe informacje.
Kilka miesięcy później znaleziono walizkę, którą zostawił tajemniczy mężczyzna na stacji kolejowej w Adelaide w dniu swojej śmierci. W walizce nie znaleziono żadnych rzeczy, które mogłyby coś powiedzieć o właścicielu. W tym samym czasie policja znalazła ukrytą kieszeń w spodniach mężczyzny. Wewnątrz była równo złożona kartka ze słowami "Tamam Shud" (z perskiego "zakończony"). Jak się później okazało, słowa te pochodzą z ostatniej strony XI-wiecznego zbioru "Rubajjatów" autorstwa perskiego poety Omara Chajjama.
Po ujawnieniu tej informacji w prasie, na policję zgłosił się mężczyzna, który znalazł jeden z nielicznych egzemplarzy "Rubajjatów" na przednim siedzeniu w samochodzie. Książka została podrzucona przez uchylone okno w samochodzie. Ostatnia strona ze słowami "Tamam Shud" została wyrwana. Potwierdzono później, że tajemniczy mężczyzna był posiadaczem tej książki.
Na okładce książki odnaleziono litery zapisane ołówkiem, wyglądające jak tajny szyfr. Treść kodu:
W (lub M) RGOABABD
MLIAOI
WTBIMPANETP
MLIABO AIAQC
I (lub V) TTMTSAMSTGAB
W książce znaleziono również nieistniejący w książce telefonicznej numer telefonu. Wyjaśniono, że numer telefonu należy do pielęgniarki mieszkającej 800 metrów od Somerton Beach w Adelaide. Kobieta zaprzeczyła, by znała tajemniczego mężczyznę. Zeznała jednak, że była przez pewien czas właścicielką tomiku "Rubajjatów", ale przekazała ją australijskiemu porucznikowi, który nazywał się Alfred Boxall. Przez pewien czas sugerowano, że tajemniczym mężczyzną jest właśnie Boxall, ale ten pojawił się niespodziewanie z kopią "Rubajjatów" podarowaną przez pielęgniarkę. W kopii Boxalla nie brakowało ostatniej strony, która została wyrwana w książce tajemniczego mężczyzny.
Zapytany o znaczenie ostatnich wersów, Boxall unikał odpowiedzi. Informacje o pielęgniarce utajniono, do dziś nie wiadomo, jak się nazywała.
Kopia "Rubajjatów" ponownie zaginęła w latach 50..
Sprawa utknęła w miejscu pomimo dużego zainteresowania opinii publicznej.
Rozpoczęcie na nowo badań nad szyfrem.
W 2009 roku przeprowadzono badania, które wykazały, że nie są to litery losowe, ale prawdopodobnie zakodowane w języku angielskim. Odkryto, że jest to szyfr z kluczem jednorazowym. Liter jest jednak za mało, by można było znaleźć klucz.
Spekulacje na temat motywu śmierci.
Z czasem pojawiły się pogłoski, że tajemniczy mężczyzna był szpiegiem. Wiele osób argumentowało, że miejsce śmierci mężczyzny leży w pobliżu centrum australijskiego wywiadu.
Grób.
Grób tajemniczego mężczyzny do dzisiaj jest anonimowy. W 2009 roku odkryto, że na grobie ktoś kładzie kamienie zgodnie z tradycją żydowską. Odrzucono jednak teorie o żydowskim pochodzeniu nieznanego mężczyzny, z racji tego, że nie był obrzezany. Część osób przekazała do mediów informacje, że pewna kobieta zostawia na grobie kwiaty, ale informacje te nie zostały potwierdzone przez policję.
Dalsze zabójstwa związane ze sprawą Tamam Shud.
Pół roku po śmierci tajemniczego mężczyzny, około 20 kilometrów od Somerton odnaleziono ciało dwuletniego dziecka oraz jego nieprzytomnego ojca. Nie udało się wyjaśnić śmierci dziecka. Ojciec dziecka trafił do szpitala ogólnego, a później do szpitala psychiatrycznego. Jego żona zeznała, że jej mąż prawdopodobnie znał tożsamość tajemniczego mężczyzny.
3 lata przed śmiercią tajemniczego mężczyzny, na plaży koło Sydney znaleziono ciało Singapurczyka. Był to Joseph George Saul Haim Marshall. Przyczyną śmierci było samobójstwo poprzez zażycie trucizny. Obok ciała leżały "Rubajjaty".

</doc>
<doc id="2931957" url="https://pl.wikipedia.org/wiki?curid=2931957" title="Estadio La Corregidora">
Estadio La Corregidora



</doc>
<doc id="2931961" url="https://pl.wikipedia.org/wiki?curid=2931961" title="Estadio Neza 86">
Estadio Neza 86

Estadio Universidad Tecnológica de Nezahualcóyotl, Neza 86 – stadion piłkarski w meksykańskim mieście Nezahualcóyotl, w stanie Meksyk. Obiekt może pomieścić 28 500 widzów.
Stadion został wzniesiony w 1981 roku, początkowo nosił nazwę Estadio José López Portillo na cześć rządzącego wówczas Meksykiem prezydenta José Lópeza Portillo. W 1985 roku obiekt ucierpiał podczas trzęsienia ziemi. Po wybraniu go na jednego z gospodarzy Mistrzostw Świata 1986 został przemianowany na używaną powszechnie do dziś nazwę Estadio Neza 86. Na obiekcie odbyły się trzy spotkania tamtego mundialu, wszystkie w fazie grupowej (Szkocja 0–1 Dania, Urugwaj 1–6 Dania, Urugwaj 0–0 Szkocja). Na przestrzeni lat stadion był użytkowany przez wiele klubów z pierwszej i drugiej ligi meksykańskiej; Deportivo Neza (1981–1988), Osos Grises de Toluca (1981–1983), Potros Neza (1988–1989, 2004–2010), Toros Neza (1993–2002), Atlante UTN (2010–2011), Neza FC (2011–2013). W latach 2002–2004 tymczasowo pełnił rolę obiektu domowego dla stołecznego klubu Atlante FC; w tym czasie został poddany przebudowie, a jego trybuny przemalowano na niebiesko-czerwone barwy tej drużyny.
Neza 86 znajduje się na terenie kampusu uczelni Universidad Tecnológica de Nezahualcóyotl (UTN). Posiada żelbetową konstrukcję, naturalną murawę oraz parking z 800 miejscami postojowymi.

</doc>
<doc id="2931962" url="https://pl.wikipedia.org/wiki?curid=2931962" title="Lądowisko Łódź – Szpital Centrum Zdrowia Matki Polki">
Lądowisko Łódź – Szpital Centrum Zdrowia Matki Polki

Łódź – Szpital Centrum Zdrowia Matki Polki – lądowisko sanitarne w Łodzi, w województwie łódzkim, położone przy ul. Rzgowskiej 281/289. Powstało jako pierwsze w Polsce przyszpitalne lądowisko.
Zarządzającym lądowiskiem jest Instytut „Centrum Zdrowia Matki Polki” (ICZMP) w Łodzi. W roku 1991 zostało wpisane do ewidencji lądowisk Urzędu Lotnictwa Cywilnego, gdzie widnieje pod numerem 16 i nazwą „Łódź – Szpital Centrum Zdrowia Matki Polki”.
Lądowisko jest przestarzałe i w nie najlepszym stanie technicznym. Sytuację w 2018 roku, czyli jeszcze przed wybudowaniem drugiego lądowiska, opisywano następująco:
W 2020 roku przy ICZMP powstało drugie, nowoczesne lądowisko dla śmigłowców Lotniczego Pogotowia Ratunkowego. Zostało wpisane do ewidencji lądowisk Urzędu Lotnictwa Cywilnego pod numerem 492 i nazwą „ICZMP Łódź – Szpital”.

</doc>
<doc id="2931969" url="https://pl.wikipedia.org/wiki?curid=2931969" title="Starak">
Starak



</doc>
<doc id="2931972" url="https://pl.wikipedia.org/wiki?curid=2931972" title="Pentafluorek jodu">
Pentafluorek jodu

Pentafluorek jodu (), – nieorganiczny związek chemiczny z grupy fluorków, w którym jod występuje na V stopniu utlenienia. Cząsteczka ma kształt piramidy kwadratowej.
W temperaturze pokojowej jest bezbarwną, dymiącą cieczą, gwałtownie reaguje z wodą. Po raz pierwszy został otrzymany przez Henriego Moissana w 1891 roku w wyniku spalania jodu w atmosferze fluoru. Reakcja ta przebiega według równania:
W podwyższonej temperaturze reaguje dalej z fluorem, wytwarzając heptafluorek jodu, :

</doc>
<doc id="2931974" url="https://pl.wikipedia.org/wiki?curid=2931974" title="Kaplica św. Apostoła Jana Teologa w Chrabołowskim Lesie">
Kaplica św. Apostoła Jana Teologa w Chrabołowskim Lesie

Kaplica pod wezwaniem św. Apostoła Jana Teologa – czasownia prawosławna. Należy do parafii Świętych Apostołów Piotra i Pawła w Rajsku, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Czasownia znajduje się w uroczysku "Hołowkowo" w pobliżu wsi Chraboły. Wewnątrz świątyni mieści się otoczone kultem źródełko, zwane "Turową Krynicą".
Budowla drewniana, wzniesiona w 1984 na planie kwadratu (z przybudowaną od tyłu zakrystią), kryta blaszanym jednokalenicowym dachem, na którym znajduje się wieżyczka zwieńczona cebulastą kopułką. Nad wejściem dwuspadowy daszek, wsparty na dwóch słupach.
Wcześniej w tym miejscu znajdowała się kaplica, zbudowana w związku z objawieniami maryjnymi, mającymi miejsce w XVI w. Kaplica ta została spalona we wrześniu 1939, wskutek działań wojennych.

</doc>
<doc id="2931977" url="https://pl.wikipedia.org/wiki?curid=2931977" title="Pachypodium lamerei">
Pachypodium lamerei



</doc>
<doc id="2931985" url="https://pl.wikipedia.org/wiki?curid=2931985" title="Zakaria Maazouzi">
Zakaria Maazouzi



</doc>
<doc id="2931987" url="https://pl.wikipedia.org/wiki?curid=2931987" title="Alma asz-Szaab">
Alma asz-Szaab



</doc>
<doc id="2931989" url="https://pl.wikipedia.org/wiki?curid=2931989" title="BRD Năstase Ţiriac Trophy 2013">
BRD Năstase Ţiriac Trophy 2013

BRD Năstase Ţiriac Trophy 2013 – tenisowy turniej ATP rangi ATP World Tour 250 z cyklu BRD Năstase Ţiriac Trophy rozgrywany w dniach 22–28 kwietnia 2013 roku w Bukareszcie na kortach ziemnych o puli nagród 410 200 euro.

</doc>
<doc id="2931993" url="https://pl.wikipedia.org/wiki?curid=2931993" title="Lądowisko Kraków">
Lądowisko Kraków

Lądowisko Kraków – lądowisko sanitarne w Krakowie, w województwie małopolskim, położone przy os. Na Skarpie 66. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Samodzielny Publiczny Zakład Opieki Zdrowotnej Szpital Specjalistyczny im. Stefana Żeromskiego w Krakowie. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 76.

</doc>
<doc id="2931994" url="https://pl.wikipedia.org/wiki?curid=2931994" title="Zieleń Scheelego">
Zieleń Scheelego



</doc>
<doc id="2931996" url="https://pl.wikipedia.org/wiki?curid=2931996" title="Zieleń szwedzka">
Zieleń szwedzka



</doc>
<doc id="2932006" url="https://pl.wikipedia.org/wiki?curid=2932006" title="Zieleń Rinmanna">
Zieleń Rinmanna



</doc>
<doc id="2932017" url="https://pl.wikipedia.org/wiki?curid=2932017" title="Modlitwa arcykapłańska Jezusa">
Modlitwa arcykapłańska Jezusa

Modlitwa arcykapłańska Jezusa – nazwa 17. rozdziału Ewangelii Jana, zawierającego teologiczne wyjaśnienie sensu męki i śmierci Jezusa. Jest to część tzw. mowy pożegnalnej Jezusa.
Nazwę "modlitwa arcykapłańska" zaproponował luterański teolog David Chytraeus (1530-1600).
Na kapłański charakter tej modlitwy wskazywał szczególnie Cyryl Aleksandryjski. Rupert z Deutz tak streścił tę modlitwę: „Tak modlił się za nas arcykapłan, który sam był błagającym i przebłaganiem, kapłanem i ofiarą”.
Zdaniem Benedykta XVI modlitwę tę można zrozumieć tylko na tle żydowskiego Święta Przebłagania Jom Kipur. „To co tam przedstawiane było w obrzędach, teraz dzieje się rzeczywiście, i to w znaczeniu definitywnym”.
Benedykt XVI wyróżnia cztery główne tematy modlitwy arcykapłańskiej Jezusa:
Poświęcenie w modlitwie arcykapłańskiej.
Benedykt XVI zaznacza, że „poświęcić” oznacza oddać jakąś osobę lub rzecz Bogu, ponieważ „świętość” oznacza istnienie Boga jako takie. Można wyróżnić:
Rzecz poświęcona istnieje zarówno:
Jak pisze Papież, wyłączenie i posłanie stanowią jedną całość.
W modlitwie arcykapłańskiej jest mowa o trzech poświęceniach:

</doc>
<doc id="2932018" url="https://pl.wikipedia.org/wiki?curid=2932018" title="Kościół Najświętszej Maryi Panny Królowej Polski w Lęborku">
Kościół Najświętszej Maryi Panny Królowej Polski w Lęborku

Kościół Najświętszej Maryi Panny Królowej Polski w Lęborku – kościół w Lęborku, wybudowany w stylu neogotyckim w latach 1866-1870. Do 1946 świątynia ewangelicka, po II wojnie światowej polski kościół rzymskokatolicki. Od 1958 siedziba parafii Najświętszej Maryi Panny Królowej Polski w Lęborku. Obiekt wpisany do rejestru zabytków od 20 maja 1988. Mieści się przy Placu Kopernika 6.

</doc>
<doc id="2932023" url="https://pl.wikipedia.org/wiki?curid=2932023" title="Golden Lion Stadium">
Golden Lion Stadium

Golden Lion Stadium – stadion w Pine Bluff, w stanie Arkansas, w Stanach Zjednoczonych. Obiekt został otwarty w 2000 roku. Arena może pomieścić 16 000 widzów. Właścicielem obiektu jest University of Arkansas at Pine Bluff. Swoje spotkania na stadionie rozgrywają zawodnicy futbolu akademickiego z drużyny Arkansas–Pine Bluff Golden Lions grającej w Southwestern Athletic Conference rozgrywek NCAA Division I Football Championship.

</doc>
<doc id="2932030" url="https://pl.wikipedia.org/wiki?curid=2932030" title="Życie z ojcem">
Życie z ojcem

Życie z ojcem (ang. "Life with Father") – amerykański film fabularny z 1947 roku w reżyserii Michaela Curtiza.

</doc>
<doc id="2932039" url="https://pl.wikipedia.org/wiki?curid=2932039" title="Mistrzostwa Polski w Szachach 1999">
Mistrzostwa Polski w Szachach 1999

Mistrzostwa Polski w Szachach 1999 – turnieje szachowe, rozegrane w 1999 r. w Polanicy-Zdroju (mężczyźni) i Wrocławiu (kobiety), mające na celu wyłonienie 56. mistrza Polski mężczyzn oraz 51. mistrzynię Polski kobiet. Oba turnieje rozegrano systemem kołowym z udziałem 14 zawodników i 12 zawodniczek. 
Złote medale zdobyli: Tomasz Markowski (2. raz w karierze) i Iweta Radziewicz (1. raz w karierze).
Wyniki 56. Mistrzostw Polski Mężczyzn.
Polanica-Zdrój, 23 kwietnia – 7 maja 1999
Wyniki 51. Mistrzostw Polski Kobiet.
Wrocław, 14 – 25 marca 1999

</doc>
<doc id="2932043" url="https://pl.wikipedia.org/wiki?curid=2932043" title="Pentafluorek bromu">
Pentafluorek bromu

Pentafluorek bromu, , – nieorganiczny związek chemiczny z grupy fluorków, w którym brom występuje na V stopniu utlenienia. Związek ten znajduje zastosowanie w analizie izotopów tlenu. Jest również testowany jako utleniacz ciekłych paliw rakietowych.
Po raz pierwszy otrzymano w 1931 roku poprzez reakcję bromu cząsteczkowego z gazowym fluorem:
Niekiedy stosuje się również metodę otrzymywania związku korzystającą z bromku potasu zamiast cząsteczek bromu:
Pentafluorek bromu reaguje z wodą bardzo gwałtownie, jednakże dodatek acetonitrylu spowalnia hydrolizę, w której wyniku tworzy się kwas bromowy oraz kwas fluorowodorowy:

</doc>
<doc id="2932044" url="https://pl.wikipedia.org/wiki?curid=2932044" title="Stadion Gandzasar w Kapanie">
Stadion Gandzasar w Kapanie

Stadion Gandzasar (do 2008 roku nosił nazwę "stadion Lernagorc") – wielofunkcyjny stadion w Kapanie, w Armenii. Obiekt może pomieścić 3500 widzów. Swoje spotkania na stadionie rozgrywają piłkarze klubu Gandzasar Kapan.

</doc>
<doc id="2932048" url="https://pl.wikipedia.org/wiki?curid=2932048" title="Victoria Park (Kingstown)">
Victoria Park (Kingstown)

Victoria Park – wielofunkcyjny stadion w Kingstown, na wyspie Saint Vincent w Saint Vincent i Grenadynach, na którym rozgrywane są głównie mecze piłkarskie. Gra na nim reprezentacja Saint Vincent i Grenadyn w piłce nożnej oraz Avenues United FC. Rozgrywano również zawody lekkoatletyczne. Stadion mieści 3500 osób.

</doc>
<doc id="2932050" url="https://pl.wikipedia.org/wiki?curid=2932050" title="Wojciech Łuczak">
Wojciech Łuczak

Wojciech Łuczak (ur. 28 lipca 1989 w Zgorzelcu) – polski piłkarz występujący na pozycji pomocnika w Raduni Stężyca.
Kariera.
Łuczak rozpoczynał karierę w juniorskich sekcjach Hutnika Pieńsk, Nysy Zgorzelec i Piotrcovii Piotrków Trybunalski. W 2008 roku wyjechał do holenderskiego Willem II Tilburg, występując w jego barwach dla drużyn młodzieżowych. Po trzech latach przeszedł do Cracovii. Zadebiutował w Ekstraklasie 6 marca 2010 roku przeciwko Lechowi Poznań. Rozegrał dla tego klubu sześć meczów, a w 2011 roku został zawodnikiem Bogdanki Łęczna. W I lidze zagrał 29 spotkań i zdobył 11 bramek.
W 2012 roku Łuczak przeniósł się do Górnika Zabrze. Następnie grał w Wiśle Płock i Zagłębiu Sosnowiec. W styczniu 2018 podpisał kontrakt z Łódzkim Klubem Sportowym. Po dwóch latach przeszedł do Stomilu Olsztyn. Od lipca 2021 jest zawodnikiem Raduni.

</doc>
<doc id="2932051" url="https://pl.wikipedia.org/wiki?curid=2932051" title="The North Borders">
The North Borders

The North Borders – album studyjny Bonobo, wydany w kwietniu 2013 roku przez wytwórnię Ninja Tune. Choć oficjalnie wydany 1 kwietnia 2013, jego nielegalna kopia pojawiła się w internecie już 21 marca. Ninja Tune zareagowało przyspieszając publikację wersji mp3, którą można było nabyć legalnie już 22 marca.

</doc>
<doc id="2932061" url="https://pl.wikipedia.org/wiki?curid=2932061" title="Stadiumi Kamza">
Stadiumi Kamza

Stadiumi Kamza – stadion piłkarski w Kamzie, w Albanii. Obiekt może pomieścić 500 widzów. Swoje spotkania rozgrywają na nim piłkarze klubu KS Kamza.

</doc>
<doc id="2932063" url="https://pl.wikipedia.org/wiki?curid=2932063" title="Stadiumi Kamëz">
Stadiumi Kamëz



</doc>
<doc id="2932072" url="https://pl.wikipedia.org/wiki?curid=2932072" title="Podwójne życie (film 1947)">
Podwójne życie (film 1947)

 
Podwójne życie (ang. "A Double Life") – amerykański film z 1947 roku w reżyserii George'a Cukora.

</doc>
<doc id="2932081" url="https://pl.wikipedia.org/wiki?curid=2932081" title="Herb Tyraspolu">
Herb Tyraspolu

Herb Tyraspolu, stolicy Naddniestrza, to tarcza przedstawiająca rzekę Dniestr, stylizowane winogrona z jednej strony i symbol przemysłu z drugiej. Dwa symbole odnoszą się do głównych działalności gospodarczych miasta, przemysłu lekkiego i uprawy winorośli. Wewnętrzne kolory, czerwony i zielony, naśladują te z flagi Naddniestrza.
Herb ma napis 1792 w odniesieniu do roku, kiedy miasto zostało założone. Festiwal rocznicy założenia miasta ma miejsce co roku 14 października.

</doc>
<doc id="2932091" url="https://pl.wikipedia.org/wiki?curid=2932091" title="Trifluorek bromu">
Trifluorek bromu

Trifluorek bromu, – nieorganiczny związek chemiczny fluoru i bromu na III stopniu utlenienia. W kontakcie z wodą bądź związkami organicznymi może rozkładać się wybuchowo. Można go jednak roztworzyć w kwasie siarkowym. jest wykorzystywany przy wytwarzaniu fluorku uranu(VI), stosowanego w produkcji paliwa jądrowego.
Po raz pierwszy trifluorek bromu otrzymał w 1906 roku Francuz, Paul Lebeau, w wyniku reakcji bromu cząsteczkowego z gazowym fluorem:
Związek ten można też otrzymać jako jeden z produktów reakcji dysproporcjonowania monofluorku bromu:

</doc>
<doc id="2932096" url="https://pl.wikipedia.org/wiki?curid=2932096" title="Eric Chavez (bokser)">
Eric Chavez (bokser)

Algerico Chavez (ur. 9 kwietnia 1965 r. w Cebu City) – filipiński bokser, były mistrz świata IBF w kategorii słomkowej.
Kariera zawodowa.
Jako zawodowiec zadebiutował 3 listopada 1986 r., pokonując na punkty Juna Gavero. Do końca 1988 r., Chávez stoczył 27 pojedynków, z których 24 wygrał i 3 zremisował, nie zdobywając żadnego tytułu. 21 września 1989 otrzymał szansę walki o mistrzostwo świata IBF w wadze słomkowej. Rywalem Filipińczyka był indonezyjski bokser Nico Thomas. Chávez niespodziewanie znokautował mistrza w 5. rundzie, zdobywając mistrzostwo. 22 lutego 1990 r. przystąpił do pierwszej obrony pasa, mając za rywala Fahlana Sakkreerina. Filipińczyk utracił tytuł, przegrywając przez techniczny nokaut w 7. rundzie. Do czasu przerwania walki, to Chávez prowadził na kartach punktowych (58-57, 58-56, 55-60). 15 sierpnia doszło do rewanżu. Sakkreerin zwyciężył jednogłośnie na punkty (110-118, 110-118, 111-118), broniąc tytuł po raz drugi.
2 grudnia 1995 r., Chávez zdobył pas OPBF, zwyciężając przez techniczny nokaut w 1. rundzie Kwanjaia 3K Battery. 3 kwietnia 1996 r. zremisował po 8 rundach z niepokonanym, południowokoreańskim bokserem Sung-Tae Limem. 15 czerwca 1996 r. otrzymał kolejną szansę walki o mistrzostwo świata. Filipińczyk zmierzył się z niepokonanym Rosendo Álvarezem, w walce o pas WBA w wadze słomkowej. Chávez przegrał na punkty decyzją większości (114-114, 111-119, 113-115) a Álvarez obronił tytuł po raz drugi. Po porażce z Nikaraguańczykiem, Chávez stoczył jeszcze 7 pojedynków, z których 3 wygrał i 4 przegrał. Ostatnią walkę stoczył 3 października 1998 r., przegrywając z Mzukisim Maralim. 

</doc>
<doc id="2932099" url="https://pl.wikipedia.org/wiki?curid=2932099" title="Kjanzittah">
Kjanzittah



</doc>
<doc id="2932100" url="https://pl.wikipedia.org/wiki?curid=2932100" title="Guidina dal Sasso">
Guidina dal Sasso



</doc>
<doc id="2932101" url="https://pl.wikipedia.org/wiki?curid=2932101" title="Stade Paul Chandon">
Stade Paul Chandon

Stade Paul Chandon – wielofunkcyjny stadion znajdujący się w Épernay służący do rozgrywania meczów rugby union i piłki nożnej.
Jest stadionem domowym zespołu Rugby Épernay Champagne.
W 2003 roku gościł jedno ze spotkań mistrzostw świata U-19 w rugby union. Odbywają się na nim również turnieje juniorskie w piłce nożnej i rugby.
W kompleksie znajdują się boisko do rugby o powierzchni 9750 m² oraz sześć boisk do piłki nożnej (dwa po 7000 m² i cztery po 6500 m²).

</doc>
<doc id="2932111" url="https://pl.wikipedia.org/wiki?curid=2932111" title="Wichren (schronisko)">
Wichren (schronisko)

Wichren (bułg. "Вихрен") – schronisko turystyczne w Bułgarii, położone w paśmie górskim Piryn na wysokości 1950 m n.p.m., na skraju progu Byndericy.
Historia.
Wybudowane w latach 1939-1941 przez firmę Ełtepe. Nazwa pochodzi od szczytu Wichren, bywa nazywana też Nową Byndericą.
Opis.
Kompleks składa się z dwóch masywnych budynków, mających 120 miejsc. Od schroniska biegnie asfaltowa droga, prowadząca do Banska (16km). Parking przy schronisku mieści około 30 samochodów. Wzdłuż progu skalnego znajduje się 8 czteromiejscowych bungalowów. Schronisko wyposażone jest w kuchnię, bufet i ubikacje. Wichren oferuje wodę bieżącą i prąd, który zasilany jest z pobliskiej elektrowni wodnej.
Szlaki turystyczne.
Punkty wyjściowe:
Sąsiednie obiekty turystyczne:

</doc>
<doc id="2932112" url="https://pl.wikipedia.org/wiki?curid=2932112" title="Parabola Neile’a">
Parabola Neile’a



</doc>
<doc id="2932113" url="https://pl.wikipedia.org/wiki?curid=2932113" title="Estadio Luis Ernesto „Cascarita” Tapia">
Estadio Luis Ernesto „Cascarita” Tapia

Cancha de Entrenamiento Luis Ernesto "Cascarita" Tapia – stadion piłkarski w mieście Panama, w prowincji Panama. Obiekt może pomieścić 900 widzów, a swoje mecze rozgrywają na nim drużyny Alianza FC, Chepo FC, AD Orión, CD Pan de Azúcar, CD Plaza Amador, Río Abajo FC, Sporting San Miguelito i Tierra Firme FC. Często określany poprzez przydomek "Mini Rommel".
Stadion, będący bocznym boiskiem narodowej areny piłkarskiej Estadio Rommel Fernández, jest zlokalizowany w miasteczku sportowym Ciudad Deportiva Irving Saladino, położonym w stołecznej dzielnicy Juan Díaz. Został oficjalnie otwarty 22 stycznia 2009 przez ówczesnego prezydenta Panamy Martína Torrijosa; wówczas, podczas towarzyskiego meczu drużyn Siglo XXI i Chorrillo FC, nastąpiła również inauguracja obiektu. Stadion nosił początkowo nazwę Mini Rommel, obecnie uznawaną za potoczną – we wrześniu 2010, na wniosek byłego reprezentanta kraju Alfonso „Foncho” Méndeza, zdecydowano się przemianować go na Luis Ernesto „Cascarita” Tapia, na cześć wybitnego panamskiego piłkarza grającego w latach 60. i obdarzonego przydomkiem „środkowoamerykański Pelé”. Na obiekcie swoje spotkania rozgrywa kilka zespołów pierwszej i drugiej ligi panamskiej, pełni on również rolę boiska treningowego reprezentacji Panamy przez jej domowymi spotkaniami.

</doc>
<doc id="2932117" url="https://pl.wikipedia.org/wiki?curid=2932117" title="Estadio Agustín Muquita Sánchez">
Estadio Agustín Muquita Sánchez



</doc>
<doc id="2932124" url="https://pl.wikipedia.org/wiki?curid=2932124" title="Aleksiej Pietrow">
Aleksiej Pietrow



</doc>
<doc id="2932128" url="https://pl.wikipedia.org/wiki?curid=2932128" title="Psalm 56">
Psalm 56

Psalm 56 – jeden z utworów zgromadzonych w biblijnej Księdze Psalmów. Psalm jest zaliczany do dzieł przypisywanych Dawidowi. W Septuagincie figuruje pod numerem 55.
Treść Psalmu.
Nagłówek psalmu wyraźnie sugeruje jego związek z historią, która ma swoje miejsce w 1 Księdze Samuela 21,10–15. Podmiot liryczny jest przekonany, że Bóg uważnie obserwuje cierpienie i ból człowieka (56,9) oraz odpowiada na jego wołanie i zmusza przeciwników do zaprzestania swoich działań (56,10). Tekst wyraża uczucia i emocje związane z doświadczeniami jakie przeżywa psalmista. Podmiot liryczny wierzy, że Bóg oddala wszelki lęk (56, 4.5.12). Psalm mówi o tym, iż ufność należy pokładać w Najwyższym, ponieważ jego przeciwnikiem jest tylko zwykły człowiek (56,5,12). Nastrój psalmu zmienia się w 13 wersecie, gdzie błaganie ustępuje dziękczynieniu za wybawienie z opresji. 
Teologiczne przesłanie psalmu.
W treści psalmu możemy się dopatrzeć podobieństwa (56,5,12) z Listem do Rzymian (Rz 8,31. Dotyczy ona trwałości, nieśmiertelności i wszechmocy Boga w przeciwieństwie do człowieka.
W 5 wersecie możemy dostrzec, że psalmista w dosłownym tłumaczeniu używa słowa „ciało”. W kontekście tekstu oraz innych fragmentów biblijnych (Iz 45,5, Jl 3,1) oznacza człowieka lub cały rodzaj ludzki. W Starym Testamencie bywało zamiennie stosowane ze słowem „krew” lub jednocześnie „ciało i krew”.
Werset 5 mówi, że wrogowie psalmisty „czekają na jego piętę”. Jest to metaforyczny obraz tego, iż przeciwnicy czekają popełnienie błędu.
Nagłówek psalmu „Jonat elem rechoqim” tłumaczony jest w greckiej wersji psałterza jako „O ludzie oddalonym od świątyni”.
Struktura Psalmu.
Psalm wydaje się być podzielony na dwie części 2–12 i 13–14. Pierwsza skupia się na błagalnym wołaniu do Boga o ocalenie. Druga stanowi dziękczynienie za okazane zbawienie.

</doc>
<doc id="2932130" url="https://pl.wikipedia.org/wiki?curid=2932130" title="Zbigniew Chudzikiewicz">
Zbigniew Chudzikiewicz

Zbigniew Mikołaj Chudzikiewicz (ur. 10 września 1909 w Krakowie, zm. 13 kwietnia 1991 tamże) – polski architekt, profesor ASP w Krakowie.
Życiorys.
Studiował na Wydziale Architektury Politechniki Lwowskiej (w 1937 uzyskał tytuł inżyniera, architekta). W 1938 roku zajmował się budową kolejki na Gubałówkę w Zakopanem. Później pracował w Towarzystwie Budowy i Eksploatacji Mieszkań Pracowników Kolejowych w Warszawie. Realizował też budowę osiedla mieszkaniowego w Rumi koło Gdyni. Po wojnie zajmował się sztuką użytkową.
Prace pedagogiczna rozpoczął w 1946 r. w Wyższej Szkole Sztuk Plastycznych w Krakowie. W latach 1949–54 pracował jako projektant w krakowskim biurze architektonicznym "Miastoprojekt". W 1963 jako prorektor krakowskiej ASP przedstawił na forum Rady Wyższego Szkolnictwa Artystycznego projekt utworzenia Wydziału Form Przemysłowych na Akademii Sztuk Pięknych w Krakowie. Była to pierwsza w Polsce jednostka dydaktyczna z autonomicznym programem kształcenia w zakresie wzornictwa przemysłowego. Odznaczony Medalem Komisji Edukacji Narodowej. Pochowany na Cmentarzu Rakowickim w Krakowie kwatera IIB rząd wsch.

</doc>
<doc id="2932134" url="https://pl.wikipedia.org/wiki?curid=2932134" title="Gmach I Liceum Ogólnokształcącego w Lęborku">
Gmach I Liceum Ogólnokształcącego w Lęborku

Gmach Liceum Ogólnokształcącego nr 1 w Lęborku – zabytkowy budynek szkolny mieszczący się w Lęborku przy ul. Dygasińskiego. Oddany do użytku w 1928 roku. Od 2000 roku obiekt widnieje w rejestrze zabytków.

</doc>
<doc id="2932135" url="https://pl.wikipedia.org/wiki?curid=2932135" title="Eric Jamili">
Eric Jamili

Eric Jamili (ur. 20 maja 1977 r. w Silay) – filipiński bokser, były mistrz świata WBO w kategorii słomkowej.
Kariera zawodowa.
Jako zawodowiec zadebiutował 11 lutego 1995 r., remisując w debiucie. Do września 1997 r. stoczył 16 walk, z których 10 wygrał 5 przegrał i 1 zremisował, zdobywając pas WBO Inter-Continental w wadze słomkowej. 19 grudnia 1997 r. zmierzył się z Brytyjczykiem Mickeyem Cantwellem, w walce o wakujące mistrzostwo świata WBO. Jamili zwyciężył przez techniczny nokaut w 8. rundzie i zdobył mistrzostwo. 30 maja 1998 r., Jamili przystąpił do pierwszej obrony. Jego rywalem był Kolumbijczyk Kermin Guardia, były pretendent do mistrzostwa świata. Jamili utracił tytuł, przegrywając przez techniczny nokaut w 5. rundzie.
27 marca 1999 r. doszło do rewanżu z Guardią. Kolumbijczyk zwyciężył jednogłośnie na punkty (110-117, 110-116, 110-116), chociaż był na deskach w rundzie 4. i 9. Już w następnej walce, 29 maja otrzymał kolejną szansę walki o mistrzostwo świata. Jamili zmierzył się z Zolanim Petelo w pojedynku o pas IBF. Filipińczyk przegrał przez nokaut w 1. rundzie. Ostatnią walkę stoczył 18 stycznia 2003 r., przegrywając przez techniczny nokaut w 3. rundzie z przyszłym mistrzem świata, Hugo Fidelem Cázaresem.

</doc>
<doc id="2932136" url="https://pl.wikipedia.org/wiki?curid=2932136" title="Aleksandr Kurłowicz">
Aleksandr Kurłowicz



</doc>
<doc id="2932138" url="https://pl.wikipedia.org/wiki?curid=2932138" title="Cosmos 1999">
Cosmos 1999



</doc>
<doc id="2932143" url="https://pl.wikipedia.org/wiki?curid=2932143" title="Caxiri">
Caxiri

Caxiri – słaby napój alkoholowy, wytwarzany przez Indian amazońskich i spożywany w dużych ilościach podczas świąt, a także podczas obrzędów "Turé", mających na celu osiągnięcie kontaktu ze światem nadprzyrodzonym. W kontekście rytualnym "caxiri" przygotowują wyłącznie kobiety, i to będąc poza zasięgiem wzroku mężczyzn.
Przygotowanie.
Kobiety przygotowują w wielkiej kadzi masę ze startych bulw manioku z dodatkiem wody oraz cukru lub miodu, niekiedy także syropu ananasowego. Płyn jest gotowany przez 24 do 48 godzin przy ciągłym mieszaniu w celu neutralizacji toksycznego glikozydu obecnego w surowych bulwach manioku. Następnie podlega fermentacji przez 2–3 dni. Przed pozostawieniem do fermentacji, kobiety gromadzą się wokół kadzi i śpiewają pieśni szamańskie. Na koniec wkładają do kadzi niewielką tykwę z liśćmi ananasa wewnątrz. Gdy tykwa wypłynie na powierzchnię, napój uważa się za gotowy do spożycia.
Podczas libacji zarówno kadź, jak i "caxiri" stają się „bytami ponadnaturalnymi”, opisanymi w kosmologii Indian.

</doc>
<doc id="2932159" url="https://pl.wikipedia.org/wiki?curid=2932159" title="Fluorek kobaltu(II)">
Fluorek kobaltu(II)

Fluorek kobaltu(II), difluorek kobaltu, – nieorganiczny związek chemiczny z grupy fluorków, w którym kobalt występuje na II stopniu utlenienia. W niskich temperaturach jest antyferromagnetykiem. Stosowany jako czynnik fluorujący.
Można go otrzymać przepuszczając fluorowodór nad chlorkiem kobaltu(II) w temperaturze 350–450 °C:
lub z węglanu kobaltu(II) w reakcji z fluorowodorem bądź kwasem fluorowodorowym:
Fluorek kobaltu(II) tworzy di-, tri- i tetrahydrat. Jest toksyczny, słabo rozpuszcza się w wodzie, a podczas ogrzewania jego roztworów do wrzenia rozkłada się tworząc .

</doc>
<doc id="2932161" url="https://pl.wikipedia.org/wiki?curid=2932161" title="Wartenberg am Rollberg">
Wartenberg am Rollberg



</doc>
<doc id="2932166" url="https://pl.wikipedia.org/wiki?curid=2932166" title="William H.G. FitzGerald Tennis Center">
William H.G. FitzGerald Tennis Center

William H.G. FitzGerald Tennis Center – kompleks tenisowy w Waszyngtonie, stolicy Stanów Zjednoczonych, w obszarze Rock Creek Park.
Obiekt wybudowany został w 1990 roku, a oddany do użytkowania w 1991 roku. Składa się z 25 kortów – 15 kortów twardych oraz 10 kortów ziemnych. Zimą funkcjonuje również 5 ogrzewanych kotów w hali. Kort centralny pomieści łącznie 7500 widzów. Jest to największe centrum tenisowe w regionie.
Corocznie na William H.G. FitzGerald Tennis Center organizowany jest męski turniej tenisowy Washington Open (do 2011 roku "Legg Mason Tennis Classic"), a od 2011 roku rywalizują również kobiety.
Kompleks oferuje również regularne lekcje, obozy i zajęcia dla ogółu.

</doc>
<doc id="2932174" url="https://pl.wikipedia.org/wiki?curid=2932174" title="Parafia Matki Bożej z Góry Karmel w Tomaszpolu">
Parafia Matki Bożej z Góry Karmel w Tomaszpolu

Parafia Matki Bożej z Góry Karmel w Tomaszpolu – rzymskokatolicka parafia znajdująca się w diecezji kamienieckiej w dekanacie tomaszpolskim. Liczy ok. 700 wiernych, głównie Polaków oraz osób mających polskie korzenie.
Od ok. 1748 istniał drewniany kościół. W 1812 z fundacji Czesława Potockiego rozpoczęto budowę obecnego kościoła, który konsekrowany został w 1842. W czasie antyreligijnych represji komuniści w 1936 zamknęli tomaszpolską świątynie. W czasie II wojny światowej kościół uległ spaleniu. W 1991 parafia odzyskała kościół, który ponownie konsekrował biskup kamieniecki Jan Olszański. 16 października 2000 bp. Jan Olszański erygował parafię Matki Bożej z Góry Karmel w Tomaszpolu.
W parafii służą siostry zakonne oraz znajduje się dom rekolekcyjny.

</doc>
<doc id="2932175" url="https://pl.wikipedia.org/wiki?curid=2932175" title="Test KPSS">
Test KPSS

Test KPSS (od nazwisk Kwiatkowski–Phillips–Schmidt–Shin) – test sprawdzający hipotezę zerową o stacjonarności szeregu czasowego przedstawiony w 1992 roku przez Denisa Kwiatkowskiego, Petera C.B. Phillipsa, Petera Schmidta i Yongcheola Shina. Szereg taki wyrażany jest jako suma trendu deterministycznego, błądzenia losowego oraz błędu stacjonarnego, sam test jest testem mnożnika Lagrange'a w którym hipoteza mówi o zerowej wariancji błądzenia losowego. Testy typu KPSS są uzupełnieniem dla testów pierwiastka jednostkowego takich jak test Dickeya–Fullera.

</doc>
<doc id="2932176" url="https://pl.wikipedia.org/wiki?curid=2932176" title="Alfonso Petrucci">
Alfonso Petrucci

Alfonso Petrucci (ur. w 1491 w Sienie, zm. 16 lipca 1517 w Rzymie) – włoski kardynał.
Życiorys.
Urodził się jako jedno z siódemki dzieci Pandolfa Petrucciego i jego drugiej żony, Aurelii Borghese. Pomimo nieosiągnięcia wymaganego wieku (udzielono mu dyspensy), 1 października 1510 roku został mianowany biskupem Sovany; z funkcji tej zrezygnował 7 lipca 1513. Został kreowany kardynałem diakonem 10 marca 1511, a siedem dni później otrzymał diakonię S. Teodoro. Uczestniczył w konklawe 1513, po którym nowo wybrany papież, Leon X, odmówił Petrucciemu nadania mu władzy w Sienie, na rzecz kuzyna kardynała, Raffaello Petrucciego. W konsekwencji, Alfonso podjął próbę zabójstwa papieża poprzez otrucie. W spisku brali także udział dwaj inni kardynałowie: Bandinello Sauli i Adriano Castello. Dzięki korespondencji z Domenico de' Nini of Siena, spisek został wykryty, a kardynał Petrucci aresztowany, pozbawiony godności i beneficjów kościelnych i skazany na śmierć. Został uduszony w Zamku św. Anioła.

</doc>
<doc id="2932177" url="https://pl.wikipedia.org/wiki?curid=2932177" title="SM U-99">
SM U-99

SM U-99 – niemiecki okręt podwodny typu "U-57" zbudowany w AG Weser w Bremie w latach 1915-1917. Wodowany 27 stycznia 1917 roku, wszedł do służby w Cesarskiej Marynarce Wojennej 28 marca 1917 roku, a jego dowódcą został kapitan Max Eltester. U-99 w czasie jednego patrolu nie odniósł żadnego sukcesu. 7 czerwca 1917 roku został przydzielony do II Flotylli, w której służył przez miesiąc.
W czasie jedynego patrolu na Morzu Północnym, 7 lipca 1917 roku, pomiędzy Orkadami a wybrzeżem Norwegii HMS J2 storpedował i zatopił U-99, którego cała załoga poniosła śmierć.

</doc>
<doc id="2932178" url="https://pl.wikipedia.org/wiki?curid=2932178" title="Polska Korona Cesarska">
Polska Korona Cesarska



</doc>
<doc id="2932180" url="https://pl.wikipedia.org/wiki?curid=2932180" title="Bieber">
Bieber



</doc>
<doc id="2932189" url="https://pl.wikipedia.org/wiki?curid=2932189" title="Delray Beach Tennis Center">
Delray Beach Tennis Center

Delray Beach Tennis Center – kompleks tenisowy w Delray Beach na Florydzie.
Obiekt wybudowany został w 1992 roku. Składa się z 25 kortów – 14 kortów ziemnych i 7 kortów twardych. Kort centralny pomieści łącznie 8200 widzów.
Corocznie w Delray Beach Tennis Center organizowany jest męski turniej tenisowy Delray Beach Open rangi ATP World Tour 250, który odbywa się na początku marca.
Oprócz męskich zawodów tenisowych w kompleksie mają miejsce imprezy dla dzieci, klubów i obozów.

</doc>
<doc id="2932198" url="https://pl.wikipedia.org/wiki?curid=2932198" title="Zbigniew Blukacz">
Zbigniew Blukacz

Zbigniew Blukacz (ur. 1961 w Pankach) – polski malarz, grafik, profesor ASP w Katowicach.
Studiował na Wydziale Grafiki katowickiej filii Akademii Sztuk Pięknych w Krakowie w latach 1981- 1986. Dwukrotny stypendysta Ministra Kultury i Sztuki. Profesor, prowadzi Pracownię Malarstwa na Akademii Sztuk Pięknych w Katowicach.
Autor 24 wystaw indywidualnych m.in.:
Udział w około 150 wystawach zbiorowych w kraju i za granicą m.in.:
Nagrody i wyróżnienia:

</doc>
<doc id="2932200" url="https://pl.wikipedia.org/wiki?curid=2932200" title="Víctor Ibarbo">
Víctor Ibarbo

Segundo Víctor Ibarbo Guerrero (ur. 19 maja 1990 w Cali) – kolumbijski piłkarz występujący na pozycji napastnika w japońskim klubie V-Varen Nagasaki oraz w reprezentacji Kolumbii.
Kariera klubowa.
20 lutego 2008 zadebiutował w barwach Atlético Nacional w meczu z Envigado, tym samym stał się najmłodszym debiutantem w historii klubu.
W lipcu 2011 roku przeszedł do Cagliari Calcio, które zapłaciło za niego 2,3 miliona dolarów. 4 grudnia 2011 roku trafił pierwszego gola w barwach włoskiego klubu, w meczu z Catanią. W pierwszym sezonie w klubie zagrał 38 spotkań i trafił 3 bramki.
10 marca 2013 roku trafił swojego pierwszego hat-tricka w karierze, w spotkaniu z Sampdorią.

</doc>
<doc id="2932208" url="https://pl.wikipedia.org/wiki?curid=2932208" title="Darling Tennis Center">
Darling Tennis Center

Darling Tennis Center lub Amanda &amp; Stacy Darling Memorial Tennis Center – kompleks tenisowy w Las Vegas w stanie Nevada.
Obiekt otwarty został we wrześniu 2005 roku i jest częścią kompleksu Kellogg-Zaher Sports Complex. Składa się z 23 oświetlonych kortów twardych. Kort centralny, nazwany Ronald Craig Darling, pomieści łącznie 3000 widzów. Darling Tennis Center jest największym centrum tenisowym w Nevadzie.
W latach 2006–2008 w Darling Tennis Center odbywał się męski turniej rangi ATP International Series o nazwie Tennis Channel Open.
Oprócz męskich zawodów tenisowych w kompleksie mają miejsce imprezy tenisowe dla dzieci oraz organizowane są obozy.

</doc>
<doc id="2932219" url="https://pl.wikipedia.org/wiki?curid=2932219" title="Kościół Świętej Trójcy i Najświętszej Maryi Panny Różańcowej w Byczynie">
Kościół Świętej Trójcy i Najświętszej Maryi Panny Różańcowej w Byczynie

Kościół Świętej Trójcy i Najświętszej Maryi Panny Różańcowej – rzymskokatolicki kościół parafialny, mieszczący się przy ulicy Kościelnej 3 w Byczynie, należący do parafii Świętej Trójcy i Najświętszej Maryi Panny Różańcowej w Byczynie w dekanacie Wołczyn, diecezji kaliskiej.
Historia kościoła.
W miejscu dzisiejszego kościoła, już w 1712 roku, istniał kościół o konstrukcji drewnianej. Wzniesiony został on przez cieślę Samuela Matuszkę. W 1757 roku budowla spłonęła. Dzisiejszy, barokowy kościół został wybudowany w latach 1765-1767. 
W 1787 roku dobudowana została wieża przez księdza Karola Schuberta z Krapkowic, ówczesnego kurator kościoła. W latach 1793-1807 przeprowadzono remont kościoła. M.in. otynkowano budynek, wewnątrz świątyni poszerzono chór muzyczny i wybudowano ambonę. W latach 1814-1818 zamontowano nowe organy i ołtarz główny, które ufundował L. Tomasz Smolnitzky. W 1838 roku w kościele przeprowadzono kolejne prace renowacyjne. W 1861 roku przeprowadzono restaurację kolejnego ołtarza. Do 1867 roku odnowiono wszystkie ołtarze w kościele. Gruntowny remont kościoła i jego otoczenia przeprowadzono w latach 1891–1892
Architektura i wnętrze kościoła.
Kościół położony jest w zachodniej części miasta i otoczony murem. Zbudowany został z cegły i otynkowany. Jest to konstrukcja halowa, orientowana, prezbiterium zostało wydzielone, jednoprzęsłowe, zamknięte poligonalne. Od strony południowej do prezbiterium przylega zakrystia. Nawa jest trójprzęsłowa, ze ściętymi narożnikami, natomiast wieża (w swej dolnej części) wbudowana została w korpus świątyni. Obok głównej wieży (od strony południowej budowli) znajduje się mniejsza wieża, w której mieszczą się schody na chór organowy. Dach kościoła jest trójspadowy, pokryty dachówką ceramiczną. Hełmy obu wież mają kształt baniasty i pokryte są blachą.
Wyposażenie świątyni pochodzi z przełomu XVIII/XIX wieku i należą do niego m.in. zabytkowe ołtarze i barokowa chrzcielnica.
Dzwony.
Na kościelnej wieży wiszą 3 dzwony oraz nieużywana sygnaturka. Codziennie o 12:00 chwilę przed kurantem z ratusza można usłyszeć dzwon średni. Dzwon z poprzedniego zestawu i utracony w czasach wojennych został zakupiony w 1841 roku.

</doc>
<doc id="2932220" url="https://pl.wikipedia.org/wiki?curid=2932220" title="Bitwa pod Radoszewicami i Kiełczygłowem">
Bitwa pod Radoszewicami i Kiełczygłowem

Bitwa pod Radoszewicami i Kiełczygłowem – potyczka stoczona 27 marca 1863 roku pomiędzy powstańcami styczniowymi z oddziału pułkownika Teodora Cieszkowskiego a wojskami rosyjskimi pod dowództwem majora Pisanko.
Przebieg bitwy.
27 marca 1863 roku około godziny 5:00 przybył do Radoszewic powstańczy oddział płk. Teodora Cieszkowskiego. Zmęczeni forsownym nocnym marszem żołnierze zostali rozlokowani na kwaterach. Miejscowy dziedzic Ludwik Niemojowski – znany etnograf i dramaturg – był związany z ruchem patriotyczno-niepodległościowym i sprzyjał powstańcom. Był to drugi pobyt Cieszkowskiego w radoszewickim dworze; stąd 14 marca wyruszył na czele 20-osobowego oddziału do Radomska, gdzie rozbroił 8 piechurów, zabrał kasę rządową (6000 rubli srebrnych) i kilka koni. Ścigany przez rosyjskie wojska z garnizonów w Piotrkowie i Częstochowie przekroczył Wartę paląc za sobą mosty w Działoszynie i Lisowicach. W międzyczasie jego oddział rozrósł się; 27 marca liczył ponad 500 żołnierzy, w tym 100 kawalerzystów.
Około godziny 10 do Radoszewic wkroczyła rosyjska grupa pościgowa majora Pisanki – dwie kompanie piechoty (400 ludzi) i sotnia kozaków. Powstańcy, mimo zaskoczenia, stawili zaciekły opór. W pierwszej fazie bitwy szczególnie zasłużyli się strzelcy pod dowództwem kapitana Teofila Skalskiego; ich skuteczny ogień uratował oddział przed rozbiciem i klęską oraz zmusił Pisankę do wezwania posiłków z Wielunia. Dużego rozgłosu nabrał bohaterski czyn Niemojowskiej, która uratowała sztandar powstańczy wyrywając go z rąk śmiertelnie rannego kosyniera.
Polacy wycofywali się w kierunku Kiełczygłowa w sposób zorganizowany, cały czas ostrzeliwując nieprzyjaciela. Walka trwała około cztery i pół godziny. W końcowej fazie starcia Cieszkowski przegrupował oddział i wyprowadził kontratak wypierając Rosjan w kierunku mokradeł pod Rząśnią. Bitwę prawdopodobnie przerwały zapadające ciemności. Powstańcy wycofali się pod Kamyk.
Rosjanie przedstawiali bitwę jako swój sukces. Pisanko twierdził, że rozbił i rozproszył oddział Cieszkowskiego. Wyolbrzymiano straty powstańców. Prorządowy "Dziennik Powszechny" donosił:
"Oprócz znacznej liczby ranionych i ujętych buntownicy zostawili na placu boju 120 ludzi. (…) Wojsko nie poniosło żadnej starty ani w zabitych ani w ranionych."
Nie potwierdzają tego polskie ani rosyjskie źródła. W piśmie naczelnika wieluńskiej żandarmerii do proboszcza parafii Osjaków wzywa się go do pochowania 9 poległych w bitwie pod Radoszewicami, "bez żadnych ceremonii i mów pogrzebowych", pod groźbą pociągnięcia do odpowiedzialności karnej. W innym dokumencie wymienieni są ranni w walce powstańcy, wzięci do niewoli w dworze Niemojowskich; byli to:
"Józef Kornacki z Piotrkowa, Antoni Wiśniewski ze wsi Gidel, Wojciech Paliński z Piotrkowa, Tomasz Lewandowski z Warszawy, Józef Cichocki z Warszawy, Franciszek Grzyngalski z miasta Wielunia, Tomasz Lesiński z miasta Kłobucka i Ludwik Sikorski ze wsi Brudzice".
Płk Teodor Cieszkowski w raporcie z bitwy napisał natomiast:
"29 marca z obozu pod Kamykiem."
"Dnia 27 marca stoczyłem bitwę pod Radoszewicami z majorem Pisanko, co dwoma rotami piechoty i sotnią kozaków dowodził. Bój trwał półczwartej godziny. Z pod Kiełczygłów Moskwę dopiero cofnąłem, prąc ją ku Rząśni na błota. 28 trupów i trzy fury rannych zostawiła na placu. Z naszej strony 8 zabitych i 9 rannych. Strzelcy nasi pod dowództwem kapitana Skalskiego wygraną naszą zdecydowali. Bohaterką dnia tego pani Niemojowska co od zabitego kosyniera sztandar nasz uratowała."

</doc>
<doc id="2932224" url="https://pl.wikipedia.org/wiki?curid=2932224" title="Sofie Sarenbrant">
Sofie Sarenbrant

Anna Brita „Sofie” Sarenbrant (ur. 1978 w Sztokholmie) – szwedzka pisarka i dziennikarka.
Życiorys.
Sarenbrandt urodziła się w 1978 roku w Sztokholmie, po czym gdy miała 2 lata, jej rodzina przeniosła się na farmę w Östergötland. Karierę dziennikarską rozpoczęła pracując jako wolny strzelec dla „Veckorevyn”. Z czasem pracowała także dla „Expressen”, „Friskispressen” i „Amelii”.
Zadebiutowała w 2010 roku powieścią "36 tydzień". Rozgłos przyniosła jej seria książek o policjantce Emmie Sköld. Sarenbrandt chciała, by jej główna bohaterka była młodą i ambitną kobietą, w przeciwieństwie do stereotypowych przedstawień policjantów jako alkoholików i osób z depresją. W 2015 roku trzecia książka w serii pt. "Visning pågår" zyskała w Szwecji status bestsellera wśród powieści kryminalnych. W 2017 roku Sarenbrandt opublikowała powieść "Bakom din rygg", która rozpoczęła trylogię na temat trzech pracowników salonu fryzjerskiego z Östermalm.
W latach 2019 i 2020 została wyróżniona nagrodą Årets svenska deckarförfattare. Jej książki zostały przetłumaczone na 15 języków i sprzedały się w ponad czterech milionach egzemplarzy.

</doc>
<doc id="2932225" url="https://pl.wikipedia.org/wiki?curid=2932225" title="SM U-100">
SM U-100

SM U-100 – niemiecki okręt podwodny typu "U-57" zbudowany w AG Weser w Bremie w latach 1915-1917. Wodowany 25 lutego 1917 roku, wszedł do służby w Cesarskiej Marynarce Wojennej 16 kwietnia 1917 roku, a jego dowódcą został kapitan Freiherr Degenhart von Loë. U-100 w czasie ośmiu patroli zatopił 10 statków o pojemności BRT oraz dwa uszkodził o łącznej pojemności BRT. 31 maja 1917 roku został przydzielony do II Flotylli, w której służył do 11 listopada 1918 roku.
W czasie pierwszego patrolu na Morzu Północnym, 14 czerwca 1917 roku, U-100 storpedował i zatopił norweski statek żaglowy "Cedarbank", o pojemności BRT. Statek płynął z ładunkiem artykułów spożywczych. W wyniku ataku zginęła cała załoga żaglowca, łącznie 26 marynarzy.
16 kwietnia 1918 roku około 90 mil na północny wschód od wybrzeży Irlandii, U-100 zatopił brytyjski statek pasażerski SS "Lake Michigan", o pojemności BRT. 
Ostatnim zatopionym przez U-100 statkiem był brytyjski parowiec SS "Montebello" o pojemności BRT. Statek płynął z Londynu do Hampton Roads, zginęło 41 członków załogi.
Po kapitulacji Niemiec okręt poddał się 27 listopada 1918 roku Royal Navy. W 1922 roku został zezłomowany w Swansea.

</doc>
<doc id="2932226" url="https://pl.wikipedia.org/wiki?curid=2932226" title="Konstantin Michaiłowicz Derjugin">
Konstantin Michaiłowicz Derjugin



</doc>
<doc id="2932228" url="https://pl.wikipedia.org/wiki?curid=2932228" title="Nikołaj Michaiłowicz Popow">
Nikołaj Michaiłowicz Popow



</doc>
<doc id="2932234" url="https://pl.wikipedia.org/wiki?curid=2932234" title="Bohdan Bocianowski">
Bohdan Bocianowski

Bohdan Bocianowski (ur. 5 lutego 1911 w Szczuczynie, zm. 2 sierpnia 1983 w Warszawie) – polski grafik i rysownik, karykaturzysta.
Życiorys.
W 1929 zdał maturę w gimnazjum im. Stanisława Staszica w Warszawie. Studiował grafikę użytkową na Akademii Sztuk Pięknych w Warszawie, już podczas studiów rozpoczął pracę karykaturzysty na łamach "„Cyrulika Warszawskiego”" w 1930. Po ukończeniu studiów został ilustratorem, jego rysunki były publikowane w "„Szpilkach”", "„Kinie”" i "„Wróblach na Dachu”". W 1937 jego rysunki uczestniczyły w międzynarodowej wystawie "„Sztuka i Technika”", Bohdan Bocianowski otrzymał wówczas Grand Prix w kategorii plakat. Od 1946 do 1950 był wykładowcą na Wydziale Grafiki Akademii Sztuk Pięknych w Warszawie, a następnie pełnił kolejno funkcję kierownika artystycznego wydawnictw dla dzieci i młodzieży w „Naszej Księgarni” i naczelnego grafika RSW Prasa-Książka-Ruch. Był autorem wielu ilustracji i projektów okładek książek dla dzieci i młodzieży. Pochowany na cmentarzu Powązki Wojskowe w Warszawie (kwatera K-4-6).

</doc>
<doc id="2932236" url="https://pl.wikipedia.org/wiki?curid=2932236" title="Stade Hamuta">
Stade Hamuta

Place To'ata – wielofunkcyjny stadion w Papeete, na Tahiti, Stolicy Polinezji Francuskiej. Mieści 10 000 osób. Używany jest głównie do meczów rugby union oraz piłki nożnej.

</doc>
<doc id="2932237" url="https://pl.wikipedia.org/wiki?curid=2932237" title="Parafia św. Anny w Barze">
Parafia św. Anny w Barze

Parafia św. Anny w Barze – rzymskokatolicka parafia znajdująca się w diecezji kamienieckiej w dekanacie barskim. Liczy 3120 wiernych.
Patronem parafii jest również św. Mikołaj.
W kościele barskim stale odprawiane są msze w jęz. polskim. 
Historia.
Parafia utworzona w połowie XVI w. z fundacji królowej Bony Sforzy. W latach 1550 - 1557 zbudowano drewniany kościół pw. św. Mikołaja. Uległ on pożarowi w 1648. W 1721 powstał nowy, również drewniany kościół, który spłonął w 1806. W 1811 rozpoczęto budowę murowanej świątyni, którą konsekrował w 1826 biskup kamieniecki Franciszek Mackiewicz. W 1860 świątynię wyposażył książę Lubomirski. Na początku XX w. kościół został powiększony i otrzymał drugi tytuł - św. Anny. W latach 1933 - 1942 kościół był zamknięty przez komunistów. Jednak w latach późniejszych pozostawał jednym z nielicznych katolickich kościołów czynnych na Podolu. Po upadku ZSRR kościół został odremontowany.
W ołtarzu głównym znajduje się łaskami słynący obraz Matki Bożej Barskiej.
W Barze służą Benedyktynki Misjonarki. Zajmują one dawny klasztor karmelitów trzewiczkowych, w kościele którego została zainicjowana konfederacja barska.

</doc>
<doc id="2932239" url="https://pl.wikipedia.org/wiki?curid=2932239" title="Bion-M1">
Bion-M1

Bion-M1 (ros. Бион-М1) – rosyjski satelita biologiczny, będący kolejnym satelitą programu Bion. Był to pierwszy satelita tego programu będący częścią nowej serii satelitów "Bion-M", które w odróżnieniu od poprzedniej generacji charakteryzują się nowszym systemem kontrolnym i paliwowym, oraz nowym silnikiem.
Misja.
Bion-M1 został wystrzelony w kosmos 19 kwietnia 2013 o 10:00 czasu uniwersalnego z kosmodromu Bajkonur na rakiecie Sojuz 2. Oprócz samego satelity wyniesione również zostały nanosatelity Beesat-2, Beesat-3, SOMP, OSSI-1, Dove 2 i AIST 2, które były podczepione do kadłuba modułu serwisowego głównego satelity. 
Bion-M1 pracował do 19 maja 2013, kiedy to jego kapsuła powrotna, w której umieszczono zwierzęta doświadczalne, wylądowała na terenie obwodu orenburskiego w Rosji. Po otwarciu kapsuły stwierdzono zgon większości zwierząt, głównie spowodowany awarią urządzeń pokładowych odpowiedzialnych za utrzymywanie zwierząt przy życiu.

</doc>
<doc id="2932252" url="https://pl.wikipedia.org/wiki?curid=2932252" title="Port Harcourt Sharks">
Port Harcourt Sharks



</doc>
<doc id="2932255" url="https://pl.wikipedia.org/wiki?curid=2932255" title="Bolan (ujednoznacznienie)">
Bolan (ujednoznacznienie)

Osoby noszące nazwisko Bolan:

</doc>
<doc id="2932258" url="https://pl.wikipedia.org/wiki?curid=2932258" title="Stanisław Paweł Nienałtowski">
Stanisław Paweł Nienałtowski

Stanisław Paweł Nienałtowski (ur. 14 kwietnia 1909 w Białych Misztalach, zm. 29 stycznia 2009 w Warszawie) – żołnierz KWP, PKB i GL-Al, pułkownik ludowego Wojska Polskiego, uczestnik powstania warszawskiego.
Ukończył studia na Uniwersytecie Warszawskim na kierunki filologii polskiej. W czasie studiów odbył służbę wojskową, absolwent kursu Szkoły Podchorążych Rezerwy Piechoty w Zambrowie, uzyskał w niej stopień podporucznika. W latach 1934–36 nauczyciel języka polskiego. Od jesieni 1936 roku pracownik zakładów w Ursusie. Od 1937, przyjmując propozycję Włodzimierza Lechowicza pracował w Samodzielnym Referacie Informacyjnym Dowództwa Okręgu Korpusu nr I w Warszawie. W czasie kampanii wrześniowej zastępca dowódcy plutonu sztabu Grupy Operacyjnej „Narew”, po porażce w kampanii wrześniowej znalazł się na terytorium Litwy. W 1941 roku wrócił do Warszawy. Celem rozpracowywania, infiltracji i zwalczania ruchów lewicowo-rewolucyjnych, wspólnie z Alfredem Jaroszewiczem, Bogusławem Buczyńskim zorganizował grupę dywersyjną przenikając do struktur Sztabu Głównego Gwardii Ludowej. Jako "Sebastian" pracował w piśmie „Gwardzista”, organie GL. Od 1943 roku w Urzędzie Śledczym Państwowego Korpusu Bezpieczeństwa, w którym działał pod konspiracyjnym pseudonimem "Walerian", kierownik grupy obserwacyjnej przy Wydziale Okręgowego Kierownictwa Walki Podziemnej. Następnie w Sztabie Głównym Armii Ludowej. Uczestniczył w powstaniu warszawskim, walczył w Śródmieściu i na Starym Mieście w oddziale Delegatury Rządu na Kraj – PKB jako oficer śledczy. Po klęsce powstania uciekł z kolumny transportowej jadącej do obozu w Pruszkowie i do Niemiec.
W 1945 roku powołany do ludowego Wojska Polskiego. Uzyskał w nim stopień pułkownika, Kierownik Biura Historycznego w Głównym Zarządzie Polityczno-Wychowawczym. Od 1946 w Ministerstwie Ziem Odzyskanych. Aresztowany pod koniec 1948 roku i oskarżony w procesie „Startu”. W grudniu 1951 roku skazany na karę śmierci, ułaskawiony przez prezydenta Bolesława Bieruta. Na wolność wyszedł w 1956 roku, a w 1957 został zrehabilitowany. Pracownik PAN, na emeryturę przeszedł w 1977. Członek Stronnictwa Demokratycznego. Swoje wspomnienia z walki w GL–AL spisał w książkach „Warszawscy gwardziści”, „Odwet i walka” i „A serce mieli tylko jedno”. W 2007 ciechanowskie Muzeum Rolnictwa wydało książkę jego autorstwa pt. „Wsi spokojna... Życie codzienne wsi Białe i okolicznych oraz tamtejsze zwyczaje i obyczaje w okresie międzywojennym”. Pochowany na wojskowych Powązkach (kwatera HIII-4-22).

</doc>
<doc id="2932259" url="https://pl.wikipedia.org/wiki?curid=2932259" title="Place To'ata">
Place To'ata



</doc>
<doc id="2932260" url="https://pl.wikipedia.org/wiki?curid=2932260" title="Stanisław Nienałtowski">
Stanisław Nienałtowski



</doc>
<doc id="2932262" url="https://pl.wikipedia.org/wiki?curid=2932262" title="Eduardo Ray Márquez">
Eduardo Ray Márquez

Eduardo Ray Márquez López (ur. 5 lutego 1976 r. w Managui) – nikaraguański bokser, były mistrz świata WBO w kategorii słomkowej.
Kariera zawodowa.
Jako zawodowiec zadebiutował 14 marca 1996 r. Do końca 1999 r. stoczył 13 walk, z których 11 wygrał, 1 przegrał i 1 zremisował. W tym czasie pokonał m.in. byłego pretendenta do mistrzostwa świata, Lee Sandovala, z którym doznał również 1 porażki w karierze. Po kolejnych kilkunastu pojedynkach, Márquez otrzymał szansę walki o mistrzostwo świata WBO w wadze słomkowej. Jego rywalem był mistrz, Hiszpan Jorge Mata. Nikaraguańczyk zaskoczył niepokonanego mistrza, nokautując go w 11. rundzie i zabierając mu pas.
Do pierwszej obrony przystąpił już 3 maja. Márquez utracił tytuł, przegrywając przez techniczną decyzję, po podliczeniu kart punktowych. Bokser z Nikaragui był niezdolny do walki, gdyż po przypadkowym zderzeniu głowami powstało rozcięcie nad lewym okiem, które utrudniało mu dalszą rywalizację. Wcześniej w rundzie 6., Márquez był na deskach. 3 października zmierzył się z Panamczykiem Roberto Vásquezem. Márquez przegrał przez TKO w 2. rundzie, będąc w rundzie 1. na deskach. 4 grudnia 2010 r. powrócił na ring po ponad 6-letniej przerwie, przegrywając z rodakiem Elvisem Guillenem. Była to jego ostatnia walka w karierze. 

</doc>
<doc id="2932263" url="https://pl.wikipedia.org/wiki?curid=2932263" title="Komputer szeregowy">
Komputer szeregowy

Komputer szeregowy – komputer z arytmometrem jednobitowym, przetwarzającym dane po jednym bicie na takt zegara. Komunikacja między elementami takiej maszyny (pamięcią, procesorem, rejestrami itp) odbywa się szeregowo.
Posiadał pamięć operacyjną o dostępie cyklicznym z krążącą informacją na akustycznych liniach opóźniających (rtęciową, magnetostrykcyjną) albo bębnową – rzadko inną. Pamięci o dostępie cyklicznym, mogły pracować tylko z jedną częstotliwością, z którą synchronizowano zegar komputera. Przy pamięciach na akustycznych liniach opóźniających, synchronizowano fazę impulsów wejściowych z wyjściowymi, dla jednej linii opóźniającej, zmieniając częstotliwość zegara. Pamięć bębnowa posiadała wydzieloną ścieżkę zegarową, z której odczytywano sygnał zegara.
Komputery szeregowe posiadały prostszą budowę od komputerów równoległych, okupioną mniejszą wydajnością. Prędkość komputerów szeregowych ograniczało zastosowanie pamięci o dostępie cyklicznym; np. po zmianie jej na pamięć o dostępie swobodnym w komputerze ZAM-2 spodziewano się pięciokrotnego wzrostu wydajności.

</doc>
<doc id="2932265" url="https://pl.wikipedia.org/wiki?curid=2932265" title="Los Angeles Tennis Center">
Los Angeles Tennis Center

Los Angeles Tennis Center – kompleks tenisowy w Los Angeles, w stanie Kalifornia, położony w kampusie Uniwersytetu Kalifornijskiego.
Obiekt oddany do użytkowania został 20 maja 1984 roku. Składa się z 8 posiadających oświetlenie kortów twardych. Kort centralny pomieści łącznie 5800 widzów.
W 1984 roku w Los Angeles Tennis Center odbyły się dwie ważne imprezy w kalendarzu sportowym: damski turniej tenisowy NCAA Women’s Tennis Championships oraz demonstracyjny turniej damski i męski w grze pojedynczej igrzysk olimpijskich. W następnych latach wielokrotnie odbywały się rozgrywki uczelniane, a w 1997 roku zawody męskie NCAA Men’s Tennis Championships. Kompleks jest miejscem rywalizacji zespołu uczelnianego UCLA Bruins.
Od 1989 roku na obiekcie odbywa się coroczny festiwal muzyczny Spring Sing, organizowany przez University of California.
W 1997 roku w centrum odbyły się pierwsze mistrzostwa świata w siatkówce plażowej.
Do 2012 roku w Los Angeles Tennis Center rozgrywany był męski turniej tenisowy rangi ATP World Tour 250 o nazwie Los Angeles Open, jednak z powodów finansowych został przerwany.

</doc>
<doc id="2932269" url="https://pl.wikipedia.org/wiki?curid=2932269" title="Stade Pirae">
Stade Pirae

Stade Pirae – wielofunkcyjny stadion w Pirae na Tahiti w Polinezji Francuskiej. Odbywają się na nim głównie mecze piłki nożnej oraz zawody lekkoatletyczne.

</doc>
<doc id="2932271" url="https://pl.wikipedia.org/wiki?curid=2932271" title="Angielskie roszczenia do tronu Francji">
Angielskie roszczenia do tronu Francji

Angielskie roszczenia do tronu Francji − roszczenia angielskich i następnie brytyjskich monarchów do tronu Francji wnoszone od 1340 do 1801. Były jedną z przyczyn wojny stuletniej.
Geneza roszczeń.
Król Anglii Edward III, gdy przejął w 1330 rządy w Anglii, zaczął domagać się od Francji nie tylko swych praw do byłych angielskich ziem lennych na terenie Francji, lecz także uznania go również za sukcesora korony francuskiej, gdyż był po matce – Izabeli – potomkiem dynastii Kapetyngów, której panowanie we Francji wygasło wobec braku bezpośrednich męskich następców tronu. Tron francuski przejęła boczna linia dynastii Kapetyngów – Walezjusze. Edward III oraz jego następcy nie zaprzestali jednak używania tytułu Króla Francji, tocząc z Anglią wojnę zwaną stuletnią. Przełomem w wojnie był rok 1415, w którym to Anglicy, wykorzystując wewnętrzne zatargi książąt francuskich, wznowili wojnę stuletnią, lądując w Normandii. W bitwie pod Azincourt król angielski Henryk V dokonał sromotnego pogromu; Francuzi stracili 10 tys. rycerskiej szlachty. Dalsze działania, w następstwie tej klęski doprowadziły do dalszego upadku Francji i podpisania układu pokojowego w Troyes. Królowa Izabela Bawarska uznała w nim swojego syna Karola za nieślubne dziecko i w imieniu swojego chorego psychicznie męża – Karola VI, wyznaczyła Henryka jego następcą. Dla umocnienia praw do tronu angielskiego króla postanowiono zawrzeć małżeństwo Henryka z córką Karola VI i Izabeli, Katarzyną (27 października 1401 – 3 stycznia 1437). Ślub odbył się 2 czerwca w katedrze w Troyes. Sukces Henryka miał bardzo krótki żywot. Henryk V zmarł 31 sierpnia 1422, a Karol VI ledwie dwa miesiące później, 21 października 1422. Tron Anglii przypadł małoletniemu Henrykowi VI. W swojej ostatniej woli Henryk V mianował swoich braci Jana i Humphreya regentami odpowiednio Francji i Anglii. Henryk VI tytułował się od początku swojego panowania królem Anglii i Francji. Jednak angielskie panowanie we Francji od odsieczy Orleanu Joanny d’Arc i Karola VII w Reims zaczęło chylić się ku upadkowi. Aby zapobiec katastrofie dokonano pośpiesznej koronacji Henryka na króla Francji, która odbyła się z całkowitym pominięciem ustalonego ceremoniału 16 grudnia 1431 r. w katedrze Notre Dame w Paryżu. Koronacja ta niewiele zmieniła w sytuacji Anglików. Wkrótce Francuzi zdobyli Paryż. Mimo przegranej wojny stuletniej, Henryk VI i jego następcy tytułowali się królami Francji, a w herbie monarszym widniały francuskie Fleur-de-lis.
Koniec roszczeń.
Ostatnim monarchą brytyjskim tytułującym się królem Francji był Jerzy III. Podczas negocjacji pokojowych z I republiką francuską na konferencji Lille, trwająca od lipca do listopada 1797 francuscy delegaci zażądali od króla Wielkiej Brytanii by porzucił tytuł króla Francji jako warunek pokoju. Wydany w 1800 akt o unii nie wspominał o francuskich roszczeniach. Wielka Brytania uznała Republikę Francuską w Traktacie w Amiens w 1802. Zmiana nie została uznana przez ówczesnego jakobickiego pretendenta do tronu kardynała Henryka Benedykta Stuarta. On i jego następcy do dziś używają tytułów: króla Anglii, Szkocji, Francji i Irlandii.

</doc>
<doc id="2932273" url="https://pl.wikipedia.org/wiki?curid=2932273" title="Kościół św. Wawrzyńca w Nasalach">
Kościół św. Wawrzyńca w Nasalach



</doc>
<doc id="2932275" url="https://pl.wikipedia.org/wiki?curid=2932275" title="Stade Arue">
Stade Arue

Stade Arue – to piłkarski stadion w Arue na Tahiti w Polinezji Francuskiej. Jest obecnie używany głównie dla meczów piłki nożnej. Jest areną domową klubu AS Arue.

</doc>
<doc id="2932280" url="https://pl.wikipedia.org/wiki?curid=2932280" title="Nawigacja zapachowa">
Nawigacja zapachowa

Nawigacja zapachowa – dział wiedzy zajmujący się określaniem bieżącego położenia oraz optymalnej drogi do celu dla ludzi, zwierząt, pojazdów i innych przemieszczających się obiektów (zob. nawigacja) na podstawie sygnałów chemicznych, którymi są cząsteczki odorantów, odbieranych węchem lub z użyciem czujników chemicznych (samodzielnych lub zespołów zorganizowanych np. w elektroniczny nos).
Ścieżki zapachowe są wykorzystywane np. przez drapieżniki poszukujące ofiar, ryby gromadzące się w pobliżu wędkarskiej zanęty, owady czułe na zapach feromonów wydzielanych przez osobniki przeciwnej płci (lub uwalniane z pułapek feromonowych), zwierzęta migrujące (prawdopodobnie również przez gołębie pocztowe; ang. olfactory navigation). W kryminalistyce powszechnie wykorzystywany jest węch psów (zob. osmologia). W dziedzinie ochrony środowiska określanie położenia źródła odorantów – metodą olfaktometryczną lub z użyciem elektronicznego nosa) – pozwala zidentyfikować instalacje, których działanie powoduje nadmierną uciążliwość zapachową w otoczeniu.

</doc>
<doc id="2932285" url="https://pl.wikipedia.org/wiki?curid=2932285" title="Stade Louis Ganivet">
Stade Louis Ganivet

Stade Louis Ganivet – wielofunkcyjny stadion w Faaa, na Tahiti, w Polinezji Francuskiej. Mieści 5000 osób. Używany jest głównie do meczów piłki nożnej. Jest areną domową A.S. Tefana.

</doc>
<doc id="2932287" url="https://pl.wikipedia.org/wiki?curid=2932287" title="Miguel Barrera">
Miguel Barrera

Miguel Angel Barrera Estrada (ur. 15 listopada 1978 r.) – kolumbijski bokser, były mistrz świata IBF w kategorii słomkowej.
Kariera zawodowa.
Jako zawodowiec zadebiutował 15 listopada 1998 r. Do końca 2001 r. stoczył 22 pojedynki, z których 20 wygrał i 2 zremisował. 28 września 2001 r. otrzymał szansę walki o mistrzostwo świata IBF w wadze słomkowej. Barrera zmierzył się z Meksykaninem Roberto Leyvą. Walka została przerwana w 3. rundzie i został ogłoszony techniczny remis. 9 września 2002 r. doszło do rewanżu. Jednogłośnie na punkty (115-113, 115-113, 116-112) zwyciężył Kolumbijczyk, odbierając mistrzostwo Meksykaninowi. 22 marca 2003 r. w pierwszej obronie pasa, rywalem Barrery był Roberto Leyva. Tym razem Kolumbijczyk szybko zakończył pojedynek, nokautując rywala w 3. rundzie. 31 maja 2003 r., Barrera przystąpił do drugiej obrony pasa. Jego rywalem był Meksykanin Edgar Cardenas. Barrera utracił tytuł, przegrywając przez nokaut w 10. rundzie. Kolumbijczyk był zniesiony na noszach po walce, a następnego dnia poddał się operacji usunięcia zakrzepu z mózgu. Po operacji, Barrera nigdy już nie wrócił na ring. 

</doc>
<doc id="2932288" url="https://pl.wikipedia.org/wiki?curid=2932288" title="Diecezja Noto">
Diecezja Noto

Diecezja Noto (łac. "Dioecesis Netensis", wł. "Diocesi di Noto") – rzymskokatolicka diecezja ze stolicą w Noto we Włoszech. Biskup Noto jest sufraganem arcybiskupa Syrakuz. Należy do regionu kościelnego Sycylia.
W 2004 na terenie diecezji pracowało 47 zakonników i 233 sióstr zakonnych.
Historia.
15 maja 1844 papież Grzegorz XVI bullą "Gravissimum sane munus" erygował diecezję Noto. Dotychczas wierni z tych terenów należeli do diecezji Syrakuz (obecnie archidiecezja Syrakuz).

</doc>
<doc id="2932291" url="https://pl.wikipedia.org/wiki?curid=2932291" title="Francisco Antonio Cebrián y Valda">
Francisco Antonio Cebrián y Valda

Francisco Antonio Cebrián y Valda (ur. 19 lutego 1734 w San Felipe, zm. w lutym 1820 w Madrycie) – hiszpański duchowny katolicki, kardynał, Patriarcha Zachodnich Indii.
Pochodził z rodu arystokratycznego. 23 lipca 1797 został wybrany biskupem Orihueli. W październiku 1797 Walencji przyjął sakrę z rąk arcybiskupa Juana Francisco Jiméneza del Río (współkonsekratorami byli biskupi Antonio José Moreno i Félix Rico Rico). 10 lipca 1815 objął stolicę patriarchalną Zachodnich Indii, na której pozostał już do śmierci.
23 września 1816 Pius VII wyniósł go do godności kardynalskiej.

</doc>
<doc id="2932298" url="https://pl.wikipedia.org/wiki?curid=2932298" title="Deidt Tuffanelli Derrico">
Deidt Tuffanelli Derrico

Deidt Tuffanelli Derrico – samochód wyścigowy, używany w latach 1950–1953 w wyścigach Indianapolis 500. Jedyny samochód Deidt, który rywalizował w Indianapolis 500 w okresie, gdy runda ta była eliminacją Mistrzostw Świata Formuły 1. Model ten był napędzany przez wolnossącą jednostkę Offenhauser R4 lub doładowany silnik Sparks R6. W 1950 roku Bill Holland i Mauri Rose zajęli tym modelem odpowiednio drugie i trzecie miejsce w Indianapolis 500.
Wyniki.
Formuła 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="2932300" url="https://pl.wikipedia.org/wiki?curid=2932300" title="Lochy Manhattanu">
Lochy Manhattanu

Lochy Manhattanu (pełna nazwa: "Lochy Manhattanu, czyli sztuka innych mediów. Wystawa instalacja") – wystawa sztuki współczesnej, która odbyła się w Łodzi w garażach bloków (tzw. "Manhattanu") przy ulicy Piotrkowskiej 182 w dniach 18 maja – 18 czerwca 1989 z inicjatywy artysty Józefa Robakowskiego. Organizatorem i fundatorem wystawy było Muzeum Kinematografii, którym wówczas kierował Antoni Szram.
Na czas trwania wystawy przypadał okres dużej swobody – czasu wolnego od politycznego nadzoru. Na chwilę przed czerwcowymi wyborami w kraju panował polityczny chaos, który sprzyjał nieskrępowanej działalności artystycznej. W takiej atmosferze odbyło się to ostatnie duże wydarzenie niezależnego ruchu artystycznego – wystawa będąca swoistym podsumowaniem podobnych inicjatyw w latach 70. i 80.
Celem wystawy miała być prezentacja postaw artystów różnych pokoleń o postkonceptualnym rodowodzie w ramach wspólnej instalacji. Na wystawę składały się nie tylko instalacje, ale też akcje performance, pokazy filmów i wykłady.
Uczestnicy.
W wystawie wzięło udział wielu artystów i teoretyków sztuki z kraju i zagranicy, m.in.:

</doc>
<doc id="2932306" url="https://pl.wikipedia.org/wiki?curid=2932306" title="Orenco IL-1">
Orenco IL-1

Orenco IL-1 (Orenco Model E2) – amerykański samolot szturmowy z lat 20. XX wieku zaprojektowany w zakładach Orenco na zamówienie United States Army Air Service (USAAS). Był to opancerzony, jednosilnikowy dwupłat o klasycznej konstrukcji. Zbudowano dwa egzemplarze, samolot nie został przyjęty do służby z powodu niezadowalających osiągów.
Tło historyczne.
Pod koniec I wojny światowej w niemieckich siłach powietrznych Luftstreitkräfte stworzono specjalne dywizjony znane jako Schlachstaffeln, których zadaniem było atakowanie i ostrzeliwanie żołnierzy nieprzyjaciela na ziemi. W roli samolotów bliskiego wsparcia powietrznego używano takich myśliwców jak Halberstadt CL.II i V, Hannover CL.III oraz specjalnie zaprojektowany do tego typu zadań samolot - Junkers J 1. Rewolucyjny J 1 był jednym z pierwszych samolotów o konstrukcji całkowicie metalowej, a jego załoga i silnik były chronione pięcio-milimetrową blachą pancerną. Armia niemiecka wypracowała doktrynę bardzo bliskiej współpracy z samolotami Schlachstaffeln co w późniejszym czasie zaowocowało opracowaniem teorii blitzkriegu i bardzo bliskiej współpracy lotnictwa i sił lądowych. Brytyjczycy także zdawali sobie sprawę ze znaczenia bliskiego wsparcia lotniczego dla żołnierzy na ziemi, do tego celu używano początkowo myśliwców Sopwith Camel, Royal Aircraft Factory S.E.5 oraz Bristol F.2 Fighter, a w późniejszym czasie nieudanego i niepopularnego de Havilland D.H.5 oraz opancerzonego Sopwith Salamander, który jednak dotarł do jednostek zbyt późno aby mógł wziąć udział w wojnie.
Stworzeniem podobnych dywizjonów zainteresował się także United States Army Air Service. Już po wojnie ówczesny jeszcze pułkownik „Billy” Mitchell poświęcił temu zagadnieniu rozdział „Organization and Employment of Attack Squadrons” w jego monografii "Provisional Manual of Operations of Air Units", problem zajął się też podpułkownik William C. Sherman w opracowaniu "Tentative Manual for the Employment of Air Service". W 1921 Mitchell zorganizował pierwszy amerykański dywizjon bliskiego wsparcia powietrznego, 3rd Attack Group, opisując zasady jego działania:
W czasie wojny improwizowane amerykańskie dywizjony szturmowe używały samolotów DH.4, ale jeszcze przed sformowaniu 3rd Attack Group zdecydowano, że powinien on zostać wyposażony w specjalnie zaprojektowane do tego celu samoloty szturmowe.
Na zamówienie Armii powstało wówczas kilka nieudanych konstrukcji, wielosilnikowe samoloty Boeing GA-1 i Boeing GA-2, jednosilnikowy Aeromarine PG-1, a także jako prywatna inicjatywa, interesujący ale równie nieudany, Junkers-Larsen JL-12 o całkowicie metalowej konstrukcji i uzbrojony w 28 pistoletów maszynowych oraz właśnie Orenco IL-1.
Samolot został zaprojektowany w krótkoistniejącej wytwórni lotniczej Orenco (Ordnance Engineering Corporation) założonej w 1916, nosił wewnętrzne oznaczenie Model E2.
Historia.
Dwa egzemplarze samolotu zostały zamówione 26 stycznia 1920. Był to jedyny samolot USAAS typu VII, a zarazem jedyny noszący oznaczenie „IL” (Infantry Liaison, dosłownie „współpracy z piechotą”). Samoloty otrzymały numery seryjne 63273 i 63274. Po dostarczeniu do bazy McCook Field zostały oznaczone także jako Project Number P147 i Project Number P168. Program testowy który rozpoczął się 21 marca 1921 wykazał, że samoloty były zbyt ciężkie i miały niezadowalające osiągi. Jeden z samolotów, Project Number P168, przetrwał do 1926.
Współczesne źródła nie wspominają czy obydwa samoloty były identyczne. Według artykułu prasowego z 1920 w zakładach Orenco w tym czasie powstały dwa samoloty, Model E i Model E2, o bardzo podobnych osiągach. Model E jest określony jako "armoured fighter" („opancerzony myśliwiec”), a model E2 właśnie jako "infantry liaison". Możliwe jest, że USAAS przekazano te dwa samoloty, a nie dwa egzemplarze modelu E2.
Konstrukcja.
Orenco IL-l był jednosilnikowym dwupłatowcem o konwencjonalnej konstrukcji. Zewnętrznie przypominał Airco DH.4B, ale w odróżnieniu od samolotu Airco miał dwa rzędy rozpórek (dwupłat dwukomorowy), skrzydła samolotu miały ten sam profil lotniczy typu RAF-15. Załogę samolotu stanowiły dwie osoby - pilot i obserwtor/strzelec, uzbrojony był w pojedynczy karabin maszynowy kalibru 12,7 mm strzelający do przodu i ruchomy, podwójnie sprzężony karabin maszynowy Lewis obsługiwany przez strzelca/obserwatora. Jednostkę napędową samolotu stanowił silnik rzędowy typu Liberty L-12 o mocy 400 KM.
W tabeli podano dane techniczne i osiągi modeli E i E2 według ówczesnych informacji prasowych, w nawiasach podano dane pochodzące z innych źródeł.

</doc>
<doc id="2932307" url="https://pl.wikipedia.org/wiki?curid=2932307" title="Spire (Denver)">
Spire (Denver)

Spire − wieżowiec w Denver, w stanie Kolorado, w Stanach Zjednoczonych, o wysokości 147,2 m.
Został zbudowany w stylu modernistycznym. Jego budowę rozpoczęto w 2007 roku, a zakończono w 2010 roku. Budynek posiada 41 kondygnacji. Koszt inwestycji wyniósł 110 milionów dolarów.

</doc>
<doc id="2932308" url="https://pl.wikipedia.org/wiki?curid=2932308" title="Spire">
Spire



</doc>
<doc id="2932309" url="https://pl.wikipedia.org/wiki?curid=2932309" title="555 17th Street">
555 17th Street

555 17th Street, Qwest Tower, Anaconda Tower − wieżowiec w Denver, w stanie Kolorado, w Stanach Zjednoczonych, o wysokości 155 m.
Jego budowę zakończono w 1978 roku. Budynek posiada 40 kondygnacji. 

</doc>
<doc id="2932310" url="https://pl.wikipedia.org/wiki?curid=2932310" title="Hyatt Regency Denver at the Colorado Convention Center">
Hyatt Regency Denver at the Colorado Convention Center

Hyatt Regency Denver at the Colorado Convention Center − wieżowiec w Denver, w stanie Kolorado, w Stanach Zjednoczonych, o wysokości 149 m.
Jego budowę rozpoczęto w 2003 roku, a zakończono w 2005 roku. Budynek posiada 38 kondygnacji. Mieści się w nim hotel Hyatt i restauracja. Koszt inwestycji wyniósł 354,8 mln dolarów.

</doc>
<doc id="2932311" url="https://pl.wikipedia.org/wiki?curid=2932311" title="1670 Broadway">
1670 Broadway

1670 Broadway − wieżowiec w Denver, w stanie Kolorado, w Stanach Zjednoczonych, o wysokości 137 m.
Jego budowę rozpoczęto w 1977 roku, a zakończono w 1980 roku. Budynek posiada 36 kondygnacji. Mieszczą się w nim biura.

</doc>
<doc id="2932312" url="https://pl.wikipedia.org/wiki?curid=2932312" title="707 17th Street">
707 17th Street

707 17th Street − wieżowiec w Denver, w stanie Kolorado, w Stanach Zjednoczonych, o wysokości 159 m.
Jego budowę zakończono w 1981 roku. Budynek posiada 42 kondygnacje. Mieszczą się w nim biura oraz hotel Marriott. 

</doc>
<doc id="2932313" url="https://pl.wikipedia.org/wiki?curid=2932313" title="Republic Plaza">
Republic Plaza



</doc>
<doc id="2932315" url="https://pl.wikipedia.org/wiki?curid=2932315" title="AT&amp;T Center (St. Louis)">
AT&amp;T Center (St. Louis)



</doc>
<doc id="2932321" url="https://pl.wikipedia.org/wiki?curid=2932321" title="Louis Calhern">
Louis Calhern

Louis Calhern (ur. 19 lutego 1895, zm. 12 maja 1956) – amerykański aktor filmowy.
Nagrody i nominacje.
Za rolę Olivera Wendella Holmesa w filmie "The Magnificent Yankee" został nominowany do Oscara.

</doc>
<doc id="2932322" url="https://pl.wikipedia.org/wiki?curid=2932322" title="Jazon i Argonauci">
Jazon i Argonauci



</doc>
<doc id="2932323" url="https://pl.wikipedia.org/wiki?curid=2932323" title="Stadion Kubań w Krasnodarze">
Stadion Kubań w Krasnodarze

Stadion Kubań w Krasnodarze (ros.: Кубань) – stadion piłkarski w Krasnodarze, w Rosji. Obiekt może pomieścić 31654 widzów. Został otwarty w 1960 roku. Swoje spotkania rozgrywa na nim drużyna Urożaj Krasnodar. W latach 1961-2018 stadion był miejscem rozgrywania spotkań drużyny Kubań Krasnodar.

</doc>
<doc id="2932324" url="https://pl.wikipedia.org/wiki?curid=2932324" title="Jazon i Argonauci (film 1963)">
Jazon i Argonauci (film 1963)

Jazon i Argonauci (ang. "Jason and the Argonauts") – amerykańsko-brytyjski film przygodowy z 1963 r. Film jest oparty na słynnym micie greckim o Jazonie i Argonautach.
Fabuła.
Jazon to młody i szalenie uparty chłopak. Pragnie przeżywać przygody i zacząć cieszyć się życiem. Wkrótce los się do niego uśmiecha i jego zadaniem jest podróż do odległej Kolchidy, aby zdobyć złote runo. Z przygotowaniem do podróży pomaga mu jego ukochana bogini i patronka Hera. Pod jej okiem buduje przepiękny okręt - Argo. Jazon postanawia zaprosić do udziału w wyprawie niezwykłych młodzieńców, w tym również walecznego i silnego Herkulesa.

</doc>
<doc id="2932326" url="https://pl.wikipedia.org/wiki?curid=2932326" title="Lądowisko Kraków-Narutowicza">
Lądowisko Kraków-Narutowicza

Lądowisko Kraków-Narutowicza – lądowisko sanitarne w Krakowie, w województwie małopolskim, położone przy ul. Prądnickiej 35–37. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Miejski Specjalistyczny im. Gabriela Narutowicza w Krakowie. W roku 2012 zostało wpisane do ewidencji lądowisk Urzędu Lotnictwa Cywilnego pod numerem 102.

</doc>
<doc id="2932327" url="https://pl.wikipedia.org/wiki?curid=2932327" title="Lądowisko Kraków-Szpital im. Rydygiera">
Lądowisko Kraków-Szpital im. Rydygiera

Lądowisko Kraków-Szpital im. Rydygiera – lądowisko sanitarne w Krakowie, w województwie małopolskim, położone przy os. Złotej Jesieni 1. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Specjalistyczny im. Ludwika Rydygiera Sp. z o.o. w Krakowie. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 96.
Oficjalne jego otwarcie odbyło się 21 grudnia 2011 z udziałem m.in. wicemarszałka województwa małopolskiego Wojciecha Kozaka.

</doc>
<doc id="2932328" url="https://pl.wikipedia.org/wiki?curid=2932328" title="Lądowisko Wrocław-Uniwersytecki Szpital Kliniczny">
Lądowisko Wrocław-Uniwersytecki Szpital Kliniczny

Lądowisko Wrocław-Uniwersytecki Szpital Kliniczny – lądowisko sanitarne we Wrocławiu, w województwie dolnośląskim, położone przy ul. Borowskiej 213. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Uniwersytecki Szpital Kliniczny im. Jana Mikulicza-Radeckiego we Wrocławiu. W roku 2011 zostało wpisane do ewidencji lądowisk Urzędu Lotnictwa Cywilnego pod numerem 79

</doc>
<doc id="2932334" url="https://pl.wikipedia.org/wiki?curid=2932334" title="Lądowisko Wrocław-4 Wojskowy Szpital Kliniczny">
Lądowisko Wrocław-4 Wojskowy Szpital Kliniczny

Lądowisko Wrocław-4 Wojskowy Szpital Kliniczny – lądowisko sanitarne we Wrocławiu, w województwie dolnośląskim, położone przy ul. Rudolfa Weigla 5. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Komendant 4 Wojskowego Szpitala Klinicznego z Polikliniką SP ZOZ we Wrocławiu. W roku 2009 zostało wpisane do ewidencji lądowisk Urzędu Lotnictwa Cywilnego pod numerem 52.

</doc>
<doc id="2932336" url="https://pl.wikipedia.org/wiki?curid=2932336" title="Artur Bruno Rojas">
Artur Bruno Rojas

Artur Bruno Rojas (ur. 27 maja 1993 w Cochabamba) – boliwijski lekkoatleta, sprinter. Wystąpił podczas Letnich Igrzysk Olimpijskich 2012 w Londynie. Zajął wtedy 49. miejsce w biegu na 100 metrów.
Wielokrotny mistrz i rekordzista kraju.

</doc>
<doc id="2932357" url="https://pl.wikipedia.org/wiki?curid=2932357" title="Byrdeni">
Byrdeni

Byrdeni (bułg. "Бърдени") – przysiółek wsi Czernowrych w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 4 mieszkańców.
Przyroda.
Z Byrdeni bardzo dobrze widoczne są szczyty Botew, Buzłudża i Szipka. Wokół miejscowości występują liczne, bujne lasy i łąki.

</doc>
<doc id="2932366" url="https://pl.wikipedia.org/wiki?curid=2932366" title="Pieczarka">
Pieczarka



</doc>
<doc id="2932368" url="https://pl.wikipedia.org/wiki?curid=2932368" title="Polówka">
Polówka



</doc>
<doc id="2932370" url="https://pl.wikipedia.org/wiki?curid=2932370" title="Lądowisko Zamek Gniew">
Lądowisko Zamek Gniew

Lądowisko Zamek Gniew – lądowisko śmigłowcowe w Gniewie, w województwie pomorskim, położone przy zamku w stronę Wisły. Przeznaczone jest do wykonywania startów i lądowań śmigłowców zarówno w dzień jak i w nocy, o dopuszczalnej masie startowej do 5700 kg. 
Zarządzającym lądowiskiem jest firma Polmlek Sp. z o.o. z siedzibą w Lidzbarku Warmińskim, wchodząca w skład grupy Polmlek z siedzibą w Pułtusku. Otwarte zostało w roku 2013 i jest wpisane do ewidencji lądowisk Urzędu Lotnictwa Cywilnego pod numerem 183
Lądowisko jest strzeżone.

</doc>
<doc id="2932375" url="https://pl.wikipedia.org/wiki?curid=2932375" title="Wyżyna Adamit">
Wyżyna Adamit

Wyżyna Adamit (hebr. רמת אדמית, "Ramot Adamit") – płaskowyż położony w północnej części Górnej Galilei na północy Izraela. Leży na wysokość ok. 460 m n.p.m.
Geografia.
Wyżyna Adamit jest górskim płaskowyżem, który wznosi się na wysokość około 460 metrów n.p.m. w północo zachodniej części Górnej Galilei. Po stronie południowej znajduje się głębokie wadi strumienia Becet. Różnica wysokości między dnem wadi a wierzchołkiem płaskowyżu wynosi ponad 200 metrów. Po stronie zachodniej i północnej jest wadi strumienia Namer (spadek terenu około 100 metrów). Oba strumienie łączą się i spływają w kierunku zachodnim między wzgórzami Zachodniej Galilei na równinę przybrzeżną Izraela. Teren wznosi się w kierunku północno-wschodnim do góry Har Manor (660 m n.p.m.). Okoliczne góry są w większości zalesione.
Na płaskowyżu jest położony kibuc Adamit oraz arabska wioska Aramisza, natomiast u jego podnóża jest moszaw Ja’ara i kibuc Elon.
Turystyka.
Największą tutejszą atrakcją turystyczną jest położona na wschodnim skraju płaskowyżu jaskinia Ma'arat Keszet. Z góry rozciąga się rozległa panorama na Galileę. Po stronie południowej znajduje się rezerwat przyrody strumienia Becet. Okoliczne góry są porośnięte lasami i stanowią cel licznych wędrówek pieszych. Ruch turystyczny jest jednak podporządkowany izraelskim siłom bezpieczeństwa, które udostępniają okolicę w zależności od sytuacji na granicy libańskiej.
Transport.
Przez płaskowyż przebiega droga nr 8993, którą jadąc na południowy zachód do skrzyżowania z drogą nr 899. Jadąc drogą nr 899 na wschód dojeżdża się do moszawu Ja’ara, lub na zachód do drogą nr 70 przy miejscowości Szelomi.

</doc>
<doc id="2932378" url="https://pl.wikipedia.org/wiki?curid=2932378" title="Zlecenie maklerskie">
Zlecenie maklerskie

Zlecenie maklerskie – oferta kupna lub sprzedaży notowanych na giełdzie papierów wartościowych lub instrumentów finansowych sporządzana przez członka giełdy w ściśle określonej przez giełdę formie.
Informacje zawarte w zleceniu maklerskim.
Każde zlecenie zawiera informacje niezbędne do zawarcia transakcji. Wśród nich wymienić należy:
Czas ważności zlecenia.
Ze względu na okres ważności zlecenia wyróżnia się następujące typy zlecenia:

</doc>
<doc id="2932380" url="https://pl.wikipedia.org/wiki?curid=2932380" title="Polski Związek Piłkarzy">
Polski Związek Piłkarzy

Polski Związek Piłkarzy (PZP) – związek zawodowy piłkarzy nożnych, polski członek federacji FIFPro, jedyna organizacja chroniąca prawa i interesy pracownicze piłkarzy w Polsce uznawana przez PZPN.
Polski Związek Piłkarzy został utworzony 28 lutego 1997 z inicjatywy Marka Pięty, byłego gracza Górnika Wałbrzych, Widzewa Łódź i Hannover 96, który pełnił funkcję prezesa związku aż do swojej śmierci, 11 listopada 2016 roku. W skład grupy założycielskiej weszło łącznie 38 ówczesnych zawodników trzech klubów: Widzewa Łódź, Ceramiki Opoczno i Rakowa Częstochowa.
Za główny cel związku założyciele uznali zwiększenie solidarność między piłkarzami oraz propagowanie i obronę praw zawodników.
Wkrótce po rozpoczęciu działalności Polskiego Związku Piłkarzy uzyskał on akceptację i poparcie FIFPro – Międzynarodowej Federacji Związków Zawodowych Piłkarzy. W marcu 1998, podczas kongresu Międzynarodowej Federacji Związków Zawodowych Piłkarzy w Tel Awiwie, PZP został pełnoprawnym członkiem FIFPro – organizacji oficjalnie uznanej jako społeczny partner w negocjacjach na temat wszelkich zmian dotyczących statusu, praw i obowiązków piłkarza. Dzięki temu członkowie Polskiego Związku Piłkarzy mają zapewnioną pomoc prawną w 59 krajach członkowskich FIFPro, zarówno przed zawarciem kontraktu, jak i w jego trakcie. Członkami związku mogą zostać zarówno piłkarze profesjonalni, jak i amatorzy, a także piłkarki i byli zawodnicy lub byłe zawodniczki.
Sześciu przedstawicieli PZP pełni rolę sędziów w 16-osobowej Izbie ds. Rozwiązywania Sporów Sportowych – organu jurysdykcyjnego PZPN, do którego kompetencji należy orzekanie w przedmiocie istnienia, ważności lub rozwiązywania kontraktów piłkarskich. W grudniu 2012 r. zarząd PZPN przyjął reprezentanta Polskiego Związku Piłkarzy w poczet 27 arbitrów Piłkarskiego Sądu Polubownego (PSP). Cztery lata później, w grudniu 2016 roku w skład tego organu weszło kilku kolejnych reprezentantów PZP. Dzięki temu, na zasadzie parytetu, piłkarze mogą liczyć na sprawiedliwe i transparentne rozstrzyganie swoich spraw przed PSP oraz mogą mieć swoich reprezentantów w posiedzeniach sądu obu instancji, czyli również w przypadku, gdy klub odwoła się od pierwszego orzeczenia sądu. Zachowanie zasady parytetu ostatecznie eliminuje sytuacje, w których w sporach z zawodnikami dotąd uprzywilejowane były kluby.
Celami związku są propagowanie i ochrona praw piłkarzy, ale także edukacja zawodników, płynne przejście w drugą karierę, a także ochrona zdrowia piłkarzy. Każdego roku PZP organizuje na przełomie czerwca i lipca profesjonalne zgrupowania dla piłkarzy bez kontraktów, których celem jest pomoc w przygotowaniu się do sezonu dla zawodników pozostających w danym momencie bez klubu.
Po śmierci Pięty w 2016 prezesem PZP był Artur Leśniak, którego w 2019 zastąpił Euzebiusz Smolarek.

</doc>
<doc id="2932386" url="https://pl.wikipedia.org/wiki?curid=2932386" title="Muzeum Współczesne we Wrocławiu">
Muzeum Współczesne we Wrocławiu



</doc>
<doc id="2932389" url="https://pl.wikipedia.org/wiki?curid=2932389" title="Jan Nepomucen Żyliński">
Jan Nepomucen Żyliński

Jan Nepomucen Żyliński (ok. 1790-1838) – polski malarz i stypendysta Stanisława Kostki Potockiego. 
W 1816 roku wyjechał do Włoch na studia ufundowane przez Potockiego. Spotkał się tam z malarzem z Krakowa Wojciechem Kornelim Stattlerem, który w swoich pamiętnikach określił Żylińskiego jako "malarza dziwaka, ale o wielkich zdolnościach". Żyliński zbliżył się do arystokracji polskiej przebywającej wówczas we Włoszech. Z tamtego okresu zachowała się część korespondencji z Zamoyskim. Artysta zajmował się głównie kopiowaniem. W 1822 roku Żyliński wrócił do kraju, gdzie zajmował się malowaniem, kopiowaniem i konserwacją obrazów. Wiadomo, że około 1826 roku zajmował się przede wszystkim rysunkiem i litografią. W zbiorach Biblioteki Narodowej w Warszawie zachowały się prace artysty związane z Zamoyskimi. Żyliński wykonał wiele portretów różnych osobistości historycznych w tym czołowych przywódców powstania listopadowego (m.in. Wysockiego, Nabielaka). W połowie lat trzydziestych XIX wieku zanikają wzmianki o artyście.

</doc>
<doc id="2932390" url="https://pl.wikipedia.org/wiki?curid=2932390" title="John McRaith">
John McRaith

 
John Jeremiah McRaith (ur. 6 grudnia 1934 w Hutchinson, Minnesota, zm. 19 marca 2017 w Owensboro, Kentucky) – amerykański duchowny katolicki, biskup Owensboro w latach 1982–2009.
Życiorys.
Ukończył seminarium duchowne św. Bernarda w Dubuque. Święcenia kapłańskie otrzymał 21 lutego 1960 i inkardynowany został do diecezji New Ulm. Pracował m.in. jako kanclerz i wikariusz generalny diecezji.
23 października 1982 papież Jan Paweł II mianował go ordynariuszem Owensboro w Kentucky. Sakry udzielił mu metropolita Thomas Kelly OP. Na emeryturę przeszedł 5 stycznia 2009 z powodów zdrowotnych.

</doc>
<doc id="2932393" url="https://pl.wikipedia.org/wiki?curid=2932393" title="Lądowisko Gniewino">
Lądowisko Gniewino

Lądowisko Gniewino – lądowisko śmigłowcowe w Gniewinie, w województwie pomorskim, położone przy ul. Sportowej. Przeznaczone jest do wykonywania startów i lądowań śmigłowców zarówno w dzień jak i w nocy, o dopuszczalnej masie startowej do 3175 kg. 
Zarządzającym lądowiskiem jest firma Pomorsko–Tatrzańska Grupa Inwestycyjna Sp. z o.o. Oddane do użytku zostało w roku 2012 i jest wpisane do ewidencji lądowisk Urzędu Lotnictwa Cywilnego pod numerem 105

</doc>
<doc id="2932394" url="https://pl.wikipedia.org/wiki?curid=2932394" title="Zenon Kosicki">
Zenon Kosicki

Zenon Kazimierz Kosicki (ur. 25 stycznia 1936 w Dębem (powiat czarnkowski), zm. 10 grudnia 2006) – polski chemik, technolog żywności, specjalista z zakresu chemii i technologii przetwórstwa skrobi, konstruktor i racjonalizator, założyciel firmy „Celiko”, działacz SITSpoż (Stowarzyszenia Inżynierów i Techników Przemysłu Spożywczego).
Urodził się w wielodzietnej rodzinie (6 braci, 5 sióstr). Jego rodzice, Walerian i Anna z domu Magdziarz, prowadzili gospodarstwo rolne. W 1961 roku ożenił się z Haliną Włodarczak. Miał 4 synów: 1962 – Przemysław, 1964 – Mirosław, 1970 – Sławomir, 1974 – Krzysztof.
Edukacja oraz praca.
W 1962 roku rozpoczął pracę w Zakładach Przemysłu Ziemniaczanego we Wronkach, początkowo jako stażysta, a następnie na stanowiskach:
Równocześnie w tym okresie prowadził zajęcia z chemii i matematyki w średniej szkole wieczorowej oraz uczestniczył w składach komisji maturalnych. W roku 1972 został przeniesiony do pracy w Zjednoczeniu Przemysłu Ziemniaczanego w Poznaniu na stanowisko naczelnika Wydziału Rozwoju Techniki i Normalizacji. W tym samym roku uzyskał stopień naukowy doktora nauk technicznych na Wydziale Chemii Spożywczej Politechniki Łódzkiej za przedstawienie pracy pt. ”Wpływ fizykochemicznej modyfikacji skrobi na własności jej koloidowych roztworów stosowanych w wiertnictwie geologicznym”. W 1973 roku przeszedł do pracy w Centralnym Laboratorium Przemysłu Ziemniaczanego w Poznaniu na stanowisko głównego inżyniera, później kierownika Pracowni Technologii Skrobi i Hydrolizatów (1975–1982).
W 1982 roku założył w Poznaniu firmę Celiko, która jako pierwsze przedsiębiorstwo w Polsce wprowadziła pełny asortyment produkcji suchych mieszanek do ciast dla osób na dietach: bezglutenowej, bezfenyloanalinowej i częściowo bezmlecznej.
Dorobek.
U progu kariery zawodowej zajmował się głównie chemiczną modyfikacją skrobi do celów technicznych. W tym czasie opracował kilka technologii produkcji preparatów skrobiowych dla przemysłu włókienniczego, papierniczego i wierceń geologicznych. Drugim kierunkiem zainteresowań zawodowych były preparaty skrobiowe do celów spożywczych. Prowadził prace w zakresie opracowania oryginalnej i energooszczędnej technologii produkcji kazeinianu sodu, stanowiącego ważny produkt w bilansie wyrobów mięsnych w latach 60. i 70. XX w. oraz brał udział w opracowaniu technologii i uruchomieniu produkcji spożywczego zagęstnika skrobiowego – fosforanu dwuskrobiowego (Niechlów 1980–81). Trzecim kierunkiem jego zainteresowań w przemyśle ziemniaczanym były hydrolizaty skrobiowe. W ramach tego działu przetwórstwa skrobi zajmował się wpływem parametrów technologicznych na przebieg kwasowej i enzymatycznej hydrolizy skrobi oraz zagadnieniami inżynierii procesowej i doborem materiałów. Brał udział w tworzeniu interdyscyplinarnego zespołu badawczo-wdrożeniowego, a następnie podjął badania, w wyniku których wdrożono do przemysłowej eksploatacji pierwszy w Polsce tzw. ciągły konwertor (Wronki 1978), czyli zautomatyzowaną stację kwasowej hydrolizy skrobi metodą ciągłą. Prace tego zespołu doprowadziły do zmodernizowania pozostałych działów technologicznych (filtracja, rafinacja, zagęszczanie, magazynowanie), a w konsekwencji do opracowania nowej technologii produkcji syropów skrobiowych metodą ciągłą.
Był autorem i współautorem wielu projektów racjonalizatorskich oraz 12 wynalazków, w zdecydowanej większości zastosowanych w praktyce produkcyjnej. Oprócz patentów jest autorem lub współautorem ponad 60 publikacji.

</doc>
<doc id="2932395" url="https://pl.wikipedia.org/wiki?curid=2932395" title="Gąbka Sierpińskiego">
Gąbka Sierpińskiego



</doc>
<doc id="2932396" url="https://pl.wikipedia.org/wiki?curid=2932396" title="Lądowisko Gerda Sokołów">
Lądowisko Gerda Sokołów

Lądowisko Gerda Sokołów – lądowisko śmigłowcowe w Sokołowie, w gminie Michałowice w województwie mazowieckim, położone przy ul. Sokołowskiej. Przeznaczone jest do wykonywania startów i lądowań śmigłowców o długości do 13 m, zarówno w dzień jak i w nocy, o dopuszczalnej masie startowej do 5700 kg. 
Zarządzającym lądowiskiem jest firma Stiga Sp. z o.o. Oddane do użytku zostało w roku 2013 i jest wpisane do ewidencji lądowisk Urzędu Lotnictwa Cywilnego pod numerem 192

</doc>
<doc id="2932397" url="https://pl.wikipedia.org/wiki?curid=2932397" title="Stade Pershing">
Stade Pershing

Stade Pershing – były wielofunkcyjny stadion w Vincennes we Francji. Był używany głównie do meczów piłki nożnej. Czterokrotnie gościł finał Puchar Francji w piłce nożnej. Był również gospodarzem niektórych meczów turnieju piłki nożnej podczas Letnich Igrzyskach Olimpijskich 1924. Stadion mógł pomieścić 29 000 widzów, otwarty w 1919 roku i zamknięty w 1960 roku. Obecnie jego powierzchnia wykorzystywana jest do spotkań baseballa.
Stadion został zbudowany jako Pershing Stadium przez amerykańskich wojskowych pod koniec I wojny światowej, a następnie został podarowany jako prezent od USA dla Francji. W grudniu 1933 rozegrano na nim mecz pokazowy między Wielką Brytanią a Australią w rugby league. Spotkanie to było inspiracją dla powstania rozgrywek rugby league we Francji.

</doc>
<doc id="2932401" url="https://pl.wikipedia.org/wiki?curid=2932401" title="St. Erhard">
St. Erhard

St. Erhard (oryginalnie zapisywany jako St. ERHARD) – marka niemieckiego piwa produkowanego w Bambergu w Bawarii. Piwo plasuje się wśród marek luksusowych i w przeważającej części jest eksportowane do Azji .
Produkt.
Piwo St. Erhard jest wytwarzane zgodnie z Reinheitsgebot (niemieckim prawem czystości) z 1516 roku. Wartość ekstraktu rzeczywistego wynosi 12 stopni Plato a zawartość alkoholu 5%. Piwo produkowane jest w przeważającej mierze na rynek indyjski.
Marka.
Marka plasuje się w kategorii produktów wysokiej jakości. W przeciwieństwie do innych marek piwa, St. Erhard sprzedawane jest w klasycznej, przezroczystej butelce z etykietą nadrukowaną na szkło, które pokryte jest warstwą chroniącą zawartość przed promieniami UV.
Znak towarowy.
Nazwa marki 'St. ERHARD' jest oficjalnie zarejestrowanym znakiem towarowym piwa i związanych z nim produktów i usług.

</doc>
<doc id="2932402" url="https://pl.wikipedia.org/wiki?curid=2932402" title="Niezależny ruch artystyczny">
Niezależny ruch artystyczny

Niezależny ruch artystyczny – zjawisko w polskiej sztuce współczesnej polegające na wspólnotowym działaniu środowisk artystycznych w latach 70. i 80. XX wieku niezależne od ówczesnej polityki kulturalnej PRL.
Historia.
Wydarzenia polityczne a także religijne i kulturowe, które miały miejsce w latach 70 i 80. w Polsce stworzyły unikalną sferę wartości, która rozprzestrzeniła się wśród wielu środowisk społecznych. Polityka kulturalną, jaką prowadziły ówczesne uczelnie, galerie, muzea, czasopisma artystyczne i ośrodki partyjne, została odrzucona. Ruch był precedensem masowych i bezinteresownych inicjatyw opartych o postawy twórcze artystów różnych od dotychczasowych i uwikłanych politycznie środowisk. Ruch niezależny stanowił ujście dla dotychczas ukrywanej sztuki opartej na potrzebach szeroko rozumianej wolności.
Wraz z nastaniem stanu wojennego sztuka najnowsza związana z ruchem przeniosła się do mieszkań prywatnych, które przerodziły się w prywatne galerie. Mimo że te działania wynikały wyraźnie z niezgody na panujący system władzy, prezentowana sztuka nie miała przeważnie wydźwięku politycznego. Rzadko kiedy stawała się komentarzem dla rzeczywistości politycznej, ponieważ ruch wynikał z potrzeb poszukiwań twórczych innych niż te nieaktualne, ale aprobowane przez politykę PRL. Niezależni artyści związani z ruchem zrobili więcej dla rozwoju sztuki współczesnej w Polsce niż wszystkie państwowe instytucje zajmujące się w tym czasie kulturą. Dzięki tym działaniom sztuka nowoczesna znalazła na powrót swoich odbiorców.
Po 1981 roku, mimo większego nacisku na wolność wypowiedzi artystycznej niż na wydźwięk polityczny, ruch obejmował bojkot instytucji państwowych działających w obszarze kultury. Jedyną galerią wyłączoną z tego grona była Galeria Labirynt pod kierownictwem Andrzeja Mroczka.
Szczególnym zjawiskiem niezależnego ruchu była Kultura Zrzuty związana głównie z osobami Józefa Robakowskiego, Tomasza Snopkiewicza, Jacka Kryszkowskiego oraz grupą Łódź Kaliska.
Ludzie i miejsca sztuki.
Artyści.
Dobrosław Bagiński, Janusz Bałdyga, Jerzy Bereś, Andrzej Bereziański, Piotr Bikont, Gerhard Jürgen Blum-Kwiatkowski, Anna Bohdziewicz, Włodzimierz Borowski, Wojciech Bruszewski, Teresa Bujnowska, Jan Chwałczyk, Andrzej Ciesielski, Ted Ciesielski, Wojciech Czajkowski, Witosław Czerwonka, Lech Członowski, Andrzej Dłużniewski, Jan Dobkowski, Stanisław Dróżdż, Andrzej Dudek-Dürer, Jerzy Fedorowicz, Wanda Gołkowska, Jerzy Góra, Marek Grygiel, Jerzy Grzegorski, Aleksander Honory, Małgorzata Iwanowska, Marek Janiak, Andrzej Jórczak, Elżbieta Kalinowska, Jerzy Kałucki, Władysław Kaźmierczak, Grzegorz Klaman, Adam Klimczak, Grzegorz Kolasiński, Tomasz Konart, Kazimierz Kowalczyk, Jarosław Kozłowski, Barbara Kozłowska, Grzegorz Królikiewicz, Edward Krasiński, Jacek Kryszkowski, Wojciech Krzywobłocki, Michael Kurzwelly, Krystyna Kutyna, Paweł Kwaśniewski, Zdzisław Kwiatkowski, Paweł Kwiek, Przemysław Kwiek, Zofia Kulik, Andrzej Lachowicz, Iwona Lemke, Jerzy Lewczyński, Natalia LL, Edward Łazikowski, Andrzej Łobodziński, Marek Łopata, Łódź Kaliska, Jan Martini, Andrzej Matuszewski, Antoni Mikołajczyk, Andrzej Mitan, Lech Mrozek, Teresa Murak, Anna Nawrot, Irena Nawrot, Fredo Ojda, Jerzy Onuch, Andrzej Partum, Ewa Partum, Zdzisław Pacholski, Adam Paczkowski, Andrzej Pawłowski, Tadeusz Piechura, Andrzej Pierzgalski, Maria Pinińska-Bereś, Anna Płotnicka, Ludmiła Popiel, Tadeusz Porada, Małgorzata Potocka, Leszek Przyjemski, Józef Robakowski, Wacław Ropiecki, Andrzej Różycki, Zofia Rydet, Zygmunt Rytka, Tomas Samosionek, Tomasz Sikorski, Andrzej Słowik, Mikołaj Smoczyński, Tomasz Snopkiewicz, Adam Sobota, Kajetan Sosnowski, Radosław Sowiak, Cezary Staniszewski, Wojciech Stefanik, Maciej Szańkowski, Janusz Szczucki, Andrzej Szewczyk, Wojciech Sztukowski, Jan Świdziński, Jerzy Treliński, Jerzy Truszkowski, Zbigniew Warpechowski, Marian Warzecha, Ryszard Waśko, Ryszard Winiarski, Anastazy B. Wiśniewski, Stanisław Wolski, Krzysztof Zarębski, Ewa Zarzycka.
Teoretycy sztuki.
Janusz Bogucki, Leszek Brogowski, Jerzy Busza, Grzegorz Dziamski, Andrzej Kostołowski, Ewa Kowalska, Jerzy Ludwiński, Stefan Morawski, Andrzej Mroczek, Anda Rottenberg, Jerzy Ryba, Janusz Zagrodzki.
Miejsca i instytucje.
Archiwum Myśli Współczesnej, Art-Forum, Biuro Poezji, Galeria 80 × 140, Galeria A-4, Galeria Adres, Galeria Czyszczenie Dywanów, Mała Galeria ZPAF, Galeria Dziekanka, Galeria Labirynt, Galeria na Ostrowie, Permafo, Galeria Na Plebanii, Galeria przy Piwnej, Galeria Ślad, Galeria u Zochy, Galeria Wschodnia, Galeria Wymiany, Nawa św. Krzysztofa, Sieć (alternatywny obieg kultury), Punkt Konsultacyjny, Strych.

</doc>
<doc id="2932404" url="https://pl.wikipedia.org/wiki?curid=2932404" title="Harry Gwala Stadium">
Harry Gwala Stadium

Harry Gwala Stadium – stadion znajdujący się w Pietermaritzburgu służący do rozgrywania meczów piłki nożnej.
Harry Gwala Stadium, zaplanowany jako stadion treningowy podczas Mistrzostw Świata w Piłce Nożnej 2010, został zbudowany na miejscu poprzedniego, mieszczącego dziesięć tysięcy widzów obiektu. Służył on wówczas przede wszystkim do rozgrywania meczów krykieta, choć w piłkę nożną grano na nim już od 1952 roku.
Pierwotne plany zakładały budowę stadionu mieszczącego 20 tysięcy osób, jednak już w trakcie trwania budowy ogłoszono, że zrealizowanie założonego projektu kosztowałoby około 120 milionów randów, zrezygnowano zatem z północnej i południowej trybuny, ograniczając tym samym liczbę widzów do około 12 tysięcy. Ostatecznie jednak oprócz dwóch trybun powstały biura, pokoje dla mediów, nowe bramki wejściowe, kasy biletowe, szatnie, toalety i prysznice oraz parking, chodniki i ogrodzenie. Zainstalowano również nowe siedzenia na obu trybunach, oświetelenie o mocy 1000 luksów oraz prócz drenażu i irygacji sztuczną murawę – taką samą jak na Moses Mabhida Stadium w pobliskim Durbanie. Oficjalna pojemność stadionu to 10 700 miejsc siedzących, dodatkowo 120 miejsc znajduje się w strefie VIP. Północny i południowy wał ziemny, po dostawieniu przenośnych trybun, mogą zwiększyć pojemność stadionu do 15 000 osób.
Koszty budowy w wysokości 86 ,106 miliona ZAR, poniosły łącznie władze prowincji i dystryktu.
Oficjalna inauguracja nowego stadionu miała miejsce 6 lutego 2010 roku meczem pomiędzy Maritzburg United a Golden Arrows.
Domowy obiekt występującego w rozgrywkach Premier Soccer League klubu Maritzburg United, który podczas jego budowy rozgrywał swoje mecze na Woodburn Stadium. W trakcie MŚ 2010 był obiektem treningowym reprezentacji Paragwaju.
Patronem stadionu jest Harry Gwala, polityk Afrykańskiego Kongresu Narodowego oraz Południowoafrykańskiej Partii Komunistycznej, wcześniej nazwany był on na cześć Jana Smutsa.

</doc>
<doc id="2932405" url="https://pl.wikipedia.org/wiki?curid=2932405" title="James Kendrick Williams">
James Kendrick Williams

 
James Kendrick Williams (ur. 5 września 1936 w Athertonville, Kentucky) – amerykański duchowny katolicki, biskup Lexington w latach 1988-2002.
Życiorys.
Święcenia kapłańskie otrzymał 25 maja 1963 i inkardynowany został do archidiecezji Louisville. Był m.in. kapelanem w nowicjacie zgromadzenia Sióstr Miłosierdzia z Nazaretu (1971-1978), członkiem senatu duchowieństwa archidiecezji i dyrektorem komisji personalnej (1981-1984).
15 kwietnia 1984 papież Jan Paweł II mianował go biskupem pomocniczym diecezji Covington ze stolicą tytularną "Catula". Sakry udzielił mu ówczesny zwierzchnik diecezji bp William Anthony Hughes. Podczas swej posługi biskupiej pełnił jednocześnie funkcję wikariusza generalnego. 
14 stycznia 1988 mianowany pierwszym ordynariuszem nowo utworzonej diecezji z siedzibą w Lexington (wydzielonej z diecezji Covington i archidiecezji Louisville). Na emeryturę przeszedł przedwcześnie w atmosferze skandalu obyczajowego. Trzech mężczyzn oskarżyło go o molestowanie seksualne w latach 60. i 70. Bp Williams nie przyznał się do winy, ale dla poprawienia atmosfery zrezygnował z rządów 11 czerwca 2002. Na emeryturę udał się do bliżej nieokreślonego miasta w Kentucky.

</doc>
<doc id="2932408" url="https://pl.wikipedia.org/wiki?curid=2932408" title="Polski Związek Faktorów">
Polski Związek Faktorów

Polski Związek Faktorów (PZF) – federacja branżowa zrzeszająca największe i najbardziej aktywne firmy faktoringowe w Polsce.
Do związku należy 21 członków (3 banki komercyjne i 18 samodzielnych podmiotów wyspecjalizowanych w faktoringu). Od kwietnia 2006 r. Polski Związek Faktorów jest kontynuatorem działalności Konferencji Instytucji Faktoringowych (KIF) powołanej w listopadzie 2001 roku. 
Głównym zadaniem programowym związku jest integracja branży i koordynacja działań polskich firm faktoringowych na rzecz popularyzacji usług faktoringu. PZF publikuje między innymi branżowe dane statystyczne.

</doc>
<doc id="2932409" url="https://pl.wikipedia.org/wiki?curid=2932409" title="Stade de Paris">
Stade de Paris

Stade de Paris (zwykle nazywane Stade Bauer) – francuski stadion piłkarski w Saint-Ouen w północnych przedmieściach Paryża. Stadion jest używany głównie przez Red Star 93, które gra obecnie w Ligue 2, lecz ma na swoim koncie pięć zwycięstw w Pucharze Francji.
Rozgrywano na nim niektóre spotkania turnieju piłki nożnej podczas Letnich Igrzysk Olimpijskich 1924.
Stade de Paris był także domowym stadionem Reprezentacji Francji w rugby league w latach 1935–1938.
Ostatnio stadion znalazł się w złym stanie, ponieważ został uszkodzony mocno przez burzę w 1999 roku oraz cierpi z powodu braku opieki.

</doc>
<doc id="2932410" url="https://pl.wikipedia.org/wiki?curid=2932410" title="Lądowisko Pułtusk-Agra">
Lądowisko Pułtusk-Agra

Lądowisko Pułtusk-Agra – lądowisko śmigłowcowe w Pułtusku, w województwie mazowieckim, położone przy ul. Warszawskiej. Przeznaczone jest do wykonywania startów i lądowań śmigłowców zarówno w dzień jak i w nocy, o dopuszczalnej masie startowej do 5700 kg.
Zarządzającym lądowiskiem jest firma Kazeina Polska Sp. z o.o. Oddane do użytku zostało w roku 2013 i jest wpisane do ewidencji lądowisk Urzędu Lotnictwa Cywilnego pod numerem 195

</doc>
<doc id="2932415" url="https://pl.wikipedia.org/wiki?curid=2932415" title="Miasta Vanuatu">
Miasta Vanuatu

Według danych oficjalnych pochodzących z 2012 roku Vanuatu posiadała ponad 10 miast o ludności przekraczającej 600 mieszkańców. Stolica kraju Port Vila jako jedyne miasto liczyło ponad 50 tys. mieszkańców; 1 miasto z ludnością 10÷50 tys. oraz reszta miast poniżej 10 tys. mieszkańców.
Największe miasta na Vanuatu.
Największe miasta na Vanuatu według liczebności mieszkańców (stan na 01.01.2013):
Alfabetyczna lista miast na Vanuatu.
Spis miast Vanuatu powyżej 600 mieszkańców według danych szacunkowych z 2013 roku:

</doc>
<doc id="2932416" url="https://pl.wikipedia.org/wiki?curid=2932416" title="Charlie Barnet">
Charlie Barnet

Charlie Barnet, właśc. Charles Daly Barnet (ur. 26 października 1913 w Nowym Jorku, zm. 4 września 1991 w San Diego) – amerykański muzyk jazzowy, saksofonista.

</doc>
<doc id="2932420" url="https://pl.wikipedia.org/wiki?curid=2932420" title="Paweł (Jazidżi)">
Paweł (Jazidżi)

Paweł, imię świeckie Rami Jazidżi (ur. 1959 w Latakii) – syryjski biskup prawosławny.
Życiorys.
Pochodzi z pobożnej chrześcijańskiej rodziny syryjskiej. Jego starszy brat, Jan, po wstąpieniu do monasteru, również został prawosławnym mnichem, zaś w 2013 objął urząd prawosławnego patriarchy Antiochii.
Jest absolwentem uniwersytetu w Tiszrin na kierunku inżynieria budownictwa. Jako student zaangażował się w młodzieżowy ruch prawosławny, uczył w szkołach niedzielnych, prowadził chóry cerkiewne. W wieku dwudziestu sześciu lat został wyświęcony na diakona. Studia teologiczne odbył na Uniwersytecie w Salonikach, gdzie w 1989 obronił pracę magisterską, zaś w 1992 uzyskał stopień doktora, specjalizując się w patrystyce. W Grecji, w tym na Athosie, uczył się ikonografii i bizantyńskiego śpiewu liturgicznego. W 1992 został wyświęcony na kapłana. W tym samym roku został zatrudniony w seminarium duchownym w Balamand jako wykładowca etyki, patrystyki i homiletyki. W 1994 otrzymał godność archimandryty, zaś w 2000 objął stanowisko rektora seminarium duchownego, w którym pracował.
2 października 2000 Święty Synod Patriarchatu Antiochii nominował go na metropolitę Aleppo. Jego chirotonia biskupia odbyła się 20 października tego samego roku w katedrze patriarszej w Damaszku. 22 października 2000 został intronizowany w katedrze w Aleppo.
W czasie wojny domowej w Syrii jego dom został ostrzelany. 22 kwietnia 2013 został porwany na drodze z Turcji do Aleppo razem z hierarchą Syryjskiego Kościoła Ortodoksyjnego Juhanną Ibrahimem. Jak podały państwowe media syryjskie, sprawcami porwania byli antyrządowi rebelianci. Syryjski Kościół Ortodoksyjny wskazuje jako sprawców Czeczenów walczących po stronie Frontu Obrony Ludności Lewantu. Kierowca samochodu wiozącego obydwu biskupów został zabity. Biskupi zostali wywiezieni na terytorium Turcji. Dzień później syryjskie media poinformowały o uwolnieniu hierarchów. Patriarchat Antiochii zaprzeczył tym wiadomościom. 28 kwietnia 2013 „"głębokie zaniepokojenie"” z powodu porwania biskupów wyraziła komisarz ds. zagranicznych Unii Europejskiej Catherine Ashton. Do uwolnienia hierarchów wezwali także Organizacja Współpracy Islamskiej, papież Franciszek, muzułmańskie duchowieństwo.
25 maja 2013 Syryjska Koalicja Narodowa na rzecz Opozycji i Sił Rewolucyjnych poinformowała, że hierarchowie żyją, są zdrowi, jednak nie wiadomo, gdzie dokładnie się znajdują.
Ponieważ los hierarchy nadal pozostaje nieznany, w 2021 r. nowym metropolitą Aleppo został dotychczasowy patriarszy wikariusz, biskup seleucyjski Efrem (Maluli). Metropolita Paweł otrzymał natomiast tytuł honorowego metropolity Diyarbakıru, miasta znajdującego się na terenie metropolii Aleppo.

</doc>
<doc id="2932429" url="https://pl.wikipedia.org/wiki?curid=2932429" title="Mauricio Alvarado">
Mauricio Alvarado

Mauricio Alvarado (ur. w XX wieku) – kostarykański strzelec, olimpijczyk. 
Brał udział w igrzyskach olimpijskich w 1980 (Moskwa). Wystartował w dwóch konkurencjach: zajął 38. miejsce w konkurencji karabinu małokalibrowego w trzech postawach z odl. 50 metrów, a w konkurencji karabinu małokalibrowego leżąc (z tej samej odległości) uplasował się na 54. miejscu. 

</doc>
<doc id="2932431" url="https://pl.wikipedia.org/wiki?curid=2932431" title="Herb prowincji Pärnu">
Herb prowincji Pärnu



</doc>
<doc id="2932433" url="https://pl.wikipedia.org/wiki?curid=2932433" title="Nachal Becet">
Nachal Becet

Nachal Becet (hebr. נחל בצת; arab. "Wadi Karkara") – strumień płynący w Górnej Galilei w północnej części Izraela. Swoje źródła ma przy moszawie Zarit, przepływa u podnóża góry Tabor, a następnie płynąć północną krawędzią płaskowyżu Ramot Jissachar dociera do Rowu Jordanu, gdzie ma ujście w rzece Jordan. Na terenie wadi strumienia Tabor utworzono rezerwat przyrody.
Przebieg.
Becet jest strumieniem płynącym w Górnej i Zachodniej Galilei w północnej części Izraela. Swoje źródła ma na południowych stokach wzgórz położonych na granicy izraelsko-libańskich, tuż przy moszawie Zarit . Następnie spływa do głębokiego wadi i kieruje się wzdłuż krawędzi płaskowyżu Wyżyny Adamit (ok. 460 m n.p.m.) na południowy zachód. Jest tutaj zasilany lewostronnymi dopływami Szarach i Galil. Mija kibuce Elon i Adamit, aby przy moszawie Ja’ara zostać zasilony prawostronnym dopływem Namer. Dalej strumień wypływa z wadi i spływa w kierunku zachodnim między wzgórzami Zachodniej Galilei na równinę przybrzeżną Izraela. Pomiędzy miejscowością Szelomi a kibucem Maccuwa jest zasilany lewostronnym dopływem Cuva. Za moszawami Becet i Liman jest zasilany prawostronnym dopływem Chanita. Ma swoje ujście do Morza Śródziemnego na południe od kibucu Kefar Rosz ha-Nikra .
Strumień biegnie wzdłuż linii uskoku geologicznego, przez skały wapienne i dolomitowe. Koryto strumienia jest urozmaicone naturalnymi basenami i niewielkimi wodospadami. Wzdłuż biegu strumienia znajduje się kilka zabytkowych młynów wodnych. Brzegi porastają platany, oleandry i niekropienie.
Turystyka.
W 1972 roku dla ochrony różnorodnego krajobrazu wadi strumienia Becet utworzono rezerwat przyrody. Pod koniec października 2009 roku powiększono jego powierzchnię. Obejmuje on obszar wadi po obydwu stronach strumienia. W obszarze rezerwatu wytyczono kilka szlaków turystycznych. Na stokach wzgórz można zwiedzać jaskinie, spośród których największymi są Keszet i Namer. W pobliżu znajduje się Park Narodowy Belvoir.

</doc>
<doc id="2932440" url="https://pl.wikipedia.org/wiki?curid=2932440" title="Gubernatorstwo An-Nabatija">
Gubernatorstwo An-Nabatija



</doc>
<doc id="2932442" url="https://pl.wikipedia.org/wiki?curid=2932442" title="Herb prowincji Lääne Viru">
Herb prowincji Lääne Viru



</doc>
<doc id="2932445" url="https://pl.wikipedia.org/wiki?curid=2932445" title="Flaga prowincji Lääne Viru">
Flaga prowincji Lääne Viru



</doc>
<doc id="2932449" url="https://pl.wikipedia.org/wiki?curid=2932449" title="Wacław Dąbrowski (polityk)">
Wacław Dąbrowski (polityk)



</doc>
<doc id="2932450" url="https://pl.wikipedia.org/wiki?curid=2932450" title="Wacław Dąbrowski (1823–1887)">
Wacław Dąbrowski (1823–1887)

Wacław Dąbrowski (ur. 21 września 1823 w Baryczu lub Baryczce, zm. 30 marca 1887 we Lwowie) – prezydent Lwowa (1883-1887), poseł do Sejmu Krajowego Galicji III kadencji (1870–1876), radny miejski.
Życiorys.
Urodził się w rodzinie Jana i Marii z Hüglów. Ukończył gimnazjum w Rzeszowie, nauki jednak nie kontynuował z uwagi na śmierć ojca i brak funduszy. Wyjechał do Wiednia, gdzie pracował w zawodzie lakiernika. W 1849 przybył do Lwowa, z którym związał się do końca życia. W 1861 po raz pierwszy zasiadł w Radzie Miejskiej Lwowa, w której pozostawał 26 lat. Dwukrotnie zasiadał jako poseł w Sejmie Krajowym. 23 marca 1883 wybrany prezydentem miasta Lwowa. 26 października 1886 otrzymał tytuł honorowego obywatela miasta. Zmarł w trakcie kadencji, w jego pogrzebie wzięło udział ok. 50 tys. lwowian. Został pochowany na Cmentarzu Łyczakowskim we Lwowie
Po jego śmierci Rada Miejska Lwowa przemianowała plac Chorążczyzny na plac Wacława Dąbrowskiego.

</doc>
<doc id="2932455" url="https://pl.wikipedia.org/wiki?curid=2932455" title="Herb prowincji Saare">
Herb prowincji Saare



</doc>
<doc id="2932460" url="https://pl.wikipedia.org/wiki?curid=2932460" title="Berryz Koubou Special Best Vol.1">
Berryz Koubou Special Best Vol.1



</doc>
<doc id="2932463" url="https://pl.wikipedia.org/wiki?curid=2932463" title="Said Al-Khatry">
Said Al-Khatry

Said Mubarak Marhoon Al-Khatry (ar. سيد مبارك مرهون الخاتري; ur. w 1947) – omański strzelec, olimpijczyk. 
Brał udział w igrzyskach olimpijskich w 1984 (Los Angeles). Wystartował tylko w konkurencji pistoletu szybkostrzelnego z odl. 25 m, w której zajął 44. miejsce. 
Al-Khatry wielokrotnie startował w zawodach Pucharu Świata, jednak bez większych sukcesów.

</doc>
<doc id="2932467" url="https://pl.wikipedia.org/wiki?curid=2932467" title="Wacław Dąbrowski">
Wacław Dąbrowski



</doc>
<doc id="2932468" url="https://pl.wikipedia.org/wiki?curid=2932468" title="Gubernatorstwo Bejrut">
Gubernatorstwo Bejrut



</doc>
<doc id="2932472" url="https://pl.wikipedia.org/wiki?curid=2932472" title="Lee Min-ho">
Lee Min-ho

Lee Min-ho (hangul: 이민호, hancha: 李敏鎬; ur. 22 czerwca 1987 w Seulu) – południowokoreański aktor filmowy.
Życiorys.
Jako młody chłopak Lee Min-ho planował zostać zawodowym piłkarzem, ale kontuzja w 5 klasie szkoły podstawowej przekreśliła te plany. W liceum zajął się aktorstwem. Przełomem w jego karierze stała się rola lidera F4 w serialu "Kkotboda namja".
Życie prywatne.
W marcu 2015 Lee Min-ho zaczął spotykać się ze znaną południowokoreańską aktorką i piosenkarką Bae Suzy.

</doc>
<doc id="2932474" url="https://pl.wikipedia.org/wiki?curid=2932474" title="Bekaa (dystrykt)">
Bekaa (dystrykt)



</doc>
<doc id="2932475" url="https://pl.wikipedia.org/wiki?curid=2932475" title="Abdullah Al-Hussini">
Abdullah Al-Hussini

Abdullah Salim Saif Al-Hussini (ar. عبدالله سالم سيف الحسيني; ur. w 1942) – omański strzelec, olimpijczyk. 
Brał udział w igrzyskach olimpijskich w 1984 (Los Angeles). Wystartował tylko w konkurencji pistoletu szybkostrzelnego z odl. 25 m, w której zajął 45. miejsce. 

</doc>
<doc id="2932479" url="https://pl.wikipedia.org/wiki?curid=2932479" title="Buddy DeFranco">
Buddy DeFranco

Buddy DeFranco, właśc. Boniface Ferdinand Leonard DeFranco (ur. 17 lutego 1923 w Camden, New Jersey, zm. 24 grudnia 2014 w Panama City) – amerykański muzyk jazzowy.
DeFranco urodził się w rodzinie włoskich imigrantów. Jego ojciec Leonardo był stroicielem fortepianów oraz gitarzystą. Buddy w wieku pięciu lat rozpoczął naukę gry na mandolinie, a w kolejnych latach doskonalił się także w grze na klarnecie i saksofonie altowym. W 1939 ukończył Mastbaum School of Music w Filadelfii.
Laureat NEA Jazz Masters Award w 2006.

</doc>
<doc id="2932483" url="https://pl.wikipedia.org/wiki?curid=2932483" title="Ali Al-Ghafiri">
Ali Al-Ghafiri

Ali Sultan Al-Ghafiri (ar. علي سلطان الغفيري; ur. w 1956) – omański strzelec, olimpijczyk. 
Brał udział w igrzyskach olimpijskich w 1984 (Los Angeles). Wystartował tylko w konkurencji pistoletu dowolnego z odl. 50 m, w której zajął ostatnie, 56. miejsce. 

</doc>
<doc id="2932486" url="https://pl.wikipedia.org/wiki?curid=2932486" title="Min Ho Lee">
Min Ho Lee



</doc>
<doc id="2932490" url="https://pl.wikipedia.org/wiki?curid=2932490" title="Grove Mountains 021710">
Grove Mountains 021710

Grove Mountains 021710 (GRV 021710) – chondryt węglisty znaleziony w 2003 na Antarktyce. Obiekt waży 443 gramy, należy do typu CR2. W 2013 w meteorytach GRV 021710 i LaPaz Icefield 031117 odkryto pojedyncze ziarenka ditlenku krzemu (SiO2) powstałe w wybuchu supernowej. Jest to pierwszy fizyczny dowód na to, że powstanie Układu Słonecznego przyczynił się pobliski wybuch supernowej.
Nazwa i odkrycie.
Nazwa meteorytu pochodzi od miejsca i daty jego znalezienia. Według zasad International Society for Meteoritics and Planetary Science pierwsza część nazwy pochodzi od przybliżonego miejsca znalezienia (w tym przypadku Grove Mountains), dwie pierwsze cyfry (02) oznaczają sezon letni półkuli południowej w którym dokonano odkrycia (styczeń 2003 zalicza się do lata roku 2002 na półkuli południowej), a ostatnie cyfry (1710) to numer kolejny znaleziska. Meteoryt został znaleziony przez chińską wyprawę 20 stycznia 2003.
Charakterystyka.
Meteoryt waży 442,6 gramy i jest koloru czarnego. Kamień jest bardzo popękany, częściowo otoczony skorupą obtopieniową. W meteorycie znajduje się wiele dużych chondrów typu I i II o rozmiarach do czterech milimetrów.
Ditlenek krzemu.
W 2013 ogłoszono odkrycie wewnątrz meteorytów GRV 021710 i LaPaZ 031117 dwóch ziaren ditlenku krzemu (SiO2) powstałych w wybuchu supernowej. Wcześniej znane ziarna SiO2 pochodziły z gwiazd AGB na co wskazywała zawartość izotopu 17O, w przypadku GRV 021710 i LaPaZ 031117 obecność izotopu 18O wskazuje na to, że ditlenek krzemu powstał w wybuchu supernowej typu II. Teoretyczne modele wybuchów typu II i współczesnych obserwacji astronomicznych wskazywały na możliwość powstawania ditlenku krzemu w wybuchach tego typu co zostało potwierdzone przez to odkrycie. Bardzo zbliżony skład izotopowy ziaren znalezionych w dwóch różnych meteorytach sugeruje, że mogą one pochodzić z tego samego wybuchu. Według teoretycznych modeli powstania układów słonecznych jednym z czynników działających jako katalizator ich powstawania może być pobliski wybuch supernowej.

</doc>
<doc id="2932492" url="https://pl.wikipedia.org/wiki?curid=2932492" title="2011 Formula 1 Gulf Air Bahrain Grand Prix">
2011 Formula 1 Gulf Air Bahrain Grand Prix



</doc>
<doc id="2932495" url="https://pl.wikipedia.org/wiki?curid=2932495" title="Strzelectwo na Letnich Igrzyskach Olimpijskich 2012 - karabin małokalibrowy trzy postawy 50 m kobiet">
Strzelectwo na Letnich Igrzyskach Olimpijskich 2012 - karabin małokalibrowy trzy postawy 50 m kobiet



</doc>
<doc id="2932497" url="https://pl.wikipedia.org/wiki?curid=2932497" title="Diecezja Ragusa">
Diecezja Ragusa

Diecezja Ragusa (łac. "Dioecesis Ragusiensis", wł. "Diocesi di Ragusa") – rzymskokatolicka diecezja ze stolicą w Ragusie we Włoszech. Biskup Ragusy jest sufraganem arcybiskupa Syrakuz. Należy do regionu kościelnego Sycylia.
W 2010 na terenie diecezji pracowało 45 zakonników i 236 sióstr zakonnych.
Historia.
6 maja 1950 papież Pius XII bullą "Ad dominicum gregem" zmienił nazwę archidiecezji Syrakuz na "archidiecezja Ragusy i Syrakuz". Biskup pomocniczy tego arcybiskupstwa rezydował w Ragusie.
1 października 1955 papież Pius XII bullą "Quamquam est christianae" erygował osobną diecezję Ragusy.

</doc>
<doc id="2932500" url="https://pl.wikipedia.org/wiki?curid=2932500" title="Strzelectwo na Letnich Igrzyskach Olimpijskich 2012 - karabin pneumatyczny 10 m kobiet">
Strzelectwo na Letnich Igrzyskach Olimpijskich 2012 - karabin pneumatyczny 10 m kobiet



</doc>
<doc id="2932502" url="https://pl.wikipedia.org/wiki?curid=2932502" title="Strzelectwo na Letnich Igrzyskach Olimpijskich 2012 - pistolet pneumatyczny 10 m kobiet">
Strzelectwo na Letnich Igrzyskach Olimpijskich 2012 - pistolet pneumatyczny 10 m kobiet



</doc>
<doc id="2932505" url="https://pl.wikipedia.org/wiki?curid=2932505" title="Colorful Media">
Colorful Media

Colorful Media – wydawnictwo magazynów specjalistycznych, głównie językowych. Założone w Polsce w 2003 r., obecne jest także na rynku hiszpańskim (od 2010 r.) oraz niemieckim jako Colorful Media Deutschland GmbH (od 2012 r.).
Założycielami Colorful Media są Marta i Piotr Olejniczak.

</doc>
<doc id="2932506" url="https://pl.wikipedia.org/wiki?curid=2932506" title="Mistrzostwa Polski w Szachach 2000">
Mistrzostwa Polski w Szachach 2000

Mistrzostwa Polski w Szachach 2000 – turnieje szachowe, rozegrane w 2000 r. w Płocku (mężczyźni) i Brzegu Dolnym (kobiety), mające na celu wyłonienie 57. mistrza Polski mężczyzn oraz 52. mistrzynię Polski kobiet. Oba turnieje rozegrano systemem kołowym z udziałem 14 zawodników i 12 zawodniczek.
Złote medale zdobyli: Michał Krasenkow (1. raz w karierze) i Iweta Radziewicz (2. raz w karierze).
Wyniki 57. Mistrzostw Polski Mężczyzn.
Płock, 27 kwietnia – 10 maja 2000
Wyniki 52. Mistrzostw Polski Kobiet.
Brzeg Dolny, 6 – 16 lipca 2000

</doc>
<doc id="2932507" url="https://pl.wikipedia.org/wiki?curid=2932507" title="Surface Web">
Surface Web



</doc>
<doc id="2932510" url="https://pl.wikipedia.org/wiki?curid=2932510" title="Tennis Center at Crandon Park">
Tennis Center at Crandon Park

Tennis Center at Crandon Park – kompleks tenisowy w Key Biscayne w Miami w stanie Floryda.
Od 1987 roku w Tennis Center at Crandon Park rozgrywany jest turniej tenisowy Miami Open. Są to zawody najwyższej rangi wśród mężczyzn (ATP World Tour Masters 1000) oraz wśród kobiet (WTA Premier Mandatory). Wcześniej imprezę tę gościły obiekty w Delray Beach (1985) i Boca Raton (1986).
Wyposażenie.
Kompleks składa się z dwudziestu sześciu kortów wyposażonych w profesjonalny system nawadniania. Osiemnaście z nich pokrytych jest twardą nawierzchnią Laykold. Prócz tego obiekt posiada dwa stadiony trawiaste i sześć boisk ziemnych: cztery z amerykańską zieloną mączką i dwa z europejską czerwoną mączką. Połowa wszystkich kortów (jedenaście twardych i dwa z zieloną mączką) posiada sztuczne oświetlenie. Turniej tenisowy rozgrywany jest na dwunastu kortach, a na sześciu prowadzone są treningi.
Kort główny, którego inauguracja nastąpiła 11 marca 1994 podczas meczu Karin Kschwendt z Kathy Rinaldi Stunkel zakończonym wynikiem 6:3, 6:4, posiada pojemność 13 300 osób.
Zwiedzanie i inne imprezy.
Oprócz terminów rozgrywania turnieju, cały obiekt jest możliwy do zwiedzania. Organizowane są też lekcje prywatne, półprywatne, obozy letnie, programy dla dzieci szkolnych, zajęcia prowadzone w ramach programu "Cliff Drysdale Tennis" oraz spotkania w ramach ligi World Team Tennis.
Obiekt jest także miejscem rozgrywania zawodów organizacji United States Tennis Association. W Tennis Center at Crandon Park ma miejsce jeden z najważniejszych turniejów juniorskich – Orange Bowl.

</doc>
<doc id="2932517" url="https://pl.wikipedia.org/wiki?curid=2932517" title="Paweł (Yazigi)">
Paweł (Yazigi)



</doc>
<doc id="2932519" url="https://pl.wikipedia.org/wiki?curid=2932519" title="Colorful+Media">
Colorful+Media



</doc>
<doc id="2932525" url="https://pl.wikipedia.org/wiki?curid=2932525" title="Yanggakdo Stadium">
Yanggakdo Stadium



</doc>
<doc id="2932541" url="https://pl.wikipedia.org/wiki?curid=2932541" title="Slate PC">
Slate PC



</doc>
<doc id="2932544" url="https://pl.wikipedia.org/wiki?curid=2932544" title="Strzelectwo na Letnich Igrzyskach Olimpijskich 2012 - pistolet sportowy 25 m kobiet">
Strzelectwo na Letnich Igrzyskach Olimpijskich 2012 - pistolet sportowy 25 m kobiet



</doc>
<doc id="2932546" url="https://pl.wikipedia.org/wiki?curid=2932546" title="Strzelectwo na Letnich Igrzyskach Olimpijskich 2012 - skeet kobiet">
Strzelectwo na Letnich Igrzyskach Olimpijskich 2012 - skeet kobiet



</doc>
<doc id="2932549" url="https://pl.wikipedia.org/wiki?curid=2932549" title="Strzelectwo na Letnich Igrzyskach Olimpijskich 2012 - trap kobiet">
Strzelectwo na Letnich Igrzyskach Olimpijskich 2012 - trap kobiet



</doc>
<doc id="2932554" url="https://pl.wikipedia.org/wiki?curid=2932554" title="Michał Ekler">
Michał Ekler

Michał Ekler (ur. 24 września 1902 w Michałowie Górnym, zm. 17 marca 1976 w Warszawie) – członek Sztabu Głównego Gwardii Ludowej, jeden z redaktorów pisma "Gwardzista, podpułkownik Wojska Polskiego, dyrektor kadr Ministerstwa Aprowizacji i Handlu.
Życiorys.
Od 1912 w Warszawie, gdzie do 1918 skończył 4 klasy gimnazjum, następnie był praktykantem-elektrotechnikiem w Towarzystwie Handlowo-Technicznym w Zakopanem. VIII-XI 1920 ochotniczo służył w WP, następnie zdemobilizowany, został elektrotechnikiem w Piastowie. Później urzędnik kancelaryjny w Dyrekcji Odbudowy Kraju w Łucku, magazynier w fabryce i rachmistrz stacji kolejowej PKP w Warszawie. Kierownik kinoteatru „Lutnia” w Pruszkowie, w pierwszej połowie lat 30. kancelista w Kancelarii Ogólnej oraz referent kwatermistrzostwa Dowództwa Korpusu Ochrony Pogranicza w Warszawie. Członek zarządu koła Stowarzyszenia Urzędników Państwowych i delegat pracowniczy Związku Pracowników Umysłowych Administracji Wojskowej. Od 1937 do 1939 sekretarz Zarządu Głównego Stowarzyszenia Pracowników Umysłowych Przemysłu Państwowego i redaktor jego organu prasowego „Myśl Pracownicza”. 1936–1939 referent i kierownik referatu personalnego w Zakładach Mechanicznych „Ursus”. 
Od lata 1941 członek Związku Walki Wyzwoleńczej, XI 1941 – I 1942 sekretarz koła Związku. Następnie w Polskiej Partii Robotniczej, od lutego do sierpnia 1942 członek pierwszego Sztabu Głównego GL. Redaktor organu Dowództwa Głównego „Gwardzista”. Od sierpnia 1942 członek Komitetu Daru Narodowego mającego zdobywać fundusze na działalność zbrojną GL. 
W sierpniu 1944 wywieziony do obozów pracy przymusowej w Niemczech, w lipcu 1945 wrócił do Polski i został dyrektorem kadr w Ministerstwie Aprowizacji i Handlu oraz mianowany podpułkownikiem WP. 
1946–1947 dyrektor Centralnego Zarządu Kin w Łodzi, 1947–1948 dyrektor Biura Zbytu Zjednoczenia Przemysłu Motoryzacyjnego w Warszawie, 1948 dyrektor administracyjny w Zarządzie Głównym ZBoWiD. 1948–1954 więziony, jesienią 1956 zrehabilitowany. Od 1955 dyrektor handlowy w Centrali Prywatnego Przemysłu Chemicznego i Materiałów Budowlanych w Warszawie, od 1957 w Centrali Handlowej „Arged”. Od 1963 na rencie. 
Ordery i odznaczenia.
Odznaczony między innymi: 

</doc>
<doc id="2932555" url="https://pl.wikipedia.org/wiki?curid=2932555" title="Strzelectwo na Letnich Igrzyskach Olimpijskich 2012 - karabin pneumatyczny 10 m mężczyzn">
Strzelectwo na Letnich Igrzyskach Olimpijskich 2012 - karabin pneumatyczny 10 m mężczyzn



</doc>
<doc id="2932560" url="https://pl.wikipedia.org/wiki?curid=2932560" title="Strzelectwo na Letnich Igrzyskach Olimpijskich 2012 - karabin małokalibrowy leżąc 50 m mężczyzn">
Strzelectwo na Letnich Igrzyskach Olimpijskich 2012 - karabin małokalibrowy leżąc 50 m mężczyzn



</doc>
<doc id="2932563" url="https://pl.wikipedia.org/wiki?curid=2932563" title="Strzelectwo na Letnich Igrzyskach Olimpijskich 2012 - karabin małokalibrowy trzy postawy 50 m mężczyzn">
Strzelectwo na Letnich Igrzyskach Olimpijskich 2012 - karabin małokalibrowy trzy postawy 50 m mężczyzn



</doc>
<doc id="2932568" url="https://pl.wikipedia.org/wiki?curid=2932568" title="Strzelectwo na Letnich Igrzyskach Olimpijskich 2012 - pistolet pneumatyczny 10 m mężczyzn">
Strzelectwo na Letnich Igrzyskach Olimpijskich 2012 - pistolet pneumatyczny 10 m mężczyzn



</doc>
<doc id="2932572" url="https://pl.wikipedia.org/wiki?curid=2932572" title="Strzelectwo na Letnich Igrzyskach Olimpijskich 2012 - pistolet szybkostrzelny 25 m mężczyzn">
Strzelectwo na Letnich Igrzyskach Olimpijskich 2012 - pistolet szybkostrzelny 25 m mężczyzn



</doc>
<doc id="2932574" url="https://pl.wikipedia.org/wiki?curid=2932574" title="Strzelectwo na Letnich Igrzyskach Olimpijskich 2012 - pistolet dowolny 50 m mężczyzn">
Strzelectwo na Letnich Igrzyskach Olimpijskich 2012 - pistolet dowolny 50 m mężczyzn



</doc>
<doc id="2932577" url="https://pl.wikipedia.org/wiki?curid=2932577" title="Strzelectwo na Letnich Igrzyskach Olimpijskich 2012 - skeet mężczyzn">
Strzelectwo na Letnich Igrzyskach Olimpijskich 2012 - skeet mężczyzn



</doc>
<doc id="2932579" url="https://pl.wikipedia.org/wiki?curid=2932579" title="Strzelectwo na Letnich Igrzyskach Olimpijskich 2012 - trap mężczyzn">
Strzelectwo na Letnich Igrzyskach Olimpijskich 2012 - trap mężczyzn



</doc>
<doc id="2932581" url="https://pl.wikipedia.org/wiki?curid=2932581" title="Strzelectwo na Letnich Igrzyskach Olimpijskich 2012 - trap podwójny mężczyzn">
Strzelectwo na Letnich Igrzyskach Olimpijskich 2012 - trap podwójny mężczyzn



</doc>
<doc id="2932583" url="https://pl.wikipedia.org/wiki?curid=2932583" title="Polsza">
Polsza

Polsza (Польша) – rosyjskojęzyczna wersja miesięcznika „Polska”, w pewnym okresie osiągnęła nakład 250 000 egzemplarzy a redakcja otrzymywała rocznie ok. 100 000 listów od czytelników z ZSRR.
Od 1999 ukazuje się miesięcznik Nowaja Polsza.

</doc>
<doc id="2932584" url="https://pl.wikipedia.org/wiki?curid=2932584" title="Franciszek Zieliński (poseł)">
Franciszek Zieliński (poseł)

Franciszek Zieliński (ur. 2 grudnia 1882 w Rypinie, zm. 1966 w Izabelinie) – nauczyciel, administrator, polityk i działacz społeczny. 
Życiorys.
W 1901 ukończył Seminarium Nauczycielskie i rozpoczął pracę jako nauczyciel w Żurominie. W latach 1915–1921 zarządca dóbr rodziny Karola Niezabytowskiego. W latach 1923–1926 dyrektor Biskupiego Gimnazjum im. Jana Długosza we Włocławku. Uhonorowany przez papieża Piusa XI Komandorią Orderu św. Sylwestra za zasługi dla Kościoła. Działał w Polskim Stronnictwie Chrześcijańskiej Demokracji, wchodząc w latach 1925–1931 do jego Rady Naczelnej. W 1928 został wybrany z ramienia tej partii do Sejmu RP z okręgu włocławskiego. Członek Komisji Rolnej. Od 1919 właściciel majątku w Chalinie pow. Lipno, później także majątku Truskaw k. Warszawy objętych w 1945 roku reformą rolną. W czasie II wojny światowej pracował w Częstochowie, a po jej zakończeniu w Katowicach i Opolu. Po przejściu na emeryturę zamieszkał w Izabelinie pod Warszawą.

</doc>
<doc id="2932587" url="https://pl.wikipedia.org/wiki?curid=2932587" title="Gubernatorstwo Dżabal Lubnan">
Gubernatorstwo Dżabal Lubnan



</doc>
<doc id="2932589" url="https://pl.wikipedia.org/wiki?curid=2932589" title="Anthony Franciosa">
Anthony Franciosa

Anthony „Tony” Franciosa, właściwie Anthony George Papaleo (ur. 25 października 1928 w Nowym Jorku, zm. 19 stycznia 2006 w Los Angeles) – amerykański aktor filmowy i telewizyjny. Laureat Złotego Globu dla najlepszego aktora w filmie dramatycznym za kreację Sama Lawsona w dramacie "Kariera" ("Career", 1959). Uhonorowany Pucharem Volpiego dla najlepszego aktora na 18. MFF w Wenecji oraz nominacją do Oscara dla najlepszego aktora pierwszoplanowego i Złotego Globu za główną rolę Polo Pope w dramacie Freda Zinnemanna "Kapelusz pełen deszczu" ("A Hatful of Rain", 1957), którego wersja sceniczna przyniosła mu nomnację do Tony Award. Był nominowany do nagrody Złotego Globu jako Juan Luis Rodriguez w westernie "Rio Conchos" (1964). 

</doc>
<doc id="2932590" url="https://pl.wikipedia.org/wiki?curid=2932590" title="Malezja na Letnich Igrzyskach Olimpijskich 2012">
Malezja na Letnich Igrzyskach Olimpijskich 2012

Malezję na Letnich Igrzyskach Olimpijskich 2012 reprezentowało 29 zawodników: 16 mężczyzn i 13 kobiet. Zdobyli oni dwa medale, po jednym srebrnym i brązowym, zajmując 63. miejsce w klasyfikacji medalowej.
Był to czternasty start reprezentacji Malezji na letnich igrzyskach olimpijskich.
Skład kadry.
Badminton.
Mężczyźni
Kobiety
Lekkoatletyka.
Mężczyźni
Konkurencje techniczne
Kobiety
Konkurencje biegowe
Pływanie.
Kobiety
Skoki do wody.
Mężczyźni
Kobiety
Strzelectwo.
Kobiety
Żeglarstwo.
M = Wyścig medalowy

</doc>
<doc id="2932600" url="https://pl.wikipedia.org/wiki?curid=2932600" title="Zwolnienie z WF-u">
Zwolnienie z WF-u



</doc>
<doc id="2932601" url="https://pl.wikipedia.org/wiki?curid=2932601" title="AT&amp;T Center">
AT&amp;T Center



</doc>
<doc id="2932602" url="https://pl.wikipedia.org/wiki?curid=2932602" title="Nuncjatura Apostolska w Libanie">
Nuncjatura Apostolska w Libanie

Nuncjatura Apostolska w Libanie – misja dyplomatyczna Stolicy Apostolskiej w Libanie. Siedziba nuncjusza apostolskiego mieści się w Harissie. Obecnym nuncjuszem jest Włoch abp Gabriele Giordano Caccia. Pełni on swą funkcję od 16 lipca 2009. Nuncjusz apostolski pełni tradycyjnie godność dziekana korpusu dyplomatycznego akredytowanego w Libanie od momentu przedstawienia listów uwierzytelniających.
Historia.
Nuncjaturę Apostolską w Libanie utworzył w 1947 papież Pius XII.

</doc>
<doc id="2932605" url="https://pl.wikipedia.org/wiki?curid=2932605" title="Qri">
Qri

Qri (kor. 큐리, ur. 12 grudnia 1986), właśc. Lee Ji-hyun (kor. 이지현) – południowokoreańska piosenkarka, aktorka oraz członkini zespołu T-ara.
Życiorys.
Lee Ji-hyun urodziła się 12 grudnia 1986 roku. Uczęszczała do liceum Juyeob oraz studiowała na Uniwersytecie Myongji na Wydziale Teatru i Sztuk Wizualnych, na tym samym roku co inna członkini grupy, Boram. Przed swoim debiutem w zespole była modelką.
Kariera muzyczna.
2009–2017: T-ara.
Qri była ostatnią z trzech nowych członkiń, które doszły do grupy po odejściu Jiae i Jiwon przed oficjalnym debiutem zespołu w połowie 2009 roku. Później zostało ujawnione w programie "Taxi Show", że została przedstawiona dyrektorowi generalnemu Core Contents Media przez jej pierwotną firmę.
Qri jest piątą liderką grupy T-ara, przejęła tę funkcję po Soyeon.

</doc>
<doc id="2932607" url="https://pl.wikipedia.org/wiki?curid=2932607" title="Synod w Clermont">
Synod w Clermont

Synod w Clermont – zebranie duchowieństwa i władz świeckich zwołane przez papieża Urbana II w 1095 roku. Jego głównym postanowieniem było ogłoszenie oficjalnego rozpoczęcia pierwszej wyprawy krzyżowej, której celem było odbicie Jerozolimy będącej w rękach Turków Seldżuckich.
Przebieg i postanowienia synodu.
Pomysł zwołania wyprawy krzyżowej narodził się podczas synodu w Piacenzie (1095), podczas którego Urban II przyjął poselstwo cesarza bizantyjskiego Aleksego I Komnena, proszącego wszystkich chrześcijan o pomoc w walce z niewiernymi. Papież, zachęcony sukcesami hiszpańskiej i portugalskiej rekonkwisty (1085 – zdobycie Toledo, 1094 – oswobodzenie Walencji), podczas pobytu w opactwie Cluny zwołał synod w Clermont w Owernii. Tam, 27 listopada 1095 papież przemówił do zgromadzonego tłumu, ogłaszając rozpoczęcie przygotowań do pierwszej krucjaty. Mowę podsumował słowami „Bóg tak chce”, które stały się mottem nadchodzącej wyprawy krzyżowej. Zgromadzeni naszyli na płaszczach czerwone krzyże, będące symbolem krucjaty. Równocześnie proklamowano pokój boży między chrześcijanami.
Wodzem wyprawy miał zostać sam papież, który jednak nie mogąc wyruszyć na krucjatę osobiście powierzył dowództwo biskupowi Le Puy, Ademarowi z Monteil. Zgodnie z tradycją, wodzem powinien zostać cesarz Henryk IV, był on jednak obłożony ekskomuniką, podobnie jak Filip I, król Francji. Wilhelm Rudy zaś, król Anglii, nie opowiedział się po stronie Urbana II w konflikcie z antypapieżem Klemensem III, przez co nie zostało mu zaproponowane dowództwo nad wyprawą.

</doc>
<doc id="2932610" url="https://pl.wikipedia.org/wiki?curid=2932610" title="Andrew Joseph McDonald">
Andrew Joseph McDonald

Andrew Joseph McDonald (ur. 24 października 1923 w Savannah, Georgia, zm. 1 kwietnia 2014 w Palatine, Illinois) – amerykański duchowny katolicki, biskup Little Rock w latach 1972-2000.
Życiorys.
Ukończył seminarium duchowne w Baltimore. Święcenia kapłańskie otrzymał 8 maja 1948 z rąk bp. Emmeta Walsha, ówczesnego ordynariusza Charleston i inkardynowany został do rodzinnej diecezji Savannah-Atlanta. Kontynuował studia na Katolickim Uniwersytecie Ameryki i na Uniwersytecie Laterańskim w Rzymie, gdzie uzyskał w roku 1951 doktorat z prawa kanonicznego. Od roku 1959 nosił tytuł prałata. W latach 1967-1972 wikariusz generalny diecezji Savannah.
4 lipca 1972 papież Paweł VI mianował go ordynariuszem Little Rock w Arkansas. Sakry udzielił mu abp Thomas Joseph McDonough. Na emeryturę przeszedł 4 stycznia 2000.

</doc>
<doc id="2932614" url="https://pl.wikipedia.org/wiki?curid=2932614" title="Kacper Guzik">
Kacper Guzik

Kacper Guzik (ur. 6 kwietnia 1993 w Nowym Targu) – polski hokeista, reprezentant Polski.
Jego brat Konrad (ur. 1988) i siostra Monika, także zostali hokeistami. Jego szwagrem został inny hokeista Grzegorz Pasiut.
Kariera klubowa.
Wychowanek MMKS Podhale Nowy Targ. Od 2006 przebywał w Stanach Zjednoczonych i grał w drużynach juniorskich. Początkowo w drużynie Honeybaked, a od 2007 w Little Caesars Detroit w lidze MWEHL.
W latach 2008-2011 przebywał w USA. W tym czasie jego agentem był Kordian Wolski (brat hokeisty Wojtka). Do grudnia 2011 był zawodnikiem Michigan Warriors w lidze NAHL. W połowie 2012 wrócił do Polski. Latem 2012 przebywał na testach w ukraińskim klubie Berkut Kijów, jednak nie uzyskał angażu. Od początku sezonu 2012/2013 do końca listopada 2012 grał w drużynie HC GKS Katowice. 19 grudnia 2012 został zawodnikiem GKS Tychy. W kwietniu 2013 podpisał umowę wstępną z ukraińskim klubem Donbas Donieck (jego pozyskanie prowadził tamtejszy trener i były zawodnik Podhala, Serhij Witer), po czym został zawodnikiem klubu, związanym rocznym kontraktem. Następnie został przekazany do juniorskiej drużyny klubu, Mołodaja Hwardija, która została przyjęta do rozgrywek rosyjskich MHL. Wraz z nią uczestniczył w przygotowaniach do sezonu. W ich trakcie rozwiązał obowiązującą go umowę i powrócił do GKS Tychy. Od kwietnia 2015 zawodnik Cracovii. Od lipca 2016 zawodnik Orlika Opole. Od czerwca 2017 do stycznia 2018 po raz trzeci w karierze został zawodnikiem GKS Tychy. Wówczas został zawodnikiem niemieckiego klubu Saale Bulls Halle. W maju 2018 został zawodnikiem Podhala Nowy Targ w swoim rodzinnym mieście. Po sezonie 2020/2021 odszedł z klubu. We wrześniu 2021 ogłosi zakończenie kariery, którą wznowił latem 2022 w barwach Podhala.
Kariera reprezentacyjna.
W barwach reprezentacji Polski do lat 18 występował na mistrzostwach świata juniorów do lat 18 Dywizji I do lat 18 w 2008 i 2009 (na drugim turnieju był najmłodszym zawodnikiem). Z reprezentacją Polski do lat 20 wystąpił na mistrzostwach świata juniorów do lat 20 w 2013 (Dywizja I). Na turnieju MŚ do lat 20 Dywizji IB w Doniecku przyczynił się znacząco do zwycięstwa i awansu reprezentacji (wraz z nim skuteczne trio w ataku współtworzyli Adam Domogała i Filip Starzyński, łącznie trójka zdobyła 11 goli i 27 punktów).

</doc>
<doc id="2932616" url="https://pl.wikipedia.org/wiki?curid=2932616" title="Hala Widowiskowo-Sportowa Centrum w Dąbrowie Górniczej">
Hala Widowiskowo-Sportowa Centrum w Dąbrowie Górniczej

Hala Widowiskowo-Sportowa Centrum – hala widowiskowo-sportowa w Dąbrowie Górniczej, w Polsce. Została otwarta w 2004 roku. Obiekt może pomieścić prawie 3000 widzów. Swoje spotkania na co dzień rozgrywają na niej siatkarki MKS Dąbrowa Górnicza oraz sekcja koszykarzy z tego klubu.
Hala zlokalizowana jest w Parku Hallera i otwarcia dokonano 2 listopada 2004 roku (budowę rozpoczęto w 2003 r.). Powierzchnia areny sportowej (1900 m2) pozwala na jednoczesne rozłożenie 3 boisk do siatkówki.
Dodatkowe zaplecze:
Obok hali znajduje się również aquapark Park Wodny Nemo.
W październiku 2021 r. na podstawie uchwały Rady Miejskiej w Dąbrowie Górniczej hala otrzymała imię Zygmunta Cybulskiego – zawodnika, trenera i sędziego koszykówki, który zapoczątkował jej rozwój Dąbrowie Górniczej i dzięki którego staraniom w mieście powołana została sekcja koszykówki pod nazwą MMKS.

</doc>
<doc id="2932621" url="https://pl.wikipedia.org/wiki?curid=2932621" title="Hala Gryfia">
Hala Gryfia

Hala Gryfia – wielofunkcyjna hala widowiskowo-sportowa w Słupsku otwarta w lipcu 1982 roku. Posiada 2454 miejsca siedzące. Swoje spotkania rozgrywa tu zespół Czarnych Słupsk.
Widowiskowo-sportowa hala Gryfia w Słupsku została uroczyście otwarta w lipcu 1982 roku, gdy rozegrano na niej międzypaństwowy mecz bokserski, w którym zmierzyły się ze sobą reprezentacje Polski i Finlandii. W 2000 roku obiekt przeszedł modernizację i został dostosowany do ówczesnych standardów stawianych przez Polską Ligę Koszykówki.
Z Hali Gryfia korzystają głównie koszykarze Czarnych Słupsk, którzy od sezonu 1999/2000 występują w rozgrywkach Polskiej Ligi Koszykówki. Poza tym z obiektu korzystały także siatkarki klubu Akademia Pomorska Czarni Słupsk i piłkarki ręczne Słupii Słupsk.
Od 2006 roku w obiekcie tym rozgrywany jest co roku towarzyski turniej piłki nożnej halowej o nazwie Amber Cup. Oprócz imprez sportowych obiekt wykorzystywany jest także do organizacji koncertów, widowisk i targów.

</doc>
<doc id="2932631" url="https://pl.wikipedia.org/wiki?curid=2932631" title="National Heroes Stadium">
National Heroes Stadium

National Heroes Stadium – wielofunkcyjny stadion sportowy znajdujący się w Lusace, stolicy Zambii. Na trybunach znajduje się 60 tys. miejsc. Budowa stadionu została sfinansowana pożyczką uzyskaną od Chin. Stadion był budowany przez chińską firmę Shanghai Construction Group. Stadion został otwarty w maju 2014 roku. Powstał on tuż obok Independence Stadium. Stadion budowano z myślą o wykorzystaniu go podczas Pucharu Narodów Afryki w 2019 roku.
Nazwa stadionu nawiązuje do katastrofy lotniczej w Gabonie z 1993 roku, podczas której zginęło kilkunastu piłkarzy z reprezentacji Zambii w piłce nożnej mężczyzn. Początkowo, zgodnie z propozycją ministra sportu Chishimby Kambwili, stadion miał nazywać się "Gabon Disaster Heroes National Stadium", jednak w wyniku interwencji prezydenta Zambii Michaela Saty zdecydowano się skrócić nazwę na "New Lusaka Stadium".

</doc>
<doc id="2932632" url="https://pl.wikipedia.org/wiki?curid=2932632" title="Sarenza">
Sarenza

Sarenza S.A. – francuskie przedsiębiorstwo z siedzibą w Paryżu, zajmujące się e-handlem; specjalizuje się w sprzedaży butów i akcesoriów przez Internet. Klienci Sarenza mogą wybierać spośród kilkuset marek i dziesiątek tysięcy modeli obuwia, torebek i dodatków.
Firma została stworzona w 2005 roku przez Francisa Lelong, Yoan Le Berrigaud oraz Franka Zayan, a obecnie jest kierowana przez dwoje większościowych akcjonariuszy: Stéphane’a Treppoz oraz Hélène Boulet-Supau. W 2013 roku spółka zatrudnia ponad 180 pracowników.
Przed ekspansją na rynki zagraniczne, która nastąpiła w 2009 roku, Sarenza osiągnęła znaczący sukces na rynku francuskim.
W 2012 roku firma dostarczała zamówienia do 25 europejskich krajów oraz wprowadziła kilka stron internetowych przeznaczonych na rynki poszczególnych państw Europy.
Historia.
Francuska wersja strony ‘sarenza.com’ została założona we wrześniu 2005 roku. Od tej pory firma dynamicznie się rozwija się dzięki dwóm, udanym inwestycjom, wynoszącym w sumie 6 milionów euro, a następnie decyduje się podbić inne rynki europejskie.
W marcu 2007 troje założycieli spółki odeszło i została ona zrestrukturyzowana, stanowisko prezesa firmy objął Stéphane Treppoz a Hélène Boulet-Supau została dyrektorem naczelnym. Kolejnym krokiem, było podwyższenie kapitału spółki o 3 miliony euro by ułatwić jej dalszy rozwój i zachować przewagę konkurencyjną już osiągniętą na francuskim rynku. Miało to nastąpić poprzez: stworzenie nowoczesnego, w pełni zautomatyzowanego magazynu pod Paryżem oraz integracji międzynarodowego działu obsługi klienta. Półtora roku po zmianie zarządu spółka osiągnęła próg rentowności.
Celem ostatniej inwestycji w wysokości 3 milionów euro (kwiecień 2009) było finansowanie ekspansji na nowe, zagraniczne rynki. 2/3 tej kwoty pochodziły z prywatnych środków Stéphane’a Treppoz i Hélène Boulet-Supau.
7 kwietnia 2010 roku o godzinie 20:13 na stronie sarenza.com została sprzedana milionowa para butów.
W grudniu 2011 roku Stéphane Treppoz, prezes firmy oraz Hélène Boulet-Supau, dyrektor naczelna przejęli pakiet kontrolny akcji Sarenza, dzięki temu kontrolują obecnie ponad 80% kapitału Sarenza.
Na początku 2012 roku Sarenza stała się jednym z piętnastu najchętniej odwiedzanych sklepów internetowych we Francji według rankingu opublikowanego przez FEVAD (Fédération d’e-commerce et vente à distance) i Médiamétrie ze średnio 3,8 miliona unikalnych użytkowników miesięcznie podczas pierwszego kwartału 2012.
Ekspansja międzynarodowa.
Wprowadzenie pierwszej, zagranicznej strony internetowej Sarenza miało miejsce w październiku 2009 roku dla klientów w Wielkiej Brytanii. Następnie w grudniu 2010 roku wprowadzono stronę włoską oraz niemiecką. W pierwszym kwartale 2011 roku, Sarenza otworzyła stronę na rynek hiszpański i holenderski, a rok później, w marcu 2012, stronę polską oraz europejską pozwalającą dostarczać zamówienia do wielu państw Europy północnej i wschodniej.
Sarenza w Polsce.
Polska strona sarenza.pl została stworzona w 2012 roku, na wzór jej francuskiego odpowiednika. Sarenza w Polsce oferuje swoim klientom kilkadziesiąt tysięcy modeli obuwia i akcesoriów ponad 550 marek, których liczba sukcesywnie rośnie. Zdaniem Stéphane’a Treppoz, polski rynek ze względu na swoją wielkość ma ogromny potencjał. Sukces sarenza.pl można przypisać ogromnej ofercie sławnych, światowych marek, których dostępność w Polsce, poza dużymi miastami, jest ograniczona. Miarą sukcesu Sarenza może być fakt, że na powtórny zakup decyduje się ponad 95% klientów. Sklep w swojej ofercie posiada również marki na wyłączność, niedostępne nigdzie indziej oraz posiada certyfikat bezpieczeństwa Trusted Shops chroniący kupujących. Dwa razy do roku Sarenza organizuje w Polsce eventy, których celem jest zaprezentowanie aktualnych kolekcji Wiosna-Lato oraz Jesień-Zima.
Sarenza w liczbach.
W 2010 roku Sarenza osiągnęła obroty w wysokości 80 milionów euro, które czterokrotnie przewyższały obroty osiągnięte w 2008 roku oraz dwudziestokrotnie te z roku 2006.
W 2011 roku obroty firmy przekroczyły 100 milionów euro.
Asortyment.
W czerwcu 2012 Sarenza osiągnęła kolejny kamień milowy wraz ze sprzedażą 6 milionów par butów od czasu powstania firmy.
W 2012 roku w magazynie firmy o powierzchni 18 000 m² znajdowało się ponad milion artykułów.
Model biznesowy.
Sarenza to pierwszy, francuski sklep online specjalizujący się wyłącznie w sprzedaży jednego typu artykułów jakim jest obuwie. Firma została stworzona na wzór Zappos.com, największej strony internetowej na świecie, zajmującej się sprzedażą butów.
Od powstania firmy jej koncepcja pozostaje niezmienna i opiera się na ogromnym asortymencie produktów: ponad 620 marek i 40 000 modeli obuwia i akcesoriów męskich, damskich, dziecięcych oraz na rozbudowanej obsłudze klienta:
Infrastruktura.
Główna siedziba Sarenza mieści się w centrum Paryża, we Francji. Natomiast wszystkie zamówienia, zarówno do Francji, jak i do pozostałych krajów europejskich są wysyłane z magazynu firmy znajdującego się w Beauvais, zarządzanego przez spółkę ADS, będącą partnerem logistycznym spółki od 2010 roku.
Nagrody i wyróżnienia.
Od swojego powstania w 2005 roku Sarenza jest laureatem różnorodnych nagród, wśród których można wymienić:
Wydarzenia.
Bieg na Szpilkach.
W 2008 roku Sarenza wprowadziła we Francji „Bieg na szpilkach” pod oryginalną nazwą „Championnat National de Course en Escarpins”, podczas której 32 drużyny, składające się z 3 kobiet w szpilkach na co najmniej 8-centymetrowym obcasie rywalizują w sztafecie 3x60 metrów. Nagroda przewidziana dla zwyciężczyń to buty o wartości 3000 €. Od 2008 roku miały już miejsce 4 edycje tego konkursu.

</doc>
<doc id="2932638" url="https://pl.wikipedia.org/wiki?curid=2932638" title="Estadio Mario Camposeco">
Estadio Mario Camposeco

Estadio Mario Camposeco – stadion piłkarski w gwatemalskim mieście Quetzaltenango, w departamencie Quetzaltenango. Obiekt może pomieścić 11 000 widzów, a swoje mecze rozgrywa na nim drużyna Xelajú MC.
Decyzję o budowie stadionu podjął w listopadzie 1947 narodowy komitet olimpijski, podczas przygotowań do Igrzysk Ameryki Środkowej i Karaibów. Ziemię pod budowę obiektu, znajdującą się w jednej z głównych dzielnic Quetzaltenango, przeznaczył urząd miasta, zaś koszt budowy wyniósł 83 219 gwatemalskich quetzali. Arena początkowo miała pojemność 15 000 miejsc, nosiła nazwę Estadio Escolar („Stadion Szkolny”) i była przeznaczona głównie dla użytku dzieci i młodzieży.
Stadion został oficjalnie otwarty 8 września 1950 na inaugurację młodzieżowej olimpiady odbywającej się w Quetzaltenango w ramach obchodów rocznicy niepodległości Gwatemali. W 1951 roku obiekt przemianowano na Estadio Escolar Mario Camposeco, na cześć Mario Camposeco, legendarnego piłkarza klubu Xelajú MC, który zginął tragicznie w wypadku lotniczym. Początkowo stadion był gospodarzem rozgrywek w różnych dyscyplinach sportu, lecz w miarę upływu czasu został przystosowany głównie do goszczenia spotkań piłki nożnej; zlikwidowano wówczas otaczającą boisko 400–metrową bieżnię, zredukowano pojemność do 7 000 miejsc, a także usunięto człon „Escolar” z nazwy areny.
Obiekt przeszedł kolejną renowację w 1999 roku, kiedy to wymieniono murawę, wprowadzono nowy system drenażu oraz wzniesiono cztery wieże ze sztucznym oświetleniem. W 2005 roku zwiększono pojemność stadionu do 11 000 miejsc, głównie poprzez rozbudowę południowej trybuny. W 2012 roku, w związku z występem drużyny Xelajú MC w rozgrywkach Ligi Mistrzów CONCACAF, usprawniono system oświetlenia. Na stadionie, oprócz meczów piłkarskich, odbywając się również koncerty muzyczne wykonawców krajowych i zagranicznych.

</doc>
<doc id="2932642" url="https://pl.wikipedia.org/wiki?curid=2932642" title="University of Botswana Stadium">
University of Botswana Stadium

University of Botswana Stadium – stadion sportowy w Gaborone, stolicy Botswany. Należy do Uniwersytetu i mieści około 8500 osób.
Na stadionie odbył się jeden mecz do eliminacji strefy CAF do Mistrzostw Świata w Piłce Nożnej 2014 pomiędzy Południową Afryką i Botswaną.

</doc>
<doc id="2932643" url="https://pl.wikipedia.org/wiki?curid=2932643" title="The Magnificent Yankee">
The Magnificent Yankee

The Magnificent Yankee – amerykański film z 1950 roku w reżyserii Johna Sturgesa.

</doc>
<doc id="2932646" url="https://pl.wikipedia.org/wiki?curid=2932646" title="Espérance Zarzis">
Espérance Zarzis

Espérance Sportive de Zarzis – tunezyjski klub piłkarski z siedzibą w mieście Zarzis. 
Historia.
Espérance Sportive de Zarzis został założony w 1932. W pierwszej lidze tunezyjskiej Esperance Zarzis zadebiutował w 1991. Klub zajął przedostatnie, trzynaste miejsce i po roku opuścił Ligue 1. W 1994 Zarzis powrócił do pierwszej ligi i występowało w niej do 2003. Po rocznej banicji Esperance powrócił do Ligue 1 w 2004. Podobna sytuacja powtórzyła się w latach 2007-08. Największy sukces w historii Espérance osiągnął w 2005, kiedy to zdobył Puchar Tunezji po pokonaniu swojego imiennika z Tunisu 2-0.

</doc>
<doc id="2932648" url="https://pl.wikipedia.org/wiki?curid=2932648" title="Espérance Sportive de Zarzis">
Espérance Sportive de Zarzis



</doc>
<doc id="2932649" url="https://pl.wikipedia.org/wiki?curid=2932649" title="ES Zarzis">
ES Zarzis



</doc>
<doc id="2932652" url="https://pl.wikipedia.org/wiki?curid=2932652" title="Nuncjatura Apostolska w Argentynie">
Nuncjatura Apostolska w Argentynie

Nuncjatura Apostolska w Argentynie – misja dyplomatyczna Stolicy Apostolskiej w Argentynie. Siedziba nuncjusza apostolskiego mieści się w Buenos Aires. Nuncjusz apostolski pełni tradycyjnie godność dziekana korpusu dyplomatycznego akredytowanego w Argentynie od momentu przedstawienia listów uwierzytelniających.
Historia.
W 1849 papież Pius IX utworzył Delegaturę Apostolską w Argentynie. 15 stycznia 1900 papież Leon XIII podniósł ją do rangi internuncjatury apostolskiej, a 8 lipca 1916 papież Benedykt XV do rangi nuncjatury apostolskiej.

</doc>
<doc id="2932654" url="https://pl.wikipedia.org/wiki?curid=2932654" title="Zaher Al-Jamudi">
Zaher Al-Jamudi

Zaher Salim Al-Jamudi (ar. زاهر سالم الجامودي; ur. w 1958) – omański strzelec, olimpijczyk. 
Brał udział w igrzyskach olimpijskich w 1984 (Los Angeles). Wystartował tylko w konkurencji karabinu małokalibrowego leżąc z odl. 50 m, w której zajął 67. miejsce ex aequo z Dennisem Hardmanem z Zimbabwe. 

</doc>
<doc id="2932657" url="https://pl.wikipedia.org/wiki?curid=2932657" title="Arminia Hannover">
Arminia Hannover



</doc>
<doc id="2932663" url="https://pl.wikipedia.org/wiki?curid=2932663" title="Rudolf Senti">
Rudolf Senti

Rudolf Senti (ur. 4 stycznia 1898, zm. 17 stycznia 1958) – liechtensteiński strzelec, olimpijczyk.
Brał udział w igrzyskach olimpijskich w 1936 (Berlin). Wystartował tylko w konkurencji karabinu małokalibrowego leżąc z odl. 50 m, w której zajął 61. miejsce ex aequo z Alfredem Hämmerle z Austrii.

</doc>
<doc id="2932664" url="https://pl.wikipedia.org/wiki?curid=2932664" title="Casiraghi">
Casiraghi



</doc>
<doc id="2932668" url="https://pl.wikipedia.org/wiki?curid=2932668" title="Black Leopards FC">
Black Leopards FC

Black Leopards Football Club – południowoafrykański klub piłkarski z siedzibą w mieście Polokwane.
Historia.
Black Leopards Football Club został założony w 1983 jako Sibasa Black Leopards. W pierwszej lidze południowoafrykańskiej Black Leopards zadebiutował w 2001. Klub występował PSL przez siedem kolejnych sezonów. Po rocznej przerwie Black Leopards powrócili do Premier League rok później i występują w niej do chwili obecnej. Największy sukces klub osiągnął w 2011 kiedy to dotarł do finału Pucharu RPA, gdzie uległ Orlando Pirates 1-3.

</doc>
<doc id="2932671" url="https://pl.wikipedia.org/wiki?curid=2932671" title="Annette Lu">
Annette Lu

Annette Lu (; ur. 7 czerwca 1944) – tajwańska polityk, feministka, działaczka opozycji demokratycznej w latach 70. i 80., wiceprezydent Republiki Chińskiej w latach 2000-2008.
Pochodzi z tajwańskiego powiatu Taoyuan. Studiowała w USA, gdzie w 1974 roku uzyskała stopień magistra komparatystyki prawniczej na University of Illinois at Urbana-Champaign. W trakcie studiów zaangażowała się w działalność ruchu feministycznego, którą kontynuowała po powrocie na Tajwan. Opublikowała kilka prac na temat feminizmu, w których krytykowała m.in. tradycyjny podział ról płci.
W 1977 roku uzyskała magisterium z prawa na Harvard University i rozpoczęła studia doktoranckie, które jednak przerwała w 1978 roku na znak protestu przeciw zerwaniu przez USA kontaktów dyplomatycznych z Republiką Chińską na rzecz ChRL i wróciła na Tajwan. W 1978 roku kandydowała z powiatu Taoyuan do Zgromadzenia Narodowego, wybory zostały jednak odwołane.
Pod koniec lat 70. Lu zaangażowała się w prodemokratyczny i antykuomintangowski ruch Dangwai. W 1979 roku, za wygłoszenie 20-minutowej mowy w obronie spacyfikowanego przez policję wiecu opozycji (tzw. Incydent Kaohsiung) została aresztowana i skazana na 12 lat więzienia. Wskutek nacisków organizacji broniących praw człowieka zwolniona przedterminowo w 1985 roku. Po krótkiej emigracji wróciła na Tajwan w 1988 roku, po zniesieniu przez prezydenta Chiang Ching-kuo obowiązującego od 1949 roku stanu wyjątkowego, i zaangażowała się w działalność polityczną w ramach Demokratycznej Partii Postępowej. Z jej ramienia została w 1992 roku wybrana deputowaną do Yuanu Ustawodawczego, a w 1997 roku do zgromadzenia lokalnego powiatu Taoyuan.
W 2000 roku została wybrana wiceprezydentem Republiki Chińskiej w administracji prezydenta Chen Shui-biana. W 2004 roku tandem Chen-Lu uzyskał reelekcję. Podczas swojego 8-letniego urzędowania Lu aktywnie agitowała za ogłoszeniem przez Tajwan niepodległości i zgłoszeniem przez wyspę akcesu do ONZ, co wpłynęło na znaczne pogorszenie relacji chińsko-tajwańskich. Jej kontrowersyjne wypowiedzi często wzbudzały ostre protesty, m.in. po tym jak latem 2004 roku w obraźliwy sposób określiła Aborygenów tajwańskich, obwiniając ich przy tym o niszczenie środowiska naturalnego.
W 2007 roku Tajwanem wstrząsnął skandal korupcyjny, w który zamieszani okazali się urzędujący prezydent i jego administracja. Lu była jedną z oskarżonych o defraudację funduszy publicznych. W marcu 2012 roku została uniewinniona przez sąd.

</doc>
<doc id="2932673" url="https://pl.wikipedia.org/wiki?curid=2932673" title="Wojak Churchill">
Wojak Churchill

Wojak Churchill (ang. "Churchill: The Hollywood Years") – brytyjska komedia filmowa z 2004 roku w reżyserii Petera Richardsona, wyprodukowana przez Pathe Films. 
Zdjęcia kręcono w Anglii na terenie hrabstwa Devon (Brixham, Plymouth, Paignton, Dartmouth, Cockington, Buckfastleigh), a także w East Sussex (Beachy Head) oraz na wyspie Man.
Opis fabuły.
Twórcy z Hollywood pracują nad superprodukcją o drugiej wojnie światowej. Decydują, że Winstona Churchilla zagra... młody gwiazdor. Podobnie rzecz wygląda w przypadku księżniczki Elżbiety (Neve Campbell). Tworząc kluczowe postaci, skupiają się na ich romansach i nałogach. Powstaje absurdalne dzieło.

</doc>
<doc id="2932677" url="https://pl.wikipedia.org/wiki?curid=2932677" title="Parafia Podwyższenia Krzyża Świętego w Lubieni">
Parafia Podwyższenia Krzyża Świętego w Lubieni

Parafia Podwyższenia Krzyża Świętego w Lubieni – jedna z 12 parafii dekanatu Starachowice-Południe diecezji radomskiej.

</doc>
<doc id="2932682" url="https://pl.wikipedia.org/wiki?curid=2932682" title="Syn Boży (teologia chińska)">
Syn Boży (teologia chińska)

Chrystologia chińska – chrystologia uprawiana za pomocą pojęć należących do języka i kultury chińskiej.
Kontekst chrystologii chińskiej.
Współczesna teologia staje przed coraz większym problemem związanym z próbą przełożenia myśli teologicznej powstałej w kulturze europejskiej na terenach o „nie-europejskich korzeniach”. „Doktryna w tradycyjnych sformułowaniach – jak zauważa J. Majewski – nie może w pełni być odpowiedzią na problemy i pytania, które zrodziła inna rzeczywistość historyczna i kulturowa”. Dlatego też coraz bardziej do głosu dochodzą inicjatywy, których głównym zadaniem jest m.in. próba przełożenia tego, co kryje się w arystotelesowsko-tomistycznych pojęciach teologicznych, na grunt języka chińskiego z uwzględnieniem kultury panującej w Chinach.
Główną linię chrystologicznej refleksji można określić jako „chrystologię konfucjańską”, zgodnie z którą Jezus nazywany jest „człowiekiem Niebios”. Jego podstawowym zadaniem jest bycie pośrednikiem między ziemią a niebem (Tian). Plastyczne wyobrażenia przedstawiają Jezusa jako „ukrzyżowanego i zmartwychwstałego mędrca”. Pojawienie się mędrca nie jest przypadkowe. W kulturze chińskiej ważną rolę odgrywają mędrcy, których wkład w tworzenie kultury i myśli chińskiej jest wielki. Teologia próbuje zestawić ideę Zbawiciela z chińskimi klasykami, próbując w ten sposób wpisać ich w ekonomię zbawienia.
W chińskiej refleksji istnieją jednak jeszcze inne próby ujęcia fenomenu Jezusa Chrystusa, próbujące z odmiennej perspektywy podjąć chrystologiczne przemyślenia. I tak kolejno wspomnieć należy o „chrystologii życia”, której twórcą jest Aloysius Chang. Jej zadaniem jest próba zestawienia chrystologii z dynamiką płynności i ciągłości życia. Na jej kanwie powstała kolejna, „chrystologia taoistyczna”, której autor – J. H. Wong OSBCam – określa Jezusa Chrystusa jako centrum relacji kosmicznych. Warte podkreślenia są także chrystologie „oddolne”, których podstawowym zdaniem jest ukazać „chińską twarz Chrystusa”. Jezus przedstawiany jest jako Niebieski Lekarz, Orędownik, Doradca.
Na określenie Syna Bożego chińscy teologowie używają różnych znaków, takich jak:
Syn Boży jako 子 ("Zi").
Znak 子 ("Zi") wskazuje nie tylko na syna, dziecko, ale jest kluczem, który wchodzi w skład wielu innych znaków nadając im specyficzne znaczenie. W sposób naturalny Syn Boży – Jezus Chrystus – jest oznaczany tym znakiem. Przyglądając się historii tego znaku, oraz obrazowi świata jaki ze sobą niesie, okazuje się, że chińskie znaczenia mogą rzucić światło na pewne nowe przestrzenie tego, co jest związane z synem, czyli "zi" (子).
Obraz znaku.
Znak 子 ("zi") ukazuje dziecko z rozpostartymi ramionami. Istnieje również forma znaku bez ramion, co oznacza: koniec, spełnienie, jak również znamienity znakomity. Dziecko jest pewnego rodzaju końcem: rodu, nadziei, oczekiwania. Jednocześnie jest spełnieniem i wskazuje na pewne możliwości rozwoju. Według Ricka Harbaugha znak 子 ("zi") przedstawia dziecko ze złączonymi nogami i oznacza: dziecko, syna, jajko, nasiona. Współcześnie podstawowymi znaczeniami znaku 子 ("zi") są: dziecko, syn albo córka (wyjątkowo), chłopiec, dziedzic, potomek, potomstwo. "Zi" oznacza również pielęgnować jak własne dziecko, rozpieszczać, ale również małe zwierzątko jak i jajeczko, nasienie, ziarno. Znak ten znaczy także: indywiduum, osoba.
Konotacje teologiczne.
Europa nie wypracowała tak mocno ideałów związanych z synem, miłością synowską, znaczeniem syna w relacjach rodzinnych, jak kultura chińska. W teologii chińskiej na podstawie znaku 子 ("zi") i uwarunkowań kulturowych związanych z jego rozumieniem Chrystusa stawia się w postawie "xiaozi" (小子) wobec ojca (sformułowanie, którego używał cesarz na określenie samego siebie, gdy zwracał się do niebios), a równocześnie jest prawdziwym Człowiekiem, w którym cała ludzkość znajduje swoje spełnienie. Chrystus jest jednocześnie najukochańszym synem Ojca. Co więcej, Chrystus jest spełnieniem synowskich ideałów, „dialogów Konfucjańskich”.
Jezus jest Synem, doskonałym Synem, wcielającym wszystkie chińskie synowskie ideały. Jednocześnie dla swoich uczniów jest Mistrzem. "Zi" w znaczeniu „mistrz” w kulturze chińskiej odnosi się do Konfucjusza, Laozi oraz wielu innych mędrców; Jezus Chrystus plasuje się obok nich. Zadaniem chrześcijańskich teologów jest ukazanie wyjątkowości "zi" Chrystusa jako przekraczającego jedynie chińskie kategorie kulturowe, bo będącego – Jednorodzonym Synem Bożym.
"Zi" w kulturze chińskiej pomimo pewnej zależności podporządkowania ma konotacje niezwykle pozytywne. Wiąże się z królewskością dziedziczenie, władaniem, książęcością, szlachectwem, zasługami, odwagą, walecznością, ukochaniem, z Niebiosami (Syn Niebios), wypełnianiem zadań wynikających z miłości synowskiej.
Syn Boży jako 道 ("Dao").
Znaczenie 道 ("Dao").
Znak 道 ("dao") można tłumaczyć jako „droga”. Jednak w przeciwieństwie do zwykłej drogi, rozumianej jako ścieżka, jest to droga szczególna. Podstawowe znaczenie to wyznaczać drogę, prowadzić, ale i sposób działania do dobrego naśladowania. W chińskiej filozofii oznacza ostateczną prawdę, najwyższą rzeczywistość, jest ponad to, co zmysłowe i pozazmysłowe. W starożytnych tekstach oznaczało prawo naturalne, świadomość moralną. W religii Dao rozumiane jest jako uniwersalna siła kosmiczna, która obecna jest w naturze i w człowieku, jako „absolut”, który można poznać przez mistyczne doświadczenia. Nadaje sens istnieniu, jest źródłem, które istnienie ma samo z siebie. Ma charakter ontyczny.
Konotacje teologiczne.
Ponieważ "dao" (道) jest bardzo ważne dla Chińczyków, pojęcie to wcześnie pojawiło się w idei chrześcijańskiej. Nestorianie w VII w. ukazali Logos, Pana Jezusa jako "dao" (道). Jednak ten pomysł w misjonowaniu Chin nie został przez innych przejęty. Do idei tej powrócili protestanci w XIX w., a w XX w. – katolicy. Dzięki tłumaczeniom Pisma Świętego w Chinach Pieśń o Logosie z Prologu Ewangelii według św. Jana tłumaczy się jako: "Dao stało się Ciałem", zamiast "Słowo stało się Ciałem".
Dzisiaj w teologii chińskiej, japońskiej i koreańskiej "dao" tłumaczy się jako Logos. Za pomocą znaku 道 ("dao") ukazać można Boga chrześcijańskiego, bowiem Jezus mówi o sobie: „Ja jestem Drogą, Prawdą i Życiem” (J 14,6). Dla Chińczyków Jezus będąc "dao" jest rozumiany jako przewodnik. W Nim można znaleźć pokój, zaufanie, ostateczną prawdę, najwyższą rzeczywistość, zbawienie.
Zdaniem Teologicznej Rady Federacji Konferencji Episkopatów Azji, użycie znaku 道 ("dao") powinno być pomocne w ewangelizacji Azji. Biskupi azjatyccy zachęcają do kroczenia drogą Logosu – Pana Jezusa, dla Chińczyków rozumianego jako "dao" (道). U wielu Ojców Kościoła obecna jest myśl, że Wcielenie Logosu, Sensu, Dao, objawia Go w pełni, ale nadal pozostaje tajemnicą, misterium. Kroczyć Drogą to żyć Królestwem Niebieskim już tu na ziemi i w wieczności.
Syn Boży jako 陰陽 ("Yinyang").
Koncepcje 陰 ("yin") i 陽("yang") w katolickiej teologii dla całej wizji świata chińskiego, w tym chińskiej antropologii, posiadają kluczowe znaczenie. Jeśli Bóg wcielając się przyjął na siebie całą ludzką naturę, to przyjął na siebie 陰陽("yinyang"), a więc całą „męską” i „żeńską” stronę człowieczeństwa, a stając się współistotny z kosmosem, przyjął także to, co ciepłe i zimne, co młode i stare, co słoneczne i ocienione. 
Obraz znaku.
Cechą charakterystyczną mentalności chińskiej jest stronienie od ścisłości wypowiedzi i dokładnego wyznaczenia zakresów znaczeń.
Starożytny słownik etymologiczny Shuowen Jiezi - znak 陰("yin") przedstawia jako cień, południowy brzeg rzeki i północną stronę góry. Znak 陽("yang") jest antonimem poprzedniego, jednak nie we wszystkich znaczeniach. Oznacza znakomitą jasność, która pochodzi z wysokości. 
W filozofii chińskiej 陰(yin) oznacza zasadę cienia, zimna, kobiecości, zapraszającą do odwrotu, odpoczynek, bierność; charakter działania Ziemi w opozycji do Nieba 陽("yang"). 陽("yang") jest to zasada światła, ciepła, męskości, zaprasza do rozwinięcia, rozprzestrzenienia energii, do aktywności, w tym agresji. Wyraża charakter Nieba. 陰 ("yin") i 陽("yang") przenikają się wzajemnie, aby tworzyć i rozwijać wszelkie byty. 
Konotacje teologiczne.
Podstawowe pojęcia odzwierciedlające związki 陰("yin") i 陽("yang") od kilkudziesięciu lat mają swoje miejsce w chińskiej teologii chrześcijańskiej. Koreańczyk Jung Young Lee obie kategorie używa w uprawianiu antropologii i trynitologii. Za ich pomocą tłumaczy niezrozumiałe dla Azjatów pojęcia zachodnie, typowo chrześcijańskie jak materia, duch, ciało, dusza, bóstwo czy człowieczeństwo Jezusa. 
Syn przyszedł zbawić całego człowieka, dlatego przyjął całe człowieczeństwo. Zbawił to, co sam przyjął; nie zbawił tego, czego nie przyjął. W kategoriach chińskich ta reguła ma postać słowną – Jezus przybrał na siebie całą męskość i kobiecość stworzenia, wszystko co w człowieczeństwie przeciwstawne: stare i młode, chore i zdrowe, ciemne i jasne, czyli wszystko co jest 陰("yin") i 陽("yang").
Chrystus stając się człowiekiem, stał się częścią kosmosu. Przyjął na siebie nie tylko człowieczeństwo, ale i całą materię. Cały kosmos uczestniczy we wcieleniu Chrystusa i w łączności z Chrystusem doznaje przemiany. W Jezusie kosmiczny dualizm, wyrażony chińskimi kategoriami 陰 ("yin") i 陽("yang") doznaje swego spełnienia, pokazując cel taoistycznej wizji świata. Pojęcia chińskie 陰 ("yin") i 陽("yang") stają się źródłem dla dalszego rozwoju i pogłębiania znaczeń i pojęć trynitarnych.

</doc>
<doc id="2932686" url="https://pl.wikipedia.org/wiki?curid=2932686" title="Alois Blaßnig">
Alois Blaßnig

Alois Blaßnig (ur. 6 września 1963 w Lienz) – austriacki biegacz narciarski.
Kariera.
W Pucharze Świata Alois Blaßnig zadebiutował 12 grudnia 1992 roku w Ramsau, zajmując 71. miejsce na dystansie 10 km techniką dowolną. Pierwsze pucharowe punkty zdobył ponad sześć lat później - 14 lutego 1999 roku w Seefeld, gdzie był dziewiętnasty w biegu na 10 km stylem dowolnym. W klasyfikacji generalnej PŚ został uwzględniony tylko raz - w sezonie 1998/1999 zajął 84. miejsce. Startował także w zawodach cyklu FIS Marathon Cup, zajmując między innymi trzynaste miejsce w klasyfikacji generalnej sezonu 2000/2001. Wtedy też wywalczył swoje jedyne podium - 28 stycznia 2001 roku był drugi we włoskim maratonie Marcialonga, ulegając tylko Juanowi Jesúsowi Gutiérrezowi z Hiszpanii. W 2001 roku wziął udział w mistrzostwach świata w Lahti, zajmując 13. miejsce na dystansie 50 km techniką dowolną. Był to jednak jego jedyny start na dużej międzynarodowej imprezie. Nigdy nie wystąpił na igrzyskach olimpijskich. W 2006 roku zakończył karierę.
Osiągnięcia.
Puchar Świata.
Miejsca na podium.
Blaßnig nigdy nie stał na podium indywidualnych zawodów Pucharu Świata.

</doc>
<doc id="2932691" url="https://pl.wikipedia.org/wiki?curid=2932691" title="Nuncjatura Apostolska w Paragwaju">
Nuncjatura Apostolska w Paragwaju

Nuncjatura Apostolska w Paragwaju – misja dyplomatyczna Stolicy Apostolskiej w Paragwaju. Siedziba nuncjusza apostolskiego mieści się w Asunción. Obecnym nuncjuszem jest Włoch abp Eliseo Ariotti. Pełni on swą funkcję od 5 listopada 2009. Nuncjusz apostolski pełni tradycyjnie godność dziekana korpusu dyplomatycznego akredytowanego w Paragwaju od momentu przedstawienia listów uwierzytelniających.
Historia.
W XIX powstała Delegatura Apostolska w Paragwaju. W 1920 papież Benedykt XV utworzył nuncjaturę apostolską. Do 1939 nuncjuszem apostolskim w Paragwaju był nuncjusz w Argentynie, który rezydował w Buenos Aires, a następnie do 1941 nuncjusz w Urugwaju. Nuncjusze rezydują w Paragwaju od 1946.

</doc>
<doc id="2932693" url="https://pl.wikipedia.org/wiki?curid=2932693" title="Henrik Eriksson">
Henrik Eriksson

Henrik Eriksson (ur. 4 lutego 1974) – szwedzki biegacz narciarski, zawodnik klubu IFK Mora.
Kariera.
W Pucharze Świata Henrik Eriksson zadebiutował 9 marca 1996 roku w Falun, zajmując 61. miejsce na dystansie 10 km techniką dowolną. Pierwsze pucharowe punkty zdobył blisko dziesięć lat później - 5 marca 2006 roku zajął 22. miejsce największym szwedzkim maratonie narciarskim - Vasaloppet. W 2006 roku zawody te wyjątkowo tylko stanowiły część kalendarza Pucharu Świata. Były to jego jedyne punkty PŚ i w klasyfikacji generalnej sezonu 2005/2006 zajął ostatecznie 143. pozycję. Startował także w zawodach cyklu FIS Marathon Cup, zajmując między innymi siódme miejsce w klasyfikacji generalnej sezonu 2000/2001. Wtedy też wywalczył swoje jedyne podium - 4 marca 2001 roku zwyciężył w Vasaloppet, wyprzedzając swych rodaków: Staffana Larssona i Daniela Tynella.
W 1993 roku wystąpił na mistrzostwach świata juniorów w Harrachovie, gdzie zajął dwunaste miejsce na dystansie 30 km stylem dowolnym. Podczas rozgrywanych rok później mistrzostw świata juniorów w Breitenwang był trzeci w sztafecie, a indywidualnie plasował się w trzeciej dziesiątce.
Nigdy nie wystąpił na igrzyskach olimpijskich ani mistrzostwach świata. W 2006 roku zakończył karierę.
Osiągnięcia.
Puchar Świata.
Miejsca na podium.
Eriksson nigdy nie stał na podium indywidualnych zawodów Pucharu Świata.

</doc>
<doc id="2932695" url="https://pl.wikipedia.org/wiki?curid=2932695" title="Parafia Chrystusa Odkupiciela w Rzepinie">
Parafia Chrystusa Odkupiciela w Rzepinie

Parafia Chrystusa Odkupiciela w Rzepinie – jedna z 12 parafii dekanatu Starachowice-Południe diecezji radomskiej.
Historia.
Rzepin jako dar Radosława wymieniany był w 1198 w dokumencie patriarchy jerozolimskiego nadającego dobra dla klasztoru bożogrobców w Miechowie. Potem przeszedł on w ręce świeckich właścicieli, a następnie podlegał klasztorowi benedyktynów ze Świętego Krzyża. Dziesięciny oddawano początkowo plebanowi parafii Świętomarz, a od drugiej połowy XVI w. parafii Pawłów. Kaplica dojazdowa parafii Pawłów w Rzepinie wybudowana została w 1984 staraniem ks. Jana Gogacza. Parafia erygowana została 16 grudnia 1994 przez bp. Edwarda Materskiego z wydzielonego terenu parafii macierzystej. Kościół został rozbudowany według projektu arch. Kazimierza i Stanisława Pocheć w latach 1997–1998 staraniem ks. Szymona Krasuli. Konsekracji świątyni dokonał bp. Edward Materski 30 maja 1998. Jest obiektem zbudowanym z cegły czerwonej, białej i pustaka cementowego. 
Zasięg parafii.
Do parafii należą wierni z miejscowości: Rzepin Drugi, Rzepin Pierwszy i Rzepin-Kolonia.

</doc>
<doc id="2932698" url="https://pl.wikipedia.org/wiki?curid=2932698" title="Lądowisko Zakrzewo">
Lądowisko Zakrzewo

Lądowisko Zakrzewo – lądowisko śmigłowcowe w Zakrzewie, w gminie Dopiewo w województwie wielkopolskim, położone przy ul. Olszynowej. Przeznaczone jest do wykonywania startów i lądowań śmigłowców o długości do 13 m, o dopuszczalnej masie startowej do 5700 kg zarówno w dzień jak i w nocy. 
Zarządzającym lądowiskiem jest firma ALSI Przedsiębiorstwo Instalacji Przemysłowo-Sanitarnych. Oddane do użytku zostało w roku 2006 i jest wpisane do ewidencji lądowisk Urzędu Lotnictwa Cywilnego pod numerem 33.

</doc>
<doc id="2932699" url="https://pl.wikipedia.org/wiki?curid=2932699" title="Woodburn Stadium">
Woodburn Stadium

Woodburn Stadium – wielofunkcyjny stadion znajdujący się w Pietermaritzburgu służący przede wszystkim do rozgrywania meczów rugby union.
Mieszczący maksymalnie dziesięć tysięcy widzów stadion jest własnością KwaZulu-Natal Rugby Union i jest używany przede wszystkim przez dziesięć lokalnych klubów podlegających temu związkowi.
Okazjonalnie na stadionie gościł zespół Natal Sharks występujący w ogólnokrajowych rozgrywkach Vodacom Cup, a sparingi rozgrywał na nim reprezentująca tę prowincję w Super Rugby drużyna Sharks.
Był areną mistrzostw świata U-19 w rugby union mężczyzn w latach 2004 i 2005.
Na czas remontu Harry Gwala Stadium był stadionem domowym występującego w Premier Soccer League zespołu Maritzburg United.

</doc>
<doc id="2932704" url="https://pl.wikipedia.org/wiki?curid=2932704" title="Faustino Bordiga">
Faustino Bordiga

Faustino Bordiga (ur. 26 stycznia 1969 w Trydencie) – włoski biegacz narciarski, zawodnik klubu G.S. Fiamme Oro.
Kariera.
W Pucharze Świata Faustino Bordiga zadebiutował 13 grudnia 1995 roku w Brusson, zajmując 39. miejsce na dystansie 15 km techniką dowolną. Nigdy jednak nie zdobył pucharowych punktów i nie był uwzględniany w klasyfikacji generalnej. Startował także w zawodach cyklu FIS Marathon Cup, zajmując między innymi piąte miejsce w klasyfikacji generalnej sezonu 2000/2001. Wtedy też wywalczył swoje jedyne podium - 24 lutego 2001 roku był trzeci w amerykańskim maratonie American Birkebeiner, wyprzedzili go jedynie jego rodak Gianantonio Zanetel i Francuz Stéphane Passeron. Nigdy nie wystąpił na igrzyskach olimpijskich ani mistrzostwach świata. W 2005 roku zakończył karierę.
Osiągnięcia.
Puchar Świata.
Miejsca na podium.
Bordiga nigdy nie stał na podium indywidualnych zawodów Pucharu Świata.

</doc>
<doc id="2932705" url="https://pl.wikipedia.org/wiki?curid=2932705" title="Guido von Eiselsberg">
Guido von Eiselsberg

Guido Freiherr von Eiselsberg (ur. w 1824 – zm. 30 marca 1887) – austriacki polityk liberalny, poseł do Rady Państwa I kadencji oraz Sejmu Krajowego Galicji I kadencji.
Ojciec Antona Eiselsberga.

</doc>
<doc id="2932706" url="https://pl.wikipedia.org/wiki?curid=2932706" title="Ignacy Frontczak">
Ignacy Frontczak

Ignacy Frontczak (ur. 30 stycznia 1886 w Ozorkowie, zm. 11 lutego 1961 w Zgierzu) – działacz komunistyczny i związkowy.
Życiorys.
Był samoukiem. Od 1902 uczył się jako terminator tkactwa. W 1904 został tkaczem w prywatnym warsztacie w Zgierzu. Od 1905 członek SDKPiL, za działalność w której 1905–1907 był kilka razy aresztowany i więziony w Piotrkowie, Kaliszu i Sieradzu, a w 1907 skazany na 8 lat katorgi. W 1910 osadzony w twierdzy w Szlisselburgu, później w Centralnym Więzieniu Aleksandrowskim w guberni irkuckiej. W 1914 zwolniony, do jesieni 1917 pracował w kamieniołomach w Irkucku. Działał w Radach Delegatów Robotniczych. W listopadzie 1917 walczył przeciw antybolszewickiemu powstaniu junkrów w Irkucku, a w 1918 przeciw Korpusowi Czechosłowackiemu i „białej” armii Aleksandra Kołczaka. Później był inspektorem podatkowym w Kulindze w obwodzie wierchojańskim. Działał w Związkach Zawodowych w Irkucku i – od 1922 w Rosyjskiej Komunistycznej Partii (bolszewików). Do 1922 był magazynierem w fabryce oleju. W 1923 wrócił do Zgierza, gdzie wstąpił do KPRP. Członek Komitetu Dzielnicowego (KD) KPRP/KPP w Zgierzu, a w latach 1927–1934 jego sekretarz. W maju-sierpniu 1927 był delegatem KPP z Łodzi na IV Zjazd KPP pod Moskwą. Od 1934 działacz polskich związków zawodowych, współorganizator wielu strajków i manifestacji robotniczych. Od września 1939 do stycznia 1943 ukrywał się w gminie Lućmierz, później do stycznia 1945 pracował w fabryce samolotów w Łodzi. W styczniu 1945 był współorganizatorem PPR w Zgierzu i do marca 1945 był II sekretarzem Komitetu Miejskiego (KM) tej partii. Później był przewodniczącym Powiatowej Rady Związków Zawodowych w Zgierzu. Od 1951 pracownik Miejskiego Przedsiębiorstwa Remontowo-Budowlanego i I sekretarz POP PZPR. Od 1954 na rencie. Był odznaczony Orderem Sztandaru Pracy I klasy (28 kwietnia 1955).

</doc>
<doc id="2932709" url="https://pl.wikipedia.org/wiki?curid=2932709" title="Bumerang (film 1947)">
Bumerang (film 1947)

Bumerang (ang. "Boomerang!") – amerykański film fabularny z 1947 roku w reżyserii Elii Kazana, zrealizowany na podstawie powieści Fultona Ourslera pod tym samym tytułem.

</doc>
<doc id="2932710" url="https://pl.wikipedia.org/wiki?curid=2932710" title="Raymond James Tower">
Raymond James Tower

Raymond James Tower (poprzednia nazwa "Morgan Keegan Tower") − wieżowiec w Memphis, w stanie Tennessee, w Stanach Zjednoczonych, o wysokości 122,9 m. 
Został zbudowany w stylu postmodernistycznym. Jego budowę zakończono w 1985 roku. Budynek posiada 21 kondygnacji i cztery windy.

</doc>
<doc id="2932711" url="https://pl.wikipedia.org/wiki?curid=2932711" title="Nuncjatura Apostolska na Słowacji">
Nuncjatura Apostolska na Słowacji

Nuncjatura Apostolska na Słowacji – misja dyplomatyczna Stolicy Apostolskiej na Słowacji. Siedziba nuncjusza apostolskiego mieści się w Bratysławie. Obecnym nuncjuszem jest Włoch abp Giacomo Guido Ottonello. Pełni on swą funkcję od 1 kwietnia 2017. Nuncjusz apostolski pełni tradycyjnie godność dziekana korpusu dyplomatycznego akredytowanego na Słowacji od momentu przedstawienia listów uwierzytelniających.
Historia.
1 stycznia 1993 papież Jan Paweł II zlikwidował Nuncjaturę Apostolską w Czechosłowacji tworząc w jej miejsce osobne nuncjatury na Słowacji i w Czechach. Do 2 marca 1994 urząd nuncjusza w obu państwach pełnił ten sam hierarcha rezydujący w Pradzie. Od tego dnia mianowani są osobni przedstawiciele papiescy na Słowacji.

</doc>
<doc id="2932715" url="https://pl.wikipedia.org/wiki?curid=2932715" title="Władysław Fronczek">
Władysław Fronczek

Władysław Fronczek (ur. 11 lipca 1891 w Będzinie, zm. 8 lipca 1942 w Poznaniu) – działacz komunistyczny i związkowy.
Od wczesnej młodości pracował w łódzkich zakładach włókienniczych. Brał udział w wielu strajkach i był wybierany delegatem fabrycznym. Od 1926 członek prokomunistycznej PPS-Lewicy, której był sekretarzem dzielnicowym w Bałutach, a później sekretarzem miejskim w Łodzi. W lipcu 1929 był delegatem na I Krajowy Zjazd PPS-Lewicy w Warszawie. Od 1928 członek KPP, kolporter prasy komunistycznej i działacz Związku Zawodowego Robotników i Robotnic Przemysłu Włókienniczego (komunistycznego, "czerwonego" odłamu tego związku). 12 I 1930 na krótko aresztowany na zebraniu lewicy związkowej. W listopadzie 1930 był kandydował na posła w wyborach parlamentarnych. W lipcu 1931 i czerwcu 1932 współorganizator strajków robotników sezonowych w Łodzi, członek komitetów strajkowych. Działacz MOPR, kilkakrotnie aresztowany za działalność komunistyczną. Pod koniec 1940 wraz z B. Pastwińskim, S. Rolewiczem i A. Suwalskim założył konspiracyjną organizację komunistyczną w fabryce Kindermanna. 24 lipca 1941 organizacja ta przybrała nazwę Komitet Obrony Miasta Łodzi (KOMŁ). W. Fronczek był członkiem jej ścisłego kierownictwa. Na początku sierpnia 1941 wraz z innymi członkami komitetu został aresztowany przez gestapo, wydany przez własnego syna Antoniego. Osadzony w poznańskim więzieniu i poddany brutalnemu śledztwu, później zgilotynowany.
W lutym 1949 Antoni Fronczek został skazany na śmierć i stracony za współpracę z gestapo.

</doc>
<doc id="2932719" url="https://pl.wikipedia.org/wiki?curid=2932719" title="Christowci (obwód Gabrowo)">
Christowci (obwód Gabrowo)

Christowci (bułg. "Христовци") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 5 mieszkańców.

</doc>
<doc id="2932720" url="https://pl.wikipedia.org/wiki?curid=2932720" title="Christowci">
Christowci

miejscowości w Bułgarii:

</doc>
<doc id="2932721" url="https://pl.wikipedia.org/wiki?curid=2932721" title="Ariena Chimki">
Ariena Chimki

Ariena Chimki − stadion piłkarski w Chimkach, na przedmieściach Moskwy. Swoje mecze w roli gospodarza rozgrywają na nim CSKA Moskwa i Dinamo Moskwa.
W sezonie (2013/2014) Ligi Mistrzów UEFA CSKA Moskwa rozegrała tu 2 mecz fazy grupowej przeciwko Bayernowi Monachium (1:3) oraz Manchesterowi City (1:2).

</doc>
<doc id="2932723" url="https://pl.wikipedia.org/wiki?curid=2932723" title="Hawker Siddeley Kestrel FGA.1">
Hawker Siddeley Kestrel FGA.1



</doc>
<doc id="2932724" url="https://pl.wikipedia.org/wiki?curid=2932724" title="Clark Tower">
Clark Tower

Clark Tower − wieżowiec w Memphis, w stanie Tennessee, w Stanach Zjednoczonych, o wysokości 121,9 m.
Został zbudowany w stylu modernistycznym. Budowę zakończono w 1971 roku, zaś w 1993 roku miała miejsce renowacja. Budynek posiada 34 kondygnacje.

</doc>
<doc id="2932726" url="https://pl.wikipedia.org/wiki?curid=2932726" title="Khimki Arena">
Khimki Arena



</doc>
<doc id="2932732" url="https://pl.wikipedia.org/wiki?curid=2932732" title="Pstrąg marmurkowy">
Pstrąg marmurkowy

Pstrąg marmurkowy ("Salmo marmoratus") – gatunek ryby z rodziny łososiowatych (Salmonidae). 
Wielkość.
Pstrąg marmurkowy jest drugą po głowacicy, największą słodkowodną rybą łososiowatą Europy. Przeciętnie osiąga rozmiary w granicach 0,5-10 kg, ale znane są osobniki ważące 22 kg i mierzące przy tym prawie 1,5 m.
Zasięg.
Pstrąg ten zamieszkuje wyłącznie zlewiska Adriatyku. Największy i najliczniejszy jest w Słowenii (szczególnie rzeki Socza i Idrijca). Licznie występuje również w Bośni i Hercegowinie. W pozostałych krajach tego regionu jest rzadszy.
Wygląd.
Wygląda tak jak inne pstrągi, różni się tylko ubarwieniem. Jest barwy złotooliwkowej w marmurkowy wzór. Ubarwienie mniejszych okazów do złudzenia przypomina barwę dorsza. Ma stosunkowo duże zęby. U starszych osobników płetwy zabarwione na pomarańczowo. Niektóre okazy posiadają niebieskie plamy wokół głowy i na skrzelach.
Pokarm.
Młode żywią się głównie owadami i narybkiem. Duże okazy preferują ryby. 
Wędkarstwo.
Marmurkowce łowi się przede wszystkim na muchę. Mniejsze osobniki skutecznie biorą na nimfy. Duże okazy reagują na streamery przede wszystkim czarne i białe. Jiggi czasem również się sprawdzają. Do połowu tej ryby trzeba użyć mocnej wędki gdyż wielkie ryby są niesłychanie silne. Nie przesadzajmy jednak z grubością linki, gdyż te same przynęty lubią również pstrągi tęczowe i klenie.

</doc>
<doc id="2932733" url="https://pl.wikipedia.org/wiki?curid=2932733" title="Jajko i ja (film)">
Jajko i ja (film)

Jajko i ja (ang. "The Egg and I") – amerykański film z 1947 roku w reżyserii Chestera Erskine’a.

</doc>
<doc id="2932734" url="https://pl.wikipedia.org/wiki?curid=2932734" title="Rio Tinto Stadium">
Rio Tinto Stadium

Rio Tinto Stadium – stadion piłkarski w Sandy w aglomeracji Salt Lake City w stanie Utah w Stanach Zjednoczonych, użytkowany przez zespół Real Salt Lake, występujący w Major League Soccer, głównej zawodowej lidze piłkarskiej w tym kraju. Podczas meczów może pomieścić 20 213 osób, natomiast w czasie koncertów wpuszczanych jest nawet 25 000 widzów. 
Historia.
Obiekt został zbudowany od podstaw z myślą o rozgrywaniu na nim meczów piłki nożnej. Jego właścicielem jest firma SCP Worldwide, do której należy również klub Real Salt Lake. Inauguracyjne spotkania odbyło się 9 października 2008, Real podejmowali wówczas New York Red Bulls. W 2009 na stadionie zorganizowano doroczny pojedynek Drużyny Gwiazd MLS z renomowanym klubem zagranicznym, którym był Everton F.C. Spotkanie zakończyło się remisem 1:1, zaś seria rzutów karnych przyniosła zwycięstwo gości z Anglii 4:3. W 2011 na stadionie rozgrywano jedno ze spotkań finałowego dwumeczu Ligi Mistrzów CONCACAF, w którym rywalem Realu Salt Lake była meksykańska drużyna CF Monterrey. Real przegrał wówczas 0:1, a cały dwumecz 2:3.

</doc>
<doc id="2932737" url="https://pl.wikipedia.org/wiki?curid=2932737" title="Die tageszeitung">
Die tageszeitung



</doc>
<doc id="2932741" url="https://pl.wikipedia.org/wiki?curid=2932741" title="Lądowisko Polanów">
Lądowisko Polanów

Lądowisko Polanów – lądowisko śmigłowcowe w Polanowie, w województwie zachodniopomorskim. Przeznaczone jest do wykonywania startów i lądowań śmigłowców o dopuszczalnej masie startowej 5700 kg.
Śmigłowiec Mi-2 strzeże bezpieczeństwa kompleksów leśnych znajdujących się pod opieką Regionalnej Dyrekcji Lasów Państwowych w Szczecinku. Wyposażony jest w tzw. Bambi Bucket – specjalny kosz o pojemności 500 litrów, z którego wprost na źródło pożaru zrzucana jest woda.
Zarządzającym lądowiskiem jest Nadleśnictwo Polanów z siedzibą w Polanowie, ul. Żwirowa 12 a. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 193

</doc>
<doc id="2932747" url="https://pl.wikipedia.org/wiki?curid=2932747" title="Noel Arambulet">
Noel Arambulet

Noel Arambulet (ur. 18 maja 1974 r.) – wenezuelski bokser, były dwukrotny mistrz świata WBA w kategorii słomkowej.
Kariera zawodowa.
Jako zawodowiec zadebiutował 18 listopada 1996 r. Do końca 1998 r. stoczył 12 pojedynków, z których 10 wygrał, 1 zremisował i 1 przegrał, zdobywając pas WBA Fedelatin w wadze junior muszej. 10 kwietnia 1999 r., Wenezuelczyk doznał pierwszej porażki w karierze, przegrywając niejednogłośnie na punkty z Jose Bernalem. 9 października zmierzył się z Filipińczykiem Jomarie Gamboą, a stawką walki było mistrzostwo świata WBA w wadze słomkowej. Arambulet zwyciężył jednogłośnie na punkty (118-110, 117-111, 117-111), zdobywając pas.
4 marca 2000 r. w pierwszej obronie mistrzostwa zmierzył się ze swoim jedynym pogromcą, Jose Bernalem. Wenezuelczyk zwyciężył jednogłośnie na punkty (119-108, 116-112, 116-113), udanie broniąc mistrzostwa. 20 sierpnia przystąpił do kolejnej obrony. Rywalem Arambuleta był ponownie Gamboa, którego Wenezuelczyk pokonał w 1999 r. Arambulet stracił tytuł już przed walką, bo nie zmieścił się w limicie wagowym, więc tytuł był tylko dla Filipińczyka, jeśli zwyciężyłby. Noel przegrał niejednogłośnie na punkty (114-116, 115-116, 116-114), doznając drugiej porażki w karierze.
18 maja 2002 r. zwyciężył jednogłośnie na punkty rodaka Juana Landaeta, zapewniając sobie pojedynek o mistrzostwo świata WBA w kategorii słomkowej. 29 lipca zmierzył się z Japończykiem Keitarō Hoshino, mistrzem WBA. Wenezuelczyk zwyciężył na punkty decyzją większości (117-112, 117-111, 114-114), zdobywając po raz drugi mistrzostwo świata. 20 grudnia doszło do rewanżu w Osace. Po raz kolejny, decyzją większości (115-113, 115-113, 115-115) zwyciężył Arambulet, broniąc tytułu po raz pierwszy.
12 lipca 2003 r. w kolejnej obronie pasa, Arambulet zmierzył się z Japończykiem Yutaką Niidą. Wenezuelczyk zwyciężył niejednogłośnie na punkty (115-114, 115-114, 114-116), pokonując rywala na jego terenie i zadając mu pierwszą porażkę w karierze. 3 lipca 2004 r. doszło do rewanżu z Niidą. Wenezuelczyk stracił tytuł przed walką, nie miesząc się w limicie kategorii słomkowej. Japończyk zwyciężył jednogłośnie na punkty (117-111, 117-112, 116-113), zdobywając pas. 8 listopada zmierzył się ze złotym medalistą olimpijskim z Sydney, Brahimem Asloumem. Francuz zwyciężył jednogłośnie na punkty (116-111, 116-111, 118-109), posyłając Arambuleta na deski w rundzie 9. Stawką walki był eliminator WBA w kategorii muszej. 20 maja 2006 r., Arambulet otrzymał kolejną szansę walki o mistrzostwo. Zmierzył się z Panamczykiem Roberto Vásquezem, mistrzem WBA w kategorii junior muszej. Wenezuelczyk przegrał wysoko na punkty (107-120, 110-117, 108-119), będąc liczonym w 3. rundzie. Ostatni pojedynek stoczył 28 listopada 2008 r., przegrywając przez nokaut w 1. rundzie z Luisem Concepciónem.

</doc>
<doc id="2932749" url="https://pl.wikipedia.org/wiki?curid=2932749" title="Arakan">
Arakan



</doc>
<doc id="2932753" url="https://pl.wikipedia.org/wiki?curid=2932753" title="Halina Wittig">
Halina Wittig

Halina Wittig, z domu Rajewska (ur. 24 maja 1921 w Poznaniu, zm. 4 kwietnia 2013 w Warszawie) – polska działaczka konspiracyjna w czasie II wojny światowej, łączniczka Armii Krajowej (AK), wyróżniona tytułem Sprawiedliwy Wśród Narodów Świata.
Życiorys.
Pochodziła z Poznania, była córką przemysłowca. Jako dziecko – wbrew woli matki, za to silnie wspierana przez ojca – trenowała łyżwiarstwo figurowe. W pierwszych zawodach wzięła udział w wieku lat 9. W roku 1936 zdobyła brązowy medal na Mistrzostwach Polski w Warszawie. Jej pasję odkryła wtedy szkoła, której się to nie spodobało, w konsekwencji czego matka zakazała jej dalszego uprawiania sportu.
W czasie okupacji niemieckiej początkowo przekazywała podziemiu informacje uzyskane od zakochanego w niej Niemca, na temat planowanych aresztowań. Następnie wyjechała do Warszawy, gdzie mieszkała z bratem działającym w konspiracji. W Warszawie spotykała dawnego kolegę, uciekiniera z niemieckiego obozu. Lecha Wittiga. Wkrótce został jej narzeczonym i oboje zaangażowali się w konspirację.
Razem wyjechali do Szczebrzeszyna, gdzie w ich domu mieściła się skrzynka kontaktowa oraz tajne połączenie z gettem. Zostali aresztowani podczas własnego wesela. Halina Wittig była torturowana na lubelskim zamku oraz Pawiaku w Warszawie. Po zwolnieniu Wittigowie mieszkali w Otwocku. W ich domu mieścił się schowek na pistolety automatyczne Błyskawica, a Lech Wittig zajmował się szkoleniem strzeleckim.
W swoim domu w Otwocku Wittigowie ukrywali trójkę Żydów zbiegłych z getta: Ryszarda Spielreina, Aleksandrę Spielrein i Marię Spielrein. W 1987 zostali za to uhonorowani tytułem Sprawiedliwy Wśród Narodów Świata.
Halina Wittig była jedną z bohaterek książki Łukasza Modelskiego – "Dziewczyny wojenne – prawdziwe historie". Zmarła 4 kwietnia 2013 i została pochowana 11 kwietnia na Cmentarzu Wojskowym na Powązkach w Warszawie (kwatera A5-6-13).

</doc>
<doc id="2932754" url="https://pl.wikipedia.org/wiki?curid=2932754" title="Bagandou">
Bagandou

Bagandou – miejscowość w Republice Środkowoafrykańskiej, w prefekturze Lobaye, w rejonie zamieszkanym przez plemię Pigmejów Aka. Liczy ok. 4,5 tys. mieszkańców.
Od 2000 roku w Bagandou mieści się siedziba polskich misjonarzy. W miejscowości znajduje się także szpital wybudowany za pieniądze uzbierane przez kolędników misyjnych z diecezji tarnowskiej.
Misja Katolicka w Bagandou liczy obecnie 14 kaplic wraz z kościołem parafialnym. Proboszczem parafii w Bagandou jest ks. Mieczysław Pająk, który pochodzi z okolic Nowego Sącza.

</doc>
<doc id="2932756" url="https://pl.wikipedia.org/wiki?curid=2932756" title="Żagiew bulwiasta">
Żagiew bulwiasta



</doc>
<doc id="2932757" url="https://pl.wikipedia.org/wiki?curid=2932757" title="Natnael Berhane">
Natnael Berhane

Natnael Teweldemedhin Berhane (ur. 5 stycznia 1991 w Asmarze) – erytrejski kolarz szosowy.

</doc>
<doc id="2932758" url="https://pl.wikipedia.org/wiki?curid=2932758" title="Celowana radioterapia analogami somatostatyny">
Celowana radioterapia analogami somatostatyny



</doc>
<doc id="2932761" url="https://pl.wikipedia.org/wiki?curid=2932761" title="Michael Stuhlbarg">
Michael Stuhlbarg

Michael Stuhlbarg (ur. 5 lipca 1968 w Long Beach) – amerykański aktor teatralny, filmowy i telewizyjny.
Życiorys.
Wychowywany w nurcie judaizmu reformowanego. Kształcił się w UCLA, szkole muzycznej Juilliard School, Litewskiej Akademii Muzyki i Teatru, British American Drama Academy oraz National Youth Theatre.
W 1993 zadebiutował na Broadwayu w spektaklu "Saint Joan". Występował tam następnie w adaptacjach takich sztuk jak "Three Men on a Horse", "Tymon Ateńczyk", "Rewizor", "Taking Sides" czy "The Pillowman". Za rolę w tej ostatniej otrzymał nagrodę Drama Desk Award oraz nominację do Tony Award. Grał również wielokrotnie w produkcjach off-broadwayowskich, m.in. w "Old Wicked Songs".
W 1998 zadebiutował jako aktor filmowy w serialu "Walka o przetrwanie". Początkowo występował w niewielkich rolach epizodycznych w produkcjach kinowych i telewizyjnych. Rozpoznawalność przyniosła mu rola profesora Larry’ego Gopnika w "Poważnym człowieku" w reżyserii braci Joela i Ethana Coenów. Otrzymał za nią m.in. Satelitę dla najlepszego aktora oraz nominację do Złotego Globu.
W latach 2010–2013 wcielał się w postać gangstera Arnolda Rothsteina w "Zakazanym imperium". Jako członek głównej obsady tego serialu dwukrotnie był wyróżniany Nagrodą Gildii Aktorów Ekranowych. Wystąpił również w takich filmach jak "7 psychopatów", "Faceci w czerni III", "Hitchcock", "Lincoln", "Blue Jasmine" i "Tamte dni, tamte noce". Zagrał informatyka Andy’ego Hertzfelda w dramacie biograficznym "Steve Jobs" oraz Edwarda G. Robinsona w produkcji biograficznej "Trumbo". W 2017 wcielił się w jedną z głównych postaci trzeciego sezonu "Fargo".

</doc>
<doc id="2932762" url="https://pl.wikipedia.org/wiki?curid=2932762" title="GP-30">
GP-30



</doc>
<doc id="2932767" url="https://pl.wikipedia.org/wiki?curid=2932767" title="The Mindy Project">
The Mindy Project



</doc>
<doc id="2932768" url="https://pl.wikipedia.org/wiki?curid=2932768" title="Dowód (prawo)">
Dowód (prawo)

Dowód – pojęcie wieloznaczne, którego znaczenie zależy od gałęzi prawa procesowego i praktyki. Istnieje wiele propozycji definicji dowodu. W związku z wieloznacznością pojęcia postulowano, by z niego zrezygnować. Na ogół jest nim czynność faktyczna prowadząca do uznania w postępowaniu przed organem stosującym prawo za prawdziwe twierdzeń co do okoliczności faktycznych mających istotne znaczenie dla rozstrzygnięcia zawisłej sprawy.
Definicja dowodu i pojęć powiązanych.
W dwudziestoleciu międzywojennym zaproponowano, by najogólniej za dowód uznać fakt w domniemaniu prawdziwy, który ma służyć za podstawę do wiary w istnienie lub nieistnienie drugiego faktu. Pojawiały się także inne definicje: uznające dowód za wiadomość, źródło informacji, proces myślowy lub sformalizowaną działalność.
Wyróżnia się szereg bardziej precyzyjnych pojęć, których także nie stosuje się jednolicie. Są to m.in.: zagadnienia podlegające dowodzeniu, źródła dowodowe, środki dowodowe, materiały dowodowe, czynności dowodowe, postępowanie dowodowe (dowodzenie), wynik dowodzenia (wnioskowania). I tak:
Przedmiot dowodu.
Są to fakty mające dla rozstrzygnięcia sprawy istotne znaczenie (art. 227 K.p.c.)
Klasyfikacja dowodów.
Dowody, które dotyczą osób, nazywane są dowodami osobowymi, dowody, które dotyczą rzeczy, dowodami rzeczowymi, a dowody, które dotyczą dokumentów, dowodami z dokumentów.
Dowody bezpośrednie bezpośrednio wskazują na okoliczność, jaka ma zostać udowodniona. Dowody pośrednie pośrednio wskazują na okoliczność, jaka ma zostać udowodniona, tj. po założeniu prawdziwości jakichś innych twierdzeń (uwzględnienie dopiero których spowoduje, że okoliczność, której dotyczy dany dowód, jest prawdziwa)
Do dowodów pośrednich należą w szczególności tzw. dowody "prima facie" (oparte na związkach przyczynowych, które na pierwszy rzut oka wydają się zasadne) i dowody poszlakowe (udowadniające okoliczności poboczne, które wzięte razem czynią okoliczność główną bardziej prawdopodobną).
Dowód przeciwny to dowód wskazujący na nieprawdziwość innego dowodu (wniosku, do którego on prowadzi).
Dowód z przeciwieństwa to dowód służący do obalenia domniemania prawnego.
Przykładem dowodu z drugiej ręki jest tzw. świadek ze słyszenia (taki, który dowiedział się o czymś z relacji kogoś innego) albo dowód z nieautoryzowanych kopii jakiegoś dokumentu lub wzmianek na piśmie stwierdzających jego istnienie, jego fragment lub jego ogólną treść.
Okoliczności nie wymagające dowodu.
Dowodu nie wymagają fakty (okoliczności faktyczne):
Za udowodniony lub nie może zostać uznany też fakt, co do którego druga strona odmówiła przedstawienia dotyczącego go dowodu lub stawiała przeszkody w przeprowadzeniu takiego dowodu, jakie zostało nakazane przez sąd – tj. następuje to wtedy na niekorzyść tej strony.
Ocena dowodów.
Przeprowadzone dowody podlegają ocenie organu stosującego prawa.
Znane są dwie zasady oceny dowodów:
Zasada swobodnej oceny dowodów - pozwala organowi stosującemu prawo oceniać przeprowadzone dowody według własnych spostrzeżeń i przemyśleń.
Zasada legalnej oceny dowodów - narzuca organowi stosującemu prawo pewne reguły w zakresie oceny przeprowadzonych dowodów, którymi organ ten jest związany - np. do przyjęcia danej okoliczności za udowodnioną potrzebne są wskazujące na jej prawdziwość zeznania co najmniej dwóch świadków (zasada "testis unus, testis nullus": jeden świadek to żaden świadek) albo zeznania szlachcica są więcej warte aniżeli zeznania chłopa (czterokrotnie) lub mieszczanina (dwukrotnie).
W przypadku swobodnej oceny dowodów celem jest dojście do tzw. prawdy materialnej (obiektywnej) , a więc tego, jak było naprawdę, w przypadku zaś legalnej oceny dowodów chodzić ma o ustalenie prawdy formalnej (subiektywnej, sądowej, procesowej), a więc tego, jakie wnioski co do kształtu stanu faktycznego nakazują w świetle przeprowadzonych dowodów przyjąć obowiązujące reguły dowodowe i to również wtedy, gdyby było to kosztem tego, co wydarzyło się w rzeczywistości.
Obecnie w Polsce obowiązuje zasada swobodnej oceny dowodów. Wyłomem od tej zasady są tu reguły, jakie każą przypisywać pewną wartość dowodom z dokumentów lub zakazują przeprowadzania przeciw nim innych dowodów, oraz reguły, jakie nakazują rozstrzygać wątpliwości dowodowe (łac. "non liquet") na rzecz którejś ze stron oraz tzw. domniemania prawne. 
Tak wątpliwości dowodowe należy rozstrzygać:
Zazwyczaj przyjmuje się, że swobodna ocena dowodów nie może być sprzeczna z zasadami logiki (prawidłowego rozumowania) oraz wskazaniami doświadczenia życiowego i stanem wiedzy empirycznej.

</doc>
<doc id="2932770" url="https://pl.wikipedia.org/wiki?curid=2932770" title="Inskrypcja Myazedi">
Inskrypcja Myazedi

Inskrypcja Myazedi ( //) – dwa niemal identyczne kamienne bloki (nazywane „A” i „B”), pokryte z czterech stron pismem.
Zostały odnalezione w latach 1886–1887 (lub, według innego źródła, w 1911) w pobliżu pagody Myazedi we wsi Myinkaba na terenie dawnego Paganu (brakujący fragment jednego z bloków odnaleziono w roku 1904). Obecnie jeden z kamieni znajduje się w pobliżu pagody, a drugi w Muzeum Archeologicznym Paganu. W roku 2015 inskrypcję wpisano na listę UNESCO "Pamięć Świata".
Dokument umieszczony na kamiennych blokach zredagowany został w czterech językach: pyu, mranma (zwanym też starobirmańskim), starym mon oraz pali. Jest to tekst umowy zawartej między osobą świecką a sanghą dotyczącej ufundowania i utrzymania świątyni. Przyjmuje się, że inskrypcje powstały w latach 1112–1113, choć daty te są nadal przedmiotem dyskusji.
Dostępność trzech podobnych tekstów w znanych językach umożliwiła odczytanie tekstu czwartego – zapisanego w wymarłym języku pyu, którym posługiwał się lud Pyu zamieszkujący tereny środkowej Birmy przed Birmańczykami. Jako pierwszy znaczenie około 50–100 słów ustalił Charles Otto Blagden. Co więcej, teksty wymieniają imiona szeregu osób należących do elity ówczesnego Baganu, w tym królów (m.in. Kyanzitthy), co pomogło w ustaleniu chronologii władców wczesnego Paganu.

</doc>
<doc id="2932772" url="https://pl.wikipedia.org/wiki?curid=2932772" title="Virginia Museum of Fine Arts">
Virginia Museum of Fine Arts

Virginia Museum of Fine Arts – muzeum sztuki mieszczące się w Richmond w Stanach Zjednoczonych. Muzeum jest własnością stanu Wirginia, utrzymuje się także z prywatnych datków, dotacji i funduszy. Wstęp do muzeum jest wolny z wyłączeniem specjalnych ekspozycji.

</doc>
<doc id="2932773" url="https://pl.wikipedia.org/wiki?curid=2932773" title="Complejo Municipal">
Complejo Municipal

Complejo Deportivo Municipal de San Juan Opico – stadion piłkarski w salwadorskim mieście Opico, w departamencie La Libertad. Obiekt może pomieścić 5000 widzów, a swoje mecze rozgrywa na nim drużyna Juventud Independiente. 
Obiekt został otwarty w 2007 roku. Często jest nazywany "ekologicznym stadionem" z racji tego, że wokół niego znajduje się dużo roślinności. Trybuny są ustawione w trzech rzędach, na których kibice dzielą miejsca z dziennikarzami. Widzowie są odgrodzeni od boiska siatką.

</doc>
<doc id="2932775" url="https://pl.wikipedia.org/wiki?curid=2932775" title="Hsu Hsin-liang">
Hsu Hsin-liang

Hsu Hsin-liang (; ur. 27 maja 1941) – tajwański polityk.
Należy do grupy etnicznej Hakka, ukończył studia na tajwańskim Uniwersytecie Chengchi oraz Uniwersytecie Edynburskim. Początkowo działacz Kuomintangu, w latach 1973-1977 członek zgromadzenia prowincjonalnego prowincji Tajwan. W 1977 roku wystartował jako kandydat niezależny w wyborach do zgromadzenia lokalnego powiatu Taoyuan; choć odniósł zdecydowane zwycięstwo, partia rządząca usiłowała zablokować objęcie przez niego urzędu. Od tego momentu oddalił się od KMT i zaangażował w działalność opozycyjną. W 1979 roku zmuszony do emigracji, wyjechał do USA.
Podczas pobytu w Stanach Zjednoczonych zaangażował się w działalność antykuomintangowskiej emigracji, założył własną Tajwańską Partię Rewolucyjną. W 1986 roku próbował wrócić na Tajwan, jednak zawrócono go z lotniska w Tajpej. W 1989 roku nielegalnie przedostał się do kraju łodzią rybacką z ChRL. Aresztowany i skazany za nielegalne przekroczenie granicy, został na początku 1990 roku zwolniony z więzienia na mocy amnestii.
Po powrocie na Tajwan zaangażował się w działalność w szeregach Demokratycznej Partii Postępowej. W latach 1992-1993 oraz 1996-1998 był jej przewodniczącym. Nie uzyskawszy w wyborach prezydenckich w 2000 roku nominacji z ramienia DPP, wystartował jako kandydat niezależny, zdobywając zaledwie 0,63% głosów. Opuścił także szeregi DPP, w następnych latach stając się zaciekłym krytykiem prezydenta Chen Shui-biana, nie zgadzając się z prowadzoną przezeń polityką antychińską i postulatem dążenia do niepodległości Tajwanu.
Choć podczas rządów Chen Shui-biana wspierał obóz polityczny Niebieskich, w wyborach prezydenckich w 2008 roku nieoczekiwanie udzielił poparcia kandydatowi DPP Frankowi Hsiehowi. Niedługo potem powrócił w szeregi DPP, pozostał jednak krytyczny wobec jej niepodległościowych postulatów. Podczas konferencji prasowej w kwietniu 2013 roku opowiedział się za pokojowym dialogiem i współpracą ekonomiczną pomiędzy obydwoma stronami Cieśniny Tajwańskiej.

</doc>
<doc id="2932776" url="https://pl.wikipedia.org/wiki?curid=2932776" title="Aleksandr Drenteln">
Aleksandr Drenteln

Aleksandr Romanowicz Drenteln (, ur. w Kijowie, zm. tamże) – rosyjski działacz państwowy i wojskowy, generał piechoty, ostatni kierownik III Oddziału Kancelarii Osobistej Jego Cesarskiej Mości.
Życiorys.
Był synem Romana Drentelna, rosyjskiego wojskowego i jego żony Warwary Aleksandrowny zd. Jeropkiny. W wieku siedmiu lat stracił jednak oboje rodziców i wychowywał się odtąd w Aleksandryjskim korpusie kadetów dla sierot. Następnie został przeniesiony do I korpusu kadetów. W 1838 został chorążym w Lejb-Gwardyjskim Fińskim Pułku, w którym służył przez kolejne szesnaście lat z krótką przerwą na służbę w Lejb-Gwardyjskim Pułku Grenadierów. W 1855 został mianowany dowódcą pułku grenadierów arcyksięcia Franciszka Karola. Następnie w 1859 został dowódcą Izmajłowskiego Pułku Lejbgwardii w stopniu generała majora. W 1862 przejął dowództwo nad I gwardyjską dywizją piechoty. Działał na rzecz poprawy bytu żołnierzy w związku z reformą wojskową Aleksandra II. Po wybuchu powstania styczniowego jego dywizja została skierowana do wileńskiego okręgu wojskowego; od czerwca do października 1863 dowodził wszystkimi siłami rosyjskimi na terenie okręgu i stał się zaufanym współpracownikiem generał-gubernatora Michaiła Murawjowa. W 1867 awansował na generał-adiutanta.
W 1872 został dowódcą Kijowskiego Okręgu Wojskowego. W czasie wojny rosyjsko-tureckiej dowodził początkowo siłami rosyjskimi działającymi na ziemiach tureckich na kontynencie europejskim, a następnie dowódcą wojsk znajdujących się na tyłach. Po zakończeniu działań wojennych w 1878 objął stanowisko szefa III Oddziału Kancelarii Osobistej Jego Cesarskiej Mości i dowódcy Samodzielnego Korpusu Żandarmów. Opowiadał się za stosowaniem surowych represji w walce z ruchem rewolucyjnym Narodnej Woli. W 1879 przeżył zamach na swoje życie zorganizowany przez rewolucjonistę Mirskiego.
Kierował III Oddziałem do 1880, gdy został on rozwiązany i zastąpiony przez Najwyższą Komisję Zarządzającą. Nie godząc się z tą decyzją, odszedł z funkcji dowódcy żandarmów. W tym samym roku wszedł do Rady Państwa, a następnie został mianowany p.o. generał-gubernatora odeskiego oraz dowódcą wojsk odeskiego okręgu wojskowego. W 1881 został generał-gubernatorem kijowskim. W tym samym roku, po fali pogromów, wykazał się wrogą wobec Żydów postawą. Przedstawiając ministrowi spraw wewnętrznych wyniki prac komisji badających wydarzenia w guberniach kijowskiej, podolskiej i wołyńskiej stwierdził, że przyczyną antagonizmów między Żydami i chrześcijanami była odmienność i cechy charakterystyczne samych Żydów, a zatem to oni byli w istocie winni zaistniałej sytuacji. Sugerował odebranie Żydom-rzemieślnikom uprawnień, jakie posiadali, jak również nałożenie na Żydów zakazu osiedlania się w określonych wsiach i miastach, w tym w Kijowie.
Zmarł nagle w czasie parady wojskowej z okazji 900. rocznicy chrztu Rusi.

</doc>
<doc id="2932779" url="https://pl.wikipedia.org/wiki?curid=2932779" title="Lądowisko ZPUE Włoszczowa">
Lądowisko ZPUE Włoszczowa

Lądowisko ZPUE Włoszczowa – lądowisko śmigłowcowe we Włoszczowie, w województwie świętokrzyskim, położone przy ul. Jędrzejowskiej. Pole wzlotów o wymiarach 50 x 50 m.
Zarządzającym lądowiskiem jest osoba prywatna. Oddane do użytku zostało w roku 2013 i jest wpisane do ewidencji lądowisk Urzędu Lotnictwa Cywilnego pod numerem 201.

</doc>
<doc id="2932780" url="https://pl.wikipedia.org/wiki?curid=2932780" title="Zaltis">
Zaltis



</doc>
<doc id="2932782" url="https://pl.wikipedia.org/wiki?curid=2932782" title="Muhafaza Południowa">
Muhafaza Południowa



</doc>
<doc id="2932787" url="https://pl.wikipedia.org/wiki?curid=2932787" title="Estadio Yankel Rosenthal">
Estadio Yankel Rosenthal

Estadio Yankel Rosenthal – stadion piłkarski w honduraskim mieście San Pedro Sula, w departamencie Cortés. Obiekt może pomieścić 15 000 widzów, a swoje mecze rozgrywa na nim drużyna CD Marathón.
Budowa stadionu rozpoczęła się w 2006 roku; początkowo miała być zakończona w 2007 roku, lecz termin ten przesunięto o kilka lat z powodu kłopotów finansowych. Obiekt znajduje się w dzielnicy Colonia de San José, a jego inauguracja nastąpiła 11 sierpnia 2010 roku podczas spotkania lokalnego zespołu CD Marathón z Deportes Savio. Mecz zakończył się ostatecznie wynikiem 1:1, zaś premierowego gola strzelił w 27. minucie zawodnik gości Juan Ramón Mejía. Stadion nosi imię Yankela Rosenthala, prezesa i częściowego właściciela Marathónu, który zapoczątkował budowę areny; dzięki temu Marathón został pierwszym klubem w Hondurasie, który zarządza własnym obiektem.

</doc>
<doc id="2932792" url="https://pl.wikipedia.org/wiki?curid=2932792" title="Deceiver of the Gods">
Deceiver of the Gods

Deceiver of the Gods – dziewiąty, studyjny album szwedzkiej grupy wykonującej melodic death metal, Amon Amarth. Gościem specjalnym jest były wokalista zespołu Candlemass, Messiah Marcolin i można go usłyszeć w utworze „Hel”.
Tytuł albumu został ujawniony 12 kwietnia 2013, a dzień później na stronie zespołu został udostępniony tytułowy utwór do pobrania za darmo.
Lista utworów.
Drugie CD edycji digipak zawiera bonusowy minialbum zatytułowany "Under the Influence":

</doc>
<doc id="2932794" url="https://pl.wikipedia.org/wiki?curid=2932794" title="Hugo Chamberlain">
Hugo Chamberlain

Hugo Chamberlain Trejos (ur. 14 listopada 1934 w San José) – kostarykański strzelec specjalizujący się głównie w strzelaniu z karabinu. Trzykrotny olimpijczyk, trzykrotny uczestnik igrzysk panamerykańskich, wielokrotny medalista igrzysk Ameryki Środkowej i Karaibów. Ma na koncie ponad 40 tytułów mistrza kraju.
Życiorys.
Hugo Chamberlain urodził się 14 listopada 1934 roku w rodzinie Hugo Chamberlaina Sr. i Eugenii Trejos Fernández. Uczęszczał m.in. do szkoły podstawowej "Escuela Buenaventura Corrales".
Po raz pierwszy zetknął się ze strzelectwem w wieku 9 lat. Wydarzyło się to najpewniej za sprawą jego ojca, który wprowadził syna w tajniki posługiwania się bronią. Strzelali do butelek, kamieni i innych obiektów na farmie dziadka małego Hugo. Kiedy Hugo ukończył 15 lat, ojciec podarował mu nowy karabin o kalibrze 22, dzięki któremu mógł poprawić technikę strzelania. Po tych wydarzeniach Hugo zaczął poważnie myśleć o udziale w zawodach strzeleckich.
W 1953 roku Chamberlain po raz pierwszy wziął udział w turnieju strzeleckim. Następnie, przez kolejnych kilka lat, startował w zawodach rangi lokalnej. Jego trenowaniem zajął się Carlos Pacheco.
W 1960 roku wziął udział w mistrzostwach Kostaryki. Zdobył tytuł wicemistrza kraju w konkurencji strzelania z karabinu w trzech pozycjach z odległości 200 metrów. W kolejnym roku zdobył w tej konkurencji tytuł mistrzowski; ponadto został mistrzem w strzelaniu z pistoletu szybkostrzelnego i wicemistrzem w zawodach karabinu w trzech postawach z odległości 200 metrów. Aż do 2004 roku zdobywał tytuły mistrza kraju w strzelaniu z karabinu (w trzech postawach); w latach 1961–2004 zdobył w tych konkurencjach 42 tytuły mistrzowskie.
Osiągał także sukcesy na mistrzostwach Ameryki Środkowej.
W 1968 wystąpił na igrzyskach olimpijskich. Zajął 57. miejsce w konkurencji karabinu małokalibrowego w trzech postawach z odległości 50 m, oraz 66. miejsce w strzelaniu z karabinu małokalibrowego w pozycji leżącej (z tej samej odległości). Na igrzyskach w Monachium (1972) i Montrealu (1976) startował w tych samych konkurencjach. Zajmował odpowiednio: 56. i 68. miejsce w Monachium, oraz 54. i 68. miejsce ("ex aequo" z dwoma zawodnikami) w Montrealu.
W latach 1971, 1975 i 1979 występował na igrzyskach panamerykańskich, jednak ani razu nie zbliżył się do miejsca medalowego.
Chamberlain jest wielokrotnym medalistą igrzysk Ameryki Środkowej i Karaibów – zdobywał medale zarówno w zmaganiach indywidualnych, jak i drużynowych.
Żonaty z Maríą de los Ángeles Argüello; mają czworo dzieci (synów: Óscara, Kénnetha i Paula, oraz córkę Elenę). Mają również czworo wnucząt.

</doc>
<doc id="2932795" url="https://pl.wikipedia.org/wiki?curid=2932795" title="Kamienica Pręczkowskich w Gdyni">
Kamienica Pręczkowskich w Gdyni

Kamienica Pręczkowskich – zabytkowa kamienica, mieszcząca się przy Skwerze Kościuszki 10-12 w Śródmieściu Gdyni.
Została zbudowana w latach 1930-1937 dla rodziny Stanisława Pręczkowskiego, inż. z Wejherowa na działce zakupionej w 1928 od Elżbiety Skwiercz. Kamienica powstała w trzech etapach; w latach 1930-1931 część narożna, 1934-1935 od strony Skweru Kościuszki, 1936-1937 skrzydło od ul. Żeromskiego. Po II wojnie światowej, w latach 1945-1946 w budynku mieścił się Dom Marynarza Marynarki Wojennej wraz z Teatrem Dramatycznym MW i Zespołem Pieśni i Tańca MW "Flotylla", w latach 1946-1947 pod nazwą Domu MW. W 1952 kamienicę przejął Skarb Państwa, w którego imieniu kamienicą administrowała wojskowa administracja mieszkań. Od 1996 kamienica jest umieszczona w rejestrze zabytków. 
Przed wojną funkcjonowało w nim m.in. kino „Polonia” (1937-), w czasie okupacji „Apollo-Liechtspiele”, któremu po wojnie zmieniono nazwę na „Goplana” (-1999).

</doc>
<doc id="2932798" url="https://pl.wikipedia.org/wiki?curid=2932798" title="Cullman-Heyman Tennis Center">
Cullman-Heyman Tennis Center

Cullman-Heyman Tennis Center lub Connecticut Tennis Center at Yale – kompleks tenisowy w New Haven w stanie Connecticut.
Obiekt oddany do użytkowania został w 1991 roku. Składa się z 22 kortów twardych typu Deco Turf II i 8 kortów w hali. Kort centralny, nazwany Connecticut Tennis Center, mieści łącznie 15 000 widzów i jest największym stadionem tenisowym w Stanach Zjednoczonych po Arthur Ashe Stadium i głównym korcie Indian Wells Tennis Garden. W 2008 roku obiekt przeszedł renowację.
Od 1998 roku w kompleksie organizowany jest tenisowy turniej kobiecy Connecticut Open rangi WTA Premier Series. W latach 2005–2010 rywalizowali również mężczyźni, a turniej nosił nazwę Pilot Pen Tennis.

</doc>
<doc id="2932799" url="https://pl.wikipedia.org/wiki?curid=2932799" title="Fiołek kosmaty">
Fiołek kosmaty

Fiołek kosmaty, fiołek owłosiony ("Viola hirta" L.) – gatunek roślin z rodziny fiołkowatych ("Violaceae"). Występuje naturalnie na obszarze od Europy po Syberię i Azję Środkową. 
Rozmieszczenie geograficzne.
Rośnie naturalnie na obszarze od Europy po Syberię i Azję Środkową. Podawany jest z Norwegii, Szwecji, Finlandii, Irlandii, Wielkiej Brytanii, Holandii, Belgii, Francji, Hiszpanii, Włoch, Szwajcarii, Austrii, Niemczech, Danii, Polski, Litwy, Łotwy, Estonii, Białorusi, Czech, Słowacji, Węgier, krajów byłej Jugosławii, Albanii, Grecji, Bułgarii, Rumunii, Ukrainy, Rosji (z jej europejskiej części i Syberii), Kazachstanu, Kirgistanu oraz Chin (z regionu autonomiczny Sinciang). W Polsce jest pospolity na niżu i pogórzu. 
Biologia i ekologia.
Rośnie w lasach, zaroślach, na łąkach i skarpach. Występuje na wysokości do 2000 m n.p.m. Kwitnie od marca do maja. 
Zmienność.
Tworzy mieszańce z fiołkiem białym, fiołkiem wonnym, fiołkiem pagórkowym i fiołkiem skalnym.
Zastosowanie.
Jest uprawiany jako roślina ozdobna. 

</doc>
<doc id="2932803" url="https://pl.wikipedia.org/wiki?curid=2932803" title="Augustin Hilti">
Augustin Hilti

Augustin Hilti (ur. 13 października 1896, zm. 1955) – liechtensteiński strzelec, olimpijczyk. 
Brał udział w igrzyskach olimpijskich w 1936 (Berlin). Wystartował tylko w konkurencji karabinu małokalibrowego leżąc z odl. 50 m, w której zajął 44. miejsce ex aequo z sześcioma zawodnikami.

</doc>
<doc id="2932806" url="https://pl.wikipedia.org/wiki?curid=2932806" title="Rudolf Jehle">
Rudolf Jehle

Rudolf Jehle (ur. 20 grudnia 1894, zm. 18 grudnia 1970) – liechtensteiński strzelec, olimpijczyk.
Brał udział w igrzyskach olimpijskich w 1936 (Berlin). Wystartował tylko w konkurencji karabinu małokalibrowego leżąc z odl. 50 m, w której zajął 63. miejsce.

</doc>
<doc id="2932807" url="https://pl.wikipedia.org/wiki?curid=2932807" title="Willa Weneda">
Willa Weneda

Willa Weneda – zabytkowa willa w Gdyni. Mieści się w Orłowie przy ul. Przebendowskich 1.
Została zbudowana w latach 1927-1929. Od 1982 widnieje w rejestrze zabytków.

</doc>
<doc id="2932810" url="https://pl.wikipedia.org/wiki?curid=2932810" title="I liga polska w futsalu (2005/2006)">
I liga polska w futsalu (2005/2006)

I liga polska w futsalu 2005/2006 - dwunasta edycja najwyższych w hierarchii rozgrywek klubowych polskiej ligi futsalu. Tytuł Mistrza Polski wywalczył Clearex Chorzów.

</doc>
<doc id="2932811" url="https://pl.wikipedia.org/wiki?curid=2932811" title="Nieszkowskia">
Nieszkowskia

Nieszkowskia – rodzaj trylobitów, z rzędu Phacopida. Żył w okresie ordowiku (arenig–karadok). Skamieniałości znane są z Europy (Szwecja, Norwegia) i Ameryki Północnej. Nazwa rodzaju upamiętnia polskiego przyrodnika Jana Nieszkowskiego.
Gatunki:

</doc>
<doc id="2932812" url="https://pl.wikipedia.org/wiki?curid=2932812" title="Rafael Torres">
Rafael Torres

Rafael Torres (ur. 17 kwietnia 1966 r. w Santiago de los Caballeros) – dominikański bokser, były mistrz świata WBO w kategorii słomkowej.
Kariera zawodowa.
Jako zawodowiec zadebiutował 11 marca 1986 r. Po wygraniu pierwszych 9 pojedynków, otrzymał szansę walki o mistrzostwo świata WBO w kategorii słomkowej. W walce o nowo powstały tytuł WBO, Torres zmierzył się z niepokonanym Kolumbijczykiem Yamilem Caraballo. Dominikańczyk zwyciężył jednogłośnie na punkty, zdobywając tytuł. Do pierwszej obrony przystąpił 31 lipca 1990 r., podejmując Indonezyjczyka Husniego Raya. Torres zwyciężył niejednogłośnie na punkty (114-115, 118-112, 115-114), broniąc tytuł po raz pierwszy.
Dominikańczyk stracił tytuł, nie przystępując do kolejnej obrony. 12 grudnia 1992 r. przegrał pojedynek z byłym mistrzem świata wagi muszej, Jesusem Rojasem. 28 listopada 1993 r. otrzymał kolejną szansę walki o mistrzostwo świata. Jego rywalem o tytuł WBA w kategorii słomkowej był Chana Porpaoin. Torres przegrał przez nokaut w 4. rundzie. Po tej walce stoczył jeszcze 11 pojedynków, z których wygrał zaledwie 4. Ostatnią walkę stoczył 1 listopada 1999 r., przegrywając z Dmitrijem Kiriłłowem.

</doc>
<doc id="2932813" url="https://pl.wikipedia.org/wiki?curid=2932813" title="Zofia Cierniakowa">
Zofia Cierniakowa

Zofia Cierniakowa "(z domu Langier)" (ur. 14 września 1891 w Jordanowie, zm. 10 marca 1983 w Krakowie) – polska pedagog, działaczka harcerska.
Życiorys.
Po ukończeniu szkoły powszechnej w Jaśle naukę kontynuowała w gimnazjum im. Królowej Jadwigi w Krakowie, od 1911 studiowała na Uniwersytecie Jagiellońskim. We wrześniu 1911 założyła żeński zastęp skautingu, dwa miesiące później grupa ta dołączyła do założonej przez Romę Wodziczko-Dediową Drużyny Żeńskiej im. Klaudyny z Działyńskich Potockiej. Na początku 1912 Roma Wodziczko-Diedowa przekazała prowadzenie zastępu Zofii Langierównie, a ta prowadziła ją do 1913. Od 27 grudnia 1913 do 6 stycznia 1914 uczestniczyła w zorganizowanym w Zakopanem przez Olgę i Andrzeja Małkowskich kursie harcerstwa żeńskiego, po powrocie do Krakowa zaangażowała się w tworzenie pierwszego hufca żeńskiego. Po wybuchu I wojny światowej została Komendantką Miejscową, razem z innymi skautkami szyła odzież, plecaki i czapki maciejówki dla Legionów Polskich. Po napływie rannych podjęła z innymi skautkami służbę pielęgniarską, ciężka praca spowodowała uszczerbek na zdrowiu i Zofia Langierówna została w 1916 skierowana do sanatorium w Rabce. 25 listopada poślubiła sierżanta Legionów Polskich Jędrzeja Cierniaka, po jego odmowie złożenia przysięgi wierności Monarchii Austro-Węgierskiej w 1917 oboje opuścili Kraków i zamieszkali w Warszawie. Od września 1918 Zofia Cierniakowa uczyła łaciny w Prywatnej Żeńskiej Szkole Jadwigi Kowalczykówny i Jadwigi Jawurkówny, po wybuchu II wojny światowej uczyła na prowadzonych przez tę szkołę tajnych kompletach. Równocześnie od 1927 przez dziesięć lat uczyła łaciny w Prywatnej Żeńskiej Szkole im. Cecylii Plater-Zyberkówny. 2 lutego 1942 rozstrzelano Jędrzeja Cierniaka, a podczas Powstania warszawskiego zginęła tragicznie matka Zofii. Po zakończeniu działań wojennych Zofia Cierniakowi powróciła do Krakowa, gdzie od lutego 1945 uczyła łaciny w liceum Sióstr Urszulanek. Po likwidacji szkoły w 1949 została zaangażowana przez Stanisława Pigonia do opracowywania twórczości Stefana Żeromskiego do wydania jego „Dzieł” zebranych, które ukazały się w latach 1956-1957). Pracowała na potrzeby wydawnictw, jako tłumaczka wierszy, tekstów literackich i religijnych z francuskiego, angielskiego, włoskiego i niemieckiego. Była członkiem Polskiego Towarzystwa Filologicznego, a od 1972 członkiem założycielem krakowskiego Koła Abstynentów im. Andrzeja Małkowskiego.
Spoczywa na cmentarzu wojskowym przy ul. Prandoty.

</doc>
<doc id="2932815" url="https://pl.wikipedia.org/wiki?curid=2932815" title="Józef Gabriel Brochero">
Józef Gabriel Brochero

Józef Gabriel Brochero, właśc. "José Gabriel del Rosario Brochero" (ur. 16 marca 1840 w Santa Rosa de Río Primero w Argentynie, zm. 26 stycznia 1914 w Villa del Tránsito) – argentyński kapłan, zwany „cura-gaucho”, czyli „ksiądz-gaucho”, tercjarz dominikański (OPs), święty Kościoła katolickiego.
Życiorys.
Urodził się w 1840 w Santa Rosa de Río Primero. Był czwartym dzieckiem w rodzinie z dziesięciorgiem dzieci: Ignacego Brochero i Dávili Patrona.
5 marca 1856 roku wstąpił do seminarium duchownego pw. Matki Bożej Loretańskiej w Córdobie, a w 4 lata później rozpoczął studia na Narodowym Uniwersytecie Wyższym w San Carlos, gdzie poznał przyszłego prezydenta Argentyny, Miguela Juáreza Celmana, z którym zawarł trwałą przyjaźń. W 1866 roku został członkiem III Zakonu Dominikańskiego (26 sierpnia) i został wyświęcony na kapłana (4 listopada). 10 grudnia tego samego roku, odprawił swoją pierwszą Mszę św.
Kiedy w 1867 roku wybuchła w prowincji epidemia cholery, Józef Gabriel aktywnie pomagał chorym i umierającym na tę chorobę. W 1868 objął parafię św. Alberta ("San Alberto", dzis. dolina "Traslasierra"). 24 kwietnia 1898 został mianowany kanonikiem katedralnym w Córdobie. Wspierał budowę mostów kamiennych i innych artefaktów, przewodniczył organizacjom regionu, ewangelizacji, opieką nad chorymi i innym działaniom duszpasterskich programów. Najczęściej poruszał się na koniu lub mule, stąd jego miano „cura-gaucho”, od lokalnej nazwy rolników-hodowców, gospodarujących na bezkresnych przestrzeniach pampy argentyńskiej.
Koniec jego życia naznaczony był bólem i chorobą. Zaraził się trądem od chorych, którym gorliwie pomagał. Choroba sprawiła, że w pewnym momencie kapłan stracił słuch i prawie zupełnie wzrok. Zmarł w 1914 w Villa del Tránsito w opinii świętości. W 1916 na jego cześć zmieniono nazwę miasta Villa del Tránsito na Villa Cura Brochero.
Beatyfikacja i kanonizacja.
W roku 1968 rozpoczęto jego proces beatyfikacyjny. W 2004 roku papież Jan Paweł II ogłosił go Czcigodnym Sługą Bożym, a 20 grudnia 2012 Benedykt XVI podpisał dekret jego beatyfikacji. Oficjalna ceremonia odbyła się 14 września 2013 w Villa Cura Bochero, w pobliżu w Argentynie przez kardynała Angelo Amato, w imieniu papieża Franciszka.
21 stycznia 2016 papież Franciszek uznał cud za wstawiennictwem bł. Józefa G. Brochero, zaś 15 marca 2016 podczas konsystorza wyznaczono datę jego kanonizacji. 16 października 2016, podczas uroczystej mszy świętej na placu Świętego Piotra w Watykanie, bł. Józef Gabriel Brochero wraz z sześcioma innymi błogosławionymi, został przez papieża Franciszka ogłoszony świętym i włączony w poczet świętych Kościoła katolickiego.
Dzień obchodów.
Jego wspomnienie liturgiczne wyznaczono na 26 stycznia ("dies natalis").

</doc>
<doc id="2932818" url="https://pl.wikipedia.org/wiki?curid=2932818" title="Shabby chic">
Shabby chic

Shabby chic – stylistyka urządzania wnętrz przy wykorzystaniu starych bądź celowo postarzanych mebli. Pod względem stosowanego w urządzaniu wnętrz koloru dominują jasne pastelowe odcienie: róż, beż, żółć i błękit. Dekoracje w tym stylu polegają na pokryciu malowanego elementu kilkoma warstwami farby w taki sposób, by przez następną warstwę prześwitywała poprzednia.
Historia.
Styl Shabby Chic został zapoczątkowany w Wielkiej Brytanii. Historycznie Shabby Chic wykształcił się jako elegancki styl w opozycji do sentymentalnego stylu tzw. POP Victoriańskiego.
Po raz pierwszy termin „shabby chic” został użyty w magazynie „The World of Interiors Magazine” w latach osiemdziesiątych XX wieku.
Rozwój stylu przypisuje się . Młoda dekoratorka w swoich książkach opisywała jak urządzić dom w stylu shabby chic. A następnie założyła pierwszy sklep dedykowany tej stylistyce. Rachel Aswell jest dziś uznawana za główną propagatorkę tej stylistyki.
Pełny rozkwit nastąpił w latach 90. XX wieku, gdzie szczególną uwagą cieszył się na zachodnim wybrzeżu Stanów Zjednoczonych, m.in. w Los Angeles czy San Francisco. Dziś styl shabby chic jest popularny w wielu krajach, również w Polsce. 
Kolory i wzory.
W stylistyce shabby chic dominuje biel, pudrowy róż, delikatny błękit wyblakłe brązy i beże. Kolorystyka mocno inspirowana jest stylistyką Prowansji i Toskanii. Najczęściej występującymi motywami są wzory kwiatowe. 
Meble.
W stylu shabby chic zestawia się nowe meble ze starymi i mocno zniszczonymi. Im starsze meble tym bardziej wartościowe. Jednak w przypadku ich braku dopuszczalne jest stosowania specjalnych technik celowo postarzających meble.
Jedną z metod wykorzystywanych w shabby chic jest malowanie mebli wieloma warstwami farby w celu uzyskania zacieków i prześwitów. Meble występują najczęściej w kolorze białym lub naturalnego drewna. Bardzo popularne jest stosowanie kabriolowych nóg w szafach, komodach i stolikach kawowych. 

</doc>
<doc id="2932819" url="https://pl.wikipedia.org/wiki?curid=2932819" title="Black Dog Barking">
Black Dog Barking

Black Dog Barking — trzeci album studyjny australijskiego zespołu Airbourne. Premiera w Europie i Australii odbyła się 20 maja 2013 roku.

</doc>
<doc id="2932824" url="https://pl.wikipedia.org/wiki?curid=2932824" title="Ekstrim-park Roza Chutor">
Ekstrim-park Roza Chutor

Ekstrim-park „Roza Chutor” – ośrodek narciarsko-snowboardowy niedaleko Krasnej Polany w Kraju Krasnodarskim w Rosji, miejsce rozgrywania zawodów snowboardowych oraz zawodów w narciarstwie dowolnym podczas Zimowych Igrzysk Olimpijskich 2014.
Oficjalne otwarcie obiektu miało miejsce we wrześniu 2012, choć w praktyce był on użytkowany już od marca 2012, kiedy to odbyły się na nim zawody Pucharu Świata zarówno w snowboardzie, jak i narciarstwie dowolnym. Po raz kolejny Puchar Świata w obu dyscyplinach zagościł tam w lutym i marcu 2013. Część snowboardowa kompleksu oferuje 6250 miejsc dla widzów, natomiast w części narciarskiej trybuny liczą 4000 miejsc. 

</doc>
<doc id="2932826" url="https://pl.wikipedia.org/wiki?curid=2932826" title="Kamienica Orłowskich w Gdyni">
Kamienica Orłowskich w Gdyni

Kamienica Orłowskich – kamienica w Gdyni, w Śródmieściu, przy ulicy Świętojańskiej, modernistyczna, wzniesiona w 1936 według projektu Zbigniewa Kupca, wpisana do rejestru zabytków w 1983.
Kamienica została zbudowana w 1936 przez Albina i Mariannę Orłowskich, obywateli Stanów Zjednoczonych. Na dolnych kondygnacjach mieściła dom towarowy "Bon Marche" (tłum. "dobry rynek", lub "dobry interes") paryskiej sieci o tej samej nazwie. W latach powojennych zlokalizowana tam była Spółdzielnia Pracy Usług Motoryzacyjnych, zaś od 1957 miejscowy Klub Międzynarodowej Prasy i Książki, który w 1991 przekształcono w Empik.

</doc>
<doc id="2932829" url="https://pl.wikipedia.org/wiki?curid=2932829" title="Willa Orla w Gdyni">
Willa Orla w Gdyni

Willa Orla w Gdyni – zabytkowa willa w Gdyni w stylu zakopiańskim. Mieści się w dzielnicy Kamienna Góra przy ul. Kasprowicza 2.
Została zbudowana w latach 1927–1928. Od 1984 widnieje w rejestrze zabytków. 7/8 maja 2016 w willi wybuchł pożar w wyniku którego spłonęło poddasze obiektu. Tego samego dnia odbyły się oględziny z udziałem Pomorskiego Wojewódzkiego Konserwatora Zabytków, który zapowiedział, że willę mimo pożaru można uratować.

</doc>
<doc id="2932830" url="https://pl.wikipedia.org/wiki?curid=2932830" title="Willa Otok">
Willa Otok

Willa Otok – zabytkowa willa w Gdyni. Mieści się w dzielnicy Kamienna Góra przy ul. Sędzickiego 24.
Została zbudowana w 1923 roku. Od 1978 widniała w rejestrze zabytków, z którego skreślona została decyzją Ministerstwa Kultury i Dziedzictwa Narodowego z dn.16.11.2017r.

</doc>
<doc id="2932831" url="https://pl.wikipedia.org/wiki?curid=2932831" title="Zadilśke">
Zadilśke

Zadilśke – wieś na Ukrainie w rejonie wołowieckim należącym do obwodu zakarpackiego.

</doc>
<doc id="2932835" url="https://pl.wikipedia.org/wiki?curid=2932835" title="John Klein (Mars)">
John Klein (Mars)



</doc>
<doc id="2932841" url="https://pl.wikipedia.org/wiki?curid=2932841" title="Mary Lou Williams">
Mary Lou Williams

Mary Lou Williams, właśc. Mary Elfrieda Scruggs (ur. 8 maja 1910 w Atlancie, Georgia, zm. 28 maja 1981 w Durham, Karolina Północna) – amerykańska pianistka jazzowa, kompozytorka i aranżerka, jedna z pierwszych kobiet, które odniosły sukces w jazzie. Napisała setki kompozycji i aranżacji oraz nagrała ponad sto płyt (w wersjach 78, 45 i LP). Williams pisała i aranżowała dla Duke'a Ellingtona i Benny'ego Goodmana oraz była przyjaciółką, mentorką i nauczycielką Theloniousa Monka, Charliego Parkera, Milesa Davisa, Tadda Damerona, Buda Powella oraz Dizzy'ego Gillespiego.
Wczesne lata.
Urodziła się jako drugie z jedenaściorga dzieci. Dorastała w dzielnicy East Liberty w Pittsburghu w Pensylwanii. Już od młodości interesował ją fortepian, na którym nauczyła się grać, kiedy miała 3 lata. Grała nawet mimo niezadowolenia sąsiadów, którzy rzucali cegłami w stronę jej domu. Przestali dopiero wtedy, kiedy utalentowana Williams zaczęła występować w ich domach. Już w wieku 6 lat utrzymywała swoich dziesięciu przyrodnich braci i siostry, grając na przyjęciach. Zaczęła występować publicznie w wieku 7 lat, kiedy stała się znana w Pittsburghu jako „The Little Piano Girl” (mała dziewczynka od pianina). Została zawodową muzyczką w wieku 15 lat. Uważała Lovie Austin za swoją największą inspirację.
Kariera.
W 1922, w wieku 12 lat, wystąpiła w Orpheum Circuit of Theatres. W następnym roku grała z Duke'em Ellingtonem i jego ówczesnym małym zespołem The Washingtonians. Pewnego ranka, kiedy grała z McKinney's Cotton Pickers w Harlem's Rhythm Club, do klubu wszedł na chwilę Louis Armstrong, by jej posłuchać. Williams potem opowiadała: "Louis podniósł mnie i pocałował".
W 1926 poślubiła saksofonistę Johna Overtona Williamsa. Poznała go w Cleveland, gdzie występował ze swoją grupą Syncopators. Przeprowadziła się z nim do Memphis w stanie Tennessee. John Williams założył w Memphis zespół, w skład którego wchodziła m.in. Mary grająca na fortepianie. W 1929 19-letnia artystka przejęła prowadzenie zespołu Memphis, bo jej mąż przyjął zaproszenie do zespołu Andy'ego Kirka w Oklahoma City. Williams dołączyła do męża, ale nie grała z jego zespołem. Grupa Andy Kirk's Twelve Clouds of Joy przeniosła się do Tulsa w Oklahomie. Kiedy Williams nie pracowała jako muzyczka, pracowała w firmie pogrzebowej. Kiedy Clouds of Joy zgodziło się na kontrakt w Kansas City w stanie Missouri, Williams dołączyła do męża i zaczęła pojawiać się na próbach zespołu, a także działać jako aranżerka i kompozytorka. Skomponowała takie piosenki jak „Froggy Bottom”, „Walkin 'and Swingin'”, „Little Joe from Chicago”, „Roll 'Em” i „Mary's Idea”.
Williams była aranżerką i pianistką nagrań w Kansas City (1929), Chicago (1930) i Nowym Jorku (1930). Podczas podróży do Chicago nagrała „Drag 'Em” i „Night Life” jako solówki na fortepianie. Imienia „Mary Lou” użyła po sugestii Jacka Kappa z Brunswick Records. Jej płyty sprzedawały się w bardzo szybkim tempie. Wkrótce po sesji nagraniowej została drugą stałą pianistką Kirka, grając koncerty solowe i pracując jako niezależna aranżerka dla Earla Hinesa, Benny'ego Goodmana i Tommy'ego Dorseya. W 1937 we współpracy z Dickiem Wilsonem wyprodukowała "In the Groove" ("Brunswick"), a Benny Goodman poprosił ją o napisanie piosenki bluesowej dla jego zespołu. W rezultacie powstał „Roll 'Em”, utwór boogie-woogie oparty na bluesie, będący następstwem udanego „Camel Hop”, nazwanego na cześć sponsora programu radiowego Goodmana, marki papierosów Camel. Goodman próbował podpisać kontrakt na wyłączną współpracę z Williams, ale ta odmówiła. Wolała pracować jako wolny strzelec.
W 1942 Williams, która rozwiodła się z mężem, opuściła The Twelve Clouds of Joy i wróciła do Pittsburgha. Dołączył do niej kolega z zespołu, Harold "Shorty" Baker. Stworzyli sześcioosobowy zespół, w skład którego wchodził m.in. perkusista Art Blakey. Po zaręczynach w Cleveland Baker odszedł z zespołu, by dołączyć do orkiestry Duke'a Ellingtona. Williams dołączyła do zespołu w Nowym Jorku, a następnie wyjechała do Baltimore, gdzie wyszła za mąż za Bakera. Podróżowała z Ellingtonem i zaaranżowała dla niego kilka melodii, w tym „Trumpet No End” (1946), jej własną wersję "Blue Skies" Irvinga Berlina. Namówiła także Wellingtona na wykonanie "Walkin 'and Swingin". W przeciągu roku opuściła Bakera z grupą i wróciła do Nowego Jorku.
Williams przyjęła pracę w Café Society Downtown oraz stworzyła cotygodniowy program radiowy "Mary Lou Williams's Piano Workshop" w radiu WNEW. Zaczęła mentorować młodszym muzykom bebopowym i z nimi współpracować. Byli to m.in. Dizzy Gillespie i Thelonious Monk. W 1945 skomponowała hit bebopowy „In the Land of Oo-Bla-Dee” dla Gillespie. "W tym okresie Monk z dziećmi przychodzili do mojego mieszkania każdego ranka około czwartej lub odbierali mnie z kawiarni po zakończeniu ostatniego koncertu. Graliśmy i wymienialiśmy się pomysłami do południa lub późniejszej pory" – wspominała Williams w "Melody Maker".
W 1945 skomponowała klasyczną suitę , w której każda z dwunastu części odpowiadała znakom zodiaku i została zadedykowana muzycznym kolegom, w tym Billiemu Holiday i Artowi Tatum. Nagrała ją z Jackiem Parkerem i Alem Lucasem. Wykonała ją 31 grudnia 1945 w Town Hall w Nowym Jorku z orkiestrą i saksofonistą tenorowym Benem Websterem.
W 1952 Williams przyjęła ofertę występu w Anglii i została w Europie na 2 lata. W tym czasie poświęciła się muzyce, ale jednocześnie była wyczerpana psychicznie i fizycznie. Po powrocie do Stanów Zjednoczonych przerwała występy. W 1954 przeszła na katolicyzm. Podczas występu w Paryżu w 1954 nagle odeszła od fortepianu i tak zaczęła się jej trzyletnia przerwa w pracy. Poświęciła się głównie Fundacji Bel Canto, aby pomóc uzależnionym muzykom wrócić do występów. Spędzała kilka godzin na mszy, a poza tym wykorzystała swoje oszczędności oraz pomoc przyjaciół, aby zamienić mieszkanie w Hamilton Heights w dom dla biednych oraz muzyków zmagających się z nałogiem. Przez dłuższy czas zarabiała, prowadząc sklep z używanymi rzeczami w Harlemie i przekazując dochód ze sklepu oraz 10% swojego dochodu potrzebującym muzykom. Przerwa w karierze mogła też zostać wywołana śmiercią długoletniego przyjaciela i ucznia Charliego Parkera (1955), który przez większość życia zmagał się z nałogiem. Ojciec John Crowley i ojciec Anthony nakłonili Williams, by wróciła do grania muzyki. Przekonali ją, że nadal może służyć Bogu i Kościołowi katolickiemu, wykorzystując swój wyjątkowy dar tworzenia. Do powrotu na scenę namówił ją Dizzy Gillespie. Wróciła do pracy, występując z zespołem Dizzy'ego na Newport Jazz Festival w 1957.
W latach 60. XX w. katolicki ksiądz Peter O'Brien został jej bliskim przyjacielem i menadżerem. Oprócz pracy w klubach na Manhattanie Mary Lou grała na uczelniach, założyła własną wytwórnię płytową, zorganizowała Pittsburgh Jazz Festival i występowała w telewizji. W tym okresie koncentrowała się na muzyce sakralnej, hymnach i mszach. Jedna z mszy, "Music for Peace", została w 1971 opracowana przez Alvina Aileya i wykonana przez Alvin Ailey Dance Theatre jako "Msza Mary Lou". Ailey tak skomentował występ: "Jeśli może istnieć Msza Bernsteina, Msza Mozarta, Msza Bacha, dlaczego nie może być Mszy Mary Lou?". To jej najbardziej znane i najlepiej oceniane dzieło. Williams wykonała rewizję "Mszy Mary Lou" podczas The Dick Cavett Show w 1971. Jednak pierwszym utworem, który skomponowała po przerwie w karierze, była msza (1963), hymn ku czci peruwiańskiego św. Martina de Porres, a poza tym dwa krótkie utwory, Anima Christi i Praise the Lord. Williams włożyła wiele wysiłku w pracę z chórami młodzieżowymi, aby zaprezentować swoje utwory, w tym "Mszę Mary Lou", w katedrze św. Patryka w Nowym Jorku w kwietniu 1975 przed ponad 3 tys. widzów. Był to pierwszy raz, kiedy w kościele grał muzyk jazzowy. Jak pisano w czasopiśmie "Time" w 1964, "Mary Lou myśli o sobie jako o „muzyku duszy” – jest to sposób na powiedzenie, że nigdy nie oddala się od melodii i bluesa, ale skromnie radzi sobie w harmonii i rytmie gospel". Williams wystąpiła na Monterey Jazz Festival w 1965 z grupą jazzową.
W latach 70. XX w. jej kariera rozkwitła – wydała wiele albumów, w tym jako pianistka solowa i komentatorka The History of Jazz. Wróciła na Monterey Jazz Festival w 1971. Można ją było również zobaczyć grającą co wieczór w Greenwich Village w The Cookery, nowym klubie prowadzonym przez jej starego szefa z jej czasów w Café Society, Barneya Josephsona.
W Carnegie Hall 17 kwietnia 1977 zagrała koncert na dwa fortepiany z awangardowym pianistą Cecilem Taylorem. Pomimo napięć na scenie między Williams a Taylorem ich występ został wydany na albumie koncertowym zatytułowanym "Embraced".
Williams uczyła jazzu dzieci w wieku szkolnym. Następnie przyjęła pracę w Duke University jako artystka rezydentka (1977–1981), nauczając z ojcem O'Brienem historii jazzu i kierując Duke Jazz Ensemble. Występowała także na koncertach i festiwalach, prowadziła praktyki dla młodzieży. W 1978 wystąpiła w Białym Domu dla prezydenta Jimmy'ego Cartera i jego gości. W 1978 brała udział w koncercie Benny'ego Goodmana z okazji 40-lecia Carnegie Hall.
Ostatnie lata.
Jej ostatnie nagranie, Solo Recital (Montreux Jazz Festival, 1978), wydane 3 lata przed jej śmiercią, zawierało mieszankę spirytualiów, ragtime'u, bluesa i swingu, jak również reedycję „Tea for Two” i „Honeysuckle Rose” oraz dwie kompozycje „Little Joe from Chicago” i „What's Your Story Morning Glory”. Inne utwory to „Medley: The Lord Is Heavy”, „Old Fashion Blues”, „Over the Rainbow”, „Offertory Meditation”, „Concerto Alone at Montreux” i „The Man I Love”.
W 1981, w wieku 71 lat, Mary Lou Williams zmarła na raka pęcherza. Dizzy Gillespie, Benny Goodman i Andy Kirk uczestniczyli w jej pogrzebie w kościele św. Ignacego Loyoli. Została pochowana na w Pittsburghu. W ostatnich latach mówiła: "Zrobiłam to, prawda? Przez brud i błoto". Była znana jako „pierwsza dama jazzowego keyboardu”. Williams była jedną z pierwszych kobiet, które odniosły sukces w jazzie.

</doc>
<doc id="2932842" url="https://pl.wikipedia.org/wiki?curid=2932842" title="Willa Szczęść Boże">
Willa Szczęść Boże

Willa Szczęść Boże – zabytkowa willa w Gdyni. Mieści się w dzielnicy Kamienna Góra przy ul. Żołnierzy I Armii Wojska Polskiego 6.
Została zbudowana w latach 1928-1929. Od 1983 widnieje w rejestrze zabytków.

</doc>
<doc id="2932845" url="https://pl.wikipedia.org/wiki?curid=2932845" title="Lista odcinków serialu Tajemnice Domu Anubisa">
Lista odcinków serialu Tajemnice Domu Anubisa

W artykule znajduje się lista odcinków serialu Tajemnice domu Anubisa, emitowanego w Polsce od 11 czerwca 2011 roku na kanale Nickelodeon Polska.

</doc>
<doc id="2932846" url="https://pl.wikipedia.org/wiki?curid=2932846" title="Willa Zosieńka w Gdyni">
Willa Zosieńka w Gdyni

Willa Zosieńka w Gdyni – zabytkowa willa w Gdyni. Mieści się w dzielnicy Kamienna Góra przy ul. Sędzickiego 22.
Została zbudowana w 1923 roku. Od 1984 widnieje w rejestrze zabytków.

</doc>
<doc id="2932848" url="https://pl.wikipedia.org/wiki?curid=2932848" title="One Commerce Square (Memphis)">
One Commerce Square (Memphis)

One Commerce Square − wieżowiec w Memphis, w stanie Tennessee, w Stanach Zjednoczonych, o wysokości 120,7 m.
Został zbudowany w stylu modernistycznym. Budowę rozpoczęto w 1970 roku, a zakończono w 1973 roku. Budynek posiada 31 kondygnacji. Koszt inwestycji wyniósł 16 milionów dolarów.

</doc>
<doc id="2932850" url="https://pl.wikipedia.org/wiki?curid=2932850" title="Willa Sadyba w Gdyni">
Willa Sadyba w Gdyni

Willa Sadyba w Gdyni – zabytkowa willa w Gdyni. Mieści się w dzielnicy Kamienna Góra przy ul. Sieroszewskiego 8.
Została zbudowana w 1923 roku. Od 1983 widnieje w rejestrze zabytków.

</doc>
<doc id="2932855" url="https://pl.wikipedia.org/wiki?curid=2932855" title="Kamienica Hundsdorffów w Gdyni">
Kamienica Hundsdorffów w Gdyni

Kamienica Hundsdorffów – zabytkowa kamienica w Gdyni. Mieści się w Śródmieściu przy ul. Starowiejskiej 7, róg Abrahama.
Została zbudowana w latach 1932-1935. Od 1987 widnieje w rejestrze zabytków.

</doc>
<doc id="2932859" url="https://pl.wikipedia.org/wiki?curid=2932859" title="Duke Dumont">
Duke Dumont

Adam Dyment, znany jako Duke Dumont – brytyjski DJ oraz producent muzyczny. Popularność zyskał po wydaniu singla "Need U (100%)", który nagrał wraz z A*M*E w 2013 roku.
Kariera.
2007-2011: Początki kariery.
Kariera Duka zaczęła się od remiksowania utworów popowych. W 2007 wydał swój pierwszy album pod tytułem "Regality EP" dla Turbo Recordings. W 2010, skompilował album "FabricLive.51" dla klubu Fabric w Londynie.
W 2011 wyprowadził się z Londynu i przeprowadził w okolice Hertfordshire, gdzie posiada swoje studio.
2012-dziś: Przebój.
W 2012 Duke Dumont wydał dwa albumy dla Turbo Recordings, "For Club Play Only Vol. 1" i "Vol. 2", które zostały odtworzone w radiu BBC Radio 1 przez Annie Mac i Fearne Cotton oraz Trevora Nelson na BBC Radio 1Xtra. W tym samym roku wydał remiksy utworów "Your Dreams, Your Love" wykonanych przez AlunaGorge'a oraz "The Keepers" Santigold.
23 marca 2013, Duke wydał singiel "Need U (100%)" który nagrał z wokalistką A*M*E. Utwór osiągnął szczyt na UK Singles Chart oraz na listach przebojów w Belgii i Holandii. Wideo nakręcone do utworu, które zostało umieszczone na serwisie YouTube, ma ponad 38 miliony wyświetleń. Jego utwór "I Got U" nagrany z Jaxem Jonesem i Kelli-Leigh ma około 290 milionów wyświetleń.
Jego kolejny utwór pt; "Ocean Drive", wydany 31 lipca 2015 roku, pokrył się złotem w Wielkiej Brytanii, czterokrotną platyną w Australii oraz zajął najwyższą pozycję 1. na amerykańskiej liście US Dance Club Songs. W Polsce singiel ten uzyskał status diamentowej płyty.

</doc>
<doc id="2932860" url="https://pl.wikipedia.org/wiki?curid=2932860" title="Kamienica Krenskich w Gdyni">
Kamienica Krenskich w Gdyni

Kamienica Krenskich w Gdyni – zabytkowa kamienica w Gdyni. Mieści się w Śródmieściu przy ul. Świętojańskiej róg Żwirki i Wigury.
Została zbudowana w 1939 przez właścicieli Zakładów Przemysłowych Michał Krenski Sp. z o.o., z siedzibą w Gdyni przy ul. Gdańskiej 15. Zakłady utworzono przed 1912 w Starogardzie Gdańskim, od 1936 z siedzibą w Gdyni; w ich skład wchodziło m.in. 5 tartaków, wytwórnia papy w Bydgoszczy oraz własna sieć dystrybucji.
Po wojnie w kamienicy mieściły się najbardziej reprezentacyjne „Delikatesy”. Od 1987 budynek jest ujęty w rejestrze zabytków.

</doc>
<doc id="2932861" url="https://pl.wikipedia.org/wiki?curid=2932861" title="Maria Czanerle">
Maria Czanerle

Maria Czanerle (ur. 14 lipca 1916 we Lwowie, zm. 22 maja 1983 w Warszawie) – polska pisarka, krytyk literacki i teatralny.
W 1939 ukończyła filologię polską na Uniwersytecie Jana Kazimierza we Lwowie, po wybuchu II wojny światowej jej rodzina została zesłana za Ural. Podczas organizowania Armii Polskiej w ZSRR udało jej się przedostać do I Brygady Pancernej im. Bohaterów Westerplatte. Po zakończeniu wojny zamieszkała w Warszawie, po powstaniu Polskiej Zjednoczonej Partii Robotniczej została instruktorem do spraw teatru w Wydziale Kultury Komitetu Centralnego. Od 1954 pełniła funkcję zastępcy redaktora naczelnego czasopisma „Teatr”, gdzie zamieszczała swoje recenzje i felietony. Poza pracą dziennikarską była autorką książek na temat współczesnego świata teatru, pisała o kulisach powstawania przedstawień teatralnych, życiu aktorów i ich pracy.

</doc>
<doc id="2932862" url="https://pl.wikipedia.org/wiki?curid=2932862" title="Pandan trwały">
Pandan trwały

Pandan trwały, pochutnik trwały ("Pandanus utilis" Bory) – gatunek roślin z rodziny pandanowatych ("Pandanaceae"). Pochodzenie: wilgotne lasy wschodniego Madagaskaru. Strefy mrozoodporności: 10-11. Szeroko rozprzestrzeniony w całej strefie tropikalnej.

</doc>
<doc id="2932867" url="https://pl.wikipedia.org/wiki?curid=2932867" title="Boca Juniors Buenos Aires">
Boca Juniors Buenos Aires



</doc>
<doc id="2932869" url="https://pl.wikipedia.org/wiki?curid=2932869" title="Independiente Avellaneda">
Independiente Avellaneda



</doc>
<doc id="2932871" url="https://pl.wikipedia.org/wiki?curid=2932871" title="Schwarze Pumpe">
Schwarze Pumpe

Schwarze Pumpe (dolnołużycki "Carna Plumpa") – dzielnica miasta Spremberg położona w niemieckim kraju związkowym Brandenburgia w powiecie Spree-Neisse.
Historia.
Pierwsze wzmianki o miejscowości można znaleźć w kronice z 1852, opublikowanej przez miasto Hoyerswerda. Według niej około kwadrans drogi od Hoyerswerdy miała znajdować się restauracja, gospoda „Zur Schwarze Pumpe”. Na mapie z 1880 roku widoczna jest, choć trudna do rozpoznania „miejscowość” Schwarze Pumpe z ledwo widocznymi zabudowaniami w postaci wspomnianej restauracji oraz dwóch murowanych budynków.
Nazwa miejscowości może pochodzić od wyżej wymienionej gospody lub od legendy która mówi, że w czasie wojny trzydziestoletniej elektor brandenburski Fryderyk Wilhelm, chcąc ukryć się przed wrogami, przyjechał do gospody i kazał pomalować pompę na czarno – dawny symbol ognia – co miało ponoć skutecznie odstraszyć najeźdźców.
Ze względu na rosnącą industrializację i rozbudowę wokół karczmy pojawiała się nazwa „Pompa kolonia” należąca do miasta Spremberg. Już w 1908 roku kolonia miał już pierwsze pokolenie, które rozpoczęło naukę w miejscowej szkole. W 1918 została podłączona pierwsza linia telefoniczna. W 1916 (inne źródła podają 1920/22) spłonęła karczma. W późniejszym okresie kolonia rosła w siłę, powstawały nowe budynki mieszkalne i usługowe, miejscowość rozrastała się wzdłuż drogi do Sprembergu. Głównym pracodawcą w tym czasie była kopalnia węgla brunatnego „Briggita” w Spreetal w pobliżu Schwarze Pumpe. W połowie lat trzydziestych było już 111 domów. Liczba ludności w 1937 wynosiła 623 osoby.
II wojna światowa.
Schwarze Pumpa stała się polem walki frontu polsko-radzieckiego z nieustępliwą obrona niemieckich jednostek ciężkich. Zabudowania miejskie w czasie II wojny światowej zostały mocno uszkodzone.
1946–2001.
W 1949 w Schwarze Pumpe został wzniesiony pomnik ku czci 108 poległych w walce żołnierzy radzieckich.
Na podstawie decyzji Rady Ministrów z dnia 23 czerwca 1955 rozpoczęto modernizację kopalni węgla brunatnego, która miała służyć powstającym w przyszłości elektrowniom. Wraz z końcem NRD przestarzały sprzęt z kopalni był stopniowo wycofywany z użycia i zastępowany nowym bardziej rozwiniętym technologicznie, aby kopalnia mogła zaspokoić potrzeby jednej z najnowocześniejszych w Europie elektrowni zasilanych węglem brunatnym. Elektrownia ta powstała w latach 1992/1993.

</doc>
<doc id="2932874" url="https://pl.wikipedia.org/wiki?curid=2932874" title="Zielów">
Zielów

Zielów – wieś na Ukrainie w rejonie jaworowskim należącym do obwodu lwowskiego.
W Zielowie w 1851 urodził się Franciszek Terlikowski (nauczyciel, filolog klasyczny).

</doc>
<doc id="2932876" url="https://pl.wikipedia.org/wiki?curid=2932876" title="Hora Unirii">
Hora Unirii

Hora Unirii ("Hora zjednoczenia") – utwór poetycki napisany przez Vasile Alecsandriego i opublikowany po raz pierwszy w 1856 r. na łamach czasopisma "Steaua Dunării", redagowanego przez Mihaila Kogălniceanu.
Utwór składa się z ośmiu czterowersowych zwrotek z rymami typu AABB. Tekst opiewa jedność narodową Rumunów, mieszkających w różnych regionach, podkreślając, iż zarówno Mołdawianie, jak i Wołosi „noszą to samo imię” (Rumuni). W przedostatniej, siódmej zwrotce pojawia się Milcov, jako jedyna (nie licząc Rumunii) w całym tekście nazwa geograficzna. Milcov jest dopływem Seretu i przez długie lata był rzeką graniczną między Hospodarstwem Mołdawskim a Wołoskim.
"Hora Unirii" powstała w okresie poprzedzającym faktyczne zjednoczenie Księstw Naddunajskich, w czasie, gdy Vasile Alecsandri mocno zaangażował się w działalność na rzecz unii obydwu państw rumuńskich. Ruch unionistów działał w Mołdawii w połowie lat 50. XIX w. bardzo prężnie, dysponując wsparciem hospodara Grzegorza Aleksandra Ghiki. Tytuł nawiązuje z jednej strony do jedności Rumunów, z drugiej zaś – do hory, ludowego tańca rumuńskiego, wykonywanego w zamkniętym kręgu.
Do tekstu, napisanego pierwotnie jako wiersz, muzykę skomponował Alexandru Flechtenmacher. Piosenka jest wykonywana zwykle 24 stycznia, w rocznice zjednoczenia Księstw Naddunajskich (Mołdawii i Wołoszczyzny), a jednocześnie wyboru księcia Aleksandra Jana Cuzy władcą Mołdawii i Wołoszczyzny.

</doc>
<doc id="2932880" url="https://pl.wikipedia.org/wiki?curid=2932880" title="Willa Poznanianka w Gdyni">
Willa Poznanianka w Gdyni

Willa Poznanianka w Gdyni – zabytkowa willa w Gdyni. Mieści się w dzielnicy Kamienna Góra przy ul. Sędzickiego 16.
Została zbudowana w latach 1921-1922. Od 1987 widnieje w rejestrze zabytków.

</doc>
<doc id="2932881" url="https://pl.wikipedia.org/wiki?curid=2932881" title="Ermin Huseinbašić">
Ermin Huseinbašić

Ermin Huseinbašić (ur. 11 lipca 1993 w Gradačacu) – bośniacki piłkarz występujący na pozycji napastnika.
Jest wychowankiem Zvijezdy Gradačac, klubu ze swojego rodzinnego miasta. W latach 2010–2013 występował w Gradinie Srebrenik. 14 stycznia 2013 został piłkarzem stołecznego FK Sarajevo. Następnie grał w Slobodzie Tuzla i Istra 1961. W 2015 roku został zawodnikiem Bratstva Gračanica.

</doc>
<doc id="2932883" url="https://pl.wikipedia.org/wiki?curid=2932883" title="Jamelna">
Jamelna

Jamelna – wieś na Ukrainie w rejonie jaworowskim należącym do obwodu lwowskiego. Liczy 449 mieszkańców.
W dwudziestoleciu międzywojennym w gminie Domażyr powiatu gródeckiego w województwie lwowskim. W 1921 roku liczyła 661 mieszkańców, w równym stosunku Polaków i Ukraińców. Polacy mieszkali w osobnej kolonii Mazurówka.
29 września 1944 roku nacjonaliści ukraińscy dokonali w Jamelnej zbiorowego mordu na Polakach; zabijano bez względu na płeć i wiek. Raport sowiecki z tego zdarzenia mówi o 52 ofiarach, prokuratorzy IPN przytaczają liczbę 60 ofiar. Rąkowski oraz Siekierka, Komański i Bulzacki piszą o 75 zabitych.
We wsi znajduje się kaplica rzymskokatolicka.

</doc>
<doc id="2932893" url="https://pl.wikipedia.org/wiki?curid=2932893" title="Jaśniska">
Jaśniska

Jaśniska – wieś na Ukrainie w rejonie jaworowskim należącym do obwodu lwowskiego.

</doc>
<doc id="2932894" url="https://pl.wikipedia.org/wiki?curid=2932894" title="Reinfekcja">
Reinfekcja

Reinfekcja – ponowne zakażenie tym samym zarazkiem, świadczące o braku odporności swoistej na ten patogen.

</doc>
<doc id="2932899" url="https://pl.wikipedia.org/wiki?curid=2932899" title="Obligacja przedsiębiorstwa">
Obligacja przedsiębiorstwa



</doc>
<doc id="2932902" url="https://pl.wikipedia.org/wiki?curid=2932902" title="Kozice (Ukraina)">
Kozice (Ukraina)

Kozice – wieś na Ukrainie w rejonie jaworowskim należącym do obwodu lwowskiego.
W czasie okupacji niemieckiej mieszkająca we wsi Helena Rotter z d. Bohosiewicz udzieliła pomocy żydowskiej rodzinie Rotterów oraz Janowi Jungowi i Szoszanie Mendel. W 1990 roku Instytut Jad Waszem podjął decyzję o przyznaniu Helenie Rotter tytułu Sprawiedliwych wśród Narodów Świata.

</doc>
<doc id="2932913" url="https://pl.wikipedia.org/wiki?curid=2932913" title="Monte Carlo Country Club">
Monte Carlo Country Club

Monte Carlo Country Club (MCCC) – kompleks tenisowy w Roquebrune-Cap-Martin, w departamencie Alpy Nadmorskie, w regionie Prowansja-Alpy-Lazurowe Wybrzeże, we Francji.
Corocznie na obiektach rozgrywany jest turniej tenisowy Monte-Carlo Rolex Masters. Są to zawody najwyższej rangi ATP World Tour Masters 1000 wśród mężczyzn.
Wyposażenie.
Kompleks składa się z dwudziestu trzech kortów. Obiekt posiada dwadzieścia jeden boisk z europejską czerwoną mączką, z czego dwa są zadaszone, a dziewięć posiada sztuczne oświetlenie. Prócz tego dwa stadiony pokryte są twardą nawierzchnią Decoturf. Wszystkie korty mogą być używane przez cały rok. W kompleksie znajduje się także kort do squasha i basen.
Zwiedzanie i inne imprezy.
Monte Carlo Country Club, związany z dwoma federacjami tenisowymi (monakijską i francuską), oferuje także inne zajęcia rekreacyjne. W ofercie kompleksu znajdują się m.in. lekcje fitnessu, zajęcia na pływalni, gra w squasha i w snookera.

</doc>
<doc id="2932914" url="https://pl.wikipedia.org/wiki?curid=2932914" title="Lelechówka">
Lelechówka

Lelechówka – wieś na Ukrainie w rejonie jaworowskim należącym do obwodu lwowskiego.

</doc>
<doc id="2932935" url="https://pl.wikipedia.org/wiki?curid=2932935" title="Stawki (rejon jaworowski)">
Stawki (rejon jaworowski)

Stawki – wieś na Ukrainie w rejonie jaworowskim należącym do obwodu lwowskiego.

</doc>
<doc id="2932940" url="https://pl.wikipedia.org/wiki?curid=2932940" title="Żorniska">
Żorniska

Żorniska – wieś na Ukrainie w rejonie jaworowskim należącym do obwodu lwowskiego.
Wieś prawa wołoskiego, położona była w drugiej połowie XV wieku w ziemi lwowskiej województwa ruskiego.

</doc>
<doc id="2932942" url="https://pl.wikipedia.org/wiki?curid=2932942" title="Porzecze (rejon jaworowski)">
Porzecze (rejon jaworowski)

Porzecze – wieś na Ukrainie w rejonie jaworowskim należącym do obwodu lwowskiego.

</doc>
<doc id="2932960" url="https://pl.wikipedia.org/wiki?curid=2932960" title="Karolina Prewęcka">
Karolina Prewęcka

Karolina Prewęcka (ur. 1967) - dziennikarka prasowa, autorka książek.
Ukończyła dziennikarstwo i etnografię w Uniwersytecie Warszawskim.
Przez kilkanaście lat pracowała w redakcji pisma branżowego "Media i Marketing Polska".
Książki.
Współautorka książek, m.in.: "Portrety Listy 500. Edycja 2009" i "Jestem mamą".
Koordynowała konkurs "Książka Przyjazna Dziecku" zorganizowany przez redakcję pisma dla dzieci "Świerszczyk", portal eDziecko.pl oraz Fundację Przyjazny Papier.

</doc>
<doc id="2932966" url="https://pl.wikipedia.org/wiki?curid=2932966" title="Jan Adam Kruseman">
Jan Adam Kruseman

Jan Adam Kruseman (ur. 12 lutego 1804 w Haarlemie, zm. 17 marca 1862) – holenderski malarz i grafik.
Był synem Jana Aleksandra (1774-1829) i Doroty Steenkamp (1769/44). Pierwsze lekcje pobierał u swego wuja Cornelisa. Od 1819 roku mieszkał w Amsterdamie, z krótką przerwą między rokiem 1822 a 1825, którą spędził w Brukseli i Paryżu. Tam studiował pod okiem Jacques’a-Louisa Davida i Naveza.
Praca zawodowa.
W 1830 roku został mianowany dyrektorem Królewskiej Akademii Sztuki w Amsterdamie. W 1839 roku założył w Amsterdamie Arti et Amicitiae, gdzie pełnił funkcje dyrektora. Był wszechstronnym malarzem, głównie portrecistą, ale malował również sceny historyczne, biblijne i rodzajowe. Wykonał łącznie 588 prac, z czego około 500 to portrety, głównie szlachty i burżuazji. Wykonał również kilka portretów rodziny królewskiej m.in. Wilhelma I i jego syna Wilhelma II.
Jego uczniem był Jozef Israëls, twórca tzw. szkoły haskiej.

</doc>
<doc id="2932976" url="https://pl.wikipedia.org/wiki?curid=2932976" title="Stade Jos Nosbaum">
Stade Jos Nosbaum

Stade Jos Nosbaum – stadion piłkarski położony w południowym Luksemburgu, w miejscowości Dudelange. Do 1991 roku siedziba klubu US Dudelange. Aktualnie siedziba klubu F91 Dudelange. Stadion ma pojemność 2 558 osób.

</doc>
<doc id="2932977" url="https://pl.wikipedia.org/wiki?curid=2932977" title="Sonal Mansingh">
Sonal Mansingh

Sonal Mansingh (ur. 30 kwietnia 1944) – indyjska tancerka.
Kształciła się głównie w bharatanatjam oraz kućipudi, specjalizuje się również w odissi. Występuje od 1964; w 1977 założyła w Delhi Center for Indian Classical Dances. Otrzymała wiele nagród i wyróżnień, w tym Padmę Bhushan (1992) oraz Padmę Vibhushan (2003).

</doc>
<doc id="2932990" url="https://pl.wikipedia.org/wiki?curid=2932990" title="Cornelis Kruseman">
Cornelis Kruseman

Cornelis Kruseman (ur. 25 września 1797 w Amsterdamie, zm. 14 listopada 1857 w Lisse) – holenderski malarz i grafik.
Był synem Alexandra Hendrika Krusemana (1765 – 1829) i Cornelii Bötger. W latach 1821 – 1825 wybrał się w podróż po Europie Odwiedził Szwajcarię, Włochy a na koniec odwiedził Paryż. W 1825, po powrocie do Holandii, zamieszkał w Hadze. 3 października 1832 roku poślubił Henriette Angelique Meijer. W 1841 roku przeniósł się do Włoch, gdzie przebywał sześć lat. Od 1847 do 1854 roku mieszkał w Hadze, a następnie aż do śmierci w Lisse.
Twórczość.
Cornelis Kruseman pobierał lekcje u Charlsa Howarda Hodgesa (1764 - 1837), Petrusa Ravelliego i Jeaan Augustina Daiwaille. Jego twórczość obejmuje zarówno portrety, obrazy biblijne jak i utrzymane w stylu klasycznym sceny z życia wsi włoskiej. Wśród jego wielu uczniów były Jan Adam Kruseman i Herman Frederik Carel Ten Kate (1822/91).

</doc>
<doc id="2933005" url="https://pl.wikipedia.org/wiki?curid=2933005" title="Francis McClean">
Francis McClean

Francis McClean (ur. 1 lutego 1876, zm. 11 sierpnia 1955 w Londynie) – brytyjski inżynier i pionier lotnictwa irlandzkiego pochodzenia.
Życiorys.
Syn Franka McCleana, uczęszczał do Charterhouse School, a następnie Royal Indian Engineering College. W latach 1898-1902 przebywał w Indiach, pracując w Public Works Department. Po powrocie do kraju, w 1907 roku odbył swój pierwszy lot balonem, towarzysząc Griffithowi Brewerowi w zawodach o Puchar Gordona Bennetta. Rok później odbył lot samolotem wraz z Wilburem Wrightem nad Le Mans.
W 1909 roku zawiązał współpracę z braciami Short, oblatując produkowane przez nich samoloty na należących do niego aerodromach w Leysdown, a następnie Eastchurch na wyspie Sheppey. Lotniska dzierżawił również nowo zawiązanemu Aero Club of Great Britain (późniejszy Royal Aero Club). W 1911 roku zaoferował Admiralicji użyczenie samolotów w celu nauczenia kadry wojskowej lotu maszynami cięższymi od powietrza, co stanowiło początek brytyjskiego Royal Naval Air Service. Podobna oferta skierowana do War Office, któremu podlegały wojska lądowe, została odrzucona.
W 1912 roku wykonał przelot wodnosamolotem między wieżami londyńskiego mostu Tower Bridge oraz pod London Bridge, Blackfriars Bridge i Waterloo Bridge, wzbudzając sensację. W 1913 roku odbył lot wzdłuż Nilu, z Aleksandrii przez Kair do Chartum. Lot McCleana zademonstrował, że Afryka może zostać przemierzona bez konieczności kosztownej budowy lotnisk, do międzylądowań wykorzystując zbiorniki wodne.
Po wybuchu I wojny światowej wstąpił do Royal Naval Air Service, odbywając patrole nad kanałem La Manche, by wkrótce zostać głównym instruktorem w Eastchurch. W 1918 roku przeniósł się do nowo sformowanego Royal Air Force, gdzie służył do 1919 roku.
Poza lotnictwem McClean był również pionierem fotografii podwodnej, w 1912 roku wykonując serię zdjęć wraku statku „Oceana” zatopionego nieopodal Eastbourne.
W 1926 roku otrzymał tytuł szlachecki. Uhonorowany został także Krzyżem Sił Powietrznych. Zmarł na skutek choroby w 1955 roku.

</doc>
<doc id="2933010" url="https://pl.wikipedia.org/wiki?curid=2933010" title="McClean">
McClean



</doc>
<doc id="2933016" url="https://pl.wikipedia.org/wiki?curid=2933016" title="Jan Baran Bilewski">
Jan Baran Bilewski



</doc>
<doc id="2933019" url="https://pl.wikipedia.org/wiki?curid=2933019" title="Giełda Papierów Wartościowych w Chicago">
Giełda Papierów Wartościowych w Chicago



</doc>
<doc id="2933021" url="https://pl.wikipedia.org/wiki?curid=2933021" title="Surfers Paradise Street Circuit">
Surfers Paradise Street Circuit

Surfers Paradise Street Circuit – tymczasowy wyścigowy tor uliczny znajdujący się w Surfers Paradise w Australii. Tor gościł wyścigi IndyCar Gold Coast Indy 300, a od 1994 roku gości wyścigi serii V8 Supercars Gold Coast 600.
Jest to trzeci tor w regionie Surfers Paradise; wcześniejszymi obiektami były Southport (1954–1955) oraz Surfers Paradise International Raceway (1965–1987). Surfers Paradise Street Circuit został zainaugurowany w 1991 roku, kiedy to gościł zawody IndyCar. Okrążenie toru miało wówczas długość 4,498 km. Pierwszym zwycięzcą na tym torze został John Andretti. Na Surfers Paradise Street Circuit zawody IndyCar były organizowane do 2008 roku. W sezonie 2009/2010 po raz pierwszy na tym torze planowano zorganizować wyścig serii A1 Grand Prix, jednak przed inauguracją nowego sezonu seria upadła.
W 1994 roku na torze Surfers Paradise Street Circuit po raz pierwszy odbywał się wyścig cyklu V8 Supercars, zaś w 2002 roku – pierwszy wyścig wliczany do klasyfikacji mistrzostw tej serii. W 2010 roku pętlę skrócono do 2,98km.

</doc>
<doc id="2933025" url="https://pl.wikipedia.org/wiki?curid=2933025" title="Artur Rojas">
Artur Rojas



</doc>
<doc id="2933026" url="https://pl.wikipedia.org/wiki?curid=2933026" title="Otkrytije Ariena">
Otkrytije Ariena

Otkrytije Ariena (ros. Открытие Арена, także "Spartak Ariena") – stadion piłkarski w Moskwie, w dzielnicy Tuszyno. Budowa stadionu została sfinansowana przez rosyjskiego biznesmena Leonida Fieduna, wiceprezesa przedsiębiorstwa Łukoil oraz głównego akcjonariusza klubu piłkarskiego Spartak Moskwa.
Projekt i budowa.
Budowa obiektu rozpoczęła się w październiku 2010 roku (palowanie), a jego otwarcie miało miejsce 5 września 2014 roku, jego docelowa pojemność ma wynosi około 44 000 miejsc. Planowany koszt stadionu oceniany był początkowo na 340 milionów dolarów, jednak w lutym 2013 roku prezes klubu potwierdził w wywiadzie że kwota ta może wzrosnąć nawet do 500 mln dolarów. W chwili ukończenia, stadion spełniał wymogi dla czwartej kategorii w kategoryzacji stadionów przez UEFA. Był on także jedną z aren piłkarskich w czasie rozgrywek Mistrzostw Świata w Piłce Nożnej w 2018 roku.
Projekt konstrukcji stadionu, wraz z przyległą halą widowisko–sportową na 12 tys. miejsc został opracowany przez amerykański koncern inżynieryjny "AECOM Technology Corporation", natomiast fasadę stadionu w barwach klubowych operatora opracowała firma "Dexter Moren Associates". Cały kompleks sportowy obejmuje stadion, halę wielofunkcyjną, ośrodki treningowe, oraz inną infrastrukturę sportową.
Położenie i komunikacja.
Obiekt sportowy położony jest na terenie moskiewskiej dzielnicy "Tuszyno", przy Autostradzie Wołokołamskiej, będącej odgałęzieniem jednej z głównych arterii miasta prospektu Leningradzkiego, około 15 kilometrów od centrum miasta. Pod terenem lotniska Tuszyno w sąsiedztwie ze stadionem, przebiega linia Tagańsko-Krasnopriesnieńska, należąca do moskiewskiego metra z będącą w budowie stacją Spartak. W skład kompleksu sportowego wchodzi również wielopoziomowe parkingi dla około 7500 pojazdów.
Nazwa.
W dniu 19 lutego 2013 roku, zarząd klubu ogłosił podpisanie umowy z rosyjskim bankiem uniwersalnym Otkrytije, który stał się sponsorem tytularnym klubu. Od tego dnia stadionowi nadano nazwę "Otkrytije Ariena" (Открытие Арена), umowa podpisana na 6 lat, przyniesie klubowi dodatkowe dochody w kwocie około 40 mln $.
Wydarzenia.
Od chwili otwarcia obiekt sportowy był miejscem rozgrywania meczu eliminacyjnego Mistrzostwa Europy w Piłce Nożnej w 2016, rozegranego pomiędzy reprezentacjami Rosji i Mołdawii, zakończony wynikiem 1:1.
Stadion ma służyć również jako miejsce przeprowadzania koncertów, 15 czerwca 2015 roku, na stadionie ma wystąpić brytyjska grupa muzyczna Muse w ramach festiwalu "„Park Live Festival”".
Wypadki.
W dniu 3 października 2012 roku, na budowie zginął 48–letni pracownik budowlany, podczas wykonywania prac wysokościowych.

</doc>
<doc id="2933028" url="https://pl.wikipedia.org/wiki?curid=2933028" title="Fredy Maidana">
Fredy Maidana

Fredy Abel Maidana (ur. 1 marca 1994) – paragwajski lekkoatleta, sprinter. 
W 2013 zdobył brązowy medal w biegu na 100 metrów podczas mistrzostw Ameryki Południowej juniorów. Podwójny srebrny medalista młodzieżowych mistrzostw Ameryki Południowej w Montevideo (2014). 

</doc>
<doc id="2933029" url="https://pl.wikipedia.org/wiki?curid=2933029" title="Hans Lipschis">
Hans Lipschis

Hans Lipschis (ur. 7 listopada 1919, zm. 16 czerwca 2016) – litewski volksdeutsche z czasów II wojny światowej i funkcjonariusz SS pełniący funkcję strażnika w niemieckim-nazistowski obozie koncentracyjnym KL Auschwitz-Birkenau.
Pochodził z Litwy, w czasie wojny otrzymał status volksdeutscha. Według jego własnej relacji od jesieni 1941 r., przez trzy kolejne lata, jako żołnierz SS pracował na terenie obozu Auschwitz-Birkenau w charakterze kucharza. Jak twierdził nie wiedział o dokonywanych tam zbrodniach i nie uczestniczył w nich. Odnalezione dokumenty w Archiwum Federalnym w Koblencji oraz w Państwowym Muzeum Auschwitz-Birkenau w Oświęcimiu wskazują jednak, iż w obozach Birkenau i Auschwitz służył początkowo jako szeregowy esesman w oddziałach wartowniczych Totenkopf, następnie awansował na stopień Rottenführera SS – czyli kierownika sekcji, będącego esesmańskim odpowiednikiem kaprala w wojsku, a okres jego pracy w kantynie obozowej SS był epizodyczny. W obozie służył wpierw w szóstej, a następnie czwartej kompanii wartowniczej, aż do jego likwidacji w 1945 r.
Po zakończeniu działań wojennych, początkowo osiadł w RFN, a następnie w latach 50-XX wieku, wyemigrował do USA, gdzie mieszkał w Chicago. Z kraju został wydalony w 1983 r., po ujawnieniu jego wojennej przeszłości. Po powrocie do Europy zamieszkał w kraju związkowym Badenia-Wirtembergia, w Niemczech.
W kwietniu 2013 r., Centralny Urząd Ścigania Zbrodni Nazistowskich w Ludwigsburgu zapowiedział wdrożenie śledztwa przeciwko 50 mieszkającym w Niemczech byłym strażnikom niemieckiego nazistowskiego obozu koncentracyjnego Auschwitz-Birkenau oraz kilku innych obozów zagłady. Lipschis usłyszał w sprawie zarzut o pomoc w popełnieniu przestępstwa. Precedensem była wcześniejsza sprawa Iwana Demianiuka. Został zatrzymany w maju tego samego roku przez policję kryminalną Badenii-Wirtembergii i osadzony w areszcie śledczym. Przedstawiony mu na jesieni tego samego roku akt oskarżenia zarzucał mu, że – wspierał działalność obozu, a tym samym również akcje służące zagładzie więźniów. Proces odbywał się przed sądem w Ellwangen w Badenii-Wirtembergii.
Według raportu Centrum Szymona Wiesenthala z 2013 r. Lipschis figurował na czwartym miejscu na liście najbardziej poszukiwanych przestępców wojennych.

</doc>
<doc id="2933030" url="https://pl.wikipedia.org/wiki?curid=2933030" title="Stanisław Dąbrowski (pastor)">
Stanisław Dąbrowski (pastor)

Stanisław Dąbrowski (ur. 3 stycznia 1925, w Dubnie na Wołyniu, zm. 30 sierpnia 2016 w Grodzisku Mazowieckim) – polski duchowny adwentystyczny, zwierzchnik Kościoła Adwentystów Dnia Siódmego w PRL, publicysta oraz wykładowca Wyższej Szkoły Teologiczno-Humanistycznej im. Michała Beliny-Czechowskiego w Podkowie Leśnej (WSTH).
Życiorys.
W czasie II wojny światowej był więźniem nazistowskiego obozu z którego zbiegł, a następnie po powtórnym aresztowaniu trafił na roboty przymusowe w III Rzeszy, z których wrócił dopiero po wyzwoleniu przez wojska amerykańskie. Po powrocie do kraju osiadł w Łodzi, gdzie pracował jako urzędnik w tamtejszej Izbie Skarbowej. 
Był skarbnikiem Diecezji Południowej w latach 1947–1953, a w latach 1954–1965 sekretarzem i skarbnikiem Zarządu Centralnego Kościoła Adwentystów Dnia Siódmego w PRL (do 1966 roku właściwie Unia Adwentystów Dnia Siódmego w Polsce). W 1957 roku doprowadził do reaktywacji powstałego w 1921 roku adwentystycznego wydawnictwa „Znaki Czasu”. Był również wieloletnim prezbiterem warszawskiego zboru. Reprezentował polskich adwentystów na licznych międzynarodowych kongresach. Był także obserwatorem na II, III i IV sesji Soboru Watykańskiego II w Rzymie, oraz zgromadzeniach organów Chrześcijańskiej Konferencji Pokojowej w Pradze w latach 1963 i 1971. 
W latach 1965–1988 piastował funkcję przewodniczącego Rady (zwierzchnika) Kościoła Adwentystów Dnia Siódmego w PRL. W 1972 roku otrzymał tytuł doktora "honoris causa" Andrews University w USA. Był również starszym prezbiterem zboru w Podkowie Leśnej. W dorobku autorskim miał także kilkadziesiąt publikacji książkowych i blisko tysiąc artykułów publikowanych w prasie krajowej i zagranicznej.
1 stycznia 2005 roku odbyły się w Podkowie Leśnej, uroczystości jubileuszu 80-urodzin Stanisława Dąbrowskiego, w których uczestniczyli między innymi rektor WSTH – dr hab. Bernard Koziróg oraz prorektor dr Mieczysław Tarasiuk. Stanisław Dąbrowski zmarł 30 sierpnia 2016 w Grodzisku Mazowieckim. Został pochowany 8 września 2016 na Cmentarzu ewangelicko-reformowanym w Warszawie (kolumbarium CIII-3-15).
Stosunek do Kościoła katolickiego.
Karol Karski zarzucił, że jego stosunek do KRK ma charakter obsesji. W każdej próbie protestantów i prawosławnych zmierzającej do nawiązania kontaktów z katolikami dopatrywał się groźby popadnięcia w niewolę papiestwa. W 1963 roku, gdy PRE wydała dokument, który z rezerwą oceniał przemiany dokonujące się w KRK, Dąbrowski chwalił ją za dokonanie należytej oceny. Jednak w 1967 roku, gdy PRE wydała odmienny dokument, zganił ją za robienie ukłonów w stronę KRK.
Życie prywatne.
Jego żoną była Alina Dąbrowska. W 2012 para obchodziła jubileusz 65-lecia małżeństwa. Ich synem jest pastor Rajmund Dąbrowski – piastujący w latach 1994–2010 funkcję dyrektora informacji i rzecznika prasowego światowego Kościoła adwentystycznego.

</doc>
<doc id="2933032" url="https://pl.wikipedia.org/wiki?curid=2933032" title="Caspar Neumann">
Caspar Neumann

Caspar (lub Kaspar) Neumann (1648–1715) – niemiecki uczony i duchowny z Wrocławia, zajmujący się zagadnieniem umieralności. Pionier statystyki demograficznej.
Życiorys.
Syn Martina Neumanna, miejskiego poborcy podatkowego. Odbył praktykę w aptece i ukończył gimnazjum Marii Magdaleny. W 1667 rozpoczął studia teologiczne na uniwersytecie w Jenie i 30 listopada 1673 przyjął święcenia kapłańskie. Został podróżującym kapłanem na służbie księcia Christiana, syna Ernesta I władcy księstwa Saksonia-Gotha. W drodze do domu, podczas trwającej dwa lata podróży przez zachodnią część Niemiec, Szwajcarię, północną Italię i południową Francję został kapłanem nadwornym w Altenburgu i poślubił córkę J.J. Rabe lekarza w służbie księcia Friedenstein. Później powrócił do Wrocławia.
Działalność.
W 1678 został dziekanem swojej dawnej szkoły, wrocławskiego gimnazjum magdaleńskiego a w 1689 pastorem i wikarym kościoła pw Marii Magdaleny we Wrocławiu. W 1697 Neumann został wyznaczony inspektorem luterańskich szkół i kościołów. Później został wikarym kościoła św. Elżbiety i wykładowcą teologii w obu miejskich gimnazjach parafialnych. Wśród jego uczniów byli filozof niemiecki epoki oświecenia Christian Wolff oraz pisarz i dysydent religijny Johann Bachstrom.
W 1680 opublikował w Jenie swój modlitewnik pod tytułem "„Kern aller Gebete”". Neumann jest autorem ponad 30 pieśni, z których część została zawarta w "Burg’s Ge­sang Buch" (1746) i w dziewiątym wydaniu "Bres­lau Voll­ständ­ige Kirch­en-und Haus-Mu­sic" (ok 1700).
Jest także autorem teorii o „hieroglificznym” znaczeniu liter alfabetu hebrajskiego: aleph np. miała oznaczać aktywność, beth trójwymiarowość itp. Isaac Newton napisał do niego list potwierdzając otrzymanie książki wyjaśniającej tę teorię ("Clavis Domus Heber") i pogratulował starań, ale przyznał, że sam ma zbyt małą wiedzę na ten temat by móc ocenić jej wartość.
Statystyka demograficzna.
W traktacie "„Reflexionen über Leben und Tod bey denen in Breslau Geborenen und Gestorbenen”" zawarł obserwacje dotyczące umieralności mieszkańców. W 1689 wysłał go Leibnizowi wraz z listem, który prezentował projekt kontynuacji tego typu badań. Leibniz poinformował o tym Royal Society. Sekretarz Stowarzyszenia, Henri Justel, poprosił Neumanna o dostarczenie zebranych przez niego danych. Uznając ich jakość Edmond Halley dokonał ich analizy statystycznej a jej wyniki opublikował w Philosophical Transactions of the Royal Society w 1693 w pracy "„An Estimate of the Degrees of the Mortality of Mankind, drawn from curious Tables of the Birth and Funerals at the city of Breslaw, with an Attempt to acscertain the Price of Annuities upon Lives”" i na tej podstawie opracował wzorzec obliczania składek emerytalnych dla powstających funduszy ubezpieczeniowych.
Praca Neumanna była pierwszą tego typu na ziemiach niemieckich (w Anglii poprzedzali go William Petty i John Graunt autor „Natural and Political Observations Made upon the Bills of Mortality” 1662). Pod jego wpływem wrocławski lekarz Johann Christian Kundmann (1684–1751) opublikował pierwsze w Niemczech porównawcze studium umieralności "Sammlung von Natur- Medizin- sowie auch dazu gehörigen Kunst- und Litteraturgeschichten" (1718).
Ciekawostka.
Caspar Neumann uczył się, mieszkając w Berlinie, języka polskiego. Jego nauczycielem był szkockiego pochodzenia prezbiter Andreas Malcolmus, krewny żony pastora Jakuba Gembickiego.

</doc>
<doc id="2933033" url="https://pl.wikipedia.org/wiki?curid=2933033" title="Torre Madrid">
Torre Madrid

Torre de Madrid – wieżowiec w Madrycie, zaprojektowany przez architekta Julio Otamendi. Ze względu na centralne położenie (blisko końca Gran Via) Torre Madrid jest symbolem miasta.
Mieszczą się w nim zarówno mieszkania, jak i biura. W przypadku tych ostatnich, to funkcja charakterystyczna dla budynków w tym obszarze. W dniu 28 kwietnia 2005 Torre Madrid został sprzedany francuskiej firmie Gecia za 400 mln euro.

</doc>
<doc id="2933034" url="https://pl.wikipedia.org/wiki?curid=2933034" title="Cox-Klemin XA-1">
Cox-Klemin XA-1

Cox-Klemin XA-1 – amerykański samolot sanitarny zaprojektowany dla United States Army Air Service (USAAS) w fabryce lotniczej Cox-Klemin Aircraft Corporation w latach 20. XX wieku. XA-1 był dwupłatem o konstrukcji klasycznej. Był to jeden z dwóch samolotów sanitarnych USAAS, noszących oznaczenie „A” w znaczeniu "ambulance" („karetka”), które w późniejszym czasie nosiły samoloty szturmowe ("attack"). Zbudowano tylko dwa egzemplarze tego samolotu.
Historia.
XA-1 został zaprojektowany, aby zastąpić w roli karetek powietrznych używane przez USAAS w tej roli zmodyfikowane samoloty de Havilland DH.4. Był to pierwszy samolot Amerykańskich Sił Powietrznych zaprojektowany specjalnie do tej roli. Zbudowano tylko dwa egzemplarze tego samolotu, jeden z nich używany był w Strefie Kanału Panamskiego. W 1927 jeden z samolotów brał udział w ewakuacji osób poszkodowanych przez tornado, które przeszło przez miejscowość Rocksprings.
Opis konstrukcji.
Cox-Klemin XA-1 był jednosilnikowym dwupłatem o konstrukcji klasycznej z podwoziem stałym. Pilot samolotu znajdował się w otwartym kokpicie, za kokpitem znajdowała się zamknięta kabina na dwa nosze (niektóre źródła podają, że załogę samolotu stanowiły dwie osoby, nie precyzując roli drugiego członka załogi, być może był to przewożony w zamkniętej kabinie lekarz lub sanitariusz).
Napęd samolotu stanowił silnik rzędowy typu Liberty L-12 o mocy 420 KM.

</doc>
<doc id="2933035" url="https://pl.wikipedia.org/wiki?curid=2933035" title="Third stream">
Third stream

Third stream (z ang. „trzeci nurt”) – termin stworzony w 1957 roku przez kompozytora Gunthera Schullera podczas wykładu na Brandeis University w celu opisania gatunku muzycznego będącego syntezą muzyki poważnej i jazzu. Improwizacja, która jest jednym z głównych elementów jazzu, ale mniej popularna w muzyce klasycznej, jest postrzegana jako istotny element trzeciego nurtu.
Pierwszymi muzykami, którzy zaczęli w swojej twórczości łączyć jazz z muzyką poważną byli Schuller, John Lewis, J.J. Johnson czy Bill Russo. Jednak third stream nigdy nie osiągnął znaczącej roli w muzyce jazzowej. Niedługo po jego powstaniu, dużą popularnością zaczął cieszyć się jazz awangardowy, który wyparł młody nurt muzyczny.
Pomimo że third stream nigdy nie osiągnął dużej popularności, muzycy niekiedy korzystają z elementów owego nurtu. Za przykład może uchodzić płyta "Breakthrough" Eddiego Danielsa czy twórczość Nikołaja Kapustina.

</doc>
<doc id="2933036" url="https://pl.wikipedia.org/wiki?curid=2933036" title="Torre Europa">
Torre Europa

Torre Europa – wieżowiec w Madrycie. Zaprojektowany przez architekta Miguel de Oriol e Ybarra. Fasada jest podobna do budynków World Trade Center zniszczonych w 2001 roku.

</doc>
<doc id="2933037" url="https://pl.wikipedia.org/wiki?curid=2933037" title="Chester Morris">
Chester Morris

Chester Morris (ur. 16 lutego 1901, zm. 11 września 1970) – amerykański aktor filmowy i telewizyjny.
Filmografia.
seriale
film
Nagrody i nominacje.
Za rolę Chicka Williamsa w filmie Alibi został nominowany do Oscara.

</doc>
<doc id="2933038" url="https://pl.wikipedia.org/wiki?curid=2933038" title="Devonshire Park Lawn Tennis Club">
Devonshire Park Lawn Tennis Club

Devonshire Park Lawn Tennis Club – kompleks tenisowy w centrum Eastbourne, w hrabstwie East Sussex.
Obiekt oddany do użytkowania został w 1874 roku. Główny kort pomieści łącznie 8000 widzów.
Od 1974 roku w Devonshire Park Lawn Tennis Club odbywa się turniej tenisowy kobiet Eastbourne International rangi WTA Premier Series. W 2009 roku rozpoczęły się również rozgrywki męskie kategorii ATP World Tour 250. Zarówno męska jak i żeńska impreza odbywa się na tydzień przed Wimbledonem.

</doc>
<doc id="2933041" url="https://pl.wikipedia.org/wiki?curid=2933041" title="Ryszard Lwie Serce i krzyżowcy">
Ryszard Lwie Serce i krzyżowcy

Ryszard Lwie Serce i krzyżowcy (ang. "King Richard and the Crusaders") – amerykański film historyczno-przygodowy z 1954 roku w reżyserii Davida Butlera. Adaptacja powieści "Talizman" autorstwa Waltera Scotta. Akcja filmu toczy się w czasie III wyprawy krzyżowej, na czele której stał król Anglii Ryszard I Lwie Serce.

</doc>
<doc id="2933042" url="https://pl.wikipedia.org/wiki?curid=2933042" title="Post-bop">
Post-bop

Post-bop – gatunek muzyki jazzowej z początku i połowy lat 60. XX wieku. Termin „post-bop“ nie był używany w czasie gdy gatunek był aktywny.
Post-bop łączy wpływy kilku odmian jazzu takich jak hard bop, modal jazz, jazz awangardowy i free jazz. Głównymi twórcami byli John Coltrane, Miles Davis, Bill Evans, Charles Mingus, Wayne Shorter, Chick Corea, Brad Mehldau oraz Herbie Hancock. Większość tej odmiany jazzu zostało zarejestrowane w Blue Note Records.

</doc>
<doc id="2933044" url="https://pl.wikipedia.org/wiki?curid=2933044" title="Joseph Andy Lui">
Joseph Andy Lui

Joseph Andy Lui (ur. 7 czerwca 1992) – tongański lekkoatleta, specjalizujący się w biegu na 100 metrów. Na tym dystansie wystąpił podczas Letnich Igrzysk Olimpijskich 2012 w Londynie. Odpadł wtedy w biegach preeliminacyjnych.
Najlepsze wyniki w sezonie.
Bieg na 100 metrów

</doc>
<doc id="2933049" url="https://pl.wikipedia.org/wiki?curid=2933049" title="Żagiew (grzyb)">
Żagiew (grzyb)



</doc>
<doc id="2933058" url="https://pl.wikipedia.org/wiki?curid=2933058" title="Hemitilapia oxyrhynchus">
Hemitilapia oxyrhynchus



</doc>
<doc id="2933059" url="https://pl.wikipedia.org/wiki?curid=2933059" title="Tilapia oxyrhynchus">
Tilapia oxyrhynchus



</doc>
<doc id="2933062" url="https://pl.wikipedia.org/wiki?curid=2933062" title="Heniochus permutatus">
Heniochus permutatus



</doc>
<doc id="2933063" url="https://pl.wikipedia.org/wiki?curid=2933063" title="Heniochus melanistion">
Heniochus melanistion



</doc>
<doc id="2933064" url="https://pl.wikipedia.org/wiki?curid=2933064" title="Heniochus drepanoides">
Heniochus drepanoides



</doc>
<doc id="2933065" url="https://pl.wikipedia.org/wiki?curid=2933065" title="Heniochus chrysostomas">
Heniochus chrysostomas



</doc>
<doc id="2933066" url="https://pl.wikipedia.org/wiki?curid=2933066" title="Chaetodon teatae">
Chaetodon teatae



</doc>
<doc id="2933068" url="https://pl.wikipedia.org/wiki?curid=2933068" title="Heniochus intermedium">
Heniochus intermedium



</doc>
<doc id="2933069" url="https://pl.wikipedia.org/wiki?curid=2933069" title="Bojowa Organizacja Ludowa">
Bojowa Organizacja Ludowa

Bojowa Organizacja Ludowa – konspiracyjna organizacja radykalnej młodzieży chłopskiej powstała w 1941 na Lubelszczyźnie. 
Historia.
Powstała organizacja początkowo przyjęła nazwę Związek Młodochłopski. Działała w powiatach włodawskim i lubartowskim, współdziałając w wielu akcjach zbrojnych z Batalionami Chłopskimi i partyzantka radziecką. Po powstaniu Polskiej Partii Robotniczej na Lubelszczyźnie weszła w jej skład. Organ prasowy: „Manifest Wolności”.

</doc>
<doc id="2933070" url="https://pl.wikipedia.org/wiki?curid=2933070" title="Neal Hefti">
Neal Hefti

Neal Hefti (ur. 29 października 1922 w Hastings, Nebraska, zm. 11 października 2008 w Toluca Lake, Kalifornia) – amerykański muzyk jazzowy, trębacz, kompozytor.

</doc>
<doc id="2933071" url="https://pl.wikipedia.org/wiki?curid=2933071" title="Taurichthys monoceros">
Taurichthys monoceros



</doc>
<doc id="2933072" url="https://pl.wikipedia.org/wiki?curid=2933072" title="Heniochus monoceras">
Heniochus monoceras



</doc>
<doc id="2933073" url="https://pl.wikipedia.org/wiki?curid=2933073" title="Dystrykt An-Nabatija">
Dystrykt An-Nabatija



</doc>
<doc id="2933074" url="https://pl.wikipedia.org/wiki?curid=2933074" title="Dystrykt Mardż Ujun">
Dystrykt Mardż Ujun



</doc>
<doc id="2933076" url="https://pl.wikipedia.org/wiki?curid=2933076" title="Albertino Minhoto">
Albertino Minhoto

Albertino Minhoto – portugalski rugbysta, pięciokrotny reprezentant Portugalii w rugby union mężczyzn, trener.
Jego pierwszym meczem w reprezentacji było spotkanie z Włochami, które zostało rozegrane 20 lutego 1972 w Padwie. Ostatni raz w reprezentacji zagrał 13 maja 1973 w Coimbrze, kiedy to jego reprezentacja podejmowała drużynę Polski.

</doc>
<doc id="2933077" url="https://pl.wikipedia.org/wiki?curid=2933077" title="Antonin (powiat miński)">
Antonin (powiat miński)



</doc>
<doc id="2933078" url="https://pl.wikipedia.org/wiki?curid=2933078" title="Czakalite">
Czakalite

Czakalite (bułg. "Чакалите") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 10 mieszkańców.

</doc>
<doc id="2933079" url="https://pl.wikipedia.org/wiki?curid=2933079" title="Dystrykt Hasbaja">
Dystrykt Hasbaja



</doc>
<doc id="2933081" url="https://pl.wikipedia.org/wiki?curid=2933081" title="Dystrykt Bint Dżubajl">
Dystrykt Bint Dżubajl



</doc>
<doc id="2933082" url="https://pl.wikipedia.org/wiki?curid=2933082" title="Dystrykt Zahla">
Dystrykt Zahla



</doc>
<doc id="2933083" url="https://pl.wikipedia.org/wiki?curid=2933083" title="Dystrykt Hirmil">
Dystrykt Hirmil



</doc>
<doc id="2933085" url="https://pl.wikipedia.org/wiki?curid=2933085" title="Biocząsteczka">
Biocząsteczka



</doc>
<doc id="2933086" url="https://pl.wikipedia.org/wiki?curid=2933086" title="Dystrykt Raszaja">
Dystrykt Raszaja



</doc>
<doc id="2933088" url="https://pl.wikipedia.org/wiki?curid=2933088" title="Dystrykt Al-Bika al-Gharbi">
Dystrykt Al-Bika al-Gharbi



</doc>
<doc id="2933089" url="https://pl.wikipedia.org/wiki?curid=2933089" title="Dystrykt Baalbek">
Dystrykt Baalbek



</doc>
<doc id="2933092" url="https://pl.wikipedia.org/wiki?curid=2933092" title="Rugby Park Stadium">
Rugby Park Stadium

Rugby Park Stadium – wielofunkcyjny stadion znajdujący się w Invercargill w Nowej Zelandii służący przede wszystkim do rozgrywania meczów rugby union, odbywają się na nim również mecze piłki nożnej oraz koncerty.
Obiekt.
Stadion o pojemności 17 000 osób przeszedł w 2001 roku renowację, podczas której postawiono nową południową trybunę mieszczącą szatnie, pomieszczenia dla mediów, loże i biura. W 2010 roku obiekt otrzymał dofinansowanie w wysokości 750 tysięcy NZD na przystosowanie do wymogów Pucharu Świata. Fundusze zostały przeznaczone na zbudowanie stanowisk dla mediów oraz podwyższenie mocy oświetlenia do 1500 luksów.
Southland Outdoor Stadium Trust, właściciel stadionu w pełni zależny od Southland Rugby Football Union, w 2011 roku złożył wniosek do władz miasta o coroczne wsparcie finansowe w wysokości 200 tysięcy NZD na utrzymanie obiektu. Rada miasta rozpatrzyła zatem trzy opcje: pomoc finansową, przejęcie stadionu lub pozostawienie status quo – przychylając się do trzeciej z nich. Po wysłuchaniu opinii obywateli rada miasta w czerwcu 2012 roku odmówiła finansowania bądź przejęcia obiektu podobnie jak inne regionalne fundusze i organizacje.
Sport.
Prócz regionalnych rozgrywek klubowych jest stadionem domowym zespołu Southland Stags występującego w rozgrywkach National Provincial Championship, a okazjonalnie z meczami Super Rugby gości na nim drużyna Highlanders.
Dawniej występowała na nim w lokalnych rozgrywkach piłkarska drużyna Southland Spirit FC, a w ramach propagowania piłki nożnej na południu kraju mecze w mistrzostwach kraju rozgrywała na nim Otago United.
Na stadionie odbył się jeden mecz inauguracyjnego Pucharu Świata w Rugby w 1987. Początkowo miał gościć dwa spotkania Pucharu Świata w Rugby 2011, otrzymał jednak jeszcze jedno spotkanie w związku z trzęsieniem ziemi w Christchurch. Rozgrywane były na nim także mecze podczas "tournée" British and Irish Lions, po raz ostatni w roku 2005, w 1963 roku miejscowa drużyna pokonała zaś Francję.

</doc>
<doc id="2933093" url="https://pl.wikipedia.org/wiki?curid=2933093" title="Dystrykt Babda">
Dystrykt Babda



</doc>
<doc id="2933095" url="https://pl.wikipedia.org/wiki?curid=2933095" title="Dystrykt Alajh">
Dystrykt Alajh



</doc>
<doc id="2933097" url="https://pl.wikipedia.org/wiki?curid=2933097" title="Mikołaj Rusca">
Mikołaj Rusca

Mikołaj Rusca "Nicolò Rusca" (ur. 20 kwietnia 1563 Bedano, zm. 4 września 1618 w Thusis) – błogosławiony Kościoła katolickiego, ofiara prześladowań antykatolickich, duchowny katolicki.
Pochodził z wielodzietnej rodziny żyjącej we szwajcarskim kantonie Ticino. Działalność duszpasterską prowadził w Sondrio pełniąc tam obowiązki proboszcza i będąc archiprezbiterem. W swojej pracy wykorzystywał swoje wykształcenie teologiczne i z oddaniem poświęcał się pomocy ubogim. Za działalność, której celem było nawracanie protestantów na katolicyzm poddany został torturom, skazany na śmierć i powieszony. Zginął z „nienawiści do wiary” (łac) "odium fidei".
21 kwietnia 2013 beatyfikacji w imieniu papieża Franciszka dokonał prefekt Kongregacji Spraw Kanonizacyjnych kardynał Angelo Amato SDB.

</doc>
<doc id="2933101" url="https://pl.wikipedia.org/wiki?curid=2933101" title="Dystrykt Al-Matin">
Dystrykt Al-Matin



</doc>
<doc id="2933105" url="https://pl.wikipedia.org/wiki?curid=2933105" title="Dystrykt Kasarwan">
Dystrykt Kasarwan



</doc>
<doc id="2933108" url="https://pl.wikipedia.org/wiki?curid=2933108" title="A. Neto">
A. Neto



</doc>
<doc id="2933109" url="https://pl.wikipedia.org/wiki?curid=2933109" title="F.N. Guedes">
F.N. Guedes



</doc>
<doc id="2933110" url="https://pl.wikipedia.org/wiki?curid=2933110" title="Dystrykt Asz-Szuf">
Dystrykt Asz-Szuf



</doc>
<doc id="2933112" url="https://pl.wikipedia.org/wiki?curid=2933112" title="J.P. Bessa">
J.P. Bessa



</doc>
<doc id="2933115" url="https://pl.wikipedia.org/wiki?curid=2933115" title="Jakub Cytryn">
Jakub Cytryn

Jakub Cytryn (ur. 1909 w Opatowie, zm. 1941 lub 1943) – polski malarz pochodzenia żydowskiego.
Studiował w warszawskiej Akademii Sztuk Pięknych w pracowni Tadeusza Pruszkowskiego. Uczestniczył w plenerach malarskich organizowanych w Kazimierzu Dolnym, w 1935 uczestniczył w LXXXI Wystawie Sztuki Żydowskiej, które zorganizowało w Warszawie Stowarzyszenie Promocji Sztuk Pięknych. W 1936 razem z bratem Henrykiem (ur. 1911, zm. 1943), który również był artystą malarzem przygotowali dekorację w Sali balowej Hotelu Europejskiego w Warszawie. Po raz ostatni przed wybuchem II wojny światowej prace Jakuba Cytryna zostały wystawione podczas wystawy plenerowej latem 1939.
Tematem większości jego obrazów są Żydzi i ich codzienne życie.

</doc>
<doc id="2933116" url="https://pl.wikipedia.org/wiki?curid=2933116" title="J.C. Augusto">
J.C. Augusto



</doc>
<doc id="2933117" url="https://pl.wikipedia.org/wiki?curid=2933117" title="Pankritio Stadio">
Pankritio Stadio



</doc>
<doc id="2933130" url="https://pl.wikipedia.org/wiki?curid=2933130" title="Zofia Banet-Fornalowa">
Zofia Banet-Fornalowa

Zofia Banet-Fornalowa (ur. 15 maja 1929 w Warszawie, zm. 19 września 2012 w Krakowie) – polska historyk, esperantystka, publicystka i działaczka korczakowska, żona Jerzego Fornala.
Życiorys.
Urodziła się w rodzinie żydowskiej, jako córka Mojżesza Baneta i Chany z domu Łęga. W 1954 ukończyła studia na Wydziale Historycznym Uniwersytetu Warszawskiego. Następnie w latach 1954–1956 pracowała jako asystentka na Wydziale Historyczno-Filozoficznym Uniwersytetu Wrocławskiego. W latach 1957–1980 była nauczycielką języka polskiego i historii w liceach ogólnokształcących we Wrocławiu. W 1980 przeszła na emeryturę i przeprowadziła się do Warszawy.
Była działaczką Polskiego Związku Esperantystów. W 1979 zainicjowała w krajach skandynawskich (Szwecja, Dania, Norwegia, Finlandia) cykl wykładów w języku esperanto o życiu i dziele Janusza Korczaka. Prowadziła także wykłady w innych krajach, np. Wielkiej Brytanii, Holandii, Niemczech czy Japonii. Od 1982 współpracowała z teatrem Espero w Warszawie, którego założycielem był jej mąż. Współpracowała z redakcją "Słowa Żydowskiego".
Była członkinią Towarzystwa Społeczno-Kulturalnego Żydów w Polsce, Stowarzyszenia Dzieci Holocaustu, Polskiego Towarzystwa im. Janusza Korczaka, Stowarzyszenia Żydowski Instytut Historyczny.
Zmarła w szpitalu w Krakowie. Została pochowana 23 września 2012 na cmentarzu żydowskim przy ulicy Okopowej w Warszawie.
Publikacje.
Zofia Banet-Fornalowa opublikowała kilka książek w języku esperanto:

</doc>
<doc id="2933134" url="https://pl.wikipedia.org/wiki?curid=2933134" title="Józef Malinowski">
Józef Malinowski

Józef Kazimierz Malinowski (ur. 19 lutego 1812 we Lwowie, zm. 7 lutego 1890 tamże) – adwokat, działacz społeczny, honorowy obywatel Lwowa.
Życiorys.
Ukończył prawo na Uniwersytecie Lwowskim, doktoryzował się w Wiedniu. Po zdaniu egzaminu, mianowany adwokatem we Lwowie (1850). W latach 1848–1855 zasiadał w Radzie Miejskiej Lwowa. Był członkiem Galicyjskiej Kasy Oszczędności, Towarzystwa Sztuk Pięknych oraz prezesem Kasyna Miejskiego. Organizował lwowskie Towarzystwo Muzyczne, którego był późniejszym prezesem. Dwukrotnie powoływany na członka Trybunału Stanu (1881). Był także członkiem wielu stowarzyszeń humanitarnych.
W 1880 utworzył fundacje w wysokości 100 000 zł na rzecz adwokatów, artystów, rzemieślników i sług. Władze miejskie doceniając jego wkład przyznały mu tytuł honorowego obywatela miasta w dniu 14 lipca 1881, a cesarz Franciszek Józef – Order Żelaznej Korony III klasy.

</doc>
<doc id="2933136" url="https://pl.wikipedia.org/wiki?curid=2933136" title="Stadion Panthessaliko">
Stadion Panthessaliko

Stadion Panthessaliko – wielofunkcyjny stadion sportowy w Wolos, w Grecji. Pojemność obiektu wynosi 21 597 widzów. Swoje spotkania rozgrywają na nim piłkarze Olympiakosu Wolos i Niki Wolos. Obiekt powstał w latach 2002–2004 i został zainaugurowany 30 marca 2004 roku meczem towarzyskim reprezentacji olimpijskich Grecji i Australii, choć stadion nie był wówczas jeszcze w pełni gotowy (jego budowa ostatecznie zakończyła się w czerwcu 2004 roku). Koszt budowy obiektu wyniósł 50 mln €. Arena posiada spójny, owalny kształt, choć cztery główne części trybun (dwie wzdłuż boiska i dwie za łukami) są od siebie odseparowane wolnymi przestrzeniami. Trybuna główna (jako jedyna wyposażona jest w zadaszenie) i dwie trybuny na łukach posiadają po dwa rzędy trybun. Na stadionie rozegrano część spotkań turnieju piłkarskiego na Igrzyskach Olimpijskich 2004. Obiekt gościł także finał piłkarskiego Pucharu Grecji w sezonie 2006/2007 (5 maja 2007 roku: Panathinaikos AO – AE Larisa 1:2).

</doc>
<doc id="2933139" url="https://pl.wikipedia.org/wiki?curid=2933139" title="Dystrykt Dżubajl">
Dystrykt Dżubajl



</doc>
<doc id="2933141" url="https://pl.wikipedia.org/wiki?curid=2933141" title="Nicolò Rusca">
Nicolò Rusca



</doc>
<doc id="2933142" url="https://pl.wikipedia.org/wiki?curid=2933142" title="Nota Raczyńskiego">
Nota Raczyńskiego

Nota Raczyńskiego – oficjalna nota dyplomatyczna Rządu RP na uchodźstwie z 10 grudnia 1942 roku sygnowana przez ministra spraw zagranicznych Edwarda Raczyńskiego dotycząca prześladowania oraz zbrodni dokonywanych na ludności żydowskiej w okupowanej przez Niemców Polsce. Stanowiła pierwszy oficjalny raport o holokauście informujący zachodnią opinię publiczną o zbrodniach. Było to również pierwsze oficjalne wystąpienie jednego z rządów w obronie wszystkich Żydów prześladowanych przez hitlerowskie Niemcy - nie tylko obywateli swego kraju.
Historia.
Nota została napisana przez polskiego dyplomatę, ministra spraw zagranicznych emigracyjnego rządu w Londynie Edwarda Raczyńskiego na podstawie dokumentów przywiezionych w postaci mikrofilmów (materiały przygotowane przez Referat Spraw Żydowskich Komendy Głównej AK) do Londynu przez kuriera Jana Karskiego i potwierdzone jego świadectwem, oraz raportów Karskiego sporządzonych w latach 1940–1942 przez Jana Karskiego.
Nota Raczyńskiego została wydrukowana w broszurze informacyjnej polskiego rządu pt. The Mass Extermination of Jews in German Occupied Poland i rozesłana dnia 10 grudnia 1942 roku do 26 ministrów spraw zagranicznych rządów krajów będących sygnatariuszami Deklaracji Narodów Zjednoczonych. Informowała ona w imieniu polskiego rządu rządy państw sprzymierzonych o ciężkiej sytuacji Żydów w okupowanej przez Niemców Polsce oraz zbrodniach dokonywanych na nich, apelując o podjęcie pomocy.
Treść.
Nota zapisana została na 9 stronach maszynopisu. W 21 punktach przedstawiała opis tła problemu oraz aktualnej sytuacji Żydów w okupowanej Polsce, chronologiczny opis informacyjnej kampanii polskiego rządu w tym zakresie, a także wezwanie rządów sprzymierzonych do powstrzymania zbrodni. Treść noty:
„1. Nieraz już(…) rząd polski zwracał uwagę cywilizowanego świata na postępowanie rządu niemieckiego i niemieckich władz okupacyjnych, zarówno wojskowych jak cywilnych, oraz na stosowanie przez nie metody, mające na celu „sprowadzenie narodu polskiego do rzędu niewolników, a następnie całkowite jego wyniszczenie.”
2. Na konferencji w St. James Palace 13 I 1942 r. rządy krajów okupowanych „uznały za jeden z głównych swych celów ukaranie, przy pomocy legalnej jurysdykcji, winnych tych zbrodni lub odpowiedzialnych za nie, bez względu na to, czy byli oni rozkazodawcami, wykonawcami, czy współuczestnikami”. Mimo tego poważnego ostrzeżenia oraz oświadczeń prezydenta Roosevelta, premiera Winstona Churchilla i ludowego komisarza spraw zagranicznych W. Mołotowa rząd niemiecki nie zaprzestał stosowania metod gwałtu i terroru. Rząd polski otrzymał z kraju liczne raporty świadczące o postępującej intensyfikacji niemieckich prześladowań narodów podbitych. 
3. Ostatnie raporty przynoszą przerażający obraz sytuacji, w jakiej znaleźli się Żydzi polscy. „Stosowane w ciągu ostatnich kilku miesięcy nowe metody masowych rzezi potwierdzają fakt, że władze niemieckie systematycznie dążą do całkowitej zagłady żydowskiej ludności Polski z Europy zachodniej i środkowej, a także z samej Rzeszy Niemieckiej. Rząd polski uważa za swój obowiązek zaznajomić rządy wszystkich cywilizowanych krajów z następującymi (…) informacjami, które ukazują aż nazbyt wyraźnie nowe metody eksterminacji zastosowane przez władze niemieckie”
„Rząd polski, jako przedstawiciel prawomocnej władzy kraju, w którym Niemcy prowadzą systematyczną eksterminację obywateli polskich i obywateli pochodzenia żydowskiego wielu innych krajów europejskich – uważa za swój obowiązek zwrócić się do rządów Narodów Zjednoczonych, ufając, że podzielą one jego opinię co do konieczności nie tylko potępienia zbrodni popełnianych przez Niemców i ukarania zbrodniarzy, ale także znalezienia skutecznych środków, po których można by się spodziewać, że powstrzymają Niemcy od dalszego stosowania metod masowej zagłady.”
Recepcja.
Nota Raczyńskiego spotkała się z oficjalną reakcją sygnatariuszy Deklaracji Narodów Zjednoczonych. W odpowiedzi na notę polskiego rządu dnia 17 grudnia 1942 roku państwa sprzymierzone ogłosiły jednocześnie w Londynie, Waszyngtonie oraz Moskwie wspólną deklarację następującej treści:.
„Uwagę rządów Belgii, Czechosłowacji, Grecji, Luksemburga, Holandii, Norwegii, Polski, Stanów Zjednoczonych Ameryki Północnej, Zjednoczonego Królestwa Wielkiej Brytanii i Północnej Irlandii, Związku Socjalistycznych Republik Radzieckich, Jugosławii i francuskiego Komitetu Narodowego zwróciły liczne doniesienia z Europy, że władze niemieckie, nie zadowoliwszy się odmówieniem osobom pochodzenia żydowskiego na wszystkich terenach, które zostało rozciągnięte ich barbarzyńskie prawo, najbardziej podstawowych praw ludzkich, przystąpiły one obecnie do realizacji wielokrotnie zapowiadanej przez Hitlera zagłady narodu żydowskiego w Europie.”
Nota została następnie opublikowana na zlecenie MSZ w postaci broszury, na którą składały się dodatkowo: fragment przemówienia premiera rządu RP na uchodźstwie Stanisława Mikołajczyka, wygłoszonego na specjalnym posiedzeniu Rady Narodowej 27 listopada 1942 roku, rezolucja wówczas przyjęta, tekst wspólnej deklaracji sojuszniczej z 17 grudnia 1942 roku oraz przemówienie Raczyńskiego po angielsku w BBC z tego samego dnia.
Częstym błędem jest mylenie noty Raczyńskiego z raportami Karskiego. Media w swoich relacjach często jednak nazywają raportem Karskiego notę polskiego rządu autorstwa Edwarda Raczyńskiego wydaną drukiem w roku 1942. Tę błędną interpretację podały w 2013 roku liczne agencje informacyjne na całym świecie w odniesieniu do sprzedaży na aukcji w Paryżu za 21 tys. euro jednego z egzemplarzy noty Raczyńskiego wydanej przez polski rząd

</doc>
<doc id="2933143" url="https://pl.wikipedia.org/wiki?curid=2933143" title="Dystrykt Sydon">
Dystrykt Sydon



</doc>
<doc id="2933145" url="https://pl.wikipedia.org/wiki?curid=2933145" title="Dystrykt Dżazzin">
Dystrykt Dżazzin



</doc>
<doc id="2933149" url="https://pl.wikipedia.org/wiki?curid=2933149" title="Dystrykt Tyr">
Dystrykt Tyr



</doc>
<doc id="2933157" url="https://pl.wikipedia.org/wiki?curid=2933157" title="Dagdan">
Dagdan



</doc>
<doc id="2933161" url="https://pl.wikipedia.org/wiki?curid=2933161" title="Dystrykt Trypolis">
Dystrykt Trypolis



</doc>
<doc id="2933162" url="https://pl.wikipedia.org/wiki?curid=2933162" title="Carlo Ghidelli">
Carlo Ghidelli

Carlo Ghidelli (ur. 24 kwietnia 1934 w Offanengo) – włoski duchowny katolicki, arcybiskup Lanciano-Ortona w latach 2001–2010.
Życiorys.
Święcenia kapłańskie otrzymał 28 czerwca 1958 i został inkardynowany do diecezji Crema. Był wykładowcą miejscowego seminarium (1958–1982), sekretarzem biskupa Carlo Manziana (1964–1982) i asystentem diecezjalnym Akcji Katolickiej (1976–1983). Był także wykładowcą Wydziału Teologicznego Północnych Włoch (1970–1982), podsekretarzem Konferencji Episkopatu Włoch (1983–1986) oraz asystentem kościelnym Katolickiego Uniwersytetu Najświętszego Serca w Mediolanie (1986–2000).
Episkopat.
25 listopada 2000 papież Jan Paweł II mianował go ordynariuszem archidiecezji Lanciano-Ortona. Sakry biskupiej udzielił mu 14 stycznia 2001 kardynał Giovanni Battista Re.
10 października 2007 przekazał parafii św. Tomasza Apostoła w Warszawie część relikwii św. Tomasza Apostoła, uroczystości przewodniczył kardynał Józef Glemp.
11 października 2010 papież Benedykt XVI przyjął jego rezygnację z powodu osiągnięcia wieku emerytalnego. Jego następcą został Emidio Cipollone.

</doc>
