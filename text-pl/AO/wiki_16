<doc id="2947652" url="https://pl.wikipedia.org/wiki?curid=2947652" title="Cmentarz Bohaterów Polskich w Poznaniu">
Cmentarz Bohaterów Polskich w Poznaniu

Cmentarz Bohaterów Polskich w Poznaniu – powstały w 1945 roku cmentarz, miejsce spoczynku mieszkańców Poznania zabitych w walce o zdobycie Cytadeli. Od 1989 roku upamiętnia także ofiary walk o niepodległość w latach 1939-1956.
Położenie.
Cmentarz znajduje się na południowym stoku poznańskiej Cytadeli, położony pomiędzy Cmentarzem Wspólnoty Brytyjskiej a grobami poległych żołnierzy radzieckich. Obecnie tworzą go trzy tarasy, nad którymi góruje pomnik autorstwa Ryszarda Skupina z 1967 roku, poświęcony pierwotnie członkom Polskiej Partii Robotniczej poległym w latach okupacji.
Na górnym tarasie znajduje się zespół mogił trzynastu ofiar poznańskiego czerwca 1956. Pomiędzy nimi usytuowano 6 grobów masowych. W czterech pochowano szczątki 76 osób rozstrzelanych w Forcie V. Pod piątą płytą znajdują się prochy więźniów straconych i spalonych przez Niemców w krematorium i spalarni śmieci. Szósta mogiła kryje 14 osób straconych w roku 1939 i 1940 na cmentarzu na Golęcinie.
Środkowy taras kryje 82 groby mieszkańców Poznania. W walkach o Cytadelę w lutym 1945 roku wzięło udział przeszło 1000 poznaniaków zmobilizowanych w ostatniej chwili przed szturmem, z których jak szacuje się około 100 osób poległo. Poznaniacy często pełnili rolę łączników pomiędzy oddziałami. W ich szeregach oprócz osób wcielonych przymusowo znaleźli się też ochotnicy grupy Armii Krajowej por. Jerzego Kieszczyńskiego i ppor. Mieczysława Patzera. Poznaniacy otrzymywali zadania inżynieryjno-saperskie, transportowe, ewakuacji rannych, a po wyposażeniu w broń wcielono ich również do oddziałów szturmujących Cytadelę. "Cytadelowcy" pod ciągłym ostrzałem z niemieckich stanowisk obronnych zbudowali przejście przez fosy, co umożliwiło przerzucenie do wnętrza fortu ciężkiej broni i wojska.
Ku czci poległym dolnej części kwatery ustawiono granitowy obelisk z metalową tablicą.
Na dolnym tarasie w kwaterze pierwszej znajdują się mogiły zbiorowe i symboliczne.
Po obu stronach kwatery usytuowano płyty kryjące prochy więźniów obozu w Żabikowie spalonych przez Niemców żywcem w styczniu 1945 roku. Napisy odwołują się do miejsc kaźni Polaków: obozu w Żabikowie, Domu Żołnierza, więzienia przy ul. Młyńskiej, Fortu VII, lasów rożnowskich i palędzkich. Pośrodku kwatery umieszczono dwie granitowe stele.
Polegli.
Spośród poległych pochowanych w zbiorowej mogile, osiemnaście ofiar to lotnicy, jedenaście – żołnierze armii, natomiast tożsamość pozostałych dwunastu pozostaje nieznana. Być może niektórzy z nieznanych również służyli w Lotnictwie Wojskowym. Spośród lotników siedemnastu należało do personelu Bazy Lotniczej nr 3, utworzonej z trzonu 3 pułku lotniczego, po odejściu eskadr na lotniska polowe w czasie mobilizacji. Byli to: szeregowy Bocian, starszy szeregowy Frąckowiak, kapral Grzelak, kapral Kaliszak, szeregowy Kasprzak, plutonowy Krzyżaniak, szeregowy Kuster, szeregowy Łusiak, chorąży Mańkowski, kapral Matynowski, szeregowy Skuba, kapral Stachowski, chorąży Szymankiewicz, szeregowy Ślusarski, podporucznik Wardaszka, podporucznik Zemanek oraz plutonowy Zwierzycki. Osiemnasty lotnik – podporucznik Cyruliński – służył w 33 eskadrze obserwacyjnej.
Według literatury, na cmentarzu pochowani także zostali czterej inni żołnierze Bazy Lotniczej nr 3: szeregowy Stanisław Góra, kapral mech. Bogdan Haise (lub Haize), plutonowy mech. Maksymilian Kaźmierczak oraz szeregowy Wiktor Samler. Grobu żadnego z nich nie udało się odnaleźć. Być może zostali pochowani w tej samej mogile, co pozostali lotnicy, lecz podczas ekshumacji z pierwotnego miejsca pochówku nie ustalono ich danych lub je zagubiono, w rezultacie czego spoczywają jako nieznani żołnierze.
W grobach masowych spoczywają też ofiary terroru stalinowskiego z lat powojennych pomordowanych przy Niegolewskich, na Kochanowskiego, 27 Grudnia, Młyńskiej i Szylinga. Odnaleźć można symboliczną mogiłę upamiętniającą harcerzy – Zbigniewa Kosmowskiego i Bogdana Dybizbańskiego oraz grób członków komórki Związku Odwetu Armii Krajowej, których stracono 8 stycznia 1943 r. w Forcie VII.
Wybudowano zarazem pomnik na cześć członków Związku Walki Młodych, poległych już po wojnie w walkach w latach 1945-48.

</doc>
<doc id="2947664" url="https://pl.wikipedia.org/wiki?curid=2947664" title="Tulipan Generał Stanisław Maczek">
Tulipan Generał Stanisław Maczek

Tulipan Generał Stanisław Maczek ("Tulipa" 'Generał Stanisław Maczek') – odmiana uprawna rośliny z rodzaju tulipan (rodzina liliowate "Liliaceae"). Wyhodowana została w Holandii przez Jana Ligtharta w 2012 i nazwana na cześć polskiego generała Stanisława Maczka.
Odmiana posiada barwę biało-czerwoną z białym brzegiem płatków, który nawiązuje do kolorystyki polskiej flagi, jak również miejskich barw Bredy. Jej przygotowanie zajęło Ligthartowi 16 lat. Jest zarejestrowana przez Holenderskie Królewskie Powszechne Stowarzyszenie dla Cebul Kwiatowych jako jedna z 4500 odmian tulipanów. Kwiat jest odporny na stosunkowo niskie temperatury i nagłe zmiany pogodowe.
Historia.
W roku 2013 ponownie tulipan stał się symbolem wdzięczności Holandii dla gen. Maczka – honorowego obywatela Holandii – oraz pamięci o walkach 1 Dywizji Pancernej WP. Nazwę „Generał Stanisław Maczek” otrzymała nowa odmiana tulipana o czerwono-malinowych płatkach z białym brzegiem. Została wyhodowana przez holenderskiego ogrodnika, Jana Ligtharta, twórcę innych odmian nazwanych na cześć Polaków: tulipanów „Maria Kaczyńska”, „Irena Sendlerowa” i „Preludium Chopina”. Wyhodowanie odmiany „Generał Stanisław Maczek” trwało 16 lat. Kwiat nazwany imieniem generała został publicznie zaprezentowany 25 kwietnia 2013 w warszawskiej rezydencji Królestwa Niderlandów w Warszawie, w obecności prof. Andrzeja Maczka, syna generała. Bukiet tulipanów „Generał Stanisław Maczek” ochrzczono na cmentarzu wojskowym w Bredzie. Uroczystości odbyły się przy grobie gen. Stanisława Maczka, z udziałem polskich weteranów walk 1 Dywizji Pancernej. Na cmentarzu wojskowym w Bredzie znajduje się grób generała Maczka, przy którym posadzono jesienią 2012 roku 500 cebulek tulipana „Generał Stanisław Maczek”. Tulipany te posadzono również przed budynkiem ambasady RP w Holandii.

</doc>
<doc id="2947666" url="https://pl.wikipedia.org/wiki?curid=2947666" title="Esox brasiliensis">
Esox brasiliensis



</doc>
<doc id="2947667" url="https://pl.wikipedia.org/wiki?curid=2947667" title="Scombresox forsteri">
Scombresox forsteri



</doc>
<doc id="2947668" url="https://pl.wikipedia.org/wiki?curid=2947668" title="Scombresox rondeletii">
Scombresox rondeletii



</doc>
<doc id="2947669" url="https://pl.wikipedia.org/wiki?curid=2947669" title="Scomberesox stolatus">
Scomberesox stolatus



</doc>
<doc id="2947670" url="https://pl.wikipedia.org/wiki?curid=2947670" title="Scombresox saurus">
Scombresox saurus



</doc>
<doc id="2947671" url="https://pl.wikipedia.org/wiki?curid=2947671" title="Scombresox rondeleti">
Scombresox rondeleti



</doc>
<doc id="2947672" url="https://pl.wikipedia.org/wiki?curid=2947672" title="Scomberesox storeri">
Scomberesox storeri



</doc>
<doc id="2947673" url="https://pl.wikipedia.org/wiki?curid=2947673" title="Scomberesox scutellatum">
Scomberesox scutellatum



</doc>
<doc id="2947674" url="https://pl.wikipedia.org/wiki?curid=2947674" title="Scomberesox saurus saurus">
Scomberesox saurus saurus



</doc>
<doc id="2947675" url="https://pl.wikipedia.org/wiki?curid=2947675" title="Scomberesox equirostrum">
Scomberesox equirostrum



</doc>
<doc id="2947676" url="https://pl.wikipedia.org/wiki?curid=2947676" title="Scomberesox camperii">
Scomberesox camperii



</doc>
<doc id="2947677" url="https://pl.wikipedia.org/wiki?curid=2947677" title="Scomberesox camperi">
Scomberesox camperi



</doc>
<doc id="2947678" url="https://pl.wikipedia.org/wiki?curid=2947678" title="Sayris serrata">
Sayris serrata



</doc>
<doc id="2947679" url="https://pl.wikipedia.org/wiki?curid=2947679" title="Sayris recurvirostra">
Sayris recurvirostra



</doc>
<doc id="2947680" url="https://pl.wikipedia.org/wiki?curid=2947680" title="Sayris hians">
Sayris hians



</doc>
<doc id="2947681" url="https://pl.wikipedia.org/wiki?curid=2947681" title="Sayris bimaculatus">
Sayris bimaculatus



</doc>
<doc id="2947682" url="https://pl.wikipedia.org/wiki?curid=2947682" title="Grammiconotus bicolor">
Grammiconotus bicolor



</doc>
<doc id="2947683" url="https://pl.wikipedia.org/wiki?curid=2947683" title="Esox saurus">
Esox saurus



</doc>
<doc id="2947685" url="https://pl.wikipedia.org/wiki?curid=2947685" title="Belone saurus">
Belone saurus



</doc>
<doc id="2947687" url="https://pl.wikipedia.org/wiki?curid=2947687" title="Trupień (Pogórze Kaczawskie)">
Trupień (Pogórze Kaczawskie)

Trupień (niem. "Sarg Berg", "Sargberg") – wzniesienie o historycznej wysokości 481 m n.p.m., w południowo-zachodniej Polsce, na Pogórzu Kaczawskim, na Pogórzu Złotoryjskim.
Przed zaawansowaniem eksploatacji kamieniołomu było to najwyższe wzniesienie na Pogórzu Złotoryjskim. Przed 2014 r. kamieniołom zniszczył jednak wierzchołek, a pozostała część wzgórza jest obecnie niższa od Mszanej. Nowa wysokość jest aktualnie nieznana (nie przeprowadzono nowego zdjęcia topograficznego).
Wzniesienie położone jest na terenie otuliny Parku Krajobrazowego "Chełmy", w północno-wschodniej części Pogórza Kaczawskiego, w północno-zachodniej części Pogórza Złotoryjskiego, około 2,0 km na południowy wschód od Wilkowa i około 2,0 km na północny zachód od Kondratowa, w woj. dolnośląskim.
Dość wyraźne wzniesienie o stromych zboczach. Na zachodzie łączy się z Sosnówką i Łysanką, a na północy ze Średnią Górą i Prusicką Górą.
Wzniesienie o zróżnicowanej budowie geologicznej. Szczyt jest zbudowany z mioceńskiego bazaltu, stanowiącego część dawnego komina wulkanicznego. Bazalt budujący wzniesienie tworzy regularne słupy o średnicy 30–40 cm, grube nieregularne pseudosłupy lub nieregularne bryły. W bazalcie występują bomby oliwinowe. Wokół neku występują górnokredowe gruboziarniste piaskowce o jasnych barwach. Poniżej, na zboczach południowo-zachodnich, południowych, wschodnich i północno-wschodnich występują dolnotriasowe (pstry piaskowiec) piaskowce czerwone, przeważnie przykryte glinami zboczowymi i rumoszem skalnym.
Na podłożu bazaltowym rośnie wiele ciekawych roślin, m.in. wawrzynek wilczełyko, przylaszczka, barwinek pospolity, kopytnik pospolity, marzanka wonna.
Na wschodnim zboczu wzniesienia znajduje się kamieniołom eksploatowany przez Kopalnie Odkrywkowe Surowców Drogowych Sp. z o.o. w Wilkowie.
Linki zewnętrzne.
Kopalnia Wilków

</doc>
<doc id="2947688" url="https://pl.wikipedia.org/wiki?curid=2947688" title="Scombresox brevirostris">
Scombresox brevirostris



</doc>
<doc id="2947689" url="https://pl.wikipedia.org/wiki?curid=2947689" title="Scomberesox saira">
Scomberesox saira



</doc>
<doc id="2947691" url="https://pl.wikipedia.org/wiki?curid=2947691" title="Valerie Miles">
Valerie Miles

Valerie Miles (ur. 1963, Nowy Jork) – amerykańska tłumaczka, wydawca, dziennikarka i pisarka.
Od ponad 20 lat mieszka w Hiszpanii, gdzie kierowała wydawnictwami Emecé i Alfaguara, a w 2003 r. była jednym z założycieli hiszpańskiej wersji brytyjskiego magazynu "Granta" ("Granta en español"). Jej artykuły ukazywały się w "La Vanguardia", "La Nación", "The Paris Review" oraz "Harper’s". Tłumaczyła z hiszpańskiego na angielski dzieła takich autorów jak: Enrique Vila-Matas czy Lucía Puenzo. W 2012 r. opublikowała zbiór swoich wywiadów z najwybitniejszymi pisarzami hiszpańskojęzycznymi, takimi jak: Javier Marías, Mario Vargas Llosa, Eduardo Mendoza, Rafael Sánchez Ferlosio, Carlos Fuentes i Juan Goytisolo, zatytułowany "Mil bosques en una bellota". Obecnie prowadzi wydawnictwo Duomo Ediciones z siedzibą w Barcelonie, w którym ukazało się m.in. tłumaczenie książki polskiego pisarza Jacka Dehnela – "Lala".

</doc>
<doc id="2947692" url="https://pl.wikipedia.org/wiki?curid=2947692" title="Caren Metschuck">
Caren Metschuck

Caren Metschuck, obecnie Mahn (ur. 27 września 1963), wschodnioniemiecka pływaczka. Czterokrotna medalistka olimpijska z Moskwy.
Specjalizowała się w stylu motylkowym i dowolnym. Igrzyska w 1980 był jej jedyną olimpiadą. W Moskwie triumfowała na dystansie 100 stylem motylkowym i w dwóch sztafetach: 4x100 m stylem dowolnym oraz 4x100 metrów stylem zmiennym. Ponadto była druga na dystansie 100 metrów kraulem. Pobiła 3 rekordy świata. Ze sztafetą w stylu dowolnym sięgnęła po złoto mistrzostw świata w 1982 i srebro w 1978. Zdobyła trzy złote medale mistrzostw Europy w 1981 (100 m kraulem oraz sztafety 4x100 m dowolnym oraz zmiennym).
Metschuck, jak wiele sportowców pochodzących z NRD, brała doping w ramach systemu stworzonego przez państwo.

</doc>
<doc id="2947699" url="https://pl.wikipedia.org/wiki?curid=2947699" title="As-Sumajrijja">
As-Sumajrijja

As-Sumajrijja (arab. السميرية) – nieistniejąca już arabska wieś, która była położona w Dystrykcie Akka w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku sił żydowskiej Hagany w dniu 14 maja 1948 roku.
Położenie.
As-Sumajrijja leżała w północnej części równiny przybrzeżnej Izraela. Wieś była położona na wysokości 25 metrów n.p.m., w odległości 6 kilometrów na północ od miasta Akka. Według danych z 1945 do wsi należały ziemie o powierzchni 854,2 ha. We wsi mieszkało wówczas 760 osób.
Historia.
Nie jest znana dokładna data założenia wioski As-Sumajrijja. Prawdopodobnie jej nazwa pochodzi od Samarytan, którzy mieli zamieszkiwać w tym obszarze. W XVIII wieku zostali oni jednak wydaleni przez Turków do miasta Nablus. Krzyżowcy nazywali wieś "Someleria". Pod koniec XVIII wieku Dżazzar Pasza wybudował przy wiosce akwedukt dostarczający wodę do odległego o 6 km miasta Akka. W 1814 roku jego syn, Suleiman, całkowicie przebudował akwedukt. W 1881 roku wieś została opisana jako niewielka wieś z domami z kamieni i gliny, z około 200 muzułmańskimi mieszkańcami. Wieś była położona na równinie i otoczona kilkoma kępami drzew oliwnych i fig, oraz polami uprawnymi. Przy wiosce znajdował się akwedukt. W wyniku I wojny światowej cała Palestyna przeszła pod panowanie Brytyjczyków, którzy utworzyli Mandat Palestyny. W 1943 roku we wsi powstała szkoła podstawowa dla chłopców. Był tu także meczet.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała te tereny państwu arabskiemu. Podczas wojny domowej w Mandacie Palestyny na początku 1948 roku w okolicy tej stacjonowały siły Arabskiej Armii Wyzwoleńczej. W ostatnich dniach przed proklamacją niepodległości Izraela żydowska organizacja paramilitarna Hagana przeprowadziła operację „Ben-Ami”, w trakcie której 14 maja 1948 roku Izraelczycy zajęli wieś As-Sumajrijja. Wszystkich mieszkańców wysiedlono, a następnie wyburzono jej domy.
Miejsce obecnie.
Na terenie wioski As-Sumajrijja powstały kibuce Lochame ha-Geta’ot i Szamerat, oraz moszaw Regba. Palestyński historyk Walid Chalidi, tak opisał pozostałości wioski As-Sumajrijja: „"Z As-Sumajrijji pozostało jedno pomieszczenie meczetu, fragmenty budynku, szczątki ścian i łuków zniszczonych domów oraz groby. Pozostała część meczetu to płaski kamienny budynek z płaskim dachem, który jest utrzymywany przez dźwigary i belki"”.

</doc>
<doc id="2947701" url="https://pl.wikipedia.org/wiki?curid=2947701" title="Centre Technique National FDF">
Centre Technique National FDF

Centre Technique National FDF – to stadion piłkarski w mieście Dżibuti, stolicy Dżibuti. Obecnie jest używany głównie dla meczów piłki nożnej. Swoje mecze rozgrywa na nim drużyna piłkarska FC Dikhil. Stadion może pomieścić 3 000 osób i jest własnością Fédération Djiboutienne de Football (FDF).

</doc>
<doc id="2947702" url="https://pl.wikipedia.org/wiki?curid=2947702" title="As-Sumajrija">
As-Sumajrija



</doc>
<doc id="2947705" url="https://pl.wikipedia.org/wiki?curid=2947705" title="Patricia Kalember">
Patricia Kalember

Patricia Kalember (ur. 30 grudnia 1957 w Schenectady, Nowy Jork) – amerykańska aktorka filmowa.
Życiorys.
Patricia Kathryn Kalember urodziła się w Schenectady w stanie Nowy Jork. Jest córką Vivian i Roberta Kalember. Patricia dorastała ze starszym bratem, również o imieniu Robert. Wychowała się w Louisville. Zainteresowanie aktorstwem zaczęło się w liceum, kiedy zagrała rolę pani Adelajdy w produkcji "Guys and Dolls". Po ukończeniu Liceum Ballard, kontynuowała studia w teatrze na Uniwersytecie Indiana, który ukończyła w 1978 roku. Później uczęszczała również do Temple University.
Patricia poznała swojego pierwszego męża, Marka Torresa, gdy obydwoje uczęszczali do Indiana University. Postanowili wziąć ślub i przenieść się do Nowego Jorku w 1980 roku. Wkrótce potem rozwiedli się. Patricia swojego obecnego męża, brytyjskiego aktora i reżysera Daniela Gerrolla, poznała na przesłuchaniu do filmu w 1984 roku. Patricia i Daniel pobrali się w dniu 25 lutego 1986 roku. Mają troje dzieci, Rebecca, urodziła się w 1986 roku, Ben, urodzony w 1989 roku oraz Toby urodzony w 1996 roku. Rodzina mieszkała w wielu miejscach, m.in. w Nowym Jorku, Kalifornii, Massachusetts i Connecticut.
Patricia stała się znaną aktorką. Grała w różnych filmach, serialach, reklamach a także gościnnie brała udział w programach telewizyjnych. Ponadto, napisała kilka audio-książek.

</doc>
<doc id="2947708" url="https://pl.wikipedia.org/wiki?curid=2947708" title="Stade de Régiment de la Garde républicaine">
Stade de Régiment de la Garde républicaine

Stade de Régiment de la Garde républicaine – to stadion piłkarski w mieście Dżibuti, stolicy Dżibuti. Obecnie jest używany głównie dla meczów piłki nożnej. Swoje mecze rozgrywa na nim drużyna piłkarska Garde Républicaine. Stadion może pomieścić 3 000 osób.

</doc>
<doc id="2947709" url="https://pl.wikipedia.org/wiki?curid=2947709" title="S&amp;D">
S&amp;D



</doc>
<doc id="2947710" url="https://pl.wikipedia.org/wiki?curid=2947710" title="ESCP EUROPE">
ESCP EUROPE



</doc>
<doc id="2947712" url="https://pl.wikipedia.org/wiki?curid=2947712" title="Nuncjatura Apostolska na Wybrzeżu Kości Słoniowej">
Nuncjatura Apostolska na Wybrzeżu Kości Słoniowej

Nuncjatura Apostolska na Wybrzeżu Kości Słoniowej – misja dyplomatyczna Stolicy Apostolskiej na Wybrzeżu Kości Słoniowej. Siedziba nuncjusza apostolskiego mieści się w Abidżanie.
Od 1979 nuncjusz apostolski pełni tradycyjnie godność dziekana korpusu dyplomatycznego akredytowanego na Wybrzeżu Kości Słoniowej od momentu przedstawienia listów uwierzytelniających.
Historia.
Nuncjaturę Apostolską na Wybrzeżu Kości Słoniowej utworzył papież Paweł VI w 1972.

</doc>
<doc id="2947716" url="https://pl.wikipedia.org/wiki?curid=2947716" title="Sean Dunphy">
Sean Dunphy

Sean Dunphy (ur. 30 listopada 1937 w Whitehall w Dublinie, zm. 17 maja 2011 Baldoyle tamże) – irlandzki wokalista.
Życiorys.
Z zawodu był cieślą. Zgłosił się do Earla Gilla, szukającego wówczas wokalisty w swojej grupie The Hoedowners. Z zespołem w latach 1966–1973 wydali 14 singli doprowadzając je na Irish Singles Chart, w tym dwie: "Lonely Woods of Upton" i "When The Fields Were White With Daisies" do miejsca pierwszego.
W 1967 roku wystąpił w Konkursie Piosenki Eurowizji z piosenką "If I Could Choose", z którą zajął ostatecznie drugie miejsce w finałowej klasyfikacji.
Zmarł 17 maja 2011 roku, dzień po koncercie, który zagrał na otwarciu "Arts Week at St Michael's House" w Baldoyle.
Był żonaty, miał trzech synów i córkę. Jego syn Brian jest członkiem irlandzkiego zespołu The High Kings.

</doc>
<doc id="2947717" url="https://pl.wikipedia.org/wiki?curid=2947717" title="Stade Omnisport d’Ali Sabieh">
Stade Omnisport d’Ali Sabieh

Stade Omnisport d'Ali Sabieh - to wielofunkcyjny stadion w mieście Ali Sabieh, w Dżibuti. Obecnie jest używany głównie dla meczów piłki nożnej oraz zawodów lekkoatletycznych. Swoje mecze rozgrywa na nim drużyna piłkarska AS Ali Sabieh Djibouti Télécom.

</doc>
<doc id="2947724" url="https://pl.wikipedia.org/wiki?curid=2947724" title="Natalja Ziernowa">
Natalja Ziernowa

Natalja Ziernowa (ros. Наталья Зернова, ur. 7 sierpnia 1976) – rosyjska biegaczka narciarska.
Kariera.
Po raz pierwszy na arenie międzynarodowej Natalja Ziernowa pojawiła się 29 grudnia 2003 roku w zawodach Pucharu kontynentalnego w Krasnogorsku, gdzie zajęła 22. miejsce w biegu na 10 km techniką dowolną. W Pucharze Świata zadebiutowała 20 stycznia 2007 roku w Rybińsku, zajmując 26. miejsce w biegu na 15 km stylem dowolnym. Tym samym już w swoim debiucie Rosjanka zdobyła pierwsze pucharowe punkty. W klasyfikacji generalnej najlepiej wypadła w sezonie 2006/2007, który ukończyła na 105. pozycji. Ziernowa startuje także w zawodach FIS Marathon Cup, w których raz stanęła na podium: 19 grudnia 2010 roku była trzecia we włoskim maratonie La Sgambeda. W zawodach tych wyprzedziły ją jedynie Ukrainka Wałentyna Szewczenko oraz reprezentantka gospodarzy Sabina Valbusa. W klasyfikacji końcowej najwyższą lokatę zdobyła w sezonach 2005/2006 oraz 2010/2011, które ukończyła na piętnastej pozycji. Nigdy nie brała udziału w igrzyskach olimpijskich ani mistrzostwach świata.
Osiągnięcia.
Puchar Świata.
Miejsca na podium.
Ziernowa nie stała na podium indywidualnych zawodów Pucharu Świata.

</doc>
<doc id="2947727" url="https://pl.wikipedia.org/wiki?curid=2947727" title="Natalja Zernowa">
Natalja Zernowa



</doc>
<doc id="2947734" url="https://pl.wikipedia.org/wiki?curid=2947734" title="Maija Saarinen">
Maija Saarinen

Maija Saarinen (ur. 1 lutego 1979) – fińska biegaczka narciarska, zawodniczka klubu Lempäälän Kisa.
Kariera.
Maija Saarinen największe sukcesy osiągała w zawodach FIS Marathon Cup. Raz stanęła na podium - 26 lutego 2011 roku była trzecia w fińskim Finlandia-hiihto. W zawodach tych wyprzedziły ją jedynie dwie Szwedki: Sandra Hansson i Nina Lintzén. W klasyfikacji generalnej najlepszy wynik uzyskała w sezonie 2000/2001, który ukończyła na trzynastej pozycji. Bieg Finlandia-hiihto wygrała także w 2004 roku, jednak wówczas zawody te nie były częścią cyklu FIS Marathon Cup. W Pucharze Świata zadebiutowała 7 marca 1999 roku, zajmując 59. miejsce w biegu na 10 km techniką klasyczną. Mimo kilku sezonów startów nigdy nie zdobyła pucharowych punktów i nie była uwzględniana w klasyfikacji generalnej. Nigdy też nie brała udziału w igrzyskach olimpijskich ani mistrzostwach świata.
Osiągnięcia.
Puchar Świata.
Miejsca na podium.
Saarinen nigdy nie zdobyła punktów PŚ.

</doc>
<doc id="2947735" url="https://pl.wikipedia.org/wiki?curid=2947735" title="Advanced Research Projects Agency Network">
Advanced Research Projects Agency Network



</doc>
<doc id="2947739" url="https://pl.wikipedia.org/wiki?curid=2947739" title="Abbamuseet">
Abbamuseet



</doc>
<doc id="2947740" url="https://pl.wikipedia.org/wiki?curid=2947740" title="Klaus Katzur">
Klaus Katzur

 Klaus Katzur (ur. 26 sierpnia 1943, zm. 4 września 2016 w Riesa) – wschodnioniemiecki pływak. Srebrny medalista olimpijski z Monachium.
Igrzyska w 1972 był jego trzecią olimpiadą, wcześniej brał udział w IO 64 i IO 68. Po medal sięgnął w sztafecie 4x100 m stylem zmiennym, tworzyli ją ponadto Roland Matthes, Hartmut Flöckner i Lutz Unger. Trzykrotnie stawał na podium mistrzostw Europy (1966: brąz na 400 m stylem zmiennym; 1970: złoto na 200 m klasykiem i w sztafecie 4x100 m stylem zmiennym).
Jego żona Petra Thümer także była pływaczką i medalistką olimpijską.

</doc>
<doc id="2947741" url="https://pl.wikipedia.org/wiki?curid=2947741" title="Orthragoriscus elegans">
Orthragoriscus elegans



</doc>
<doc id="2947742" url="https://pl.wikipedia.org/wiki?curid=2947742" title="Orthragoriscus fasciatus">
Orthragoriscus fasciatus



</doc>
<doc id="2947743" url="https://pl.wikipedia.org/wiki?curid=2947743" title="Orthragoriscus ghini">
Orthragoriscus ghini



</doc>
<doc id="2947744" url="https://pl.wikipedia.org/wiki?curid=2947744" title="Orthragoriscus hispidus">
Orthragoriscus hispidus



</doc>
<doc id="2947745" url="https://pl.wikipedia.org/wiki?curid=2947745" title="Orthragoriscus lunaris">
Orthragoriscus lunaris



</doc>
<doc id="2947746" url="https://pl.wikipedia.org/wiki?curid=2947746" title="Czesław Idźkiewicz">
Czesław Idźkiewicz

Czesław Idźkiewicz (ur. 21 października 1889 w Różanie, zm. 1 lutego 1951 w Płocku) – polski malarz i pedagog.
Życiorys.
Po ukończeniu w 1908 gimnazjum w Pułtusku rozpoczął studia w warszawskiej Szkole Sztuk Pięknych, podczas letnich przerw w nauce asystował Władysławowi Drapiewskiemu w tworzeniu polichromii w płockiej katedrze Wniebowzięcia Najświętszej Maryi Panny w Płocku. W 1912 obronił dyplom i wyjechał na rok do Antwerpii, gdzie studiował w Académie Royale de Beaux Arts. Od 1913 kontynuował naukę w Akademii Sztuk Pięknych w Krakowie u Józefa Mehoffera i Józefa Pankiewicza. W 1915 Władysław Drapiewski jako mieszkaniec zaboru pruskiego został przez Rosjan aresztowany i wywieziony w głąb Rosji. Czesław Idźkiewicz przyjechał do Płocka, gdzie kontynuował rozpoczęte przez Władysława Drapiewskiego prace nad malowidłami ściennymi w płockiej katedrze. Jego autorstwa są m.in. freski w Kaplicy Królewskiej, które powstały według jego autorskiego projektu. Aby móc się utrzymać podjął pracę w Gimnazjum im. Adama Mickiewicza, a po uzyskaniu uprawnień do nauczania w szkołach wyższego stopnia również w Państwowym Seminarium Nauczycielskim Męskim. W 1938 odbył w berlińskim Hohere Reichswerbeschule kurs reklamy. Po wybuchu II wojny światowej hitlerowcy zagrabili całą kolekcję obrazów Czesława Idźkiewicza i wywieźli ją w głąb Rzeszy. Artysta został 7 kwietnia 1940 aresztowany i uwięziony w obozie koncentracyjnym Dachau, przeżył wojnę i po wyzwoleniu obozu powrócił do Płocka i do pracy nauczyciela. Mimo złego stanu zdrowia został wiceprezesem Towarzystwa Naukowego Płockiego, którego członkiem był również przed 1939. Zmarł nagle w wieku 61 lat.

</doc>
<doc id="2947747" url="https://pl.wikipedia.org/wiki?curid=2947747" title="Sara Svendsen">
Sara Svendsen

Sara Svendsen (ur. 15 kwietnia 1980) – norweska biegaczka narciarska, zawodniczka klubu Tromsø Skiklubb.
Kariera.
Po raz pierwszy na arenie międzynarodowej Sara Svendsen pojawiła się 10 lutego 2001 roku w zawodach FIS Race w miejscowości Nybygda, gdzie była dziewiętnasta w biegu na 5 km techniką dowolną. W Pucharze Świata zadebiutowała 22 listopada 2003 roku w Beitostølen, zajmując 66. miejsce w biegu na 10 km stylem dowolnym. Pierwsze pucharowe punkty zdobyła pięć lat później - 23 lutego 2008 roku w Falun, gdzie zajęła 28. miejsce w biegu łączonym na 15 km. Nigdy nie stała na podium zawodów Pucharu Świata. W klasyfikacji generalnej najlepszy wynik uzyskała w sezonie 2007/2008, który ukończyła na 59. miejscu. Startuje głównie w zawodach FIS Marathon Cup, w których dwukrotnie stawała na podium, odnosząc przy tym jedno zwycięstwo: 8 stycznia 2012 roku wygrała czeski maraton Jizerská Padesátka. W klasyfikacji generalnej najlepiej wypadła w sezonie 2011/2012, który ukończyła na ósmej pozycji.
Osiągnięcia.
Puchar Świata.
Miejsca na podium.
Svendsen nie stała na podium indywidualnych zawodów Pucharu Świata.

</doc>
<doc id="2947750" url="https://pl.wikipedia.org/wiki?curid=2947750" title="Clemens Bever">
Clemens Bever

Clemens Bever (ur. 22 kwietnia 1945) – wschodnioniemiecki żużlowiec.
Kariera.
Siedmiokrotny medalista indywidualnych mistrzostw NRD: złoty (1975), pięciokrotnie srebrny (1972, 1973, 1976, 1977, 1981) oraz brązowy (1979). Dziesięciokrotny złoty medalista drużynowych mistrzostw NRD (1968, 1972, 1973, 1974, 1975, 1977, 1978, 1979, 1980, 1981). Pięciokrotny złoty medalista mistrzostw NRD w parach (1976, 1977, 1978, 1979, 1980). 
Uczestnik półfinału kontynentalnego indywidualnych mistrzostw świata (Güstrow 1971 – XIII miejsce).

</doc>
<doc id="2947751" url="https://pl.wikipedia.org/wiki?curid=2947751" title="Nuncjatura Apostolska w Boliwii">
Nuncjatura Apostolska w Boliwii

Nuncjatura Apostolska w Boliwii – misja dyplomatyczna Stolicy Apostolskiej w Boliwii. Siedziba nuncjusza apostolskiego mieści się w La Paz. Obecnym nuncjuszem jest Włoch abp Giambattista Diquattro. Pełni on swą funkcję od 21 listopada 2008. Nuncjusz apostolski pełni tradycyjnie godność dziekana korpusu dyplomatycznego akredytowanego w Boliwii od momentu przedstawienia listów uwierzytelniających.
Historia.
Internuncjaturę Apostolską w Boliwii utworzył papież Pius X w 1917. Dotychczas funkcję przedstawicielstwa papieskiego w tym państwie pełniła Delegatura Apostolska Peru i Boliwii z siedzibą w Peru. W 1925 papież Pius XI wyniósł boliwijską internuncjaturę do rangi nuncjatury.

</doc>
<doc id="2947754" url="https://pl.wikipedia.org/wiki?curid=2947754" title="Orthragoriscus mola">
Orthragoriscus mola



</doc>
<doc id="2947755" url="https://pl.wikipedia.org/wiki?curid=2947755" title="Orthragoriscus redi">
Orthragoriscus redi



</doc>
<doc id="2947756" url="https://pl.wikipedia.org/wiki?curid=2947756" title="Orthragoriscus retzii">
Orthragoriscus retzii



</doc>
<doc id="2947757" url="https://pl.wikipedia.org/wiki?curid=2947757" title="Orthragoriscus rondeletti">
Orthragoriscus rondeletti



</doc>
<doc id="2947758" url="https://pl.wikipedia.org/wiki?curid=2947758" title="Orthragus luna">
Orthragus luna



</doc>
<doc id="2947759" url="https://pl.wikipedia.org/wiki?curid=2947759" title="Ozodura orsini">
Ozodura orsini



</doc>
<doc id="2947760" url="https://pl.wikipedia.org/wiki?curid=2947760" title="Pedalion gigas">
Pedalion gigas



</doc>
<doc id="2947761" url="https://pl.wikipedia.org/wiki?curid=2947761" title="Tetraodon mola">
Tetraodon mola



</doc>
<doc id="2947762" url="https://pl.wikipedia.org/wiki?curid=2947762" title="Trematopsis willugbei">
Trematopsis willugbei



</doc>
<doc id="2947763" url="https://pl.wikipedia.org/wiki?curid=2947763" title="Tympanomium planci">
Tympanomium planci



</doc>
<doc id="2947764" url="https://pl.wikipedia.org/wiki?curid=2947764" title="Pedalion capensis">
Pedalion capensis



</doc>
<doc id="2947765" url="https://pl.wikipedia.org/wiki?curid=2947765" title="Orthragoriscus blochii">
Orthragoriscus blochii



</doc>
<doc id="2947766" url="https://pl.wikipedia.org/wiki?curid=2947766" title="Orthragoriscus analis">
Orthragoriscus analis



</doc>
<doc id="2947767" url="https://pl.wikipedia.org/wiki?curid=2947767" title="Orthragoriscus alexandrini">
Orthragoriscus alexandrini



</doc>
<doc id="2947768" url="https://pl.wikipedia.org/wiki?curid=2947768" title="Piotr Gancarz">
Piotr Gancarz

Piotr Gancarz (ur. 19 maja 1970 w Kolbuszowej, zm. 21 kwietnia 2000) – polski żużlowiec.
Sport żużlowy uprawiał w latach 1987–1997, reprezentując barwy klubów Stali Rzeszów (1987–1989, 1991–1995, 1997), KKŻ Krosno (1990, 1997) oraz Wandy Kraków (1996).
W 1989 r. zdobył w Rzeszowie brązowy medal młodzieżowych drużynowych mistrzostw Polski. W 1991 r. wystąpił w dwóch finałowych turniejach o "Srebrny Kask", zajmując w końcowej klasyfikacji XIV miejsce. Finalista młodzieżowych indywidualnych mistrzostw Polski (Toruń 1991 – XV miejsce). Dwukrotny finalista młodzieżowych mistrzostw Polski par klubowych (Gdańsk 1989 – VI miejsce, Gorzów Wielkopolski 1991 – VI miejsce).
Zginął śmiercią samobójczą 21 kwietnia 2000.

</doc>
<doc id="2947769" url="https://pl.wikipedia.org/wiki?curid=2947769" title="Molacanthus pallasii">
Molacanthus pallasii



</doc>
<doc id="2947770" url="https://pl.wikipedia.org/wiki?curid=2947770" title="Mola hispida">
Mola hispida



</doc>
<doc id="2947771" url="https://pl.wikipedia.org/wiki?curid=2947771" title="Mola aspera">
Mola aspera



</doc>
<doc id="2947772" url="https://pl.wikipedia.org/wiki?curid=2947772" title="Mola aculeata">
Mola aculeata



</doc>
<doc id="2947773" url="https://pl.wikipedia.org/wiki?curid=2947773" title="Diplanchias nasus">
Diplanchias nasus



</doc>
<doc id="2947774" url="https://pl.wikipedia.org/wiki?curid=2947774" title="Diodon nummularis">
Diodon nummularis



</doc>
<doc id="2947775" url="https://pl.wikipedia.org/wiki?curid=2947775" title="Diodon mola">
Diodon mola



</doc>
<doc id="2947776" url="https://pl.wikipedia.org/wiki?curid=2947776" title="Diodon carinatus">
Diodon carinatus



</doc>
<doc id="2947777" url="https://pl.wikipedia.org/wiki?curid=2947777" title="Cephalus pallasianus">
Cephalus pallasianus



</doc>
<doc id="2947778" url="https://pl.wikipedia.org/wiki?curid=2947778" title="Cephalus ortagoriscus">
Cephalus ortagoriscus



</doc>
<doc id="2947779" url="https://pl.wikipedia.org/wiki?curid=2947779" title="Cephalus brevis">
Cephalus brevis



</doc>
<doc id="2947780" url="https://pl.wikipedia.org/wiki?curid=2947780" title="Macedoniusz konsul">
Macedoniusz konsul

Macedoniusz konsul albo Macedoniusz Scholastyk (gr.: Μακηδόνιος lub Ύπατος Μακεδόνιος, ο Θεσσαλονικεύς) – poeta bizantyński z VI wieku, autor epigramatów.
Osoba.
O samym Macedoniuszu wiadomo jedynie, że piastował wysoki urząd konsula ("hýpatos") za panowania cesarza Justyniana I (527-565). Należał do grona elity intelektualnej stolicy prawników i humanistów ("scholastikòj") Konstantynopola, skupionych wokół Agatiasza Scholastyka. Należeli do niego znany poeta Paweł Silencjariusz, prefekt Julian z Egiptu oraz Arabiusz Scholastyk, Eratostenes Scholastyk, Eutolmiusz Scholastyk, Ireneusz Referendarz, Izydor Scholastyk, Jan Barbukalos, Julian Antikensor, Leoncjusz Scholastyk, Teetet Scholastyk i Tomasz Scholastyk. Wszyscy oni tworzyli epigramy posługując się językiem klasycznym oraz wyniesioną ze szkół wiedzą mitologiczną i historyczną. Pisali na te same tematy, choć w nowym ujęciu i z odmienną pointą. Prawdopodobnie odczytywali własne utwory podczas wspólnych spotkań towarzyskich.
Agatiasz wydał 44 epigramy Macedoniusza w "Antologii nowych epigramów". Za pośrednictwem jego zbioru trafiły one potem do "Antologii palatyńskiej".
Twórczość.
Macedoniusz uprawiał wszystkie rodzaje epigramu: miłosne, wotywne, nagrobkowe, popisowe, refleksyjne i biesiadne. Motywy czerpał z "Wieńca" Meleagra z Gadary, Palladasa, z sielanek Teokryta i poetów sobie współczesnych: Agatiasza i Silencjariusza.
Naśladowaniem innych poetów jest głównie jego 14 zachowanych epigramów erotycznych. Tam gdzie decyduje się na samodzielność, jego dowcip jest wymuszony: szydzi z malującej się piękności (XI 370) lub pobrzękuje kiesą przed drzwiami dziewczyny mówiąc: "Ze złotem ścigam Erosa, bo i praca pszczół nie odbywa się za pomocą pługa i motyki, lecz rosistej wiosny, a złoto miodu Afrodyty jest różnorodnym pracownikiem". Za słodycz rozkoszy ofiaruje słodycz złota, plącząc się w przenośniach i przeciwstawieniach. Inną dziewczynę prosi, by wyleczyła jego ranę swą pięknością, wszak zadała mu ją swoją miłością (V 225). Jeszcze innej obiecuje, że będzie lepszym kochankiem, bo po winobraniu miłości zadba o sam krzak winnej latorośli, gdy go pokryją niteczki zmarszczek (V 227). Nie przeszkadza mu to jednak, gdy kochanka zwodzi go, że "przyjdzie wieczorem", przestrzec ją przed wieczorem jej życia (V 233). Na widok odwiedzającej go kochanki wybucha radością, jest jak rozbitek zalewany falami miłości i prosi: "ratuj mnie i przyjmij do swego portu" (V 235). Gdy go jednak zdradzi, bez wahania szpadę, którą się zabawia, zatopi w swoim sercu (V 238).
Podobny do papierowych zapałów miłosnych jest zapał poety do biesiad, gdy z pijackim entuzjazmem (XI 58) wykrzykuje, że nie dba o wysokie urzędy, nie pragnie bogactw, byleby robotnicy uprawiali jego ziemie, a on miał pełny puchar wina i zacnych towarzyszy przy stole. Innym każe się troszczyć o płody Demeter, sam poprzestaje na winnej jagodzie (X 59). Przykładem epigramu wotywnego może być utwór o starym żeglarzu, który ofiarował Posejdonowi jako wotum łódź, teraz, na lądzie już bezpieczną od niebezpiecznych wiatrów (VI 69). W nagrobkowej apostrofie zwraca się do Artemidy i Ziemi, która go przykryje po śmierci (VII 566). Po wybudowaniu domu we frygijskiej Cybirze chwali się, że nie zdobył majątku łupieżczym żelazem, ani krzywdą ubogich lecz pobożnością ("eusebeia"). A jak sprawiedliwemu mężowi przysługuje wypoczynek po trudach życia, tak niech przetrwa ten domek na wsi, dzieło pobożnych ludzi. Poeta umieścił na odrzwiach taki napis: "Ziomek i obcy zawsze mi miły. Gościnność nie pyta: Ktoś ty? Przychodzisz skąd? Jaki jest gościu twój ród?".

</doc>
<doc id="2947781" url="https://pl.wikipedia.org/wiki?curid=2947781" title="Aledon storeri">
Aledon storeri



</doc>
<doc id="2947782" url="https://pl.wikipedia.org/wiki?curid=2947782" title="Aledon capensis">
Aledon capensis



</doc>
<doc id="2947786" url="https://pl.wikipedia.org/wiki?curid=2947786" title="Tanteen Recreational Ground">
Tanteen Recreational Ground

Tanteen Recreational Ground – to wielofunkcyjny stadion w Saint George’s na Grenadzie. Jest obecnie używany głównie dla meczów piłki nożnej, a także do zawodów lekkoatletycznych (posiada bieżnię) oraz do gry w krykieta. Swoje mecze rozgrywa na nim drużyna piłkarska GBSS. Stadion mieści 1000 osób.

</doc>
<doc id="2947787" url="https://pl.wikipedia.org/wiki?curid=2947787" title="Love Unlimited">
Love Unlimited

Love Unlimited – singel bułgarskiej piosenkarki Sofi Marinowej, z którym wystąpiła w Konkursie Piosenki Eurowizji 2012, reprezentując Bułgarię.
Piosenka została nagrana oraz wydana w 2011 roku. Producentami i twórcami muzyki singla byli Krum Geoprijew i Jasen Kozew, a tekst napisała Donka Wasilewa.
Tekst.
Tekst piosenki mówi o tym, że piosenka, ból i miłość „nie mają granic, języków i kolorów” a są jednakowe dla wszystkich. Treść piosenki jest po bułgarsku, natomiast piosenka zawiera słowa: "Kocham cię" w dwunastu językach: tureckim (Seviyorum seni), greckim (σ'αγαπάω πολύ), hiszpańskim (Yo te quiero a ti), serbsko-chorwackim (Volim te), bułgarskim (w zdaniu: Теб обичам – ciebie kocham), romskim (But dehav tut mange), włoskim (Voglio bene a te), azerskim (Mən səni sevirəm), francuskim (Je t’aime), angielskim (w zdaniu: I love you so much – kocham cię bardzo).
Eurowizja.
14 stycznia 2012 roku Sofi Marinowa występowała z tą piosenką w bułgarskich kwalifikacjach do Eurowizji zajmując 2 miejsce po Desi Sławej z piosenką "Alive", notując 2162 SMS-ów od publiczności i 148 punktów od jury. W kolejnej odsłonie kwalifikacji 29 lutego 2012 roku zajęła pierwsze miejsce po zliczeniu głosów publiczności i punktów jury.
Na Eurowizji w Azerbejdżanie piosenka "Love Unlimited" nie dostała się do finału. W półfinale zajęła 11. miejsce, zdobywając 45 punktów – tyle samo, co dziesiąta Norwegia.

</doc>
<doc id="2947789" url="https://pl.wikipedia.org/wiki?curid=2947789" title="John Kinsella">
John Kinsella

John Pitann Kinsella (ur. 26 sierpnia 1952) – amerykański pływak. Dwukrotny medalista olimpijski.
Specjalizował się w stylu dowolnym. Brał udział w dwóch igrzyskach (IO 68, IO 72. W 1968 zajął drugie miejsce na dystansie 1500 metrów kraulem, cztery lata później został mistrzem olimpijskim w sztafecie 4x200 metrów stylem dowolnym. Pobił 4 rekordy świata, m.in. w 1970 jako pierwszy pływak przełamał granicę 16 minut na dystansie 1500 metrów kraulem. Zdobył 6 tytułów mistrzowskich w NCAA. W 1986 został przyjęty do International Swimming Hall of Fame.

</doc>
<doc id="2947790" url="https://pl.wikipedia.org/wiki?curid=2947790" title="Wojciech Lisiecki">
Wojciech Lisiecki

Wojciech Lisiecki (ur. 20 kwietnia 1992 w Mogilnie) – polski żużlowiec.
Sport żużlowy uprawia od 2009 roku, w barwach klubów Start Gniezno (2009, 2011–2013) oraz Kolejarz Rawicz (2010, 2012, 2014). 
Srebrny medalista młodzieżowych drużynowych mistrzostw Polski (Bydgoszcz 2011). Finalista młodzieżowych indywidualnych mistrzostw Polski (Bydgoszcz 2012 – X miejsce). Finalista młodzieżowych mistrzostw Polski par klubowych (Gniezno 2012 – IV miejsce).

</doc>
<doc id="2947792" url="https://pl.wikipedia.org/wiki?curid=2947792" title="Achlamu">
Achlamu



</doc>
<doc id="2947793" url="https://pl.wikipedia.org/wiki?curid=2947793" title="Fernando Pacheco">
Fernando Pacheco

Fernando Pacheco Flores (ur. 18 maja 1992 w Badajoz) – hiszpański piłkarz występujący na pozycji bramkarza w hiszpańskim klubie UD Almería. Karierę rozpoczął w CD Obandino, następnie grał w CP Flecha Negra, zaś w 2006 roku trafił do Realu Madryt. Były młodzieżowy reprezentant Hiszpanii. W pierwszym zespole Realu Madryt zadebiutował 2 grudnia 2014 roku w meczu Copa del Rey na Estadio Santiago Bernabeu. Zachował czyste konto, Real Madryt pokonał UE Cornellà 5:0 i pewnie awansował do kolejnej rundy rozgrywek.

</doc>
<doc id="2947794" url="https://pl.wikipedia.org/wiki?curid=2947794" title="Łysanka">
Łysanka

Łysanka (niem. "Kahle-Berg", "Kahleberg") – wzniesienie o wysokości 444 m n.p.m., w południowo-zachodniej Polsce, na Pogórzu Kaczawskim, na Pogórzu Złotoryjskim.
Wzniesienie położone jest w północno-wschodniej części Pogórza Kaczawskiego, w północno-zachodniej części Pogórza Złotoryjskiego, około 2,0 km na południe od Wilkowa i około 3,0 km na północny zachód od Kondratowa, w woj. dolnośląskim.
Dość wyraźne wzniesienie o stromych zboczach, poza północnym, które jest niższe i łagodne. Na północnym wschodzie łączy się z Sosnówką, na północnym zachodzie z Diablakiem.
Wzniesienie o zróżnicowanej budowie geologicznej. Szczyt jest zbudowany z mioceńskiego bazaltu (bazanitu), stanowiącego część dawnego komina wulkanicznego oraz z tufów bazaltowych. Bazalt budujący wzniesienie jest tworzy regularne słupy o średnicy 30–40 cm, grube nieregularne pseudosłupy lub nieregularne bryły. W bazalcie występują bomby oliwinowe. Część tufów bazaltowych uległa wietrzeniu tworząc zwietrzelinę bentonitową. Na północ od neku występują górnokredowe gruboziarniste piaskowce o jasnych barwach oraz margle. Poniżej, na zboczach północno-zachodnich, zachodnich, południowych i wschodnich występują dolnotriasowe (pstry piaskowiec) piaskowce czerwone, przeważnie przykryte glinami zboczowymi i rumoszem skalnym. Jeszcze niżej zalegają permskie (cechsztyńskie) wapienie, dolomity i anhydryty.
Na podłożu bazaltowym rośnie wiele ciekawych roślin, m.in. wawrzynek wilczełyko, przylaszczka, barwinek pospolity, kopytnik pospolity, marzanka wonna.
Teren wokół kamieniołomu jest porośnięty lasem świerkowym i mieszanym z dębem i grabem.
Granice otuliny Parku Krajobrazowego "Chełmy" otaczają wzniesienie od północy, wschodu i południa.
Na zachodnim zboczu wzniesienia znajduje się kamieniołom eksploatowany przez Przedsiębiorstwo Górniczo-Produkcyjne "BAZALT" w Wilkowie.

</doc>
<doc id="2947795" url="https://pl.wikipedia.org/wiki?curid=2947795" title="Larry Parks">
Larry Parks

Larry Parks właściwie Samuel Lawrence Klausman Parks (ur. 13 grudnia 1914, zm. 13 kwietnia 1975) — amerykański aktor filmowy i telewizyjny.
Filmografia.
seriale
film
Nagrody i nominacje.
Za rolę Al Jolson w filmie The Jolson Story został nominowany do Oscara.

</doc>
<doc id="2947796" url="https://pl.wikipedia.org/wiki?curid=2947796" title="Himalayan (rasa kota)">
Himalayan (rasa kota)

Himalayan (USA) lub Colourpoint (reszta świata) – rasa kota powstała w wyniku krzyżowania kotów perskich z kotami syjamskimi. 
Zwierzęta mają długą, puszystą sierść, która zwykle jest ciemniejsza (jak u kota syjamskiego) na głowie i ogonie. Pyszczek kota sprawia wrażenie, że zwierzę wydaje się cały czas zdenerwowane.

</doc>
<doc id="2947797" url="https://pl.wikipedia.org/wiki?curid=2947797" title="Progress Park (Grenada)">
Progress Park (Grenada)

Progress Park – to wielofunkcyjny stadion w Saint Andrew's na Grenadzie. Jest obecnie używany głównie dla meczów piłki nożnej, a także do gry w krykieta. Swoje mecze rozgrywa na nim drużyna piłkarska Paradise. Stadion mieści 1000 osób.

</doc>
<doc id="2947798" url="https://pl.wikipedia.org/wiki?curid=2947798" title="Dekanat Inspektoratu Wsparcia Sił Zbrojnych">
Dekanat Inspektoratu Wsparcia Sił Zbrojnych

Dekanat Inspektoratu Wsparcia Sił Zbrojnych – jeden z 9 dekanatów Ordynariatu Polowego Wojska Polskiego.
Parafie.
W skład dekanatu wchodzi 15 parafii:

</doc>
<doc id="2947800" url="https://pl.wikipedia.org/wiki?curid=2947800" title="Fond Recreation Ground">
Fond Recreation Ground

Fond Recreation Ground – to wielofunkcyjny stadion w Sauteurs na Grenadzie. Jest obecnie używany głównie dla meczów piłki nożnej, a także do gry w krykieta. Swoje mecze rozgrywa na nim drużyna piłkarska Eagles Super Strikers. Stadion mieści 1000 osób.

</doc>
<doc id="2947802" url="https://pl.wikipedia.org/wiki?curid=2947802" title="Diabły morskie">
Diabły morskie



</doc>
<doc id="2947804" url="https://pl.wikipedia.org/wiki?curid=2947804" title="Rumunia na Zimowych Igrzyskach Olimpijskich 1948">
Rumunia na Zimowych Igrzyskach Olimpijskich 1948

Rumunię na Zimowych Igrzyskach Olimpijskich 1948 reprezentowało siedmiu zawodników (sami mężczyźni). Wszyscy zawodnicy startowali w narciarstwie alpejskim. Był to czwarty start reprezentacji Rumunii na zimowych igrzyskach olimpijskich.
SKład kadry.
Narciarstwo alpejskie.
Mężczyźni

</doc>
<doc id="2947808" url="https://pl.wikipedia.org/wiki?curid=2947808" title="COPUS">
COPUS

Committee on the Public Understanding of Science (COPUS, Komitet Publicznego Zrozumienia Nauki) został założony w 1985 roku przez Brytyjskie Stowarzyszenie Nauki, Instytut Królewski oraz Towarzystwo Królewskie. Jego celem było tłumaczenie postępów naukowych i uczynienie ich bardziej dostępnymi dla nie-naukowców. Odegrał rolę w rozwoju Publicznego Zrozumienia Nauki. System dotacji COPUS został utworzony w 1987 roku, a ostatnia tura darowizn nastąpiła w 2003 roku.System został sfinansowany przez Biuro Nauki i Technologii oraz Towarzystwo Królewskie. 25 dotacji wartych razem ponad 750 000 funtów zostało przyznanych w 2003 roku. W 2000 została utworzona nowa rada COPUS, by prowadzić współpracę naukową obejmującą całą Wielką Brytanię. Według raportu zleconego przez Biuro Nauki i Technologii w 2002 roku Rada COPUS została odwołana.

</doc>
<doc id="2947812" url="https://pl.wikipedia.org/wiki?curid=2947812" title="Alston George Park">
Alston George Park

Alston George Park – to wielofunkcyjny stadion w Victoria na Grenadzie. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Carib Hurricane. Stadion mieści 1000 osób.

</doc>
<doc id="2947814" url="https://pl.wikipedia.org/wiki?curid=2947814" title="Jaguar F-Type">
Jaguar F-Type

Jaguar F-Type – samochód sportowy klasy średniej produkowany pod brytyjską marką Jaguar w latach 2013–2022.
Historia i opis modelu.
Kabriolet Jaguar F-Type został oficjalnie zaprezentowany podczas 2012 Paris Motor Show.
Polska premiera miała miejsce podczas Targów Poznań Motor Show w kwietniu 2013 roku. F-Type został zaprojektowany w ramach projektu "X152". Przed premierą został zaprezentowany model koncepcyjny o podobnych wymiarach i sylwetce o nazwie C-X16. Prezentacja odbyła się podczas Frankfurt Motor Show we wrześniu 2011.
W listopadzie 2013 roku na salonie w Los Angeles debiutował F-Type Coupe. Samochód jest dostępny w czterech wersjach napędowych: dwóch bazowych o mocy 300 KM i 340 KM, F-Type S o mocy 380 KM oraz F-Type R o mocy 550 KM. Samochód trafił do sprzedaży w 2014 roku.
Skrzynia biegów.
Wszystkie wersje modelu zostały wyposażone w 8-biegową przekładnię Quickshift. Zastosowano także system Dynamic Launch który pozwala na doskonałe przyspieszenie ze startu zatrzymanego, niezależnie od umiejętności kierowcy.
Wyposażenie dodatkowe.
Jaguar wyposażył F-Type’a w wysuwany tylny spojler, który można regulować w zależności od trybu jazdy.
Wszystkie silniki zostały wyposażone w system start/stop, który ma zwiększyć ekonomię jazdy nawet o 5 procent.
Wersje silnikowe.
Jaguar F-Type jest oferowany w czterech odmianach: F -Type, F-Type S i F-Type V8 S, F-Type V8 R.

</doc>
<doc id="2947817" url="https://pl.wikipedia.org/wiki?curid=2947817" title="Chantimelle Park">
Chantimelle Park

Chantimelle Park – to wielofunkcyjny stadion w Sauteurs na Grenadzie. Jest obecnie używany głównie dla meczów piłki nożnej, a także do gry w krykieta. Swoje mecze rozgrywa na nim drużyna piłkarska Chantimelle FC. Stadion mieści 1000 osób.

</doc>
<doc id="2947821" url="https://pl.wikipedia.org/wiki?curid=2947821" title="River Sallee Ground">
River Sallee Ground

River Sallee Ground – to wielofunkcyjny stadion w River Sallee na Grenadzie. Jest obecnie używany głównie dla meczów piłki nożnej, a także do gry w krykieta. Swoje mecze rozgrywa na nim drużyna piłkarska River Sallee FC. Stadion mieści 1000 osób.

</doc>
<doc id="2947823" url="https://pl.wikipedia.org/wiki?curid=2947823" title="Amerykańskie Stowarzyszenie Tematyków">
Amerykańskie Stowarzyszenie Tematyków

Amerykańskie Stowarzyszenie Tematyków, ATA (ang. "American Topical Association") – największa organizacja na świecie zrzeszająca filatelistów zbierających walory filatelistyczne tematycznie. Powstała w 1949 roku w Milwaukee, a jej założycielem był Jerry Husak. Od 1952 roku organizowane są kongresy. W ciągu swojej działalności zrzeszała łącznie ponad 56 000 członków z ponad 100 krajów.

</doc>
<doc id="2947828" url="https://pl.wikipedia.org/wiki?curid=2947828" title="Piotr Jaenichen">
Piotr Jaenichen

Piotr Jaenichen, inne formy nazwiska: Jaenichius (ur. 7 stycznia 1679 w Fürstenbergu na Łużycach Dolnych, zm. 13 lutego 1738 w Toruniu) – uczony toruński, rektor Gimnazjum Akademickiego w Toruniu.
Życiorys.
Piotr Jaenichen urodził się w Fürstenbergu jako syn i wnuk pastora. Był przede wszystkim człowiekiem wszechstronnie wykształconym. Uczęszczał początkowo do szkoły w Kostrzynie, następnie do gimnazjum „Zum Grauer Kloster” w Berlinie. W 1700 roku rozpoczął studia w Wittenberdze, gdzie oprócz teologii, zajął się filozofią oraz językami klasycznymi. Tytuł magistra filozofii uzyskał w 1702 roku, a potem wykładał jako adiunkt na Wydziale Filozoficznym. Chcąc poświęcić się pracy naukowej, odrzucił propozycję nauczania w Gimnazjum Akademickim w Gdańsku. 14 sierpnia 1706 r. otrzymał propozycję objęcia stanowiska rektora w Gimnazjum Akademickim w Toruniu, którą przyjął. W wygłoszonej niedługo po tym mowie "De vinculo scientiarum sororio", Jeanichen nawiązywał do najnowszych tendencji myśli filozoficznej, powołując się na takie nazwiska, jak m.in. Kartezjusz, Leibniz, Malebranche, Grotius, Bayle czy Bacon. Powiedział wtedy, że ważne jest, aby „umysł zwolniony od uprzedzeń i przesądów, a nie zmącony żadnym przypływem afektów, oddał się całkiem poszukiwaniu prawdy”. Oprócz nowatorskich poglądów, Jaenichen był przywiązany do tradycji, czego dał wyraz ogłaszając swoje rozprawy po łacinie. Pełniąc funkcję rektora (1709-1738), doprowadził do podniesienia poziomu kształcenia w Gimnazjum i renomy szkoły. Za jego czasów w toruńskim Gimnazjum uczyło wielu wybitnych pedagogów m.in. Bogusław Ruttich, Efraim Oloff, Jan Daniel Hoffmann czy Jan Jerzy Schulz. Olbrzymią wagę przywiązywał Jaenichen do nauczania języka polskiego.
Twórczość i działalność na rzecz nauki.
Jego dorobek literacki oraz naukowy liczy ok. 30 pozycji. W swoich dysertacjach poruszył tematy religijne, teologiczne, filozoficzno-moralne, filologiczne, historyczne oraz geograficzne. Położył duże zasługi dla rozwoju kultury Torunia. W 1723 r. wydał monografię "Notitia Bibliothecae Thoruniensis", w której opisał dokładnie historię biblioteki Gimnazjum Akademickiego i jej zawartość. Oprócz tego uporządkował ją, uzupełnił jej katalog systematyczny oraz stworzył spis należących do jej zbiorów rękopisów pergaminowych i papierowych. Rozpoczął też publikację rocznika naukowego toruńskiego "Meletemata Thoruniensia", gdzie ukazywały się rozprawy grona profesorskiego, a także samego Jaenichena. W czasach sprawowania przez niego funkcji rektora, obserwuje się wzrost ruchu naukowego w Polsce oraz Prusach Królewskich. Piotr Jaenichen korespondował z wieloma uczonymi zagranicznymi m.in. Zachariaszem Konradem Uffenbachem oraz Janem Burhardem Menckenem. Promował dzieła wybitnych myślicieli nie tylko z Torunia, ale także z Gdańska czy Elbląga.

</doc>
<doc id="2947829" url="https://pl.wikipedia.org/wiki?curid=2947829" title="Beauséjour Playing Field">
Beauséjour Playing Field

Beauséjour Playing Field – to wielofunkcyjny stadion w Morne Docteur na Grenadzie. Jest obecnie używany głównie dla meczów piłki nożnej, a także do gry w krykieta. Swoje mecze rozgrywa na nim drużyna piłkarska Ball Dogs FC. Stadion mieści 1000 osób.

</doc>
<doc id="2947832" url="https://pl.wikipedia.org/wiki?curid=2947832" title="Kajikia">
Kajikia

Kajikia – rodzaj morskich ryb z rodziny Istiophoridae.
Występowanie.
Morze Czerwone, Indo-Pacyfik, płd.-wsch. i centralny Atlantyk, zach. część Morza Śródziemnego
Klasyfikacja.
Gatunki zaliczane do tego rodzaju:

</doc>
<doc id="2947835" url="https://pl.wikipedia.org/wiki?curid=2947835" title="World Endurance Championship">
World Endurance Championship

World Endurance Championship – ogólnoświatowe wyścigowe mistrzostwa wyścigów długodystansowych organizowane przez FIA corocznie od 2012. Zastąpiły one serię Intercontinental Le Mans Cup rozgrywaną w latach 2010–2011. Podczas pierwszego sezonu odbyło się 8 wyścigów. W skład serii wchodzą wyścigi głównie sześciogodzinne oraz ośmiogodzinne poza wyścigiem 24 godziny Le Mans. W roku 2019 odbyły się także 2 wyścigi na dystansie 4 godzin. Zespoły rywalizują w tym roku w 3 klasach: Hypercar i LMP2 dla prototypów Le Mans oraz LMGTE Am dla samochodów klasy GT. Do roku 2022 była kategoria LMGTE Pro, a do 2020, najwyższą klasa była kategoria LMP1. Od sezonu 2024 zaplanowano kategorię GT3.
Historia.
Od sezonu 1953 do sezonu 1992 odbywały się seria World Sportscar Championship, a od 1982 roku do 1985 roku pod nazwą World Endurance Championship. Seria powstała w 2011 roku po likwidacji serii Intercontinental Le Mans Cup. Sezon 2012 składał się z 8 rund w tym 24 godzinny wyścig Le Mans. Właśnie w tym wyścigu zadebiutowały dwie Toyoty.

</doc>
<doc id="2947840" url="https://pl.wikipedia.org/wiki?curid=2947840" title="Mistyka Oblubieńcza">
Mistyka Oblubieńcza

Mistyka Oblubieńcza – jest doświadczeniem Boga, w którym to, co święte, łączy się z tym, co erotyczne.
Podstawy biblijne.
W Starym Testamencie znajduje się Pieśń nad Pieśniami, która jest metaforą relacji między Jahwe a jego ludem:
"„Bo jak młodzieniec poślubia dziewicę, tak twój budowniczy Ciebie poślubi i jak oblubieniec weseli się z oblubienicy, tak Bóg twój tobą się rozraduje"” (Iz 62,5)
Włączone do kanonu poematy miłosne Pieśni nad Pieśniami są tekstami, którymi posługuje się każda chrześcijańska mistyka oblubieńcza – już Orygenes i Grzegorz z Nyssy interpretowali postać oblubienicy z Pieśni nad Pieśniami, jako duszę człowieka a postać oblubieńca jako Boga.
Na Zachodzie podaje się tę egzegezę dopiero w XII w. Z kolei, Bernard z Clairvaux z trwałym skutkiem zwłaszcza dla mistyki przeżyciowej (Unio Mystica), przedstawia fragment Pieśni nad Pieśniami jako duchowe zaślubiny. Orygenes pisze, że: "księga ta wzbudza w duszy miłość do spraw niebieskich i pożądanie spraw Bożych, a wykorzystując symbol Oblubieńca i Oblubienicy uczy, że drogami miłości należy dojść do współuczestnictwa z Bogiem".
Teoretycy mistyki oblubieńczej.
Teoretyczną terminologią mistyki oblubieńczej zajmują się m.in.:
Mistyka pełna erotyzmu.
Formą mistyki oblubieńczej są zaślubiny z jakąś personifikacją mającą związek z religią np. Franciszka z Asyżu z panią Biedą czy Suzo z Boską hipostazą wiecznej mądrości (Sofia). Dokładny opis mistyki oblubieńczej pozostawiła zwłaszcza Mechtylda z Magdeburga. Dusza jest „"dojrzałą w pełni oblubienic"ą”, pragnie „"naga spocząć w ramionach Boga"” (5,25), aby mógł On „"całować ją bez końca i obejmować ją swoimi gołymi ramionami"”. Bóg mówi o niej ”moja poduszka, moje łoże miłości” „rozkoszy mojego bóstwa”, „kocha ją ze wszystkich sił na łożu miłości" itd. Podobnie ukazuje się „"oblubienica i matka"” „"wielkiego Oblubieńca"” w wizjach Hadewijch. Konkretność z jaką mogła być przeżywana mistyka oblubieńcza, ujawnia się też w przypadku Małgorzaty Ebner, która całowała, pieściła, a udając się na spoczynek kładła na siebie wielki krucyfiks, co pozwalało jej na doznanie największej rozkoszy. W przypadku Hadewijch, także badacze katoliccy ostatnio przyznali że mistyka oblubieńcza tych mistyczek, nie sprowadza się jedynie do metaforyki literackiej (jak traktowała to starsza literatura), lecz jest spotkaniem z Bogiem o podłożu erotycznym.
Mistyka Oblubieńcza jako narodziny Boga.
Do zjawisk mistyki oblubieńczej można zaliczyć również metaforę narodzin Boga w głębi duszy. Mistyka kobiet ukazuje tego przykłady. U heretyckich mistyków można spotkać z wyobrażeniem o znalezieniu się w stanie błogosławionym za sprawą Chrystusa, by porodzić Ducha Świętego. Należy jednak zauważyć, że dokonując połączenia mistyki oblubieńczej i naśladowania Maryi, również święte Brygida Szwedzka, Dorota z Mątowów, błogosławione Ida z Leuven, Gertruda von Oosten, Lukardis z Oberweimar, czcigodna Agnieszka Blennbekin i inne darzone czcią mistyczki mówiły o swojej mistycznej brzemienności (np. w czasie Boźego Narodzenia).

</doc>
<doc id="2947841" url="https://pl.wikipedia.org/wiki?curid=2947841" title="6 Eskadra Pilotażu Przejściowego Oficerskiej Szkoły Lotniczej nr 5">
6 Eskadra Pilotażu Przejściowego Oficerskiej Szkoły Lotniczej nr 5

6 Eskadra Pilotażu Przejściowego Oficerskiej Szkoły Lotniczej nr 5 (6 eppr OSL-5) – pododdział wojsk lotniczych.
Historia – formowanie, zmiany organizacyjne.
6 Eskadra Pilotażu Przejściowego Oficerskiej Szkoły Lotniczej nr 5 została sformowana na mocy rozkazu MON nr 03/org. z 10 stycznia 1951 roku z nazwą 7 Eskadra Wyszkolenia Podstawowego Oficerskiej Szkoły Lotniczej nr 4. Dowódcą eskadry został kpt. pil. Czesław Płoski, a miejscem jej bazowania był Świdnik. Za datę powstania jednostki przyjęto dzień 10 stycznia 1951 roku.
12 grudnia 1952 roku, na mocy decyzji dowódcy Wojsk Lotniczych, 7 Eskadra Wyszkolenia Podstawowego została przekazana do dyspozycji radomskiej szkoły z nazwą 5 Eskadra Pilotażu Podstawowego Oficerskiej Szkoły Lotniczej nr 5. Za datę powstania jednostki przyjęto dzień 12 grudnia 1952 roku. Miejscem bazowania było polowe lotnisko Piastów koło Radomia. Była wyposażona w samoloty typu Jak-18. Początkowo zgodnie z istniejącą wówczas w radomskiej OSL-5 numeracją eskadr, nadano przyjętej z OSL-4 nowej eskadrze numer 5. Sytuacja zmieniła się pod koniec stycznia 1953 roku wraz z uzupełnieniem radomskiej szkoły o kolejne dwie eskadry z Dęblina i eskadra otrzymała nazwę 7 Eskadra Wyszkolenia Podstawowego Oficerskiej Szkoły Lotniczej nr 5. W tym czasie eskadra szkoliła podchorążych po rocznym kursie teoretycznym, początkowo w zakresie pilotażu podstawowego na samolotach typu Jak-18.
W połowie sierpnia 1954 eskadra została przebazowana na lotnisko polowe w Przasnyszu.
W 1955 OSL nr 5, dysponująca 9 eskadrami, przechodzi zmianę etatu z 20/283 na etat 20/343 i związaną z tym reorganizację. 5 lutego 1955 7 Eskadra przemianowana zostaje na 6 Eskadrę Pilotażu Przejściowego.
W dniach 7-8 lutego 1956 r. eskadra została przebazowana z lotniska Przasnysz na lotnisko Tomaszów Mazowiecki. W lutym 1958 w Tomaszowie Mazowieckim na bazie jednostki sformowano 63 pułk szkolno-bojowy, którego dowódcą został mjr pil. Kazimierz Ciepiela.
Samoloty.
Na wyposażeniu eskadry były samoloty:
Źródła nieweryfikowalne.
6 eskadra została opisana w archiwach wojskowych:

</doc>
<doc id="2947844" url="https://pl.wikipedia.org/wiki?curid=2947844" title="Cerkiew Podwyższenia Krzyża Pańskiego w Jekaterynburgu">
Cerkiew Podwyższenia Krzyża Pańskiego w Jekaterynburgu

Cerkiew Podwyższenia Krzyża Pańskiego () – prawosławna cerkiew znajdująca się w Jekaterynburgu, w obwodzie swierdłowskim. Wzniesiona w latach 1878–1880. Główna świątynia męskiego monasteru Podwyższenia Krzyża Pańskiego w Jekaterynburgu. 
Historia i architektura.
Lata 1878–1919.
Początki jekaterynburskiej cerkwi Podwyższenia Krzyża Pańskiego związane są z jednym z sierocińców, działającym na tym obszarze miasta. Chcąc zapewnić wychowankom prawosławne wychowanie religijne, władze placówki postanowiły wznieść w jej pobliżu cerkiew. Z inicjatywą tą wyszedł jeden z najznamienitszych obywateli ówczesnego Jekaterynburga, bogaty kupiec, Wasilij Wasilijewicz Kriwcow. Oprócz zapewniania finansowania ze strony władz miasta, sam także udzielił hojnych ofiar na potrzeby budowy przyszłego obiektu sakralnego. Kriwcow w latach 1869–1872 i 1880–1884 pełnił także funkcje mera miasta, co znacząco ułatwiło uzyskanie środków finansowych potrzebnych do ufundowania nowego prawosławnego obiektu sakralnego w tej części grodu. Autorem projektu świątyni był Michaił Lwowicz Rieutow, główny architekt Jekaterynburga w latach 1869–1884. Gmach wzniesiony został z cegły w stylu bizantyjsko-rosyjskim, a jego budowa trwała w latach 1878–1880. Nad bryłą budynku górowała kopuła oraz oktagonalna dzwonnica. Kopuła zwieńczona była krzyżem, a dzwonnica iglicą. Mury świątyni wykazywały też elementy architektury klasycystycznej. Okna są wysokie, dekorowane na manierę tzw. moskiewskiego baroku. Dzwonnica wzniesiona była w stylu, mającym nawiązywać do tego typu budowli pochodzących z XVII wieku.
Cerkiew została konsekrowana 24 sierpnia 1880. Była ona popularnie zwana cerkwią Podwyższenia Krzyża Pańskiego przy przytułku dziecięcym (ros. Церковь Воздвижения Честного Креста Господня при Детском убежище). Cały kompleks świątyni, pobliskiego cmentarza i przyległych do nich budynków zajmował powierzchnię około 4 tysięcy metrów kwadratowych. Siewierian Gieorgijewicz Nowikow ofiarował cerkwi cenne relikwie świętych, które zgromadził w czasie swoich licznych pielgrzymek. Świątynia otrzymała od niego w darze relikwie m.in. patriarchy Pawła, męczennika Tryfona, Merkurego Smoleńskiego, Pantelejmona, Orestesa (Oresta) i Eugeniusza. Ofiarował on także cząstkę Krzyża Prawdziwego, która zamknięta została w pozłacanym srebrnym krzyżu ołtarzowym. Nieopodal znajdował się cmentarz. Trzyrzędowy ikonostas składał się z 33 ikon. Funkcjonował tu także chór, składający się z piętnastu chłopców (wychowanków sierocińca), dwóch kancelistów (pisarzy) dowództwa wojskowego ujezdu, pomocnika z lokalnego szpitala wojskowego i szeregowego z terenowej komendy.
W pobliżu gmachu świątyni znajdowały się zabudowania wojskowe i koszary. Wkrótce po swym powstaniu cerkiew Podwyższenia Krzyża Pańskiego w Jekaterynburgu stał się świątynią garnizonową. Służyła ona m.in. 12 Wielikołukskiemu Pułkowi Piechoty i 139 Morszańskiemu Pułkowi Piechoty, w okresie przygotowań do działań militarnych w czasie wojny rosyjsko japońskiej w 1904. Po zakończeniu wojny świątynia służyła jako cerkiew garnizonowa 185 Orowajskiego Pułku Piechoty, który został ulokowany w pobliskich koszarach. Po wybuchu I wojny światowej, pułk ten został w 1914 został wysłany na front karpacki, do walki z Austro-Węgrami. W cerkwi odbyły się uroczystości pożegnania żołnierzy. W czasie wojny nowo formowane na tym obszarze pułki także wykorzystywały cerkiew do nabożeństw. Przewrót bolszewicki w 1917 kończy w zasadzie historię cerkwi jako świątyni garnizonowej. Formacje zbrojne czerwonych, programowo ateistyczne, nie potrzebowały ceremonii religijnych. Najprawdopodobniej jednak od lipca 1918 do sierpnia 1919, gdy Jekaterynburg zajęty był przez wojska Białych, cerkwi przywrócono jej dawną rolę. Służyć ona miała 25 Pułkowi Piechoty armii admirała Aleksandra Kołczaka.
Czasy sowieckie.
Zmiany dla funkcjonowania obiektu i regularnego kultu religijnego przyniosło ostatecznie zwycięstwo bolszewików. Już w 1919 świątynia przekształcona została w cerkiew parafialną. W 1922 w czasie akcji konfiskaty majątku Rosyjskiego Kościoła Prawosławnego ogołocono ją z 19 funtów srebra, tj. 7,7 kilogramów. W latach dwudziestych XX wieku, w konflikcie jaki wstrząsnął Rosyjskim Kościołem Prawosławnym, duchowieństwo jekaterynburskiej cerkwi Podwyższenia Krzyża Pańskiego poparło ruch odnowicielstwa. W 1924, jako jedni z nielicznych w mieście uczynili to z własnej woli, w innych przypadkach bolszewicy wspierali przejmowanie obiektów sakralnych przez odnowicielstwo. Zachowały się informacje na temat niektórych duchownych świątyni. W 1923 posługiwał tam protojerej S. Koniew, a w 1925 protojerej A. Mieledin. W 1927 duchowieństwo świątyni zmieniło swe ukierunkowanie, porzucając Żywą Cerkiew i uznając przywództwo metropolity Sergiusza, sprawującego wówczas funkcję strażnika nieobsadzonego tronu patriarszego. Cerkiew Podwyższenia Krzyża Pańskiego, z uwagi na liczne prześladowania ze strony władz państwowych i zamykanie innych obiektów sakralnych na Uralu, stała się de facto soborem katedralnym eparchii. Była wówczas nazywana nieoficjalnie soborem Dwunastu Apostołów (ros. Собор двенадцати апостолов). Posługiwało przy niej dwunastu duchownych. W tej roli cerkiew działać miała do 1930. 12 lutego 1930, decyzją władz miejskich Swierdłowska, świątynia została zamknięta. Wierni zostali administracyjnie przydzieleni do parafii działającej przy soborze św. Aleksandra Newskiego.
Władze sowieckie zniszczyły charakter sakralny obiektu. Wyburzone zostały charakterystyczna dzwonnica oraz kopuła cerkwi. Do bryły dawnej świątyni dobudowano także ceglany aneks. Los przechowywanych tu relikwii jest nieznany. Najprawdopodobniej zostały zniszczone lub znajdują się w magazynach Swierdłowskiego Obwodowego Muzeum Krajoznawczego. Przed 1941 pomieszczenia dawnej cerkwi były wykorzystywane jako sala kinowa. Jeszcze w 1929 zniszczony został całkowicie pobliski cmentarz, na którego terenie rozpoczęto budowę Swierdłowskiego Zoo. Po 1941, w czasie trwania II wojny światowej, w prezbiterium (ołtarzu) dawnej świątyni umieszczono ewakuowanego z jednego z sowieckich ogrodów zoologicznych słonia. Po wojnie wnętrza budowli zostały podzielone na dwa piętra. Na parterze mieściły się warsztaty i pracownie funduszu artystycznego, a na pierwszym piętrze swe siedziby miały różne organizacje artystyczne. W związku z tego typu przeznaczeniem obiektu, w miesiącach letnich często wokół budynku suszyły się gipsowe popiersia Włodzimierza Lenina.
Współczesność.
Po rozpadzie Związku Radzieckiego i przemianach jakie nastąpiły w Federacji Rosyjskiej po 1991, pojawiła się możliwość odzyskania budynku przez Rosyjski Kościół Prawosławny. Nie było to jednak łatwe. Władze miasta, będące właścicielem obiektu, początkowo planowały jego sprzedaż prywatnemu przedsiębiorstwu. Miało ono wziąć na siebie rekonstrukcję dawnego wyglądu gmachu, jednakże wnętrza budynku nie miały pełnić funkcji sakralnej, lecz miano tam rozpocząć handel towarami pochodzącymi z Turcji. Plany te wywołały oburzenie miejscowych Kozaków uralskich, którzy zaczęli domagać się od władz zwrotu dawnej cerkwi prawowitym właścicielom. Administracja miasta dokonała rewizji planu zagospodarowania budynku. Tym razem jednak postawiono umiejscowić w nim biura Swierdłowskiej Państwowej Kompanii Telewizyjnoradiowej ("Swierdłowskaja gosudarstwiennaja tieleradiowieszczatielnaja kompanija", w skrócie: СГТРК/SGTRK). Zgodnie z tymi zamierzeniami w budowli rozpoczęły się już nawet prace przygotowawcze i pierwsze remonty (np. wymieniono ogrzewanie), jednakże z uwagi na trudności finansowe SGTRK i ograniczenie funduszy państwowych dla niej, nie była ona w stanie przejąć obiektu. Jesienią 1993 zdecydowano więc o przekazaniu dawnej cerkwi eparchii jekaterynburskiej i wierchoturskiej.
Rozpoczęły się prace remontowe, a cerkiew od swej reaktywacji blisko związana była z miejscowymi Kozakami. Pierwszym przełożonym cerkwi został swiaszczennik Andriej Diediuchin-Sickij, sam wywodzący się z kozactwa. Nabożeństwa odbywały się na piętrze, pod dawną dzwonnicą, w tymczasowej kaplicy, którą dedykowano wielkiemu męczennikowi świętemu Jerzemu Zwycięzcy. W zimowe dni była ona ogrzewana piecykiem elektrycznym. W dobudówce wykonanej z czerwonej cegły, która wzniesiona została w czasach sowieckich, swą siedzibę mieli Kozacy. Budynek ten wkrótce spłonął, a biskup jekaterynburski Nikon polecił Kozakom zaprzestać działalności tuż przy cerkwi. Jesienią 1994 w uroczystej procesji z soboru św. Jana Chrzciciela do cerkwi Podwyższenia Krzyża Pańskiego przeniesiono kopię Iwerskiej Ikony Matki Bożej. Zawierała ona partykuły relikwii świętych ziemi uralskiej i woroneskiej. Jesienią 1995 decyzją biskupa Nikona, cerkiew zaczęła podlegać (jako podworje) pod monaster św. Mikołaja w Wierchoturiu, a przełożonym nowej wspólnoty został hieromnich Filaret (Szestakow). Już w kilka tygodni później sytuacja kanoniczna uległa zmianie. Na prośbę biskupa Nikona, 26 grudnia 1995, Święty Synod Rosyjskiego Kościoła Prawosławnego ustanowił męski monaster Podwyższenia Krzyża Pańskiego w Jekaterynburgu, skupiony wokół cerkwi. Na przełożonego wyznaczony został wspomniany hieromnich Filaret (Szestakow). W lutym 1996 zapadł on na ciężką chorobę i latem tego samego roku został zastąpiony przez hieromnicha Fławiana (Matwiejewa), późniejszego igumena. Kopuła budowli została zrekonstruowana w latach 1999–2000. Dalsza renowacja świątyni zakończyła się po 2001. Nie zdecydowano się na odbudowę dzwonnicy.
W cerkwi Podwyższenia Krzyża Pańskiego w Jekaterynburgu przechowywana jest relikwia Prawdziwego Krzyża, a także relikwie Tichona Zadońskiego, Mitrofana z Woroneża, Symeona Wierchoturskiego, Dałmata (Mokrinskiego), Arefy Wierchoturskiego, Kosmy Wierchoturskiego, Serafina Sarowskiego, Łukasza Symferopolskiego i Tadeusza Twerskiego. Szczególnie czczona jest wspomniana Iwerska Ikona Matki Bożej (w której zawarte są partykuły relikwii wyżej wymienionych świętych), a także ikona św. Mikołaja Cudotwórcy i kopia Tichwińskiej Ikony Matki Bożej. W czasach Imperium Rosyjskiego ulica przy której znajdowała się cerkiew nosiła nazwę Podwyższenia Krzyża (Kriestowozdwiżenskaja ulica), obecnie jest to ulica Karola Marksa. Działalność duchowieństwa ściśle związana jest z monasterem Podwyższenia Krzyża Pańskiego.

</doc>
<doc id="2947846" url="https://pl.wikipedia.org/wiki?curid=2947846" title="Monaster Podwyższenia Krzyża Pańskiego w Jekaterynburgu">
Monaster Podwyższenia Krzyża Pańskiego w Jekaterynburgu

Monaster Podwyższenia Krzyża Pańskiego (ros. Крестовоздвиженский монастырь, Крестовоздвиженский мужской монастырь города Екатеринбурга) – prawosławny monaster znajdujący się w Jekaterynburgu, w obwodzie swierdłowskim. Założony w 1995 przy cerkwi Podwyższenia Krzyża Pańskiego.
Historia.
Cerkiew Podwyższenia Krzyża Pańskiego.
Cerkiew Podwyższenia Krzyża Pańskiego w Jekaterynburgu została wzniesiona w latach 1878–1880. Służyła ona wychowankom pobliskiego sierocińca i była także świątynią garnizonową pułków Armii Imperium Rosyjskiego stacjonujących w tej części miasta. Budynek wzniesiono z cegły, a zaprojektowany został on w stylu bizantyjsko-rosyjskim. W 1919 została ona przekształcona w cerkiew parafialną. W okresie sowieckim duchowieństwo związane było najpierw z ruchem odnowicielstwa, a od 1924 popierało metropolitę Sergiusza. W 1930 roku cerkiew została zamknięta przez bolszewickie władze miasta. W okresie sowieckim została przebudowana i zatraciła swój sakralny charakter. Była wykorzystywana m.in. przez pobliski ogród zoologiczny, służyła także jako sala kinowa i siedziba organizacji artystycznych. W 1993, już po rozpadzie Związku Radzieckiego, zwrócono ją wiernym. Kolejne dziesięciolecie trwała odbudowa i przywrócenie świątyni jej dawnej świetności.
Monaster Podwyższenia Krzyża Pańskiego.
Cerkiew Podwyższenia Krzyża w pierwszych latach po jej odzyskaniu przez wiernych Rosyjskiego Kościoła Prawosławnego związana była z Kozakami uralskimi. Ulokowali się oni w przybudówce pochodzącej z czasów sowieckich. Ta spłonęła w 1994, a biskup jekaterynburski Nikon polecił Kozakom zaprzestania dalszej działalności tuż przy cerkwi. Władze eparchii zdecydowały więc o zmianie profilu działalności duszpasterskiej w tej części miasta. Jesienią 1995, biskup Nikon zdecydował się utworzyć wokół cerkwi męską wspólnotę monasterską. Podlegała ona, jako podworje, pod monaster św. Mikołaja w Wierchoturiu, a na jej czele stanął hieromnich Filaret (Szestakow). Sytuacja podległość wobec Wierchoturia nie trwała długo, bo już wkrótce doszło do zmiany. Na prośbę biskupa Nikona, 26 grudnia 1995, Święty Synod Rosyjskiego Kościoła Prawosławnego erygował męski monaster Podwyższenia Krzyża Pańskiego w Jekaterynburgu. Przełożonym wspólnoty został wyznaczony Fiaret (Szestakow). Od tego momentu monaster uzyskał samodzielność.
Filaret (Szestakow) stał na jego czele do lutego 1996 roku, gdy z powodów zdrowotnych musiał ustąpić. 20 lipca 1996 zastąpił go hieromnich Flawian (Matwiejew). Flawian (właściwie Aleksiej Matwiejew, ur. 1972 w Swierdłowsku) został wyświęcony na kapłana w 1993 przez biskupa Melchezdeka, a w 1994 roku przyjął on postrzyżyny. W 2008 został podniesiony do godności ihumena. W 2008 oprócz przełożonego w monasterze żyło jeszcze trzech hieromnichów i jeden hierodiakon.
Monaster współcześnie.
Charakterystyka.
Wspólnota w jekaterynburskim monasterze Podwyższenia Krzyża Pańskiego składa się z jednego ihumena, trzech hieromnichów i czterech hierodiakonów. Monaster współpracuje ściśle z Wydziałem Misyjnym Eparchii Jekaterynburskiej. Mnisi pracują głównie z młodymi ludźmi, przybliżając im dogmaty i historię rosyjskiego prawosławia i zachęcając do prowadzenia życia religijnego. Wielu z nich zostało następnie słuchaczami Prawosławnego Seminarium Duchownego w Jekaterynburgu. Cele mnisze urządzone są na piętrze budynku cerkwi. Od 2000, decyzją arcybiskupa Wincentego, przy monasterze funkcjonuje Centrum Rehabilitacyjne dla Ofiar Nietradycyjnych Religii imienia Józefa Wołockiego (ros. Центр реабилитации жертв нетрадиционных религий во имя прп. Иосифа Волоцкого). Samo centrum zostało założone w 1999, a jego celem jest pomoc ludziom, związanymi z takimi grupami jak Hare Kryszna, Świadkowie Jehowy, Kościół Zjednoczeniowy, Kościoły Chrystusowe, a także ofiarom astrologów, uzdrowicieli, wróżek i innych. W 2002 doszło do próby zbezczeszczania monasteru, gdy nieznani sprawcy próbowali na ołtarzu cerkiewnym złożyć rodzaj pogańskiej „ofiary”. Nie zostali schwytani, lecz uciekając, pozostawili po sobie idole. W 2004 monaster odwiedził Wiaczesław Butusow, lider kultowego zespołu Nautilus Pompilius, który przekazał ofiarę na rzecz rozwoju wspólnoty.
W 2006 z inicjatywy Fławiana (Matwiejewa) w monasterze rozpoczęto akcję misyjną „Kapłan tutaj” (Священник здесь), mającą na celu przybliżenie duchowieństwa do ludu. Fławian rozstawia się w różnych miejscach w Jekaterynburgu (np. na ulicach, w marketach, parkach) z tabliczką „Kapłan tutaj”, oferując rozmowę na tematy wiary i moralności. Wprowadził on też zwyczaj chrztów pod gołym niebem, w nawiązaniu do Chrztu Rusi. Duchowieństwo monasteru prowadzi też duszpasterstwo w Siłach Zbrojnych Federacji Rosyjskiej, zapewniając chętnym żołnierzom niezbędną edukację religijną. Mnisi wspomagają też pobliskie placówki edukacyjne, a także prowadzą szkołę niedzielną, zarówno dla dzieci i młodzieży jak i dla dorosłych. Udzielają oni też wsparcia więźniom z zakładów i kolonii karnych na terenie obwodu swierdłowskiego. Grupy parafialne skupione wokół monasteru wspierają chorych, niepełnosprawnych, biednych i potrzebujących oraz osoby starsze.

</doc>
<doc id="2947847" url="https://pl.wikipedia.org/wiki?curid=2947847" title="Limes Playing Field">
Limes Playing Field

Limes Playing Field – to wielofunkcyjny stadion w Limes na Grenadzie. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska South Stars FC. Stadion mieści 1000 osób.

</doc>
<doc id="2947848" url="https://pl.wikipedia.org/wiki?curid=2947848" title="Grant Thornton">
Grant Thornton

Grant Thornton International Ltd – organizacja zrzeszająca niezależne firmy świadczące usługi audytorskie i doradcze. Działa w 120 państwach, zatrudniając ponad 35 000 pracowników. Przychody globalne Grant Thornton International w 2012 roku wyniosły 4,2 mld dolarów.
Historia.
W 1924, 26-letni Alexander Richardson Grant założył w Chicago firmę Alexander Grant &amp; Co. Po jego śmierci w 1938 roku, firma nadal kontynuowała swój rozwój. Lata 50. i 60. XX wieku były czasem gwałtownego wzrostu i centralizacji firmy. W 1969 roku z inicjatywy Wallace E. Olson’a doszło do połączenia Alexander Grant &amp; Co. z firmami z Australii, Kanady i Wielkiej Brytanii, tworząc firmę Alexander Grant Tansley Witt. Do roku 1980, w wyniku połączenia 49 kolejnych firm audytorskich, w tym Thornton Baker powstała globalna organizacja – Grant Thornton International z siedzibą w Londynie.
Grant Thornton w Polsce.
Początki działalności w Polsce związane były z założeniem w 1993 roku firmy W. Frąckowiak i Partnerzy – Wielkopolska Grupa Audytingowa. Od 2008 roku jest ona firmą członkowską Grant Thornton International.
Obecnie Grant Thornton to jedna z czołowych firm audytorsko-doradczych w Polsce. Firmę tworzy ponad 300-osobowy zespół pracowników. Biura zlokalizowane są w sześciu polskich miastach, a siedziba główna znajduje się w Poznaniu. Od 2012 roku Grant Thornton jest organizatorem Forum Przedsiębiorców. Jest to miejsce dyskusji i spotkań właścicieli polskich przedsiębiorstw prywatnych. Podczas Forum Przedsiębiorców przyznawana jest nagroda „Dynamiczny Przedsiębiorca”.
Grant Thornton International Business Report.
Grant Thornton International Business Report, to coroczne międzynarodowe badanie opinii i oczekiwań kadry zarządzającej średnich i dużych przedsiębiorstw niepublicznych. Badanie obejmuje ponad 7400 firm z 36 krajów. Pierwszy raport ukazał się w 1992 roku.
Usługi.
Zakres usług świadczony przez Grant Thornton obejmuje:

</doc>
<doc id="2947850" url="https://pl.wikipedia.org/wiki?curid=2947850" title="Park So-yeon">
Park So-yeon

Park So-yeon (, ur. 5 października 1987 w Anyang), lepiej znana pod pseudonimem Soyeon – południowokoreańska piosenkarka, tancerka, aktorka oraz była członkini grupy T-ara.
Życiorys.
1987–2008: Wczesne życie.
So-yeon urodziła się 5 października 1987 roku w Anyang. Jej imieniem nadanym w chwili urodzenia było Park In-jung (kor. 朴仁静). W 2005 roku po raz pierwszy zaistniała na scenie muzycznej biorąc udział w konkursie CMB Chin Chin Singing Competition, w którym zdowyła Złotą Nagrodę za pierwsze miejsce. So-yeon uczęszczała do szkoły Anyang High School of Arts.
Soyeon była pierwotnie stażystką pod opieką SM Entertainment przygotowującą się do dołączenia do grupy Girls' Generation. Niemniej jednak opuściła agencję na sześć miesięcy przed debiutem z powodów osobistych. Debiutując z grupą T-ara ujawniła w programie "Taxi", że powodem jej rezygnacji było to, że nie czuła się w pełni przygotowana do debiutu, ponieważ okazja nadarzyła się zbyt łatwo.
2008–2017: T-ara.
So-yeon była drugą z trzech nowych członkiń, które doszły do grupy po odejściu Jiae i Jiwon przed oficjalnym debiutem zespołu w połowie 2009 roku. Mimo tego jest główną wokalistką w zespole. Głos So-yeon jest powszechnie uważany za jeden z najlepszych wśród dziewczęcych grup idolek w Korei Południowej.
1 stycznia 2012 roku przejęła stanowisko Hyomin jako liderki T-ary. Była czwartą liderką grupy T-ara po Eunjung, Boram i Hyomin. Pełniła tę funkcję do lipca 2013 roku, kiedy to przeszła ona na inną członkinię zespołu – Qri.
6 marca 2017 roku MBK Entertainment zapowiedziało, że ostatni album T-ary w sześcioosobowym składzie ukaże się w maju. Boram i Soyeon zdecydowały nie odnawiać kontraktu z agencją, a pozostałe członkinie przedłużyły kontrakty do grudnia 2017 roku. 7 maja MBK Entertainment ujawniło, że plany grupy uległy zmianie i zespół zostanie rozwiązany po wydaniu płyty, której premiera została przesunięta na czerwiec 2017 roku. Boram i Soyeon nie uczestniczyły w jego nagraniu z powodu wygaśnięcia ich umowy. Ostatni występ T-ary w sześcioosobowym składzie odbył się 13 maja podczas koncertu na Tajwanie. 15 maja 2017 roku odeszła z zespołu po wygaśnięciu kontraktu z MBK Entertainment.
Od 2020: Nowa agencja.
11 lipca 2020 roku Park ujawniła, że podpisała umowę z Think Entertainment.

</doc>
<doc id="2947854" url="https://pl.wikipedia.org/wiki?curid=2947854" title="Analogofilia">
Analogofilia

Analogofilia – jeden z rodzajów filatelistyki, polegający na zbieraniu kart analogicznych. Zasady zbierania oraz eksponowania zbiorów są bardzo zbliżone do maksimafilii.

</doc>
<doc id="2947856" url="https://pl.wikipedia.org/wiki?curid=2947856" title="Koliber (seria wydawnicza)">
Koliber (seria wydawnicza)

Koliber – seria książkowa wydawana przez wydawnictwo „Książka i Wiedza”.
Początkowo, od 1967, wydawano w niej krótkie powieści i opowiadania. W 1973 zmieniono szatę graficzną oraz zaczęto numerować książki z serii. Dwóm książkom wydawnictwo omyłkowo dało ten sam numer 103. Tom 69 zawiera dwie pozycje Alana Sillitoe: "Samotność długodystansowca" i "Córka szmaciarza" (wydane także samodzielnie). Tom 115 zawiera dwie pozycje Aleksandra Puszkina: "Córka kapitana" i "Dama pikowa" (wydane także samodzielnie). W 1989 zakończono serię, ale wznowiono ją w latach 1996-1997, wydając jeszcze 10 pozycji.
Książki z serii.
W 1996 seria została wznowiona w nieco innej szacie graficznej i z nową numeracją. Wydano dziesięć pozycji:

</doc>
<doc id="2947860" url="https://pl.wikipedia.org/wiki?curid=2947860" title="Apku">
Apku

Apku, Apqu - starożytne miasto w Asyrii, leżące ok. 50 km na zachód od Niniwy. Obecnie stanowisko archeologiczne Tell Abu Marya w Iraku.
Początki miasta nie są znane. ale wiadomo, że w końcu II tys. p.n.e. zaczął tu wznosić swój pałac asyryjski król Aszur-resza-iszi I (1132-1115 p.n.e.). Prace budowlane przy nieukończonej budowli kontynuował jeden z jego następców, Aszur-bel-kala (1073-1056 p.n.e.). W X wieku p.n.e. miasto najprawdopodobniej popadło w ruinę, gdyż ok. 900 roku p.n.e. asyryjski król Adad-nirari II (911-891 p.n.e.) musiał je odbudowywać, wznosząc przy okazji swój pałac. W ślady Adad-nirari II poszedł Aszur-nasir-apli II, który również zbudował tu swój pałac, umieszczając w jego fundamentach srebrne i złote tablice fundacyjne. Za rządów Adad-nirari III (810-783 p.n.e.) Apku znalazło się wśród miast i ziem, które król przeznaczył w zarządzanie Nergal-eriszowi, jednemu ze swych gubernatorów.

</doc>
<doc id="2947864" url="https://pl.wikipedia.org/wiki?curid=2947864" title="Arabski Związek Pocztowy">
Arabski Związek Pocztowy

Arabski Związek Pocztowy, APU (ang. "Arab Postal Union") – powstał w 1954 roku w celu ulepszenia międzynarodowego ruchu pocztowego. Państwami założycielskimi były: Arabia Saudyjska, Egipt, Irak, Jemen, Jordania, Liban, Libia, Syria. Obecnie wszystkie kraje arabskie korzystają z usług APU.

</doc>
<doc id="2947865" url="https://pl.wikipedia.org/wiki?curid=2947865" title="Seven">
Seven



</doc>
<doc id="2947866" url="https://pl.wikipedia.org/wiki?curid=2947866" title="Plains Recreation Ground">
Plains Recreation Ground

Plains Recreation Ground – to wielofunkcyjny stadion w Levarze na Grenadzie. Jest obecnie używany głównie dla meczów piłki nożnej, a także do gry w krykieta. Swoje mecze rozgrywają na nim drużyny piłkarskie Hard Rock FC i Boca Juniors. Stadion mieści 1000 osób.

</doc>
<doc id="2947867" url="https://pl.wikipedia.org/wiki?curid=2947867" title="Eduard Budźka">
Eduard Budźka

Eduard Adamawicz Budźka (; ur. 22 marca 1882 w Budsławiu, zm. 14 sierpnia 1958 w Chicago) – białoruski poeta, publicysta, autor wspomnień, działacz społeczny związany z białoruskim ruchem narodowym początku XX wieku; jeden z pierwszych organizatorów białoruskiego systemu oświaty, w 1918 roku Sekretarz Komisji ds. Utworzenia Białoruskiego Uniwersytetu Państwowego przy Ludowym Sekretariacie Białoruskiej Republiki Ludowej.
Życiorys.
Urodził się 22 marca 1882 roku w miasteczku Budsław w powiecie wilejskim guberni wileńskiej Imperium Rosyjskiego. Uczył się w Ryskim Instytucie Politechnicznym, jednak przerwał naukę ze względu na trudności finansowe i zły stan zdrowia. Mieszkając w Rydze służył na poczcie i organizował białoruskie stowarzyszenie narodowe. Od 1906 roku publikował na łamach wydawanej w Wilnie białoruskojęzycznej gazety „Nasza Niwa”, a także w jej kalendarzach wiersze, wolne tłumaczenia rosyjskich bajek i notatki publicystyczne. Często odwiedzał redakcję tego czasopisma i był jednym z jego najaktywniejszych popularyzatorów wśród mieszkańców wsi.
Po wybuchu I wojny światowej został ewakuowany przed nadejściem wojsk niemieckich do Petersburga. W 1916 roku brał udział w pracach Białoruskiego Towarzystwa Pomocy Ofiarom Wojny w Piotrogrodzie (BTPOWP), wydawał i redagował dziennik katolicki „Swietacz” (), publikował w gazecie „Dziannica” (; artykuł "Dumki da hramatyki" pod pseudonimem Akcub, 1916). W dniach 7–9 kwietnia (25–27 marca st. st.) 1917 roku brał udział jako przedstawiciel BTPOWP w Zjeździe Białoruskich Organizacji Narodowych w Mińsku, który opowiedział się za autonomią Białorusi w składzie demokratycznej federacji rosyjskiej. W jego trakcie został wybrany na członka prezydium Białoruskiego Komitetu Narodowego (BKN). W połowie kwietnia wszedł w skład delegacji BKN, która udała się do Piotrogrodu w celu nawiązania stosunków z Rządem Tymczasowym Rosji. Delegacja przekazała na ręce premiera Gieorgija Lwowa rezolucję mówiącą m.in. o konieczności przekształcenia Rosji w demokratyczną federację, a także zawierają postulaty wprowadzenia w szkołach krajowych języka białoruskiego i kursów wiedzy o Białorusi. Postulaty nie zostały jednak przez Rząd Tymczasowy Rosji uwzględnione.
Eduard Budźka był członkiem Petersburskiego Oddziału Białoruskiej Socjalistycznej Gromady (BSG). W czerwcu 1917 roku na konferencji BSG został wybrany do jej Komitetu Centralnego. W lipcu był delegatem na Zjazd Białoruskich Organizacji i Partii w Mińsku. W trakcie drugiej sesji Centralnej Rady Białoruskich Organizacji i Partii w dniach 28 października – 6 listopada (15–24 października st. st.) 1917 roku, w trakcie którego organizacja została przekształcona w Wielką Radę Białoruską (WRB), Eduard Budźka został wybrany na członka 24-osobowego Tymczasowego Komitetu Wykonawczego WRB. W tym czasie był członkiem Chrześcijańskiego Związku Demokratycznego. W grudniu został delegatem na I Zjazd Wszechbiałoruski. W czerwcu 1918 roku, po ogłoszeniu niepodległości przez Białoruską Republikę Ludową (BRL), Eduard Budźka objął stanowisko Sekretarza Komisji ds. Utworzenia Białoruskiego Uniwersytetu Państwowego przy Ludowym Sekretariacie BRL. Aktywnie zaangażował się w tworzenie białoruskich szkół i w tym samym roku był jednym z organizatorów Budsławskiego Gimnazjum Białoruskiego (według innego źródła – Białoruskiego Seminarium Nauczycielskiego w Budsławiu). W 1921 roku wszedł w skład tajnego Białoruskiego Komitetu Państwowego, który stawiał sobie za cel utworzenie państwa białoruskiego pod patronatem Polski. Organizacja istniała ok. trzech-czterech miesięcy. Na początku lat 20. przeprowadził się z Polski na Łotwę, gdzie organizował białoruską oświatę. W latach 1921–1922 kierował białoruskimi kursami nauczycielskimi w Dyneburgu. Mieszkał w Rydze i Kownie, występował z artykułami na tematy moralno-etyczne i religijne. Następnie powrócił do Polski, gdzie mieszkał przez kilka lat do wybuchu II wojny światowej.
W czasie niemieckiej okupacji pracował jako nauczyciel w Mińsku i Baranowiczach. Po wojnie mieszkał w Niemczech Zachodnich i Stanach Zjednoczonych, gdzie od lat 50. działał w miejscowej białoruskiej społeczności, m.in. występował ze wspomnieniami w gazecie „Baćkauszczyna”. Zmarł w Chicago 14 sierpnia 1958 roku.
Twórczość.
Eduard Budźka był autorem licznych artykułów w białoruskiej prasie, m.in. krótkich wspomnień o wydarzeniach i postaciach białoruskiego ruchu narodowego pierwszej ćwierci XX wieku.
Rodzina.
Eduard Budźka miał córki Ludwikę i Irenę, a także syna Czasłaua. Wszyscy troje ukończyli Gimnazjum Białoruskie w Wilnie i Uniwersytet Stefana Batorego, pracowali w różnych okresach jako nauczyciele, a po wojnie znaleźli się na emigracji w Stanach Zjednoczonych.

</doc>
<doc id="2947868" url="https://pl.wikipedia.org/wiki?curid=2947868" title="Kostas Papanikolau">
Kostas Papanikolau

Konstandinos "Kostas" Papanikolau (gr. Κωνσταντίνος "Κώστας" Παπανικολάου; ur. 1 sierpnia 1990) – grecki koszykarz grający na pozycji niskiego skrzydłowego, aktualnie zawodnik Olympiakosu Pireus.
20 lipca 2015 został wytransferowany do zespołu Denver Nuggets. Został zwolniony 7 stycznia 2016 roku.
Kariera klubowa.
Papanikolau zadebiutował w greckiej lidze w sezonie 2008/09 w barwach Arisu Saloniki. W 2009 roku został wybrany najlepszym młodym koszykarzem ligi greckiej.
W 2009 roku przeniósł się do Olympiakosu. W 2012 roku zdobył mistrzostwo Grecji i wygrał Euroligę. W sezonie 2012-13 zdobył tytuł Euroleague Rising Star. W 2013 roku ponownie triumfował w Eurolidze.
W drafcie NBA w 2012 roku został wybrany z 48 numerem przez New York Knicks. Trzy tygodnie później został oddany do Portland Trail Blazers. W kontrakcie Papanikolau z Olympiakosem widnieje klauzula wykupu przez klub NBA opiewająca na 1 milion euro.
Kariera reprezentacyjna.
Razem z kadrami młodzieżowymi zdobył srebrny medal na Mistrzostwach Europy U-18 w 2007 roku i złoty medal w 2008 roku. Zdobył również srebrny medal na Mistrzostwach Świata U-19 w 2009 roku. Na Mistrzostwach Europy U-20 w 2009 roku zdobył złoty medal, wybrano go MVP turnieju i znalazł się w najlepszej piątce.
W sierpniu 2009 roku zadebiutował w reprezentacji Grecji.

</doc>
<doc id="2947872" url="https://pl.wikipedia.org/wiki?curid=2947872" title="Arkusik zeszycikowy (filatelistyka)">
Arkusik zeszycikowy (filatelistyka)

Arkusik zeszycikowy (ang. "booklet pane") – forma wydawnicza znaczków pocztowych, zawierająca od 2 do 20 lub więcej znaczków jednego lub kilku rodzajów. Często występuje z przywieszkami lub marginesami.

</doc>
<doc id="2947873" url="https://pl.wikipedia.org/wiki?curid=2947873" title="Rohingya">
Rohingya



</doc>
<doc id="2947874" url="https://pl.wikipedia.org/wiki?curid=2947874" title="Eumakaira nigra">
Eumakaira nigra



</doc>
<doc id="2947875" url="https://pl.wikipedia.org/wiki?curid=2947875" title="Tetrapturus mazara">
Tetrapturus mazara



</doc>
<doc id="2947876" url="https://pl.wikipedia.org/wiki?curid=2947876" title="Istiompax howardi">
Istiompax howardi



</doc>
<doc id="2947877" url="https://pl.wikipedia.org/wiki?curid=2947877" title="Xiphias makaira">
Xiphias makaira



</doc>
<doc id="2947878" url="https://pl.wikipedia.org/wiki?curid=2947878" title="Tetrapturus herschelii">
Tetrapturus herschelii



</doc>
<doc id="2947879" url="https://pl.wikipedia.org/wiki?curid=2947879" title="Tetrapturus amplus">
Tetrapturus amplus



</doc>
<doc id="2947880" url="https://pl.wikipedia.org/wiki?curid=2947880" title="Orthocraeros bermudae">
Orthocraeros bermudae



</doc>
<doc id="2947881" url="https://pl.wikipedia.org/wiki?curid=2947881" title="Makaira perezi">
Makaira perezi



</doc>
<doc id="2947882" url="https://pl.wikipedia.org/wiki?curid=2947882" title="Makaira nigricans nigricans">
Makaira nigricans nigricans



</doc>
<doc id="2947883" url="https://pl.wikipedia.org/wiki?curid=2947883" title="Makaira nigricans ampla">
Makaira nigricans ampla



</doc>
<doc id="2947884" url="https://pl.wikipedia.org/wiki?curid=2947884" title="Makaira herschelii">
Makaira herschelii



</doc>
<doc id="2947885" url="https://pl.wikipedia.org/wiki?curid=2947885" title="Makaira bermudae">
Makaira bermudae



</doc>
<doc id="2947886" url="https://pl.wikipedia.org/wiki?curid=2947886" title="Makaira ampla ampla">
Makaira ampla ampla



</doc>
<doc id="2947887" url="https://pl.wikipedia.org/wiki?curid=2947887" title="Makaira ampla">
Makaira ampla



</doc>
<doc id="2947888" url="https://pl.wikipedia.org/wiki?curid=2947888" title="Maikaira nigricans">
Maikaira nigricans



</doc>
<doc id="2947889" url="https://pl.wikipedia.org/wiki?curid=2947889" title="Histiophorus herschelii">
Histiophorus herschelii



</doc>
<doc id="2947892" url="https://pl.wikipedia.org/wiki?curid=2947892" title="As is (filatelistyka)">
As is (filatelistyka)

As is (od ang. "jak jest", "jak leci") – termin używany do określenia jakości znaczków pocztowych sprzedawanych bez żadnej gwarancji i bez możliwości zwrotu, często znaczki oznaczone w ten sposób okazują się być niskiej jakości, a nawet sfałszowane.

</doc>
<doc id="2947894" url="https://pl.wikipedia.org/wiki?curid=2947894" title="Nuuk Stadium">
Nuuk Stadium



</doc>
<doc id="2947895" url="https://pl.wikipedia.org/wiki?curid=2947895" title="Qatar Radio">
Qatar Radio

Qatar Radio (ar.: إذاعة قطر) – katarska stacja radiowa.
Qatar Radio jest obecnie członkiem stowarzyszeniowym Europejskiej Unii Nadawców (EBU). 12 maja 2009 roku stacja wyraziła, że jest zainteresowana pełnoprawnym członkostwem w EBU, co pozwoliłoby na udział Kataru w Konkursie Piosenki Eurowizji.
Stacja po raz pierwszy zaangażowała się w konkurs w 2009, na który nadawca wysłał dziennikarzy i nadawał cotygodniowy program radiowy o nazwie "12pointsqatar", poświęcony Eurowizji.
Stacja zapowiedziała, że reprezentując Katar będzie rywalizować ze wszystkimi konkurentami, w tym z Izraelem.

</doc>
<doc id="2947898" url="https://pl.wikipedia.org/wiki?curid=2947898" title="Uummannaq Stadion">
Uummannaq Stadion

Uummannaq Stadion – wielofunkcyjny stadion w Uummannaq, na Grenlandii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska FC Malamuk. Stadion ma pojemność do 2 000 osób. Posiada żwirowe boisko.

</doc>
<doc id="2947899" url="https://pl.wikipedia.org/wiki?curid=2947899" title="Wypadek kolejowy w Kochanówce">
Wypadek kolejowy w Kochanówce

Wypadek kolejowy w Kochanówce – wypadek w Brzeźnicy podczas przejazdu pociągu wojskowego, określanego jako transport operacyjny nr 1157, składającego się z 40 wagonów towarowych, po moście kolejowym na rzece Wielopolce w dniu 6 maja 1968 r., tuż przed wjazdem do stacji Kochanówka (obecnie Kochanówka Pustków). Eszelon po załadowaniu na rampie w Dębicy Towarowej ruszył o godzinie 20:20 w kierunku stacji wyładowczej Lipa. Na moście kolejowym na Wielopolce, tuż przed stacją, niewłaściwie załadowana spycharka BAT-M zawadziła o górną krawędź kratownicy mostu. Spowodowało to zepchnięcie pojazdów mechanicznych z kilkunastu platform kolejowych i śmierć 7 żołnierzy rezerwy ówczesnego 13 Samodzielnego Batalionu Saperów w Dębicy, którzy spali w kabinach samochodów.

</doc>
<doc id="2947900" url="https://pl.wikipedia.org/wiki?curid=2947900" title="Joe Dempsie">
Joe Dempsie



</doc>
<doc id="2947901" url="https://pl.wikipedia.org/wiki?curid=2947901" title="Konflikt etniczny w Mjanmie">
Konflikt etniczny w Mjanmie

Konflikt etniczny w Mjanmie – trwający od 1947 roku konflikt pomiędzy buddyjskimi władzami Mjanmy (do 2011 roku Birmy) a muzułmańską grupą etniczną Rohingja zamieszkującą południowe regiony kraju, zwłaszcza stan Rakhine (Arakan). Jest to niemal milionowa populacja wyznawców islamu, którzy przybyli na ziemie Mjanmy z Bangladeszu. W kraju zamieszkałym przez 130 grup etnicznych nie posiadają żadnego statusu i żadnych praw.
Przebieg wydarzeń.
Nienawiść etniczna trwa od 1947 roku. Konflikt skupia się na kwestiach dotyczących praw politycznych dyskryminowanej muzułmańskiej grupy etnicznej Rohingja.
W wyniku piętnowania przez juntę wojskową sprawującą władzę w Rangunie, Rohingja masowo uciekali z Rakihine w latach 90., jednak większość z tych, którzy podjęli ucieczkę, trafiło do obozu dla uchodźców w Koks Badźar. Wówczas opuszczone wioski zajmowali wojskowi. Władze w tym celu powołały Siedzibę Władz Granicznych i Imigracyjnych (NaSaKa). Było to faktycznie połączenie władz granicznych, policyjnych i okrutnej bezpieki. NaSaKa nie wydawała powracającym na swoje ziemie dokumentów, przez co członkowie grupy etnicznej stali się bezpaństwowcami. Sprzyjająca sytuacja pozwalała buddystom atakować muzułmanów bez jakichkolwiek konsekwencji. Większość spośród 60 mln mieszkańców Mjanmy to wyznawcy buddyzmu, a tylko niecałe 5% ludności stanowią muzułmanie.
Przemoc w stanie Rakhine wybucha okresowo. Gwałtowne zamieszki między muzułmanami i buddystami wybuchły w 2012. W falach przemocy w czerwcu i październiku 2012 zginęły łącznie 192 osoby, 265 zostało rannych, spalono aż 8614 domostw (w tym znaczna część stolicy prowincji – miasta Sittwe), a ponad 100 tys. osób znalazło się bez dachu nad głową, trafiając do trzech obozów przejściowych – w Sittwe, Myaybon i Pauk Taw. Ponowna fala przemocy wybuchła w dniach 20–22 marca 2013 w mieście Miktili, gdzie zginęło 40 osób. Wówczas prezydent Mjanmy Thein Sein wprowadził stan wyjątkowy i zagroził użyciem siły przeciwko ekstremistom.
Według Human Rights Watch siły rządowe angażują się w czystkach etnicznych na Rohingja. Powyższa grupa etniczna jest uznawana przez ONZ za jedną z najbardziej prześladowanych mniejszości na świecie.

</doc>
<doc id="2947905" url="https://pl.wikipedia.org/wiki?curid=2947905" title="Katastrofa kolejowa koło stacji Kochanówka">
Katastrofa kolejowa koło stacji Kochanówka



</doc>
<doc id="2947906" url="https://pl.wikipedia.org/wiki?curid=2947906" title="John Bradley">
John Bradley



</doc>
<doc id="2947908" url="https://pl.wikipedia.org/wiki?curid=2947908" title="Qaqortoq Stadion">
Qaqortoq Stadion

Qaqortoq Stadion – wielofunkcyjny stadion w Qaqortoq, na Grenlandii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Kissaviarsuk-33. We wrześniu 2009 roku została ukończona i oddana do użytku pierwsza sztuczna murawa, zfinansowana w ramach programu FIFA Goal, którą zatwierdził 13 września 2010 prezydent FIFA Sepp Blatter.

</doc>
<doc id="2947915" url="https://pl.wikipedia.org/wiki?curid=2947915" title="Hrabstwo Horry">
Hrabstwo Horry

Hrabstwo Horry (ang. "Horry County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 1255 mil2 (3250,43 km2), z czego 1134 mil2 (2937,05 km2) stanowią lądy, a 121 mile2 (313,39 km2) stanowią wody. Według szacunków United States Census Bureau w roku 2012 miało 282 285 mieszkańców. Jego siedzibą administracyjną jest Conway.

</doc>
<doc id="2947916" url="https://pl.wikipedia.org/wiki?curid=2947916" title="Milada Bergrova">
Milada Bergrova



</doc>
<doc id="2947923" url="https://pl.wikipedia.org/wiki?curid=2947923" title="Qasigiannguit Stadion">
Qasigiannguit Stadion

Qasigiannguit Stadion – wielofunkcyjny stadion w Qasigiannguit, na Grenlandii. Jest obecnie używany głównie dla meczów piłki nożnej. Swoje mecze rozgrywają na nim drużyny piłkarskie Kugsak-45 i Christanshåb Idraetsforening 70. Posiada żwirowe boisko.
W 2018 płytę boiska pokryto sztuczną trawą. 

</doc>
<doc id="2947925" url="https://pl.wikipedia.org/wiki?curid=2947925" title="Maniitsoq Stadion">
Maniitsoq Stadion

Maniitsoq Stadion – wielofunkcyjny stadion w Maniitsoq, na Grenlandii. Jest obecnie używany głównie dla meczów piłki nożnej. Swoje mecze rozgrywają na nim drużyny piłkarskie Aqigssiaq i Kagssagssuk. Posiada żwirowe boisko.

</doc>
<doc id="2947926" url="https://pl.wikipedia.org/wiki?curid=2947926" title="Antonio Pribanić">
Antonio Pribanić

Antonio Pribanić (ur. 13 grudnia 1987 w Rijece) – chorwacki piłkarz ręczny, obrotowy, od 2016 zawodnik KPR Legionowo.
W latach 2011–2013 gracz węgierskiego Pick Szeged, w barwach którego występował w Lidze Mistrzów – w tym okresie zdobył w tych rozgrywkach 43 bramki. W sezonie 2013/2014 był zawodnikiem Stali Mielec, należąc do najlepszych obrotowych Superligi. Następnie przeszedł do HCM Baia Mare, z którym w 2015 wywalczył mistrzostwo Rumunii. Latem 2016 podpisał kontrakt z KPR Legionowo.

</doc>
<doc id="2947929" url="https://pl.wikipedia.org/wiki?curid=2947929" title="Phi Beta Kappa">
Phi Beta Kappa



</doc>
<doc id="2947930" url="https://pl.wikipedia.org/wiki?curid=2947930" title="College of William and Mary">
College of William and Mary



</doc>
<doc id="2947931" url="https://pl.wikipedia.org/wiki?curid=2947931" title="Qeqertarsuaq Stadion">
Qeqertarsuaq Stadion

Qeqertarsuaq Stadion – wielofunkcyjny stadion w Qeqertarsuaq, na Grenlandii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska G-44. Posiada żwirowe boisko.

</doc>
<doc id="2947932" url="https://pl.wikipedia.org/wiki?curid=2947932" title="Sisimiut Stadion">
Sisimiut Stadion

Sisimiut Stadion – wielofunkcyjny stadion w Sisimiut, na Grenlandii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Siumut Amerdlok Kunuk. Posiada żwirowe boisko.

</doc>
<doc id="2947933" url="https://pl.wikipedia.org/wiki?curid=2947933" title="Gołąbek siostrzany">
Gołąbek siostrzany



</doc>
<doc id="2947934" url="https://pl.wikipedia.org/wiki?curid=2947934" title="Aasiaat Stadion">
Aasiaat Stadion

Aasiaat Stadion – wielofunkcyjny stadion w Aasiaat, na Grenlandii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Tupilakken 41. Posiada żwirowe boisko.

</doc>
<doc id="2947935" url="https://pl.wikipedia.org/wiki?curid=2947935" title="Dekanat Żandarmerii Wojskowej">
Dekanat Żandarmerii Wojskowej

Dekanat Żandarmerii Wojskowej – jeden z 9 dekanatów Ordynariatu Polowego Wojska Polskiego.
Parafie.
W skład dekanatu wchodzi 1 parafia:

</doc>
<doc id="2947936" url="https://pl.wikipedia.org/wiki?curid=2947936" title="Austriacki Oscar dla Filatelistów">
Austriacki Oscar dla Filatelistów

Austriacki Oscar dla Filatelistów – międzynarodowa nagroda przyznawana corocznie od 1958 roku w Dniu Znaczka. Pierwszym laureatem nagrody był Edwin Müller.

</doc>
<doc id="2947937" url="https://pl.wikipedia.org/wiki?curid=2947937" title="Nikola Džono">
Nikola Džono

Nikola Džono (ur. 14 stycznia 1986 w m. Metković) – chorwacki piłkarz ręczny, prawy rozgrywający, od 2015 zawodnik Zagłębia Lubin.
Początkowo gracz Metković Jambo. Występował również w innych klubach chorwackich oraz w Bosni Sarajewo (2004–2005). W sezonie 2005/2006 zadebiutował w rozgrywkach Ligi Mistrzów w barwach RK Zagrzeb. Będąc graczem Perutniny Pipo IPC Cakovec zdobył w sezonie 2006/2007 osiem goli w pucharze EHF, natomiast grając w RK Siscia rzucił w sezonie 2009/2010 osiem bramek w Challenge Cup.
W sezonie 2011/2012 występował w słoweńskim Cimos Koper, zdobywając w jego barwach pięć goli w wygranym meczu Ligi Mistrzów z HCM Constanţa (28:24) w lutym 2012. W latach 2013–2014 grał w Stali Mielec. Następnie występował w węgierskim Balmazújvárosi. W 2015 podpisał kontrakt z Zagłębiem Lubin.

</doc>
<doc id="2947941" url="https://pl.wikipedia.org/wiki?curid=2947941" title="Niebieskooka zabójczyni">
Niebieskooka zabójczyni

Niebieskooka zabójczyni (ang. "Blue Eyed Butcher") – amerykański film kryminalny z 2012 roku w reżyserii Stephena Kaya.
Opis fabuły.
Houston w Teksasie. W ogródku zostają znalezione zwłoki Jeffa Wrighta (Justin Bruening). Autopsja wykazuje, że mężczyźnie zadano blisko dwieście ciosów nożem. Wkrótce policja zatrzymuje żonę mężczyzny Susan (Sara Paxton) pod zarzutem zabójstwa. Na jaw wychodzą mroczne sekrety rodziny.

</doc>
<doc id="2947942" url="https://pl.wikipedia.org/wiki?curid=2947942" title="Autotron">
Autotron

Autotron – urządzenie elektroniczno-mechaniczne, które służy do sterowania mechanizmu perforującego znaczki pocztowe.

</doc>
<doc id="2947945" url="https://pl.wikipedia.org/wiki?curid=2947945" title="USS Dewey (DDG-105)">
USS Dewey (DDG-105)

USS Dewey (DDG-105) – amerykański niszczyciel rakietowy typu "Arleigh Burke". Jest to czwarty okręt US Navy noszący nazwę upamiętniającą admirała George'a Deweya.
Stępka okrętu została położona 4 października 2006 roku w stoczni Ingalls Shipbuilding w Pascagoula, w stanie Missisipi. Wodowanie nastąpiło 18 stycznia 2008 roku. Niszczyciel został oddany do służby 6 marca 2010 roku i pozostaje w niej do dnia dzisiejszego.
Portem macierzystym okrętu jest Naval Base San Diego.
W 2013 roku na pokładzie okrętu tymczasowo zainstalowano eksperymentalny system broni laserowej Laser Weapon System (LaWS).

</doc>
<doc id="2947947" url="https://pl.wikipedia.org/wiki?curid=2947947" title="Kinai">
Kinai

 – w feudalnej Japonii centralny region administracyjny, obejmujący teren pięciu prowincji wokół cesarskich stolic Nara i Heian-kyō. Utworzony w 645 roku w ramach reformy Taika, obejmował początkowo prowincje Yamato, Yamashiro, Kawachi i Settsu. W późniejszym okresie z prowincji Kawachi wydzielono nową prowincję Izumi i odtąd region był zwany także . Jako centrum życia politycznego i kulturalnego kraju, Kinai cieszyło się przywilejami podatkowymi.
Historia.
W dobie reform ery Taika w VI wieku na obszarze Kinai najsprawniej w Japonii został wprowadzony system "handen-sei", polegający na kontrolowaniu przez cesarza dochodów z ziemi publicznej. W następnym okresie dziejów Japonii, Nara, na terenie Kinai pojawiły się pierwsze oznaki niedoskonałości "handen-sei". Wzrost demograficzny spowodował kurczenie się obszarów uprawnych. Ludność obciążona podatkami i obowiązkiem pracy przymusowej opuszczała ziemię. Unikała poborów do wojska poprzez ucieczki do klasztorów i zaciąganie się na służbę do arystokracji. To oraz przywileje cesarskie na rzecz możnych i klasztorów przyczyniło się do osłabienia władzy centralnej. 
Wraz z wprowadzeniem w połowie VIII wieku systemu shōenów oraz dekretu "Konden-eisei-shizai-no-hō" („Dekret o prawie wieczystego posiadania nowizn”) w Kinai – mimo iż większość ziemi w regionie była zagospodarowana – rozpoczął się proces tworzenia wielkich posiadłości ziemskich poprzez zagarnianie ziemi publicznej, co stopniowo pogłębiało kryzys polityczny i przyczyniało się do umocnienia się wielkich rodów arystokratycznych. W drugiej połowie ery Nara w Kinai od 708 roku bito własną monetę, jednak zasięg użycia pieniędzy nie rozpowszechnił się poza granice regionu.
Pod względem kulturowym okręg centralny Japonii wraz ze stolicą cesarską uległ w okresie Nara procesowi sinizacji. Na skutek kontaktów japońsko-chińskich na dwór cesarza przybywali mnisi buddyjscy, wpływając na sposób życia miejscowej arystokracji. Z Kinai buddyzm rozpowszechnił się na inne regiony japońskie. Z czasem, gdy nowa religia się zakorzeniła, w Kinai powstały ogromne potęgi klasztorne w oparciu o shōeny. Gdy nastąpił schyłkowy okres systemu w dobie reform Hideyoshi Toyotomiego w drugiej połowie XVI wieku, klasztory Kinai zaciekle broniły swoich posiadłości.
Na przełomie XVI i XVII wieku, w początkowym okresie tworzenia podwalin administracyjnych siogunatu rodu Tokugawa, niektóre ośrodki Kinai, jak Kioto, Fushimi, Nara, zostały oddane namiestnikowi sioguna – "Kyōto-shoshidai" (jako pierwszy tę funkcję pełnił krewny Tokugawy – Nobumasa Okudaira). Zadaniem "shoshidai" było niedopuszczenie do kontaktów arystokracji dworskiej z "buke" – japońskimi rodami wojskowymi. W okresie Edo faktyczną władzę w państwie posiadali sioguni. Podstawą ich potęgi były posiadłości ziemskie "tenryō" („niebiańskie domeny”), największe pod względem obszaru znajdowały się w Kinai i Kantō.

</doc>
<doc id="2947951" url="https://pl.wikipedia.org/wiki?curid=2947951" title="1.577">
1.577

1.577 – dziewiąty album studyjny polskiej grupy muzycznej Myslovitz i jednocześnie pierwszy nagrany z nowym wokalistą – Michałem Kowalonkiem. Płytę zwiastował singel „Trzy sny o tym samym”, a aktualnie promuje singiel „Prędzej później dalej”. Tytuł płyty pochodzi od liczby słów w tekstach piosenek składających się na ten album.
Lista utworów.
Źródło.

</doc>
<doc id="2947957" url="https://pl.wikipedia.org/wiki?curid=2947957" title="Leo Palace Resort">
Leo Palace Resort

Leo Palace Resort – wielofunkcyjny kompleks sportowy i wypoczynkowy w mieście Yona na Guamie. Używany do rozgrywania wielu dyscyplin sportowych. W skład wielkiego kompleksu sportowego wchodzi Stadion Główny z bieżnią lekkoatletyczną, 3 boiska baseballowe, basen do pływania i nurkowania, dodatkowo jedno boisko wieloużytkowe oraz dwa boiska piłkarskie, 4 korty tenisowe.

</doc>
<doc id="2947968" url="https://pl.wikipedia.org/wiki?curid=2947968" title="Diecezja Nicolet">
Diecezja Nicolet

Diecezja Nicolet – diecezja rzymskokatolicka w Kanadzie. Powstała w 1885.

</doc>
<doc id="2947969" url="https://pl.wikipedia.org/wiki?curid=2947969" title="Wettengel Rugby Field">
Wettengel Rugby Field

Wettengel Rugby Field – wielofunkcyjny stadion w Dededo na Guamie. Obecnie najczęściej używany do rozgrywania meczów piłki nożnej i rugby union. Swoje mecze rozgrywają na nim reprezentacja Guamu w rugby union oraz drużyna Guam Rugby Club. Stadion pomieści 1000 osób. Jest on nazwany imieniem byłego Morskiego Gubernatora Guam Ivana Wettengela.

</doc>
<doc id="2947971" url="https://pl.wikipedia.org/wiki?curid=2947971" title="Peaking Lights">
Peaking Lights

Peaking Lights - amerykański duet muzyczny z Wisconsin, tworzony przez małżeństwo, Aarona Coyes i Indrę Dunis, występujące od 2008. Ich muzykę opisuje się jako psychodeliczny pop.
Do trzeciego albumu wykorzystali nagrania głosu swojego syna, Mikko.

</doc>
<doc id="2947973" url="https://pl.wikipedia.org/wiki?curid=2947973" title="Golf Masters Series">
Golf Masters Series



</doc>
<doc id="2947981" url="https://pl.wikipedia.org/wiki?curid=2947981" title="Banklot">
Banklot

Banklot – termin używany w międzynarodowym handlu filatelistycznym – nazwa partii znaczków pocztowych sprzedawanych na wagę, głównie przez większe firmy (np. banki).

</doc>
<doc id="2947982" url="https://pl.wikipedia.org/wiki?curid=2947982" title="Okkodo High School Football Field">
Okkodo High School Football Field

Okkodo High School Football Field – wielofunkcyjny stadion w Dededo na Guamie. Obecnie najczęściej używany do rozgrywania meczów piłki nożnej, rugby union, baseballu oraz zawodów lekkoatletycznych. Obiekt składa się z wielu boisk, który należy do Okkodo High School.

</doc>
<doc id="2947987" url="https://pl.wikipedia.org/wiki?curid=2947987" title="Barwa odwrotnej strony">
Barwa odwrotnej strony

Barwa odwrotnej strony – barwa papieru barwionego z jednej strony na niezadrukowanej części znaczka pocztowego. Spotykane sporadycznie, powstają głównie w wyniku błędów drukarskich, choć zdarzały się przypadki celowego barwienia odwrotnej strony (np. znaczki Brytyjskiej Afryki Wschodniej i Ugandy z 1912 roku).

</doc>
<doc id="2947993" url="https://pl.wikipedia.org/wiki?curid=2947993" title="Kuimetsa">
Kuimetsa

Kuimetsa – wieś w Estonii, w prowincji Rapla, w gminie Kaiu.

</doc>
<doc id="2947997" url="https://pl.wikipedia.org/wiki?curid=2947997" title="Guam Football Association National Training Center">
Guam Football Association National Training Center

Guam Football Association National Training Center – to wielofunkcyjny stadion w Dededo na Guamie. Obecnie najczęściej używany do rozgrywania meczów piłki nożnej. Swoje mecze rozgrywają na nim drużyny piłkarskie Benjamin Moore Strykers, Carpet Masters, Cars Plus, Doosan FC, Guam Shipyard, Ichiban Espada, Paintco Strykers, Quality Distributors, Southern Cobras. Obiekt składa się z dwóch boisk.

</doc>
<doc id="2948002" url="https://pl.wikipedia.org/wiki?curid=2948002" title="Przestrzeń de Sittera">
Przestrzeń de Sittera

Przestrzeń de Sittera – rozmaitość lorentzowska względem "n-sfery" (która jest kanoniczną metryką riemannowską); jest maksymalnie symetryczna, posiada stałą pozytywną krzywiznę. Jest przestrzenią jednospójną dla n większego lub równego 3. "N"-wymiarowa przestrzeń de Sittera oznaczana jest symbolem formula_1
W języku ogólnej teorii względności, przestrzeń de Sittera jest maksymalnie symetrycznym rozwiązaniem równań pola grawitacyjnego w próżni z dodatnią (odpychającą) stałą kosmologiczną formula_2 (korespondującą do pozytywnej gęstości energii próżni oraz negatywnego ciśnienia). Gdy formula_3 (3 wymiary przestrzenne plus czas), to jest ona kosmologicznym modelem dla fizycznego wszechświata de Sittera.
Definicja formalna.
Przestrzeń de Sittera może być zdefiniowana jako podrozmaitość przestrzeni Minkowskiego. Weźmy przestrzeń Minkowskiego formula_4 ze zwykłą metryką:
Przestrzeń de Sittera jest podrozmaitością opisaną przez hiperboloidę jednopowłokową
gdzie formula_7 jest dodatnią stałą z wymiarem długości. Metryka na przestrzeni de Sittera jest metryką indukowaną z metryki Minkowskiego. Metryka ta jest niezdegenerowana.
Topologicznie przestrzeń de Sittera jest formula_8 (więc dla formula_9 jest przestrzenią jednospójną).

</doc>
<doc id="2948003" url="https://pl.wikipedia.org/wiki?curid=2948003" title="Kajetan Saryusz-Wolski">
Kajetan Saryusz-Wolski

Kajetan Saryusz-Wolski (ur. 6 sierpnia 1852 w Planowie, zm. po 1922 w Krakowie) – polski malarz.
Życiorys.
Wiadomo, że biegle władał językiem francuskim, znał kulturę i historię Francji, stąd przypuszcza się, że studiował w Paryżu. W swojej twórczości zajmował się heraldyką, malował herby, kartusze, godła, flagi, herby i sztandary, do rysowania używał piórka lub akwareli. Stworzył bogatą kolekcję herbów polskich miast oraz herby rodowe – polskie i francuskie. Wzory czerpał ze starych pism, odcisków pieczęci a także starodruków i rękopisów. Wszystkie dzieła o tej tematyce popierał rzeczową dokumentacją podając źródła ikonograficzne, z których korzystał. Albumik z jego barwnymi ilustracjami herbów dwukrotnie w latach 20. XX wieku wydał Salon Malarzy Polskich w Krakowie (ok. 1920 jako "Polski herbarzyk – zbiór orłów i herbów z mapą Rzeczypospolitej Polski przed rozbiorami" oraz ok. 1924 jako "Album herbów polskich"). 
Jego autorstwa są również obrazy i grafiki o tematyce patriotycznej, wiele z nich przedstawia powstanie styczniowe. Część grafik tworzył w miniaturze i były powielane w formie pocztówek, które były drukowane przez wiele wydawnictw w Krakowie. Tworzył od 1887 do śmierci, ale szczyt jego twórczości przypada na lata 1904–1909. 
Odmiennym zachowanym częściowo cyklem są "Tańce polskie", które artysta ukazał poprzez prezentację tancerzy w strojach ludowych podając ich powszechne i lokalne nazwy. Części dzieł nie sygnował ani nazwiskiem ani żadnym innym charakterystycznym symbolem, część oznaczał „K.S.Wol”. W latach 1910–1916 tworzył mieszkając w Krakowie, ale istnieją dowody, że przebywał tam już od 1899. Spis ludności w 1910 podawał, że artysta jest ubogim wdowcem w podeszłym wieku, który miał problemy natury finansowej. Wybuch I wojny światowej pogorszył ten stan doprowadzając do sprzedaży kolekcji projektów i opracowań, nabywcą było Muzeum Techniczno-Przemysłowe w Krakowie. Ostatnie informacje o artyście pochodzą z 1922 i prawdopodobnie był to rok jego śmierci.

</doc>
<doc id="2948011" url="https://pl.wikipedia.org/wiki?curid=2948011" title="Martin O'Malley">
Martin O'Malley



</doc>
<doc id="2948026" url="https://pl.wikipedia.org/wiki?curid=2948026" title="Diecezja Saint-Hyacinthe">
Diecezja Saint-Hyacinthe

Diecezja Saint-Hyacinthe – diecezja rzymskokatolicka w Kanadzie. Powstała w 1852.

</doc>
<doc id="2948031" url="https://pl.wikipedia.org/wiki?curid=2948031" title="Birgit Õigemeel">
Birgit Õigemeel

Birgit Õigemeel (ur. 24 września 1988 w Kohila) – estońska piosenkarka, zwyciężczyni pierwszej edycji programu "Eesti otsib superstaari", reprezentantka Estonii podczas 58. Konkursu Piosenki Eurowizji w 2013 roku.
Dzieciństwo i początki kariery.
Birgit Õigemeel urodziła się w Kohila jako trzecia córka stolarza i nauczycielki muzyki. Ma trzy siostry: dwie starsze i jedną młodszą.
Kariera muzyczna.
2007: Eesti otsib superstaari.
W 2007 roku Õigemeel wzięła udział w pierwszej edycji programu "„Eesti otsib superstaari”", estońskiego odpowiednika talent-show "Idol". Na etapie castingowym wykonała gospelowy utwór „His Eye Is on the Sparrow”, dzięki któremu dostała się do następnego etapu konkursu oraz wzięła udział w odcinkach na żywo. 10 czerwca wygrała finał programu, zdobywając ponad 88 tysięcy głosów (56,2%) i pokonując Luisę Värk.
Po wygraniu programu piosenkarka podpisała kontrakt z wytwórnią MTH Publishing, która w 2008 roku wydała jej debiutancki album - "Birgit Õigemeel".
2008-09: "Laulud tähtedega" i "Eesti laul".
W 2008 roku Õigemeel wzięła udział w pierwszej edycji programu "Laulud tähtedega", estońskiego odpowiednika show "Just the Two of Us". Jej partnerem był polityk Margus Tsahknaga, z którym zajęła drugie miejsce.
W 2008 roku zgłosiła się do udziału w krajowych eliminacjach eurowizyjnych "Eesti Laul 2008" z utworem „365 Days”, z którym awansowała do ścisłego finału, w którym zmierzyła się z Iiris Vesik oraz zespołem Kreisiraadio. Otrzymała w sumie 12 990 głosów od publiczności, dzięki czemu zakończyła rywalizację na trzecim miejscu.
W 2009 roku rozpoczęła współpracę z duetem producentów Rulers of the Deep, z którymi nagrała swój trzeci album "Teineteisel Pool". Rok później zdobyła tytuł Artystki Roku w Estonii oraz zagrała rolę Marii von Trapp w musicalu "The Sound of Music".
2011-12: "Laulupealinn" i "Eesti laul".
30 sierpnia 2011 roku Õigemeel wzięła udział w programie "Laulupealinn", w którym reprezentowała Kohilę. W każdym z odcinków występowała z partnerem, którego sama sobie wybrała. Ostatecznie odpadła w półfinale, zajmując trzecie miejsce.
W 2012 roku ponownie wyraziła chęć reprezentowania kraju podczas Konkursu Piosenki Eurowizji, zgłaszając się do krajowych selekcji "Eesti Laul 2012" z piosenką „You're Not Alone” nagraną razem z zespołem Violina. 25 lutego wystąpiła w drugim półfinale eliminacji i z trzeciego miejsca awansowała do finału, w którym piosenkarka zaprezentowała się z dziewiątym numerem startowym i zajęła ostatecznie 7. miejsce.
2013: "Eesti laul" i Konkurs Piosenki Eurowizji.
W grudniu 2012 roku krajowy nadawca publiczny Eesti Rahvusringhääling (ERR) opublikował listę dwudziestu półfinalistów estońskich eliminacji eurowizyjnych "Eesti laul 2013", wśród których znalazła się m.in. Birgit z utworem „Et uus saaks alguse” wybrana spośród 157 nadesłanych kandydatur. Piosenkarka zaprezentowała się jako druga w kolejności podczas drugiego koncertu półfinałowego rozegranego 23 lutego w Nokia Kontserdimaja i zakwalifikowała się do finału, w którym zaśpiewała jako siódma i dzięki poparciu komisji jurorskiej oraz telewidzów zajęła pierwsze miejsce w ogólnej klasyfikacji, dzięki czemu została reprezentantką Estonii w 58. Konkursie Piosenki Eurowizji organizowanym w Malmö.
W maju Birgit rozpoczęła próby kamerowe w Malmö Arena, gdzie odbywały się wszystkie trzy koncerty eurowizyjne. W czasie brania udziału w konkursie była w ciąży. 14 maja zaśpiewała jako druga w kolejności w pierwszym półfinale widowiska i z dziesiątego miejsca awansowała do finału, w którym zajęła ostatecznie 20. miejsce z 19 punktami na koncie. Podczas obu występów towarzyszyli jej chórzyści: Raimondo Laikre, Kaido Põldma i Lauri Pihlapi

</doc>
<doc id="2948032" url="https://pl.wikipedia.org/wiki?curid=2948032" title="Rugby 7 na igrzyskach Azji Wschodniej">
Rugby 7 na igrzyskach Azji Wschodniej

Rugby 7 na igrzyskach Azji Wschodniej – międzynarodowe zawody w rugby 7 rozgrywane w ramach igrzysk Azji Wschodniej.
Plany włączenia rugby 7 do programu tych zawodów pojawiły się w 2007 roku, sport ten w wykonaniu zarówno mężczyzn, jak i kobiet, zadebiutował zatem na V igrzyskach rozegranych w Hongkongu w 2009 roku. Początkowo został uznany za sport demonstracyjny, otrzymał jednak status sportu medalowego, gdy Hong Kong Rugby Football Union zobowiązał się do poniesienia wszelkich kosztów związanych z organizacją zawodów. Triumfowali wówczas Japończycy i Chinki. Na kolejnych igrzyskach zawody nie odbyły się, ponieważ Chiński Komitet Olimpijski odrzucił zgłoszenie Asian Rugby Football Union.

</doc>
<doc id="2948033" url="https://pl.wikipedia.org/wiki?curid=2948033" title="Once Upon a Time in Wonderland">
Once Upon a Time in Wonderland

Once Upon a Time in Wonderland – amerykański serial telewizyjny fantastyczno-dramatyczny, wyprodukowany przez scenarzystów Edwarda Kitsisa i Adama Horowitza, twórców Zagubieni oraz . Serialem–matką tej produkcji jest Dawno, dawno temu, skupiające się na znanych postaciach z innych baśni lub bajek dla dzieci. "Once Upon a Time in Wonderland" było skoncentrowane na Kranie Czarów.
Fabuła.
W wiktoriańskim Londynie, młoda i piękna Alicja opowiada historię o nowym, dziwnym lądzie, który istnieje po drugiej stronie króliczej nory, niewidzialnym kocie, palącej i mówiącej gąsienicy, grających oraz mówiących kartach, a także innych fantastycznych rzeczach, które widziała w ciągu swej przygody. Sądząc, że jest nienormalna, jej doktorzy przygotowali dla niej terapię, dzięki której zapomni o tym wszystkim. Alicja zgodziła się na ten krok, zwłaszcza by wymazać bolesne wspomnienia, dotyczące Cyrusa, dżina, w którym się zakochała i którego straciła. W głębi serca wiedziała, że ta kraina istnieje. Na kilka minut przed zabiegiem, w celi pojawił się sarkastyczny Walet Kier z zabieganym Białym Królikiem, by uratować ją od najgorszego. Wiedząc od Waleta o tym, że Cyrus żyje, decyduje się go odnaleźć, nawet wbrew intrygom Czerwonej Królowej i Jafara, który więzi Cyrusa.
Ponadto, obowiązują trzy zasady magiczne, w których nie można:
Produkcja.
W lutym 2013 roku Kitsis i Horowitz, wraz z producentami Zackiem Estrinem i Jane Espenson, ogłosili zamiar wydania spin-offu, którego akcja miałaby skupiać się na Krainie Czarów, znanej z powieści napisanych przez pisarza Lewisa Carrolla. Serial będzie zawierał nowe postacie, takie jak „Amahl, opisany jako egzotyczny, pełen ducha optymista; Walet, sarkastyczny wielbiciel przygód oraz samotnik, człowiek akcji i łamacz kobiecych serc”. 28 marca ogłoszono, że Sophie Lowe otrzymała rolę Alicji. Peter Gadiot zagra jej miłość, Cyrusa, który ma „przeszłość”. Michael Socha został obsadzony w roli Waleta Kier. Barbara Hershey, która grała w Dawno, dawno temu postać Cory, Królowej Kier, pojawi się również w tej produkcji, w tej samej roli. W kwietniu 2013, Paul Reubens przeszedł casting do roli Białego Królika, natomiast Emma Rigby otrzymała rolę Czerwonej Królowej.
10 maja 2013 roku ABC ogłosiło zielone światło dla spin-offu oraz to, że John Lithgow zastąpi Reubensa jako głos Białego Królika. 14 maja ABC dodało, że serial będzie emitowany w czwartki, decydując się na nie robienie z niego „zapełniacza” serialu-matki. Pierwotnie został zamówiony standardowy, 13-odcinkowy sezon, ale pod koniec czerwca stacja ABC zamówiła nieokreśloną ilość dodatkowych epizodów, ponieważ kreatorzy Kitsis i Horowitz mieli już zaplanowany cały pierwszy sezon. „Chcieliśmy opowiedzieć historię bez zamartwiania się o to, jak rozciągnąć ją na pięć lat”, powiedział Edward Kitsis. „Nie oznacza to 22-epizodycznej serii. Na czymkolwiek to stanie, my opowiemy całą opowieść...”.
Jednakże w sierpniu, na letnim zjeździe Stowarzyszenia Krytyków Telewizji, że w przeciwieństwie do poprzedniej nowiny, tylko 13 odcinków zostało zamówionych. Kitsis i Horowitz odpowiedzieli „Pomimo że wielu rozentuzjazmowaliśmy tą serią, to co chcemy zrobić to opowiedzieć rodzaj pełnej opowieści z początkiem, środkiem i końcem” i dodał „jeśli dobrze pójdzie [i] ludziom się to spodoba, mamy nadzieję powrócić i opowiedzieć inną przygodę z tą obsadą”. Na Comic-Con 2013 ogłoszono, że była gwiazda serialu "Zagubieni", Naveen Andrews, dołączy do obsady serialu jako złoczyńca Jafar. Ponadto Keith David i Iggy Pop dołączyli do obsady jako kolejno: kot z Chesire i Gąsienica. Iggy Pop zastąpił Rogera Daltrey, który jako pierwszy podkładał głos Gąsiency w siedemnastym odcinku pierwszego sezonu "Dawno, dawno temu".

</doc>
<doc id="2948035" url="https://pl.wikipedia.org/wiki?curid=2948035" title="Hrabstwo Jasper (Karolina Południowa)">
Hrabstwo Jasper (Karolina Południowa)

Hrabstwo Jasper (ang. "Jasper County") – hrabstwo w stanie Karolina Południowa w Stanach Zjednoczonych. Według spisu z 2020 roku liczy 28,8 tys. mieszkańców. Jego siedzibą administracyjną jest Ridgeland.
Demografia.
Ponad 40% populacji to osoby czarnoskóre lub pochodzenia afroamerykańskiego, 13,9% to Latynosi.
Religia.
W 2010 roku pod względem religijnym większość mieszkańców została nieokreślona. Do największych grup religijnych należeli: baptyści (13,5%), metodyści (4,6%), katolicy (3,9%), mormoni (2,65% – najwyższy odsetek w obu Karolinach), zielonoświątkowcy (1,8%), adwentyści dnia siódmego (0,91%) i anglikanie (0,49%).

</doc>
<doc id="2948036" url="https://pl.wikipedia.org/wiki?curid=2948036" title="Jedyna">
Jedyna

Jedyna – dziewiąty album zespołu Milano wydany 13 maja 2013 roku w firmie fonograficznej Green Star. Album został wydany po 13 latach od albumu "The Best 2000" i pierwszy w nowym składzie z Maciejem Koszczukiem na czele. Płyta zawiera 17 utworów w tym 9 starych hitów w nowych wersjach, 7 premierowych i jeden remix. Do piosenek "Bara Bara", "Dlaczego", "Jedyna" i "Przyjdzie dzień" zostały nagrane teledyski.

</doc>
<doc id="2948040" url="https://pl.wikipedia.org/wiki?curid=2948040" title="A Very Gaga Holiday">
A Very Gaga Holiday

A Very Gaga Holiday – koncertowy minialbum Lady Gagi promujący jej program "A Very Gaga Thanksgiving" dla telewizji ABC. Został wydany ekskluzywnie na iTunes 22 listopada 2011 roku. Zawiera dwa covery i dwie piosenki z albumu "Born This Way" zagrane w spokojnej, jazzowej aranżacji. Od serwisu AllMusic otrzymał ocenę 3/5.

</doc>
<doc id="2948041" url="https://pl.wikipedia.org/wiki?curid=2948041" title="Dina Garipowa">
Dina Garipowa

Dina Garipowa, ros. Дина Фагимовна Гарипова, tat. Динә Фәһим кызы Гарипова (ur. 25 marca 1991 w Zielonodolsku) – rosyjska wokalistka, zwyciężczyni programu "Gołos", reprezentantka Rosji podczas 58. Konkursu Piosenki Eurowizji w 2013 roku.
Dzieciństwo i edukacja.
Dina Garipowa urodziła się w Zielonodolsku w 1991 roku w tatarskiej rodzinie lekarzy. Jej brat Bułat także zajmuje się twórczością. Ojciec Fagim Muchamietowicz oraz matka Alfija Gazizianowna są doktorami nauk medycznych. Ojciec Diny w młodości był również muzykiem. 
Kariera muzyczna.
Początki kariery.
Od 6 lat śpiewała w Teatrze Pieśni „Złoty Mikrofon”. Po skończeniu szkoły przy Teatrze Pieśni „Złoty Mikrofon” jeździła na koncerty z Zasłużonym Artystą Republiki Tatarstanu Gabdielfatem Safinem. Była laureatem wielu krajowych oraz międzynarodowych konkursów muzycznych. Od 2009 roku pracuje w Studiu Produkcyjnym Romana Obolenskiego. 30 kwietnia 2012 roku rozporządzeniem Prezydenta Republiki Tatarstanu został jej nadany tytuł Zasłużonego Artysty Republiki Tatarstanu.
2012: "Gołos".
W 2012 roku Garipowa zdecydowała się wziąć udział w przesłuchaniach do rosyjskiego odpowiednika programu "The Voice" - "Gołos". Na przesłuchaniu w ciemno zaprezentowała piosenkę Andrieja Pietrowa „A naposledok ja skażu” (W końcu powiem). Trafiła do drużyny Aleksandra Gradskiego. W etapie pojedynków, który został wyemitowany 16 listopada 2012 roku, zaśpiewała utwór „When You Believe” z repertuaru Stephena Schwartza. Pokonała Waleriję Griniuk.
W super pojedynku, który odbył się 7 grudnia 2012 roku, pokonała Ilję Judiczewa, śpiewając utwór „Angel” Sarah McLachlan. W ćwierćfinale, wyemitowanym 14 grudnia 2012 roku, zaprezentowała swoją wersję singla „Ty na swiecie est” Marka Minkowa i Leonida Dierbieniowa. Decyzją telewidzów awansowała do półfinału, który odbył się 21 grudnia 2012 roku i w którym zaśpiewała utwór "The Music of the Night" Andrew Lloyda Webbera z musicalu "Upiór w operze". Decyzją widzów oraz trenera uzyskała awans do finału, w którym zaśpiewała „Non, je ne regrette rien” Charlesa Dumont. Dzięki zdobyciu największej ilości głosów od telewidzów została zwyciężczynią programu.
2013: Konkurs Piosenki Eurowizji.
19 lutego 2013 roku stacja Pierwyj kanał ogłosiła, że Garipowa została wybrana wewnętrznie na reprezentantkę Rosji podczas 58. Konkursu Piosenki Eurowizji. 14 maja 2013 roku wokalistka wystąpiła w pierwszym półfinale konkursu z utworem „What If”. Decyzją jurorów oraz telewidzów awansowała do rundy finałowej na drugim miejscu. W wielkim finale konkursu wystąpiła z dziesiątym numerem startowym i zdobyła w sumie 174 punkty, zajmując piąte miejsce w ogólnej klasyfikacji finałowej.

</doc>
<doc id="2948043" url="https://pl.wikipedia.org/wiki?curid=2948043" title="AtMega8">
AtMega8



</doc>
<doc id="2948044" url="https://pl.wikipedia.org/wiki?curid=2948044" title="Hrabstwo Sumter (Karolina Południowa)">
Hrabstwo Sumter (Karolina Południowa)

Hrabstwo Sumter (ang. "Sumter County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 682 mil2 (1766,37 km2), z czego 665 mil2 (1722,34 km2) stanowią lądy, a 17 mil2 (44,03 km2) stanowią wody. Według szacunków United States Census Bureau w roku 2012 miało 108 052 mieszkańców. Jego siedzibą administracyjną jest Sumter.

</doc>
<doc id="2948047" url="https://pl.wikipedia.org/wiki?curid=2948047" title="No Name (czarnogórski zespół)">
No Name (czarnogórski zespół)

No Name – czarnogórski zespół muzyczny, reprezentant Serbii i Czarnogóry podczas 50. Konkursu Piosenki Eurowizji w 2005 roku.
Pod koniec lipca 2008 roku grupa ogłosiła koniec działalności.
Historia zespołu.
W 2005 roku zespół wziął udział w krajowych eliminacjach do Konkursu Piosenki Eurowizji – "Evropesma", do których zgłosił się z utworem „Zauvijek moja”. Propozycja otrzymała najwięcej głosów od komisji jurorskiej powołanych przez czarnogórskiego nadawcę Radiotelevizija Crne Gore, dzięki czemu zajął pierwsze miejsce, wygrywając tym samym możliwość reprezentowania Serbii i Czarnogóry podczas Konkursu Piosenki Eurowizji organizowanego w Kijowie. Wynik spowodował wiele kontrowersji i niezadowolenia wśród serbskich i czarnogórskich zwolenników konkursu. W finale widowiska, który odbył się w maju, zespół wystąpił jako dwunasty w kolejności i zajął ostatecznie siódme miejsce.
W marcu 2006 roku grupa ponownie wystartowała w eliminacjach eurowizyjnych, tym razem do 51. Konkursu Piosenki Eurowizji. Dzięki utworowi „Moja ljubavi” znów odnieśli zwycięstwo w eliminacjach, które odbyły się w Belgrade's Sava Centre, jednak rezultat nie spodobał się widzom, którzy po ogłoszeniu wyników wygwizdali zespół. Ostatecznie kraj nie wystąpił w konkursie z powodu rozpadu Serbii i Czarnogóry.

</doc>
<doc id="2948049" url="https://pl.wikipedia.org/wiki?curid=2948049" title="No Name">
No Name



</doc>
<doc id="2948050" url="https://pl.wikipedia.org/wiki?curid=2948050" title="Objaw Stransky'ego">
Objaw Stransky'ego



</doc>
<doc id="2948051" url="https://pl.wikipedia.org/wiki?curid=2948051" title="Nuncjatura Apostolska w Senegalu">
Nuncjatura Apostolska w Senegalu

Nuncjatura Apostolska w Senegalu – misja dyplomatyczna Stolicy Apostolskiej w Senegalu. Siedziba nuncjusza apostolskiego mieści się w Dakarze. Obecnym nuncjuszem jest Amerykanin abp Michael Banach. Pełni on swą funkcję od 19 marca 2016.
Nuncjusze apostolscy w Senegalu akredytowani są również w:
oraz pełnią funkcję delegatów apostolskich w Mauretanii (od 1973).
Historia.
Delegaturę Apostolską w Afryce Francuskiej z siedzibą w Dakarze utworzył papież Pius XII w 1948. W 1961 papież Paweł VI wyniósł ją do rangi internuncjatury (zmieniając nazwę na obecną) a w 1966 nuncjatury.
W latach 1959 - 1973 papiescy przedstawiciele w Dakarze byli również delegatami apostolskimi Zachodniej Afryki. W latach 1973 - 2007 byli również delegatami apostolskimi (do 1980) a następnie (pro)nuncjuszami w Mali.

</doc>
<doc id="2948052" url="https://pl.wikipedia.org/wiki?curid=2948052" title="Armando Sadiku">
Armando Sadiku

Armando Sadiku (ur. 27 maja 1991 w Elbasanie) – albański piłkarz grający na pozycji napastnika w hiszpańskim klubie FC Cartagena oraz w reprezentacji Albanii.
Kariera klubowa.
Karierę piłkarską Sadiku rozpoczął w klubie Turbina Cërrik. W 2007 roku awansował do kadry pierwszego zespołu. W sezonie 2007/2008 zadebiutował w nim w drugiej lidze albańskiej. W 2009 roku przeszedł do pierwszoligowego Gramozi Erseka. Swój debiut w nim zaliczył 23 sierpnia 2009 w zremisowanym 0:0 domowym meczu ze Shkumbini Peqin. W Gramozi grał przez rok.
W 2010 roku Sadiku przeszedł do KF Elbasani. Zadebiutował w nim 22 sierpnia 2010 w domowym meczu z KF Tirana (1:1). W KF Elbasani grał do końca 2010 roku.
Na początku 2011 roku Sadiku został zawodnikiem szwajcarskiego drugoligowca, FC Locarno. Swój debiut w nim zanotował 13 marca 2011 w przegranym 1:2 wyjazdowym meczu z FC Schaffhausen. W Locarno grał do 2012 roku.
W lipcu 2012 Sadiku przeszedł do FC Lugano, w którym swój debiut zaliczył 30 lipca 2012 w wygranym 4:0 meczu z FC Biel-Bienne, w którym strzelił 2 gole.
W listopadzie 2013 podpisał czteroipółletni kontrakt z FC Zürich obowiązujący od 1 stycznia 2014. W styczniu 2016 wypożyczono go do FC Vaduz. W styczniu 2017 został wypożyczony do końca sezonu do FC Lugano.
12 lipca 2017 podpisał trzyletni kontrakt z Legią Warszawa. W Ekstraklasie zadebiutował 15 lipca 2017 zdobywając bramkę w przegranym 1:3 meczu z Górnikiem Zabrze. Łącznie w sezonie 2017/18 rozegrał w barwach Legii 24 spotkania, w których strzelił 7 goli i zanotował 4 asysty.
31 stycznia 2018 podpisał dwuipółletni kontrakt z hiszpańskim klubem Levante UD.
Kariera reprezentacyjna.
W reprezentacji Albanii Sadiku zadebiutował 29 lutego 2012 roku w przegranym 1:2 towarzyskim meczu z Gruzją, rozegranym w Tbilisi.
19 czerwca 2016 w meczu przeciw reprezentacji Rumunii w trakcie EURO 2016 strzelił dla reprezentacji Albanii pierwszą w historii bramkę w międzynarodowych rozgrywkach klasy mistrzowskiej.

</doc>
<doc id="2948053" url="https://pl.wikipedia.org/wiki?curid=2948053" title="Op.cit.">
Op.cit.



</doc>
<doc id="2948056" url="https://pl.wikipedia.org/wiki?curid=2948056" title="Hrabstwo Lancaster (Karolina Południowa)">
Hrabstwo Lancaster (Karolina Południowa)

Hrabstwo Lancaster (ang. "Lancaster County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 555 mil2 (1437,44 km2), z czego 549 mil2 (1421,9 km2) stanowią lądy, a 6 mil2 (15,54 km2) stanowią wody. Według szacunków United States Census Bureau w roku 2012 miało 79 089 mieszkańców. Jego siedzibą administracyjną jest Lancaster.

</doc>
<doc id="2948057" url="https://pl.wikipedia.org/wiki?curid=2948057" title="Thursday">
Thursday



</doc>
<doc id="2948060" url="https://pl.wikipedia.org/wiki?curid=2948060" title="Hrabstwo Laurens (Karolina Południowa)">
Hrabstwo Laurens (Karolina Południowa)

Hrabstwo Laurens (ang. "Laurens County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 724 mil2 (1875,15 km2), z czego 715 mil2 (1851,84 km2) stanowią lądy, a 9 mil2 (23,31 km2) stanowią wody. Według szacunków United States Census Bureau w roku 2012 miało 66 223 mieszkańców. Jego siedzibą administracyjną jest Laurens.

</doc>
<doc id="2948061" url="https://pl.wikipedia.org/wiki?curid=2948061" title="Wieloadresowość">
Wieloadresowość



</doc>
<doc id="2948064" url="https://pl.wikipedia.org/wiki?curid=2948064" title="Hrabstwo Lee (Karolina Południowa)">
Hrabstwo Lee (Karolina Południowa)

Hrabstwo Lee (ang. "Lee County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 411 mil2 (1064,48 km2), z czego 410 mil2 (1061,9 km2) stanowią lądy, a 1 mil2 (2,59 km2) stanowią wody. Według szacunków United States Census Bureau w roku 2012 miało 18 654 mieszkańców. Jego siedzibą administracyjną jest Bishopville.

</doc>
<doc id="2948067" url="https://pl.wikipedia.org/wiki?curid=2948067" title="Bogdan A70522">
Bogdan A70522

Bogdan/Ursus A70522 – autobus miejski o napędzie hybrydowym skonstruowany przez ukraińskie zakłady Bogdan Motors i montowany m.in. w zakładach Ursus.

</doc>
<doc id="2948068" url="https://pl.wikipedia.org/wiki?curid=2948068" title="Wieloadresowość (informatyka)">
Wieloadresowość (informatyka)

Wieloadresowość (informatyka) – rozwiązanie wydajnościowe stosowane w informatyce. Może polegać na zastosowaniu w komputerze węzła (serwerze) lub klienta więcej niż jednej karty podłączonej do sieci IP, co pozwala na podniesienie i zrównoważeniu przepustowości serwera, a w przypadku klienta (gdy karty obsługują różnych dostawców) podnosi pewność połączenia internetowego. Innym przykładem jest stosowanie agentów wieloadresowych, które odpowiednio skonfigurowane są związane z wieloma grupami odbiorców - rozwiązanie takie wykorzystuje się np. w systemie Microsoft Operations Manager.

</doc>
<doc id="2948070" url="https://pl.wikipedia.org/wiki?curid=2948070" title="Fernando José Torres Sanz">
Fernando José Torres Sanz



</doc>
<doc id="2948072" url="https://pl.wikipedia.org/wiki?curid=2948072" title="Jadwiga Oldenburg">
Jadwiga Oldenburg

Jadwiga Oldenburg (ur. 5 sierpnia 1581 w Hillerød, zm. 26 listopada 1641 w Prettin) – księżniczka Danii i Norwegii oraz poprzez małżeństwo z Krystianem II księżna-elektorowa Saksonii.
Życiorys.
Urodziła się jako czwarta córka (siódme spośród ośmiorga dzieci) króla Danii i Norwegii Fryderyka II i jego żony królowej Zofii. 
12 sierpnia 1602 w Dreźnie poślubiła księcia-elektora Saksonii Krystiana II. Para nie miała dzieci.

</doc>
<doc id="2948074" url="https://pl.wikipedia.org/wiki?curid=2948074" title="Radio. Miesięcznik dla techników i amatorów">
Radio. Miesięcznik dla techników i amatorów

Radio. Miesięcznik dla techników i amatorów – polskie czasopismo o tematyce radiotechnicznej, wydawane od marca 1946 r. do grudnia 1950 r. przez "Biuro Wydawnictw Polskiego Radia". Od roku 1951 pismo zostało połączone z miesięcznikiem "Radioamator.".

</doc>
<doc id="2948079" url="https://pl.wikipedia.org/wiki?curid=2948079" title="Leon Bilak Peritz">
Leon Bilak Peritz

Leon Bilak Peritz (ur. 1903, zm. ?) – gwatemalski filatelista pochodzenia polskiego.
Życiorys.
Leon Bilak był potomkiem pierwszej polskiej rodziny, która pod koniec XIX wieku osiadła na stałe w Gwatemali. Rodzina była zamożna, dzięki dobrej sytuacji finansowej Leon Bilak został wysłany na studia do Niemiec, przebywał w tym kraju w latach 1912-1920. Po powrocie do Gwatemali pracował w redakcji pisma "El Impercial".
Filatelistyczna działalność Bilaka została upamiętniona poprzez umieszczenie jego podobizny na trzech znaczkach pocztowych, co było pierwszym takim przypadkiem na świecie dotyczącym żyjącego filatelisty.
Bilak reprezentował Zarząd Poczty i filatelistów Gwatemali na Światowej Wystawie Filatelistycznej "Polska 73" w Poznaniu.

</doc>
<doc id="2948080" url="https://pl.wikipedia.org/wiki?curid=2948080" title="Zasiłek okresowy">
Zasiłek okresowy

Zasiłek okresowy przysługuje w szczególności ze względu na długotrwałą chorobę, niepełnosprawność, bezrobocie, możliwość utrzymania lub nabycia uprawnień do świadczeń z innych systemów zabezpieczenia społecznego zgodnie z ustawą o pomocy społecznej:
Zasiłek okresowy ustala się:
Kwota zasiłku okresowego ustalona zgodnie z ust. 2 nie może być niższa niż 50% różnicy między:
Kwota zasiłku okresowego nie może być niższa niż 20 zł miesięcznie.
W przypadku podjęcia zatrudnienia przez osobę objętą kontraktem socjalnym pobierającą zasiłek okresowy, może być on wypłacany nadal niezależnie od dochodu, do dnia wynikającego z decyzji przyznającej zasiłek okresowy, nie dłużej jednak niż do 2 miesięcy od dnia, w którym osoba została zatrudniona. W tej sytuacji zasiłek okresowy jest wypłacany niezależnie od dochodu nie częściej niż raz na 2 lata.
Okres, na jaki jest przyznawany zasiłek okresowy, ustala ośrodek pomocy społecznej na podstawie okoliczności sprawy.
Rada gminy, w drodze uchwały, może podwyższyć minimalne kwoty zasiłku okresowego.
Zasiłek okresowy na zasadach zwrotu
Zasiłek okresowy może być przyznany w szczególnie uzasadnionych przypadkach osobie albo rodzinie o dochodach przekraczających kryterium dochodowe, ale pod warunkiem zwrotu części lub całości kwoty zasiłku.

</doc>
<doc id="2948082" url="https://pl.wikipedia.org/wiki?curid=2948082" title="Archidiecezja Sherbrooke">
Archidiecezja Sherbrooke

Archidiecezja Sherbrooke – archidiecezja rzymskokatolicka w Kanadzie. Powstała w 1874 jako diecezja. W 1951 podniesiona do rangi archidiecezji.

</doc>
<doc id="2948083" url="https://pl.wikipedia.org/wiki?curid=2948083" title="Mõtsavaara">
Mõtsavaara

Mõtsavaara – wieś w Estonii, w prowincji Põlva, w gminie Veriora.

</doc>
<doc id="2948085" url="https://pl.wikipedia.org/wiki?curid=2948085" title="Zator płucny">
Zator płucny



</doc>
<doc id="2948086" url="https://pl.wikipedia.org/wiki?curid=2948086" title="Eurowizja 1956">
Eurowizja 1956



</doc>
<doc id="2948087" url="https://pl.wikipedia.org/wiki?curid=2948087" title="Wiśniew (gromada w powiecie mińskim)">
Wiśniew (gromada w powiecie mińskim)

Wiśniew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wiśniew z siedzibą GRN w Wiśniewie utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy Kumińskie, Rządza i Wiśniew ze zniesionej gminy Jakubów, obszar dotychczasowej gromady Kamionka ze zniesionej gminy Rudzienko oraz obszary dotychczasowych gromad Turek i Nart ze zniesionej gminy Chrościce w tymże powiecie. Dla gromady ustalono 14 członków gromadzkiej rady narodowej.
1 stycznia 1958 do gromady Wiśniew przyłączono wsie Garczyn Mały, Pokrzywnik, Strzebula i Zimnowoda ze zniesionej gromady Czarnogłów w tymże powiecie.
31 grudnia 1959 do gromady Wiśniew przyłączono wsie Ruda Pniewnik i Wólka Kobylańska ze znoszonej gromady Rynia oraz wsie Garczyn Duży i Żebrówka ze znoszonej gromady Kluki w tymże powiecie.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Czarnogłów z siedzibą w Wiśniewie.

</doc>
<doc id="2948089" url="https://pl.wikipedia.org/wiki?curid=2948089" title="Kałuszyn (gromada)">
Kałuszyn (gromada)

Kałuszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kałuszyn z siedzibą GRN w mieście Kałuszynie (nie wchodzącym w jej skład) utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Falbogi, Kazimierzów, Milew, Mroczki, Olszewice, Patok, Ryczołek, Szymony i Wity ze zniesionej gminy Chrościce w powiecie mińskim, obszary dotychczasowych gromad Budy Przytockie i Marianka ze zniesionej gminy Jakubów w powiecie mińskim oraz kolonia Mroczki z dotychczasowej gromady Leśnogóra ze zniesionej gminy Grębków w powiecie węgrowskim (woj. warszawskie). Dla gromady ustalono 18 członków gromadzkiej rady narodowej.
31 grudnia 1959 do gromady Kałuszyn przyłączono obszar zniesionej gromady Kluki (bez wsi Garczyn Duży i Żebrówka oraz kolonii Majdan i Stary Dwór), a także wsie Leonów i Przytoka ze znoszonej gromady Jędrzejów Nowy w tymże powiecie.
1 stycznia 1969 do gromady Kałuszyn włączono obszar zniesionej gromady Groszki Nowe (bez wsi Ryczyca) w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie mińskim reaktywowano gminę Kałuszyn.

</doc>
<doc id="2948090" url="https://pl.wikipedia.org/wiki?curid=2948090" title="Krystian z Troyes">
Krystian z Troyes



</doc>
<doc id="2948093" url="https://pl.wikipedia.org/wiki?curid=2948093" title="Tybald II">
Tybald II



</doc>
<doc id="2948094" url="https://pl.wikipedia.org/wiki?curid=2948094" title="Thibaut II">
Thibaut II



</doc>
<doc id="2948096" url="https://pl.wikipedia.org/wiki?curid=2948096" title="Dwudziestolecie międzywojenne w Polsce">
Dwudziestolecie międzywojenne w Polsce



</doc>
<doc id="2948098" url="https://pl.wikipedia.org/wiki?curid=2948098" title="Maria Tereszczakówna">
Maria Tereszczakówna

Maria Tereszczakówna (ur. 1880, zm. 15 lutego 1977 we Lwowie) – sanitariuszka, w czasie II wojny światowej członkini polskiego podziemia niepodległościowego, aresztowana i skazana na pobyt w łagrze, uniewinniona i rehabilitowana, polska działaczka społeczna, zasłużona w ratowaniu szczątków polskich bohaterów w trakcie profanacji i zrównywania z ziemią Cmentarza Obrońców Lwowa w latach 70. XX wieku.
Życiorys.
Przez całe życie była związana ze Lwowem, gdzie posiadała własną kamienicę. Była oddaną patriotką. Brała czynny udział w obronie Lwowa przed Ukraińcami w listopadzie 1918 roku. W okresie międzywojennym była właścicielką hurtowni tytoniowej w Kamionce Strumiłowej; w tym czasie co najmniej dwukrotnie wypłynęła w rejs do Stanów Zjednoczonych do tamtejszej Polonii. 
W czasie II wojny światowej w strukturach polskiego państwa podziemnego – Armii Krajowej. Kolportowała drugoobiegowe wydawnictwa, prowadziła szkolenia medyczne dla przyszłych pielęgniarek. 25 maja 1945 r. aresztowana przez Smiersz i osadzona w lwowskim więzieniu tej służby przy ulicy Kadeckiej. Zarzucono jej działalność antypaństwową, rozprowadzanie nielegalnych wydawnictw, agitację przeciwko Związkowi Radzieckiemu i organizację tajnych spotkań członków podziemia. 
W procesie karnym została skazana na pięć lat pobytu w łagrze, bez konfiskaty mienia. Wymierzoną karę odbyła w całości, początkowo w obwodzie jarosławskim ZSRR, następnie na terenie Republiki Komi. Uznano ją za więźnia szczególnie niebezpiecznego. Dlatego też, po upływie pięciu lat spędzonych na zesłaniu, odmówiono jej zgody na powrót do Lwowa i umieszczono w domu inwalidów na Dalekim Wschodzie. Dopiero rok po śmierci Stalina i zmianie sytuacji politycznej w ZSRR, wróciła do dawnego miejsca zamieszkania. Łącznie na zesłaniu spędziła więc niemal dwukrotnie więcej niż przewidywał wydany w jej sprawie wyrok z 1945 r.
Po powrocie do Lwowa od razu rozpoczęła walkę o rewizję wyroku i przywrócenie dobrego imienia. Udało się to po upływie ponad dziesięciu lat. 13 lipca 1966 r. w lwowskiej siedzibie obwodowego zarządu KGB otrzymała decyzję o rehabilitacji, uznającą ją za osobę niesłusznie skazaną.
Była ostatnim sekretarzem stowarzyszenia Straży Mogił Polskich Bohaterów we Lwowie, powstałego w 1919 roku i rozwiązanego wraz z wysiedleniem Polaków ze Lwowa, choć „strażnicy” wychowani w polskim Lwowie i pozostali w nim po wojnie działali w tym charakterze do swojej śmierci.
Zasłużyła się dla ratowania szczątków polskich bohaterów pochowanych na Cmentarzu Obrońców Lwowa podczas planowanego zrównywania cmentarza z ziemią w latach 70. XX wieku jako jednego z symboli polskości tych ziem. Osobiście ratowała od profanacji i unicestwienia szczątki generała Tadeusza Jordan-Rozwadowskiego, generała Wacława Iwaszkiewicza-Rudoszańskiego, dowódcy obrony Lwowa z listopada 1918 Czesława Mączyńskiego, arcybiskupa lwowskiego obrządku ormiańskiego Józefa Teodorowicza, proboszcza parafii św. Marii Magdaleny we Lwowie Gerarda Szmyda, twórców polskiego lotnictwa: Stefana Bastyra, Stefana Steca i Władysława Torunia. Szczątki były przenoszone z Cmentarza Orląt w głąb Cmentarza Łyczakowskiego. Z wymienionych osób tylko miejsce nowego spoczynku biskupa Teodorowicza (w grobowcu rodzinnym Kłosowskich) pozostało znane dla osób postronnych.
Niszczenie nekropolii Orląt Tereszczakówna opisała następująco w liście do gen. Romana Abrahama w 1971:
Polska społeczność od 1991 roku czyniła starania o jego ekshumację i powrót na Cmentarz Orląt, jednak Ukraińcy każdorazowo odmawiali, nawet wówczas, gdy w 2009 roku włączyła się w te zabiegi polska organizacja państwowa Rada Ochrony Pamięci Walk i Męczeństwa. Dopiero jej sukcesywne dwuletnie dalsze prośby poskutkowały wyrażeniem zgody na ekshumację. Pozostałe miejsca nowych pochówków wymienionych osób nie zostały ustalone ze względu na spóźnienie polskich instytucji w zbieraniu danych od naocznych świadków, którzy już nie żyją. W 2011 roku udało się jedynie ustalić, że w grobowcu Kłosowskich znalazły się także szczątki ks. Gerarda Szmyda.
Nigdy nie wyszła za mąż, zmarła we Lwowie w wieku 97 lat i została pochowana na Cmentarzu Janowskim w grobowcu Marii Romańskiej (zm. 1935), u rodziny której mieszkała od powrotu z Kazachstanu do swojej śmierci. O miejscu pochówku informuje tablica umieszczona na płycie grobowca rodziny Romańskich.

</doc>
<doc id="2948099" url="https://pl.wikipedia.org/wiki?curid=2948099" title="Simyo">
Simyo

Simyo – była międzynarodowa wirtualna sieć telefonii komórkowej, której operatorami były filie KPN Mobile (Niemcy, Belgia, do roku 2011 Francja) i France Télécom (Hiszpania). Twórcą i właścicielem marki był niemiecki operator E-Plus.
Operator zainicjował działalność sieci w maju 2005 roku. Sprzedaż starterów z kartą SIM prowadzona jest przez Internet lub serwis telefoniczny.
Na rynku francuskim, gdzie KPN France Mobile nie posiadał własnej infrastruktury, sieć korzysta z zasobów operatora Bouygues Telecom, który ostatecznie w 2011 roku przejął filię holenderskiego operatora w tym kraju.
Od 1 lipca 2015 r. do rozwiązania Simyo była marką Telefónica Germany. Dotychczasowi klienci zostali w pełni przeniesieni do marki Blau w 2016 roku.

</doc>
<doc id="2948100" url="https://pl.wikipedia.org/wiki?curid=2948100" title="Straż Mogił Polskich Bohaterów we Lwowie">
Straż Mogił Polskich Bohaterów we Lwowie

Straż Mogił Polskich Bohaterów we Lwowie – polskie stowarzyszenie powstałe w 1919 roku we Lwowie, którego celem było otoczenie opieką mogił poległych w 1918 w obronie Lwowa Polaków i dbanie o porządek i renomę lwowskiego Cmentarza Orląt.
Historia.
Stowarzyszenie powstało z inicjatywy Marii Ciszkowej, matki 18-letniego Orlęcia lwowskiego poległego podczas obrony Lwowa przed Ukraińcami w listopadzie 1918. Od samego początku istnienia spotkało się z ogromnym poparciem polskiego społeczeństwa.
Celem stowarzyszenia była opieka nad grobami poległych w walkach o Lwów, zbieranie funduszy na budowę Cmentarza Obrońców Lwow, a po jego powstaniu dbanie o porządek i pielęgnowanie nekropolii. Stowarzyszenie dzięki poświęceniu wielu swoich członków i działalności wydawniczej przyczyniło się w znacznym stopniu do wyprowadzenia renomy Cmentarza Orląt nie tylko poza sam Lwów, ale także poza granice ówczesnej Polski.
W maju 1939 odbyło się Walne Zgromadzenie członków SMB, podczas którego wybrano władze (prezeska Wanda Mazanowska, zastępcy Olga Zakrejs i Juliusz Zulauf).
Straż Mogił Polskich Bohaterów istniała do zakończenia masowych wysiedleń Polaków ze Lwowa, a formalnie do czasu wyjazdu z miasta ostatniego przewodniczącego stowarzyszenia – Wandy Mazanowskiej, jednak "strażnicy" wychowani w polskim Lwowie i pozostali w nim po wojnie działali w tym charakterze do swojej śmierci, a po nich obowiązki przejęli następni, którzy obecnie tworzą zorganizowaną grupę działającą dla ochrony polskiej spuścizny.
Ostatnim sekretarzem stowarzyszenia Straży Mogił Polskich Bohaterów była Maria Tereszczakówna, zasłużona w ratowaniu szczątków polskich bohaterów w trakcie profanacji i zrównywania z ziemią Cmentarza Obrońców Lwowa w latach 70. XX wieku.

</doc>
<doc id="2948102" url="https://pl.wikipedia.org/wiki?curid=2948102" title="Aymeric Laporte">
Aymeric Laporte

Aymeric Laporte (ur. 27 maja 1994 w Agen) – hiszpański piłkarz baskijskiego i francuskiego pochodzenia, występujący na pozycji obrońcy w angielskim klubie Manchester City oraz w reprezentancji Hiszpanii.
Kariera piłkarska.
Laporte rozpoczął grę w piłkę w lokalnych klubach SU Agen Football i Aviron Bayonnais FC. W 2010 roku dołączył do akademii Athletiku Bilbao. Tym samym stał się drugim w historii Athletiku piłkarzem narodowości francuskiej – wcześniej w baskijskim klubie grał Bixente Lizarazu. 28 listopada 2012 roku zadebiutował w pierwszym zespole, w wyjazdowym meczu Ligi Europy z Hapoel Ironi Kiryat Szmona. 9 grudnia zadebiutował w La Liga, gdy wszedł na minutę w meczu z Celtą Vigo. Tydzień później trener Marcelo Bielsa postanowił, że Laporte będzie grał od w pierwszej jedenastce w meczu przeciwko RCD Mallorca. Krótko po tym wydarzeniu definitywnie został włączony do pierwszego składu i podpisał nowy kontrakt, do 2015 roku. 14 stycznia 2013 roku otrzymał koszulkę z numerem 4, którą wcześniej nosił Ustaritz Aldekoaotalora.

</doc>
<doc id="2948103" url="https://pl.wikipedia.org/wiki?curid=2948103" title="Selekcja III. Ostatni numer">
Selekcja III. Ostatni numer

Selekcja III. Ostatni numer – spektakl Teatru Telewizji z cyklu Teatru Sensacji „Kobra” z 1985 roku w reż. Tadeusza Kijańskiego. Trzecia i ostatnia część tryptyku zrealizowanego na podstawie opowiadania Waldemara Łysiaka z tomu "Perfidia" (1980). Był kontynuacją spektakli Teatru TV pt. "Selekcja" (1984) i "Selekcja II. Skorpion" (1985). 
Fabuła.
Wrzesień 1975 roku, Nowy Jork. Vittorio Matta, po dokonaniu zemsty na swoim byłym podwładnym i zdrajcy Accardo, poluje na jego mocodawców. Pomaga mu w tym jego wspólnik i szuler Ricardo. Dzięki jego informacjom Vittorio dociera do byłej żony Collinsa – współpracownika Accardo – która wyjawia mu miejsce pobytu byłego małżonka. Zabiegi Matty, mające na celu dotarcie do mocodawcy Accardo, zbiegają się w czasie z rozgrywką w łonie mafijnej rodziny kierowanej przez braci Labordinich. Starszy z nich – Alberto – postanawia wyeliminować z interesu młodszego i jego zadaniem nieudolnego Michele. W tym celu porywa jego córkę i stawia mu ultimatum: Michele zwróci mu sumę, którą jego zadaniem rodzina straciła na interesach Michele, a on sam wycofa się z interesu w zamian za życie córki. Córkę Michele więzi Collins w starej przystani i właśnie wtedy trafiają tam Vittorio i Ricardo. Przy pomocy Collinsa usiłują zwabić w pułapkę Alberto, jednak ten przybywa z grupą uzbrojonych ludzi. Wywiązuje się strzelanina, a Vittorio i Ricardo okazują się być w pułapce. Próbują ratować się z opresji, uciekając pod wodą za pomocą znalezionych na przystani akwalungów, jednak tylko dwa z nich są sprawne. Vittorio decyduje, że uciekać ma Ricardo i mała Billy, a sam pozostaje na przystani. Wiedząc, jaki los go czeka z ręki Alberto, i będąc człowiekiem, dla którego najważniejszym celem jest zemsta za śmierć rodziny, po ucieczce Ricardo z dziewczynką wpuszcza Alberto i jego ludzi na teren przystani. Wcześniej jednak uruchamia detonator ładunków wybuchowych, którymi zaminowana jest przystań. Działający z 5-minutowym opóźnieniem mechanizm w potężnej eksplozji powoduje śmierć Vittorio i Alberto wraz z jego ludźmi. Przybyłe na miejsce FBI, które od pewnego już czasu podąża śladem Vittoria, zastaje tylko zgliszcza i trupy.
Obsada aktorska.
i inni.

</doc>
<doc id="2948104" url="https://pl.wikipedia.org/wiki?curid=2948104" title="De rerum natura">
De rerum natura

De rerum natura (łac. „O naturze rzeczy”) – poemat z I wieku p.n.e., napisany heksametrem przez rzymskiego filozofa i poetę Lukrecjusza. Zawiera wykład filozofii epikurejskiej (atomizm, psychologia, fizyka).
Manuskrypt i recepcja.
"De rerum natura" to jedyne znane dzieło Lukrecjusza. Obejmuje ok. 7400 wersów w sześciu niezatytułowanych księgach. Poemat dedykowany jest Gajuszowi Memmiuszowi. 
"De rerum natura" pozostawało w zapomnieniu przez szereg stuleci. Manuskrypt odnalazł przypadkowo sekretarz papieski Gianfrancesco Poggio Bracciolini w styczniu 1417 roku. Znalezisko Bracioliniego nie zachowało się, ale istnieje kopia Niccolò Niccoliego, przyjaciela Bracioliniego (obecnie w Biblioteca Medicea Laurenziana, Florencja).
Molier dokonał tłumaczenia poematu wierszem, które nie zachowało się. Jefferson był właścicielem przynajmniej pięciu łacińskich edycji, jak również autorem tłumaczeń na angielski, włoski i francuski. "Próby" Montaigne'a zawierają prawie 100 cytatów z tego poematu. W Dziadach Mickiewicza diabeł nosi imię m.in. Lukrecy.
Obecnie dzieło to odbierane jest jako zawierające „uderzająco współczesne rozumienie świata” i postulowane jako będące jednym z impulsów nadających kierunek rozwoju od Renesansu do czasów obecnych.

</doc>
<doc id="2948105" url="https://pl.wikipedia.org/wiki?curid=2948105" title="Mayra Andrade">
Mayra Andrade

Mayra Andrade (wym. ; ur. w 1985 r. w Hawanie na Kubie) – pochodząca z Wysp Zielonego Przylądka piosenkarka wykonująca muzykę świata.
Dzieciństwo i muzyczne początki.
Pomimo że urodziła się na Kubie, Andrade wczesne dzieciństwo spędziła jednak w stolicy Republiki Zielonego Przylądka Prai (w dzielnicy Plateau). Jej dom rodzinny znajdował się w bezpośrednim pobliżu Escola Pentagrama, jedynej na wyspie Santiago podstawowej szkoły muzycznej. Mayra nigdy nie została jej uczennicą, jednak pomimo tego spędzała w niej większą część swojego wolnego czasu.
W wieku sześciu lat wyjechała z rodziną do francuskojęzycznego Senegalu, gdzie jej ojczym został ambasadorem Republiki Zielonego Przylądka. Następnie przeprowadzali się do Angoli i Niemiec. W tym ostatnim kraju przez trzy lata (od kiedy miała 11 lat) Mayra uczęszczała do szkoły z internatem, po czym wróciła na Wyspy Zielonego Przylądka.
W sierpniu 2000 roku Andrade dała pierwszy solowy koncert na placu Alexandre’a Albuquerque’a w Prai. Wkrótce otrzymała zaproszenie do udziału w koncercie poświęconym trzem pokoleniom muzyków z Wysp Zielonego Przylądka, który odbywał się w prestiżowej lizbońskiej sali Coliseu dos Recreios. Niedługo później Mayra wystąpiła we francuskim Nantes podczas festiwalu jazzowego Les Rendez-vous de l'Erdre.
W 2001 roku Mayra Andrade wraz z Orlando Panterą zostali wybrani do reprezentowania Republiki Zielonego Przylądka w konkursie piosenki podczas Igrzysk Frankofonii, które w 2001 roku odbywały się w kanadyjskiej Ottawie. Podczas Igrzysk Andrade i Pantera zdobyli złoty medal (jedyny dla swojego kraju na całej imprezie). W rezultacie Mayra otrzymała stypendium Parlamentu Frankofonii, dzięki któremu mogła kształcić umiejętności wokalne. W ten sposób 17-letnia wówczas piosenkarka trafiła do Paryża, gdzie zaczęła regularnie występować.
Kariera muzyczna.
W 2006 roku wydała swój pierwszy album zatytułowany „Navega”. Wyprodukowany przez Jacques’a Erharta został nagrany w przeciągu trzech tygodni. Znalazło się na nim 12 utworów, które poza jedną piosenką w języku francuskim, wszystkie zostały zaśpiewane w kreolskim języku kabuverdianu. Cztery piosenki nagrano do tekstów Orlando Pantery. Płyta „Navega” sprzedała się w ponad 80 tys. egzemplarzy, dzięki czemu uzyskała we Francji miano złotej. Wydawnictwo doceniono także w innych krajach. W Niemczech Andrade otrzymała Nagrodę Krytyków Muzycznych ("Preis der Deutschen Schallplattenkritik"), na Kubie nagrodę Cubadisco, zaś w plebiscycie BBC Radio 3 Awards for World Music otrzymała nagrodę dla „odkrycia roku”. W ojczyźnie została uhonorowana Kulturalnym Orderem Zasługi przez Ministra Kultury.
W trzy lata od debiutu, do sprzedaży trafił drugi album Mayry – „Stória, stória...”. Przy jego nagrywaniu Andrade współpracowała z takimi artystami jak: Alê Siqueira, Quim Alves, Etienne Mbappé, czy Zé Luís Nascimento. „Stória, stória...” nagrywana była przez dwa miesiące, zaś piosenkarka podróżowała w tym czasie pomiędzy Paryżem, São Paulo, Rio de Janeiro, Salvadorem i Hawaną. Na płycie zaprezentowano trzynaście utworów, które stanowiły znacznie bardziej złożone, przemyślane kompozycje. Album raz jeszcze zyskał uznanie niemieckich krytyków, którzy ponownie przyznali Andrade swoje wyróżnienie. W 2010 roku muzyczka otrzymała z rąk prezydenta Republiki Zielonego Przylądka medal I klasy Orderu Wulkanu.
Również w 2010 roku ukazało się trzecie wydawnictwo Mayry, akustyczny album koncertowy „Studio 105”. Na płycie Andrade akompaniują: Munir Hossn (gitara), Zé Luis Nascimento (perkusja) oraz Rafael Paseiro (kontrabas). Na albumie tym znalazło się jedenaście kompozycji, tak nowych, jak i zmienionych wersji utworów zawartych na wcześniejszych płytach. Dodatkowo album zawiera nagrania wideo.
W 2013 roku obwieszczono, że we wrześniu wyjdzie kolejna, czwarta już płyta Mayry Andrade pt. „Lovely Difficult”. Artystka do współpracy zaprosiła licznych gości (m.in. Ja’el Na’im i Davida Donatien, Piersa Facciniego, Tété, Benjamina Biolay, Hugh Coltmana, Krystle Warren, Pascala Danae, Mario Lucio Sousę). Album, który zdaniem samej wokalistki ma być odważnym połączeniem jej dotychczasowego stylu oraz popu i elektronicznych brzmień, wyprodukował Mike Pelanconi. Singlem promującym płytę została piosenka „We used to call it love”.
Poza wydawnictwami płytowymi Mayra Andrade współpracowała m.in. z Charles'em Aznavourem („Je Danse Avec L’Amour”), Chico Buarque, Lenine („Amor, Cuidado!”), Youssou N’Dourem, Mart'nalią, Carlinhosem Brownem, Margareth de Menezes, Angélique Kidjo, Aṣą, czy Pedro Moutinho.

</doc>
<doc id="2948107" url="https://pl.wikipedia.org/wiki?curid=2948107" title="Dzięki za każdy nowy ranek">
Dzięki za każdy nowy ranek



</doc>
<doc id="2948108" url="https://pl.wikipedia.org/wiki?curid=2948108" title="Halina Pawlovská">
Halina Pawlovská



</doc>
<doc id="2948109" url="https://pl.wikipedia.org/wiki?curid=2948109" title="Spektroskopia NMR">
Spektroskopia NMR



</doc>
<doc id="2948121" url="https://pl.wikipedia.org/wiki?curid=2948121" title="Carl Anderson (piosenkarz)">
Carl Anderson (piosenkarz)

Carl Anderson (ur. 27 lutego 1945 zm. 23 lutego 2004) – amerykański aktor i piosenkarz.
Zmarł w Los Angeles w wieku 58 lat po wieloletniej walce z białaczką.
Odtwarzał postać Judasza w musicalu Jesus Christ Superstar w pięcioletniej trasie "Anno Domini" w latach 1993-1997. Grał u boku Teda Neeleya, wcielającego się w postać Jezusa
Jesienią 2002 roku miał swój udział w północnoamerykańskiej trasie "Jesus Christ Superstar", opartej na scenicznej wersji Gail Edwards, w reżyserii Kevina Moriaty. Odtwórcą tytułowej roli był wokalista Sebastian Bach. Chociaż trasa trwała do roku 2005, z powodu przedwczesnej śmierci Carla, jego rolę do końca produkcji przejął dotychczasowy dubler, Lawrence Clayton. Lawrence dublował Andersona w roli Judasza także we wcześniejszej "Trasie AD" w latach dziewięćdziesiątych
Filmografia.
seriale
film
Nagrody i nominacje.
Za rolę Judasza Iskarioty w filmie Jesus Christ Superstar został dwukrotnie nominowany do nagrody Złotego Globu.

</doc>
<doc id="2948124" url="https://pl.wikipedia.org/wiki?curid=2948124" title="Carlos Zárate">
Carlos Zárate

Carlos Zárate Serna (ur. 23 maja 1951 w Meksyku) – meksykański bokser, zawodowy mistrz świata kategorii koguciej.
Rozpoczął karierę boksera zawodowego w 1970. Wygrał pierwsze 23 walki przez nokaut lub techniczny nokaut, dopiero w 1974 po raz pierwszy zwyciężył na punkty. W marcu 1975 wygrał przed czasem z niepokonanym dotąd Joe Guevarą i został mistrzem stanu Kalifornia w wadze koguciej.
Po wygraniu kolejnych walk przed czasem i mając rekord 39 zwycięstw bez porażki zmierzył się 8 maja 1976 w Inglewood o tytuł mistrza świata federacji World Boxing Council w wadze koguciej z dotychczasowym mistrzem Rodolfo Martínezem. Zwyciężył przez nokaut w 9. rundzie i został nowym czempionem. W obronie tytułu wygrał kolejno z Paulem Ferrerim 28 sierpnia 1976 w Inglewood przez TKO w 12. rundzie, z Waruinge Nakayamą 13 listopada 1976 w Culiacán przez nokaut w 4. rundzie i z Fernando Cabanelą 5 lutego 1977 w mieście Meksyk przez TKO w 3. rundzie.
W tym czasie mistrzem świata federacji World Boxing Association był rodak Zárate Alfonso Zamora, który również był niepokonany (wszystkie 29 walk wygrał przed czasem). Pojedynek obu tych pięściarzy miał rozstrzygnąć, który z nich jest niekwestionowanym mistrzem wagi koguciej. Zarówno WBA, jak i WBC odmówiły uznania, że jest to walka o tytuł i Zárate oraz Zamora zmierzyli się 23 kwietnia 1977 w Inglewood w dziesięciorundowym towarzyskim pojedynku. Zárate zwyciężył przez techniczny nokaut w 4. rundzie (Zamora zaliczył wcześniej trzy nokdauny). Po tej walce Zárate został wybrany bokserem roku 1977 przez magazyn "The Ring".
W tym samym roku Zárate dwukrotnie jeszcze obronił tytuł WBC po zwycięstwach z Danilo Batistą 29 października w Inglewood przez nokaut w 6. rundzie i z Juanem Francisco Rodríguezem 2 grudnia w Madrycie przez techniczny nokaut w 5. rundzie.
W 1978 kontynuował skuteczne walki o mistrzostwo wagi koguciej wygrywając z przyszłym mistrzem świata Alberto Dávilą 25 lutego w Inglewood przez TKO w 8. rundzie, z Andrésem Hernándezem 22 kwietnia w San Juan przez TKO w 13. rundzie i z Emilio Hernándezem 9 czerwca w Las Vegas przez nokaut w 4. rundzie.
28 października tego roku w San Juan spróbował zdobyć pas mistrza świata WBC w wadze junior piórkowej w walce z niepokonanym Wilfredo Gómezem. Gómez wygrał przez techniczny nokaut w 5. rundzie. Była to pierwsza porażka w karierze Zárate.
W kolejnym roku Zárate obronił pas mistrza wagi koguciej wygrywając przez nokaut w 3. rundzie z Johnem Mensahem Kpalongo 10 marca w Inglewood. 6 czerwca 1979 w Las Vegas w kolejnej obronie tytułu niespodziewanie przegrał na punkty ze swym rodakiem Lupe Pintorem. Po tej walce Zárate wycofał się z ringu.
Podjął karierę bokserską w 1986. Wygrał kolejno 12 walk (w tym 11 przed czasem) i 16 października 1987 w Sydney zmierzył się o tytuł mistrza świata WBC w wadze junior piórkowej z Jeffem Fenechem, poniósł jednak porażkę w 4. rundzie. Fenech wkrótce przeniósł się do wagi piórkowej i do walki o wakujący tytuł WBC kategorii junior piórkowej zostali wyznaczeni Meksykanie Zárate i Daniel Zaragoza. 29 lutego 1988 w Inglewood Zaragoza wygrał przez techniczny nokaut w 10. rundzie. Po tej walce Zárate ostatecznie zakończył karierę.
Carlos Zárate wygrał 66 walk na 70, w tym aż 63 przez nokaut lub techniczny nokaut. Został wybrany w 1994 do Międzynarodowej Bokserskiej Galerii Sławy.

</doc>
<doc id="2948127" url="https://pl.wikipedia.org/wiki?curid=2948127" title="Stezychor">
Stezychor

Stezychor (gr. "Στησίχορος", ur. ok. 632–629 p.n.e. w mieście Himera na Sycylii, zm. ok. 556–553 p.n.e. w Katanii) – grecki poeta liryczny.
Informacje o jego życiu podaje m.in. bizantyński leksykon "Suda". Większość życia spędził na Sycylii, okresowo przebywał także na Peloponezie. W starożytności przypisywano wprowadzenie do liryki chóralnej tzw. systemu triadycznego. Był autorem wielu poematów, z których do dziś zachowały się krótkie fragmenty. Jego poezja posiadała silne elementy dramatyczne i stanowiła pomost pomiędzy wielką epiką a liryką chóralną, wpłynęła także na rozwój greckiej tragedii.
Od nazwy jednego z poematów Stezychora ("Palinodia") pochodzi określenie palinodia oznaczające w poetyce pozorne odwołanie poprzedniej krytyki, co prowadzi do jej wzmocnienia. 
Tytuły poematów Stezychora:
Do dziś zachowały się m.in. fragmenty z poematu "Gerioneida", "Zburzenie Ilionu", "Erifyle". Część zachowanych fragmentów twórczości Stezychora została odkryta ponownie dopiero w XX wieku, dzięki odczytaniu rękopisów papirusowych, opublikowanych przez Edgara Lobela w 1967.

</doc>
<doc id="2948129" url="https://pl.wikipedia.org/wiki?curid=2948129" title="Carlos Zarate">
Carlos Zarate



</doc>
<doc id="2948131" url="https://pl.wikipedia.org/wiki?curid=2948131" title="David Bellego">
David Bellego

David Bellego (ur. 15 maja 1993 w Marmande) – francuski żużlowiec.
Indywidualny mistrz Francji w 2010 roku, finalista w 2011 roku (X miejsce). Brązowy medalista drużynowych mistrzostw świata na długim torze (2012). Reprezentant Francji w eliminacjach drużynowego pucharu świata (2012, 2013). Brązowy medalista indywidualnych mistrzostw Europy juniorów (Güstrow 2013). Finalista indywidualnych mistrzostw świata juniorów (2013 – XVII miejsce).
Startował w lidze brytyjskiej, w barwach klubów z Glasgow (2011), Berwick (2012–2013), Coventry (2012), Peterborough (2012) i Swindon (2013). Od sezonu 2014 rozpoczął starty w lidze polskiej, będąc reprezentantem zespołu Ostrovia Ostrów Wielkopolski. Jest to pierwszy od 1994 roku i drugi w historii francuski żużlowiec (poprzednim był Philippe Bergé) występujący w polskiej lidze.
W sezonie 2015 był zawodnikiem Kolejarza Rawicz. W sezonie 2017 był żużlowcem KSM Krosno. Zawodnik PSŻ Poznań w sezonach 2018-2019. W sezonach 2020-2021 reprezentował barwy Polonii Bydgoszcz w I lidze żużlowej. W sezonie 2022 był zawodnikiem Fogo Unii Leszno. Od sezonu 2023 po rocznej przerwie ponownie będzie startować w pierwszoligowej Polonii Bydgoszcz.

</doc>
<doc id="2948132" url="https://pl.wikipedia.org/wiki?curid=2948132" title="Waruinge Nakayama">
Waruinge Nakayama



</doc>
<doc id="2948133" url="https://pl.wikipedia.org/wiki?curid=2948133" title="Mateusz Correa Megallanes">
Mateusz Correa Megallanes

Mateusz Correa Megallanes, Mateo Correa Magallanes (ur. 23 lipca 1866 w Tepechitlán, zm. 6 lutego 1927 w Durango) – święty Kościoła katolickiego, działający na terenie diecezji Durango prezbiter, ofiara prześladowań antykatolickich zapoczątkowanych w okresie rewolucji meksykańskiej, męczennik.
Życiorys.
Pochodził z ubogiej rodziny Rafaela Correa i Concepción Magallanes. Studia odbył w seminarium duchownym w Zacatecas dzięki stypendium za wyniki w nauce. Po otrzymaniu 20 sierpnia 1893 roku święceń kapłańskich skierowany został do pracy na terenie diecezji Durango. Mszę prymicyjną odprawił 1 września we Fresnillo. Będąc administratorem parafii w Concepción del Oro, udzielił Pierwszej Komunii Świętej późniejszemu męczennikowi Michałowi Augustynowi Pro. Kolejne probostwo objął w Colotlán, ale ścigany po wybuchu rewolucji schronił się w León. W czasie gdy nasiliły się prześladowania katolików, po opublikowaniu w 1926 roku dekretu rządu E. Callesa nakazującego księżom opuszczenie parafii i przeniesienie do miast, pełnił obowiązki proboszcza w Valparaiso. Pozostał na terenie posługi, pomieszkując w prywatnych mieszkaniach. Za to, że pełnił obowiązki kapłańskie, trzykrotnie był aresztowany i więziony. Apostolat realizował wśród ludzi ubogich, prowadząc ewangelizację na terenie diecezji Durango. 30 stycznia 1927 roku został zatrzymany, gdy udawał się z posługą sakramentu namaszczenia. Nakłonił żołnierzy do uwolnienia zatrzymanego z nim syna chorej, do której został wezwany. W czasie przesłuchań odmówił złamania tajemnicy spowiedzi, za co z rozkazu generała E. Ortiza został rozstrzelany przed cmentarzem w Durango. 
Atrybutem świętego męczennika jest palma.
Śmierć Mateusza Correa Megallanesa była wynikiem nienawiści do wiary "odium fidei", a przestępstwem posługa kapłańska. Po zakończeniu procesu informacyjnego na etapie lokalnej diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, został beatyfikowany 22 listopada 1992 roku w watykańskiej bazylice św. Piotra, a jego kanonizacja na placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Relikwie Mateusza Correa Megallanesa zostały przeniesione do kaplicy San Jorge Mártir katedry w Durango, które jest miejscem szczególnego kultu świętego.
Wspomnienie liturgiczne obchodzone jest w "dies natalis" (6 lutego).

</doc>
<doc id="2948136" url="https://pl.wikipedia.org/wiki?curid=2948136" title="Karl-Liebknecht-Haus">
Karl-Liebknecht-Haus

Karl-Liebknecht-Haus – siedziba niemieckiej partii Die Linke usytuowana w berlińskiej dzielnicy Mitte, przy Kleine Alexanderstraße 28.
Budynek został zbudowany w latach 1910–1912 przez fabrykanta Rudolpha Wertha z przeznaczeniem na pomieszczenia biurowe i fabrykę. W listopadzie 1926 roku został wykupiony przez Komunistyczną Partię Niemiec i stał się siedzibą jej Komitetu Centralnego, redakcji gazety "Die Rote Fahne" oraz Komunistycznego Związku Młodych Niemiec. Nazwano go na cześć Karla Liebknechta, zamordowanego przez Freikorps w styczniu 1919 roku. W lutym 1933 roku budynek został zamknięty przez nazistowskie władze, a w marcu przejęty przez Sturmabteilung (SA) i zmieniono jego nazwę na "Horst-Wessel-Haus".
W czasie operacji berlińskiej podczas II wojny światowej budynek poważnie ucierpiał, lecz w 1948 roku został odbudowany i przywrócono mu nazwę sprzed 1933 roku. Od 1950 roku mieścił się w nim Instytut Marksizmu-Leninizmu przy Komitecie Centralnym Socjalistycznej Partii Jedności Niemiec.
Od 1990 roku był siedzibą krajową Partii Demokratycznego Socjalizmu. Po fuzji PDS z Alternatywą Wyborczą Praca i Sprawiedliwość Społeczna, siedziba partii Die Linke. Oprócz "Lewicy" w Karl-Liebknecht-Haus swoją centralę ma organizacja Wolna Młodzież Niemiecka. Od 1977 roku budynek znajduje się na liście prawnie chronionych zabytków.

</doc>
<doc id="2948137" url="https://pl.wikipedia.org/wiki?curid=2948137" title="Príles">
Príles

Príles (węg. "Prilesz") jest częścią miejscowości Trenčianska Teplá. Położony jest między Dubnicą nad Váhom i Trenčianską Teplą.
Historia.
Pierwsza pisemna wzmianka pochodzi z 1351. Osada należała m.in. do rodzin Prileszky, Maryássy, Gabriyovics.

</doc>
<doc id="2948153" url="https://pl.wikipedia.org/wiki?curid=2948153" title="Karmela Koren">
Karmela Koren

Karmela Koren, Carmela Corren (hebr. כרמלה קורן; ur. 13 lutego 1938 w Tel Awiwie, zm. 16 stycznia 2022) – izraelska wokalistka i aktorka.
Została odkryta przez amerykańskiego producenta telewizyjnego Eda Sullivana w 1956 roku podczas pracy w Jerozolimie. Carmela, która służyła wówczas w armii izraelskiej, została zaproszona do Nowego Jorku, aby wystąpić w jego programie.
Koncertowała w RPA wraz z Cliffem Richardem oraz śpiewała w angielskich klubach. Zagrała w kilku filmach i produkcjach telewizyjnych. Z początkiem 1960 roku Carmela Corren stała się znana w Niemczech, a także w Szwajcarii i Austrii. Była reprezentantką Austrii podczas Konkursu Piosenki Eurowizji 1963 w Londynie. Podczas konkursu zaśpiewała utwór „Vielleicht geschieht ein Wunder”. Piosenka zdobyła 16 punktów i zajęła 7. miejsce.

</doc>
<doc id="2948155" url="https://pl.wikipedia.org/wiki?curid=2948155" title="Mistyka karmelitańska">
Mistyka karmelitańska

Mistyka karmelitańska – nurt w mistyce chrześcijańskiej, związany z reformowanym zakonem karmelitańskim, którego korzenie sięgają na początku XII wieku na Górze Karmel w Palestynie.
Charakterystyka mistyki karmelitańskiej.
Szczególny wpływ na rozwój mistyki karmelitańskiej wywarł zakon karmelitów, założony na górze Karmel, podczas wypraw krzyżowych. Regułę zakonu zatwierdził papież Honoriusz III w 1226 r. Od samego początku celem zakonu był eremityzm, dopiero później, został on nieco złagodzony. W wieku XV powstaje żeńska gałąź tego zakonu.
Rozkwit mistyki karmelitańskiej to lata 1570 – 1625. Z tym czasem związany jest pogląd, iż nie poznanie Boga jest decydujące, lecz miłowanie Go. Praktyczny tego wyraz, odnaleźć można w modlitwie myślnej, która opiera się na franciszkańskiej mistyce wewnętrznego skupienia, która ma na celu zjednoczenie miłości z Bogiem. Przeżywana jak i konsekwentnie wyrażana mistyka pojawia się dopiero w drugiej połowie XVI w. w zakonie karmelitów bosych.
Wczesna mistyka karmelitańska.
Wśród tych, którzy stali u początków mistyki karmelitańskiej należy wymienić przede wszystkim św. Teresę z Awili i św. Jana od Krzyża.
Terasa z Awili.
Teresa z Ávili (1515 – 1582) – doktor Kościoła, ogłoszona przez papieża Pawła VI w 1970 roku. Św. Teresa przeprowadziła reformę zakonu karmelitańskiego w wieku XVI, początkowo wśród karmelitanek, później z pomocą św. Jana od Krzyża, także karmelitów. 
Reforma charakteryzowała się przede wszystkim powrotem do reguły, którą zatwierdził papież Innocenty IV i od tego momentu można wyróżnić dwie gałęzie zakonu karmelitańskiego: pierwsza to karmelici, którzy stanowią I Zakon Karmelitański, natomiast do drugie zalicza się karmelitanki bose. Św. Teresa pozostawiła wiele dzieł, w których łączy łaski mistyczne i kontemplacyjne z elementami duchowego życia człowieka, które są według niej, najkrótszą drogą do świętości. Na uwagę szczególną, zasługują takie dzieła jak: "Księga życia", "Droga doskonałości", "Twierdza wewnętrzna" i "Księga fundacji". Według nauczania świętej, chrześcijańska egzystencja osiąga swą pełnię dopiero w życiu mistycznym, które polega na postępującym rozwijaniu się doświadczenia Boga i Jego działania, a także działania Chrystusa, Ducha Świętego i Kościoła, dzięki czemu wiara staje się pogłębiona, natomiast miłość i nadzieja nabierają znaczenia i tendencji eschatologicznych.
Jan od Krzyża.
Jan od Krzyża (1542 – 1591) – podobnie jak Teresa z Ávili, choć wcześniej w 1926 r., również i on został ogłoszony doktorem Kościoła. Był razem z nią reformatorem zakonu karmelitańskiego. 
Pozostawił liczne dzieła należące do światowej klasyki literatury mistycznej, są to m.in.: "Droga na Górę Karmel", "Pieśń duchowa" i "Noc ciemna", "Żywy płomień miłości". 
Doktryna ascetyczna świętego opiera się na zagadnieniu zjednoczenia z Bogiem. Św. Jan pisząc o mistycznym zjednoczeniu wyróżnia dwa stopnie: pierwszy, zwany w języku mistycznym: zaślubinami duchowymi oraz drugi, małżeństwo duchowe. Poglądy mistyczne św. Jana są kontynuacją nurtu apofatycznej Pseudo-Dionizego Areopagity.
Według niego środkiem najbliższym i najbardziej odpowiednim zjednoczenia człowieka z Bogiem jest wiara. W dziele "Żywy płomień miłości" podkreślał, że nie ma innego środka do prawdziwego zjednoczenia z Bogiem oprócz wiary. Jest ona źródłem, z którego wierzący czerpie wszystkie dobra duchowe. Wiara jako cnota ukazuje rzeczywistość prawdziwą, jaką jest bez zniekształceń. Przynosi pokrzepienie duchowe, jest jasna i wolna od błędów. W swoich formułach (np. "Credo") i działaniu może być porównana do srebra, natomiast rzeczywistość duchowa z którą łączy człowieka, czyli sama prawda jest jak złoto. Wiara bowiem, według Jana od Krzyża, pozwala człowiekowi przyjąć obecność Boga, jednocześnie, będąc poznaniem niedoskonałym, osłania ją jakby srebrem (rodz. 12,1).
Późniejsza mistyka karmelitańska.
Wśród postaci, które tworzyły późniejszą mistykę Karmelu poprzez swoje życie duchowe i nauczanie są m.in. Teresa z Lisieux, Elżbieta od Trójcy Przenajświętszej, Maria Baouardy (Miriam od Jezusa Ukrzyżowanego) i patronka Europy św. Teresa Benedykta od Krzyża (Eidth Stein).

</doc>
<doc id="2948156" url="https://pl.wikipedia.org/wiki?curid=2948156" title="Mateo Correa Magallanes">
Mateo Correa Magallanes



</doc>
<doc id="2948158" url="https://pl.wikipedia.org/wiki?curid=2948158" title="Pedro de Jesús Maldonado">
Pedro de Jesús Maldonado



</doc>
<doc id="2948160" url="https://pl.wikipedia.org/wiki?curid=2948160" title="David Uribe Velasco">
David Uribe Velasco



</doc>
<doc id="2948161" url="https://pl.wikipedia.org/wiki?curid=2948161" title="David Roldán Lara">
David Roldán Lara



</doc>
<doc id="2948162" url="https://pl.wikipedia.org/wiki?curid=2948162" title="Salvador Lara Puente">
Salvador Lara Puente



</doc>
<doc id="2948163" url="https://pl.wikipedia.org/wiki?curid=2948163" title="Manuel Morales">
Manuel Morales



</doc>
<doc id="2948164" url="https://pl.wikipedia.org/wiki?curid=2948164" title="Luis Batiz Sáinz">
Luis Batiz Sáinz



</doc>
<doc id="2948165" url="https://pl.wikipedia.org/wiki?curid=2948165" title="Toribio Romo González">
Toribio Romo González



</doc>
<doc id="2948166" url="https://pl.wikipedia.org/wiki?curid=2948166" title="Salicki">
Salicki

Osoby o nazwisku Salicki:
Władcy (dynastia salicka):

</doc>
<doc id="2948167" url="https://pl.wikipedia.org/wiki?curid=2948167" title="Sabás Reyes Salazar">
Sabás Reyes Salazar



</doc>
<doc id="2948168" url="https://pl.wikipedia.org/wiki?curid=2948168" title="José Isabel Flores Varel">
José Isabel Flores Varel



</doc>
<doc id="2948169" url="https://pl.wikipedia.org/wiki?curid=2948169" title="Jenaro Sánchez Delgadillo">
Jenaro Sánchez Delgadillo



</doc>
<doc id="2948170" url="https://pl.wikipedia.org/wiki?curid=2948170" title="Tranquilino Ubiarco Robles">
Tranquilino Ubiarco Robles



</doc>
<doc id="2948171" url="https://pl.wikipedia.org/wiki?curid=2948171" title="Rodrigo Aguilar Alemán">
Rodrigo Aguilar Alemán



</doc>
<doc id="2948172" url="https://pl.wikipedia.org/wiki?curid=2948172" title="Pedro Esqueda Ramírez">
Pedro Esqueda Ramírez



</doc>
<doc id="2948173" url="https://pl.wikipedia.org/wiki?curid=2948173" title="Julio Álvarez Mendoza">
Julio Álvarez Mendoza



</doc>
<doc id="2948174" url="https://pl.wikipedia.org/wiki?curid=2948174" title="Justino Orona Madrigal">
Justino Orona Madrigal



</doc>
<doc id="2948175" url="https://pl.wikipedia.org/wiki?curid=2948175" title="David Galván Bermúdez">
David Galván Bermúdez



</doc>
<doc id="2948176" url="https://pl.wikipedia.org/wiki?curid=2948176" title="José María Robles Hurtado">
José María Robles Hurtado



</doc>
<doc id="2948177" url="https://pl.wikipedia.org/wiki?curid=2948177" title="Agustin Caloca Cortés">
Agustin Caloca Cortés



</doc>
<doc id="2948178" url="https://pl.wikipedia.org/wiki?curid=2948178" title="Lichia amia">
Lichia amia



</doc>
<doc id="2948180" url="https://pl.wikipedia.org/wiki?curid=2948180" title="Pobyk">
Pobyk

Pobyk (bułg. "Побък") – wieś w środkowej Bułgarii, w obwodzie Gabrowo, w gminie Trjawna. Miejscowość jest niezamieszkana.

</doc>
<doc id="2948183" url="https://pl.wikipedia.org/wiki?curid=2948183" title="Callyonimus maculatus">
Callyonimus maculatus



</doc>
<doc id="2948185" url="https://pl.wikipedia.org/wiki?curid=2948185" title="Callionymus maculatus atlantica">
Callionymus maculatus atlantica



</doc>
<doc id="2948186" url="https://pl.wikipedia.org/wiki?curid=2948186" title="Callionymus maculates">
Callionymus maculates



</doc>
<doc id="2948187" url="https://pl.wikipedia.org/wiki?curid=2948187" title="Callionymus cithara">
Callionymus cithara



</doc>
<doc id="2948189" url="https://pl.wikipedia.org/wiki?curid=2948189" title="Tetrapterus belone">
Tetrapterus belone



</doc>
<doc id="2948190" url="https://pl.wikipedia.org/wiki?curid=2948190" title="Tetrapterurus belone">
Tetrapterurus belone



</doc>
<doc id="2948191" url="https://pl.wikipedia.org/wiki?curid=2948191" title="Tetraplurus belone">
Tetraplurus belone



</doc>
<doc id="2948192" url="https://pl.wikipedia.org/wiki?curid=2948192" title="Skeponopodus typus">
Skeponopodus typus



</doc>
<doc id="2948193" url="https://pl.wikipedia.org/wiki?curid=2948193" title="Scheponopodus prototypus">
Scheponopodus prototypus



</doc>
<doc id="2948194" url="https://pl.wikipedia.org/wiki?curid=2948194" title="Makaira belone">
Makaira belone



</doc>
<doc id="2948195" url="https://pl.wikipedia.org/wiki?curid=2948195" title="Histiophorus belone">
Histiophorus belone



</doc>
<doc id="2948198" url="https://pl.wikipedia.org/wiki?curid=2948198" title="Eugene Daniel O'Sullivan">
Eugene Daniel O'Sullivan



</doc>
<doc id="2948199" url="https://pl.wikipedia.org/wiki?curid=2948199" title="Janusz Paczkowski">
Janusz Paczkowski

Janusz Paczkowski – generał brygady Wojska Polskiego.
Życiorys.
Ukończył w roku 1976 Wyższą Szkołę Oficerska Wojsk Pancernych w Poznaniu, a następnie pełnił w latach 1976–1983 funkcje dowódcze w 29 pułku czołgów 11 Drezdeńskiej Dywizji Pancernej. W 1986 jako absolwent Akademii Wojsk Pancernych w byłym ZSRR w 18 pułku czołgów 4 Lubuskiej Dywizji Zmechanizowanej kontynuował zawodową służbę wojskową na stanowisku szefa sztabu – zastępcy dowódcy. W 1988 pełnił służbę w sztabie Śląskiego Okręgu Wojskowego na stanowisku starszego oficera Wydziału Szkolenia Bojowego Oddziału IX. W następnym roku był p.o. dowódcy pułku czołgów w 11 DPanc. Dowódca 1 pułku zmechanizowanego 1 Dywizji Zmechanizowanej w latach 1990–1993, a od 1993 dyrektor Biura Współpracy ze Stowarzyszeniami w Departamencie Stosunków Społecznych, a następnie szef Oddziału Współpracy ze Społeczeństwem w Departamencie Społeczno–Wychowawczym. Ukończył w 2000 Podyplomowe Studia Operacyjno–Strategiczne w Akademii Obrony Narodowej i został dyrektorem Sekretariatu Ministra Obrony Narodowej, a w 2001 dyrektorem Departamentu Kontroli – szefa Inspekcji. Dowódca 1 Warszawskiej Brygady Pancernej im. Tadeusza Kościuszki od 1 lipca 2004. 15 sierpnia 2005 awansowany na generała brygady. 

</doc>
<doc id="2948202" url="https://pl.wikipedia.org/wiki?curid=2948202" title="Miecznikowate">
Miecznikowate



</doc>
<doc id="2948203" url="https://pl.wikipedia.org/wiki?curid=2948203" title="Xiphiidae">
Xiphiidae



</doc>
<doc id="2948204" url="https://pl.wikipedia.org/wiki?curid=2948204" title="Damien Perquis">
Damien Perquis



</doc>
<doc id="2948207" url="https://pl.wikipedia.org/wiki?curid=2948207" title="Haus der Werbung">
Haus der Werbung

Haus der Werbung lub Dorland-Haus – wieżowiec w berlińskiej dzielnicy Schöneberg wybudowany u zbiegu ulic Kleiststraße oraz An der Urania. 
Budynek z przeznaczeniem na siedzibę agencji reklamowej Dorland zaprojektował Rolf Gutbrod, dlatego jest też nazywany "Dorland-Haus". Obiekt wpisany jest na listę zabytków architektonicznych Berlina.

</doc>
<doc id="2948208" url="https://pl.wikipedia.org/wiki?curid=2948208" title="Mistyka protestancka">
Mistyka protestancka

Mistyka protestancka – nurt mistyki chrześcijańskiej rozwijający się od czasów reformacji w protestantyzmie.
Protestantyzm niejasno wypowiada się na temat mistyki, mimo bogatej tradycji. Reformacja wytyczyła kierunki mistyki protestanckiej, jednak czerpała z mistyki średniowiecznej. Luter z dystansem podchodził do mistyki, a tym samym do jej zwolenników, m.in. Andrzeja Bodensteina, Kaspara Schwenckfelda, Sebastiana Francka, Melchiora Hoffmanna. Reformatorzy ci podkreślali znaczące pierwszeństwo Ducha Świętego przed słowem Pisma Świętego i prostą wiarą. W obrębie protestantyzmu zaczął rozwijać się ahistoryczny spirytualizm, który uderzał w instytucje Kościoła.
Średniowieczne tradycje mistyczne przybliżał duchowości luterańskiej Johann Arndt (1555–1621). Wielu dogmatyków w swoich analizach i rozważaniach rozprawiało się z fenomenem mistyki, m.in. Balthasar Mentzer (1565–1627), Johann Friedrich König (1619–1664), Abraham Calov (1612–1682), David Hollaz (1648–1713). Mistyka protestancka rozwijała się głównie poza nauczaniem szkolnym. Kulminację swojego rozkwitu osiągnęła pod koniec XVI w. i początek XVII w., zaś jej geograficznym centrum był wówczas Śląsk. U Johanna Georga Gichtela (1638–1710) widać największy rys krytyczny mistyki, który znalazł licznych zwolenników w Amsterdamie i miastach północnych Niemiec.
Mistyka protestancka inspirowana była przez wiele wpływów z zewnątrz:
Przenikała ona inne nurty duchowości, obecne w życiu osobistym i kościelnym - przede wszystkim: 
Oświecenie poddawało krytyce mistykę, natomiast niektórzy wyznawcy uformowani przez teologię protestancką sięgają do wielu elementów mistycznych. W XIX w. następuje przebudzenie mistyki i jej ponowne odkrywanie, jak już to miało miejsce w dobie romantyzmu. Podejmuje się badania nad mistyką w ramach mediewistyki, w którym uczestniczą uczeni protestanccy, zwłaszcza W. Preger. Współcześnie w protestantyzmie brak przejawów pobożności mistycznej czy teologii mistyki.

</doc>
<doc id="2948210" url="https://pl.wikipedia.org/wiki?curid=2948210" title="Izraelskie Stowarzyszenie Wytwórców">
Izraelskie Stowarzyszenie Wytwórców

Izraelskie Stowarzyszenie Wytwórców – ISW (heb. התאחדות התעשיינים בישראל ; ang. The Manufactureres Assosiation of Israel - MAI) to organizacja reprezentująca interesy wytwórców w Izraelu, obejmująca zarówno sektor prywatny jak i kibucowy oraz państwowy. MAI została założona w 1921 za czasów Mandatu Brytyjskiego w Palestynie przez grupę żydowskich przedsiębiorców. MAI skupia w związkach branżowych ponad 2000 firm, które reprezentują ponad 95 procent produkcji przemysłowej Izraela.
ISW zajmuje bardzo ważne miejsce w historii ekonomicznej Izraela, kształtując przemysł oraz rynek pracy. ISW nie tylko reprezentuje interesy wytwórców, ale również wspiera ich w stale zmieniającej się sytuacji na rynkach międzynarodowych. Zapewnia ekspertyzy w dziedzinie prawa pracy, prawa podatkowego, handlu międzynarodowego, podążając za krajowymi i międzynarodowymi trendami ekonomicznymi.
ISW odgrywa ważną rolę w kształtowaniu państwowej polityki makroekonomicznej, wpływa na relacje między pracodawcami i pracownikami, handel zagraniczny (negocjuje warunki porozumień i umów dotyczących stref wolnego handlu), opiniuje projekty ustaw i rozporządzeń z różnych sfer prawa gospodarczego, podatkowego, finansowego, stosunków pracy, ubezpieczeń, prawa branżowego, zabiegając o uwzględnienie postulatów przedsiębiorców na wszystkich etapach procesu legislacyjnego.
W 2008 r. ISW zostało odznaczone Nagrodą Izraela za całokształt działań oraz szczególny wkład w budowanie dobrobytu społeczeństwa i państwa.
ISW należy do wielu międzynarodowych organizacji między innymi do IOE, BIAC, WTC. Czynnie współpracuje z Ministerstwem Gospodarki i Ministerstwem Skarbu, Izraelską Izbą Handlową oraz z wieloma innymi instytucjami. ISW dzieli się na pięć departamentów : Departament Ekonomiczny, Departament Komunikacji i Promocji, Departament Zagraniczny, Departament Finansowy oraz Departament Stosunków Pracy. Dodatkowo, ISW obejmuje osiem związków branżowych.

</doc>
<doc id="2948213" url="https://pl.wikipedia.org/wiki?curid=2948213" title="Przezoskrzelowa aspiracyjna biopsja igłowa">
Przezoskrzelowa aspiracyjna biopsja igłowa

Przezoskrzelowa biopsja płuca (PBP) – jedna z metod inwazyjnych stosowanych w diagnostyce zmian nowotworowych litych i rozsianych. Zabieg wykonywany jest pod kontrolą rentgenoskopii, przy użyciu bronchofiberoskopu. Powikłania PBP występują stosunkowo rzadko. Należą do nich krwawienie, zwykle niewielkie oraz odma opłucnowa, w niektórych przypadkach wymagająca drenażu.

</doc>
<doc id="2948216" url="https://pl.wikipedia.org/wiki?curid=2948216" title="Wyższa Szkoła Bankowa w Gdańsku Wydział Ekonomii i Zarządzania w Gdyni">
Wyższa Szkoła Bankowa w Gdańsku Wydział Ekonomii i Zarządzania w Gdyni

Wyższa Szkoła Bankowa w Gdańsku Wydział Ekonomii i Zarządzania w Gdyni (WSB w Gdyni) – jednostka dydaktyczno-naukowa gdańskiej Wyższej Szkoły Bankowej, która powstała w 2009 roku. Uczelnia macierzysta istnieje od 1998 roku. W dniu 28 marca 2013 Wyższa Szkoła Bankowa w Gdańsku oraz Szkoła Wyższa Prawa i Dyplomacji w Gdyni zawarły porozumienie w sprawie połączenia obu uczelni i z dniem 1 lipca 2013 SWPD stała się częścią gdyńskiego wydziału.
Kształcenie.
Wydział Ekonomii i Zarządzania w Gdyni daje możliwość podjęcia studiów na dziewięciu kierunkach:
Studia II stopnia prowadzone są w ramach dwóch ścieżek kształcenia – tradycyjnej oraz połączonej ze studiami podyplomowymi.
W WSB w Gdyni dostępnych jest ponad 60 kierunków studiów podyplomowych. 

</doc>
<doc id="2948219" url="https://pl.wikipedia.org/wiki?curid=2948219" title="Raja fabronia">
Raja fabronia



</doc>
<doc id="2948220" url="https://pl.wikipedia.org/wiki?curid=2948220" title="Raia mobular">
Raia mobular



</doc>
<doc id="2948221" url="https://pl.wikipedia.org/wiki?curid=2948221" title="Cephaloptera rochebrunei">
Cephaloptera rochebrunei



</doc>
<doc id="2948222" url="https://pl.wikipedia.org/wiki?curid=2948222" title="Raja vespertilio">
Raja vespertilio



</doc>
<doc id="2948223" url="https://pl.wikipedia.org/wiki?curid=2948223" title="Tlenek chromu">
Tlenek chromu



</doc>
<doc id="2948224" url="https://pl.wikipedia.org/wiki?curid=2948224" title="Apterurus fabroni">
Apterurus fabroni



</doc>
<doc id="2948225" url="https://pl.wikipedia.org/wiki?curid=2948225" title="Cephaloptera giorna">
Cephaloptera giorna



</doc>
<doc id="2948226" url="https://pl.wikipedia.org/wiki?curid=2948226" title="Cephaloptera tatraniana">
Cephaloptera tatraniana



</doc>
<doc id="2948227" url="https://pl.wikipedia.org/wiki?curid=2948227" title="Cephalopterus edentula">
Cephalopterus edentula



</doc>
<doc id="2948228" url="https://pl.wikipedia.org/wiki?curid=2948228" title="Cephalopterus giornae">
Cephalopterus giornae



</doc>
<doc id="2948229" url="https://pl.wikipedia.org/wiki?curid=2948229" title="Cephalopterus massena">
Cephalopterus massena



</doc>
<doc id="2948230" url="https://pl.wikipedia.org/wiki?curid=2948230" title="Dicerobatis giornae">
Dicerobatis giornae



</doc>
<doc id="2948231" url="https://pl.wikipedia.org/wiki?curid=2948231" title="Manta mobular">
Manta mobular



</doc>
<doc id="2948232" url="https://pl.wikipedia.org/wiki?curid=2948232" title="Mobula auriculata">
Mobula auriculata



</doc>
<doc id="2948233" url="https://pl.wikipedia.org/wiki?curid=2948233" title="Kościół Najświętszego Serca Pana Jezusa w Warszawie">
Kościół Najświętszego Serca Pana Jezusa w Warszawie

Kościół Najświętszego Serca Pana Jezusa – kościół parafii Najświętszego Serca Pana Jezusa w Warszawie Falenicy, zbudowany w stylu nawiązującym do wczesnochrześcijańskiego i romańskiego.
Historia.
W 1927 roku właściciel okolicznego majątku Jakub Karol Hanneman ofiarował plac na wydmie przy dzisiejszej ulicy Bartoszyckiej pod budowę świątyni katolickiej. W 1930 roku stanął tu pierwszy drewniany kościółek, pod wezwaniem Najświętszego Serca Pana Jezusa należący do parafii w Józefowie. Tamtejszy proboszcz, ks. Mieczysław Królak, budowniczy kościółka, odprawiał tutaj mszę w okresie od wiosny do jesieni. Dzięki staraniom mieszkańców Falenicy uzyskano zgodę na powstanie parafii, którą erygowano 8 grudnia 1934 roku. Kościół poświęcił kardynał Aleksander Kakowski. Kościół murowany budowano w latach 1950–1961 staraniem ks. Sylwestra Szulczyka. 
W latach 1971-1975 wykonano nowy wystrój wnętrza na zlecenie proboszcza ks. dr. Henryka Chudka. W 1980 stanęła nowa dzwonnica dedykowana Janowi Pawłowi II. W 1990 roku ukończono budowę Domu Parafialnego w pobliżu kościoła, urządzono ogród, a w 1994 r. wyremontowano dach świątyni. W 2001 r. odmalowano wnętrze kościoła i na jego frontonie zainstalowano kolistą mozaikę.
Wygląd.
Styl świątyni nawiązuje kościołów neoromańskich. Strop zdobią kasetony, a kolumny oddzielające nawę główną od bocznych nawiązują do kolumn romańskich, których pseudo-głowice ozdobione są naprzemiennie krzyżem greckim oraz krzyżem Konstantyna. Wnętrze zdobią 47 witraże, mozaiki (scena chrztu Jezusa) oraz freski (Droga Krzyżowa, kaplica Matki Boskiej) autorstwa Zbigniewa Łoskota, w tym fresk w absydzie przedstawiający Jezusa otoczonego przez dwunastu apostołów. Na chórze są 14-głosowe organy wykonane przez W. Biernackiego. Na zewnątrz wokół kościoła biegnie fryz arkadkowy. Widoczna na frontonie mozaika, tzw. wenecka, przedstawia postać Jezusa z gorejącym sercem. Została wykonana przez falenickiego artystę-witrażystę Pawła Przyrowskiego w 2001 r. w stylu bizantyńskim.
Tablice pamiątkowe.
Na kościele powieszone są tablice pamiątkowe:

</doc>
<doc id="2948234" url="https://pl.wikipedia.org/wiki?curid=2948234" title="Raia fabroniana">
Raia fabroniana



</doc>
<doc id="2948235" url="https://pl.wikipedia.org/wiki?curid=2948235" title="Raja cephaloptera">
Raja cephaloptera



</doc>
<doc id="2948236" url="https://pl.wikipedia.org/wiki?curid=2948236" title="Raja giorna">
Raja giorna



</doc>
<doc id="2948237" url="https://pl.wikipedia.org/wiki?curid=2948237" title="Aodon cornu">
Aodon cornu



</doc>
<doc id="2948238" url="https://pl.wikipedia.org/wiki?curid=2948238" title="Raja diabolus">
Raja diabolus



</doc>
<doc id="2948239" url="https://pl.wikipedia.org/wiki?curid=2948239" title="Squalus edentulus">
Squalus edentulus



</doc>
<doc id="2948244" url="https://pl.wikipedia.org/wiki?curid=2948244" title="Dekanat Wojsk Lądowych">
Dekanat Wojsk Lądowych

Dekanat Wojsk Lądowych – dekanat Ordynariatu Polowego Wojska Polskiego.
Parafie.
W skład dekanatu wchodzi 37 parafii:

</doc>
<doc id="2948247" url="https://pl.wikipedia.org/wiki?curid=2948247" title="Sara Blædel">
Sara Blædel

Sara Blædel (ur. 6 sierpnia 1964 w Kopenhadze) – duńska dziennikarka i pisarka, autorka powieści kryminalnych o pracy asystent kryminalnej kopenhaskiej policji Louise Rick. Trzykrotnie otrzymała w Danii tytuł Autora Roku; na koncie ma liczne nagrody i wyróżnienia, a jej książki zostały przetłumaczone na 18 języków.
Z wykształcenia jest graficzką; przez kilka lat pracowała jako kelnerka. W 1993 założyła własne wydawnictwo – "Sara B", publikujące głównie zagraniczne kryminały. Od 1995 pracuje też jako dziennikarka.
Twórczość.
Skandynawia.
Jej pierwszą książką był "Handlarz śmiercią" (oryg. "Grønt støv", 2004). Kolejne powieści to "Mam na imię Księżniczka" (oryg. "Kald mig prinsesse", 2005), "Tylko jedno życie" (oryg. "Kun ét liv", 2007), "Aldrig mere fri" (2008), "Hævnens gudinde" (2009), "Dødsengelen" (2010), and "De glemte piger" (2011). Do 2008 roku duńskim wydawcą książek Sary Blædel było wydawnictwo Lindhardt and Ringhof. Obecnie jej książki wydaje People's Press.
Wydania w innych krajach nordyckich:
Linki zewnętrzne.
(1) Prószyński i S-ka
(2) Oficjalna strona internetowa Sary Blædel
(3) Polska strona poświęcona książkom Sary Blædel

</doc>
<doc id="2948248" url="https://pl.wikipedia.org/wiki?curid=2948248" title="Marina Koszewoj">
Marina Koszewoj

Marina Władimirowna Koszewoj (Марина Владимировна Кошевая, ur. 1 kwietnia 1960) − radziecka pływaczka. W barwach Związku Radzieckiego dwukrotna medalistka olimpijska z Montrealu.
Kariera sportowa.
Specjalizowała się w stylu klasycznym. Igrzyska w 1976 były jej jedynymi. W Montrealu triumfowała na dystansie 200 metrów stylem klasycznym i była trzecia na dwukrotnie krótszym dystansie. W tym samym roku była mistrzynią ZSRR na 100 metrów żabką, dodatkowo ma w dorobku dwa srebrne i trzy brązowe medale krajowego czempionatu.

</doc>
<doc id="2948252" url="https://pl.wikipedia.org/wiki?curid=2948252" title="Sharon Wichman">
Sharon Wichman

Sharon Lynn Wichman (ur. 13 maja 1952) – amerykańska pływaczka. Dwukrotna medalistka olimpijska z Meksyku.
Specjalizowała się w stylu klasycznym. Na igrzyskach wystartowała tylko w 1968 roku. W Meksyku triumfowała na dystansie 200 metrów stylem klasycznym i była trzecia na dwukrotnie krótszym dystansie.
W 1991 została przyjęta do International Swimming Hall of Fame.

</doc>
<doc id="2948254" url="https://pl.wikipedia.org/wiki?curid=2948254" title="14 Ośrodek Szkolenia Specjalistów Radiotechnicznych">
14 Ośrodek Szkolenia Specjalistów Radiotechnicznych

14 Ośrodek Szkolenia Specjalistów Radiotechnicznych (14 OSSR) – pododdział Wojsk Radiotechnicznych Sił Zbrojnych PRL.
Historia.
W 1949 roku rozpoczęły się prace nad organizacją Wojsk Obrony Przeciwlotniczej Obszaru Kraju i już wówczas pojawił się pomysł utworzenia 14 Ośrodka Szkolenia Specjalistów Radiotechnicznych. Ostatecznie w 1952 roku, w Malborku została sformowana 11 kompania radiotechniczna (Jednostka Wojskowa Nr 5208).
W 1953 roku został sformowany 1 Samodzielny Batalion Radiotechniczny, który funkcjonował do 1955 roku. W tym samym roku w Przasnyszu został sformowany 14 Ośrodek Szkolenia Specjalistów Radiotechnicznych (JW 2277) oraz podporządkowana mu 10 kompania radiotechniczna na podstawie zarządzenia Nr 0200/Org. szefa Sztabu Generalnego WP z dnia 20 września 1955 roku. Jednostka powstała na bazie 1 Samodzielnego Batalionu Radiotechnicznego. Pod koniec 1955 roku jednostki te przeniesiono z Warszawy-Bemowa do garnizonu Przasnysz i zakwaterowano je w kompleksie koszarowym, który charakteryzował się w dużej części budynkami carskimi wybudowanymi w latach 1897-1903.
Jednostka w swojej strukturze miała trzy kompanie szkolne o specjalnościach radiolokacji: operatorzy, planszeciści, radiotelegrafiści. Trzon kadry 14 OSSR wyłonił się w 1954 roku. Stanowiło ją 19 absolwentów z Oficerskiej Szkoły Radiotechnicznej w Beniaminowie.
Dowódcą jednostki został kpt. Jan Sienkiel, zastępcą dowódcy ds. politycznych Stanisław Walczak, zastępcą ds. liniowych kpt. Piotr Gryzło. Szefem sztabu był kpt. Mieczysław Kuźniar. Proces szkoleniowy rozpoczął się 2 stycznia 1956 roku. Głównym zadaniem 14 Ośrodka Szkolenia Specjalistów Radiotechnicznych było wyszkolenie żołnierzy na specjalistów radiotechnicznych, którzy po zakończeniu kursu byli kierowani do oddziałów i poddziałów Wojsk Obserwacyjno-Meldunkowych. Działalność 14 Ośrodka Szkolenia Specjalistów Radiotechnicznych w Przasnyszu została zakończona w grudniu 1957 roku na podstawie rozkazu Ministra Obrony Narodowej nr 070/0rg. z 2 grudnia 1957 roku.
W 1958 roku rozformowane jednostki przeniesiono do Oficerskiej Szkoły Radiotechnicznej w Jeleniej Górze.
Dowódcy.
Dowódcami ośrodka w latach istnienia (1955-1958) byli:
Wyposażenie.
Na wyposażeniu jednostki znajdowały się:

</doc>
<doc id="2948255" url="https://pl.wikipedia.org/wiki?curid=2948255" title="Gołąbek ckliwy">
Gołąbek ckliwy



</doc>
<doc id="2948262" url="https://pl.wikipedia.org/wiki?curid=2948262" title="John Nelson (pływak)">
John Nelson (pływak)

John Mauer Nelson (ur. 8 czerwca 1948 w Chicago) – amerykański pływak. Trzykrotny medalista olimpijski.
Specjalizował się w stylu dowolnym. Wziął udział w letnich igrzyskach w (1964 i 1968). W 1964 zajął drugie miejsce na dystansie 1500 metrów kraulem, cztery lata później został mistrzem olimpijskim w sztafecie 4x200 metrów stylem dowolnym oraz zajął trzecie miejsce na dystansie 200 metrów tym stylem. W 1966 pobił rekord świata na dystansie 400 metrów kraulem (4:11,8 min), jednak jeszcze tego samego dnia został on poprawiony przez Dona Schollandera (4:11,6 min). W sztafecie był zwycięzcą uniwersjady w 1967.

</doc>
<doc id="2948263" url="https://pl.wikipedia.org/wiki?curid=2948263" title="Donata Godlewska">
Donata Godlewska

Donata Godlewska (ur. 22 sierpnia 1925 w Łomży, zm. 21 listopada 2017) – polska historyczka, archiwistka.
Życiorys.
Przed II wojną światową ukończyła dwie klasy gimnazjum żeńskiego im. Marii Konopnickiej w Łomży. W okresie II wojny światowej przez pierwsze dwa lata uczęszczała do radzieckiej szkoły dziesięcioletniej. Po wkroczeniu wojsk niemieckich do Łomży otrzymała wezwanie do stawienia się do wyjazdu na roboty przymusowe w Niemczech. Udało się jej uniknąć wyjazdu. W drugiej połowie października 1941 została aresztowana, lecz po czterech dniach wykupiona przez rodziców. Po raz drugi została aresztowana w czerwcu 1944 i osadzona w więzieniu, z którego zachował się do naszych czasów jedynie budynek łaźni, w którym w roku 1958 powstało Archiwum Państwowe – jej miejsce pracy.
Po wojnie uzyskała w roku 1947 maturę w Gimnazjum Ogólnokształcącym w Łomży. Studiowała na Uniwersytecie Łódzkim początkowo biologię, później historię. Kontynuowała studia historyczne na Uniwersytecie Warszawskim pod kierunkiem prof. Stanisława Herbsta, następnie powróciła do Łodzi, gdzie studiowała archiwistykę. Uzupełniała studia na uniwersytecie w Lund (Szwecja).
Od roku 1952 pracowała w nowo utworzonym Archiwum Państwowym w Łomży. W roku 1958 awansowała na adiunkta archiwalnego, 1965 na starszego asystenta naukowo-badawczego, 1970 na adiunkta naukowo-badawczego. W łomżyńskim archiwum pracowała do przejścia na emeryturę.
Działała w Towarzystwie Przyjaciół Ziemi Łomżyńskiej oraz w Towarzystwie Naukowym im. Wagów. Współpracowała z kwartalnikiem „Ziemia Łomżyńska”.
2 października 2011 otrzymała tytuł profesora honoris causa Wyższej Szkoły Agrobiznesu w Łomży.
Była Honorowym Obywatelem Miasta Łomży.

</doc>
<doc id="2948266" url="https://pl.wikipedia.org/wiki?curid=2948266" title="Gołąbek przydrożny">
Gołąbek przydrożny



</doc>
<doc id="2948268" url="https://pl.wikipedia.org/wiki?curid=2948268" title="Parafia Matki Bożej Bolesnej w Żbikowicach">
Parafia Matki Bożej Bolesnej w Żbikowicach

Parafia Matki Bożej Bolesnej w Żbikowicach – rzymskokatolicka parafia znajdująca się w diecezji tarnowskiej w dekanacie Ujanowice. Patronem parafii prócz Matki Bożej Bolesnej jest również św. Maksymilian.
Proboszczem Żbikowic od roku 2000 jest ks. mgr Antoni Marek. Jest to jedyny kapłan służący w tej parafii.
Historia.
W 1868 w Żbikowicach, na terenie cmentarza cholerycznego wybudowano kaplicę. Kościół parafialny powstał w latach 1958 – 1961. W Żbikowicach na dawnym cmentarzu obok kościoła znajdują się także pozostałości cmentarza wojennego nr 355 - Żbikowice.

</doc>
<doc id="2948269" url="https://pl.wikipedia.org/wiki?curid=2948269" title="Gołąbek Queleta">
Gołąbek Queleta



</doc>
<doc id="2948272" url="https://pl.wikipedia.org/wiki?curid=2948272" title="Anita Szapira">
Anita Szapira

Anita Szapira (hebr. אניטה שפירא, ang. "Anita Shapira") (ur. 1940 w Warszawie) – izraelska historyk, specjalistka w dziedzinie historii Izraela.
Życiorys.
Urodziła się w 1940 w Warszawie, w rodzinie polskich Żydów, którzy przeżyli wojnę i w 1947 wyemigrowali do Palestyny. Początkowo mieszkali w Tel Awiwie, a następnie przenieśli się do Jad Elijjahu. Anita Szapira studiowała na Wydziale Historii Ogólnej i Narodu Żydowskiego na Uniwersytecie Telawiwskim, w 1968 obroniła pracę magisterską u Szelomo Neemana politycznym rozwoju Batalionów Pracy. Sześć lat później obroniła doktorat u prof. Daniela Capri, tego tematem była "„Żydowska walka o pracę w latach 1929-1939”". W 1981 uzyskała tytuł profesora nadzwyczajnego, a pięć lat później tytuł profesora zwyczajnego. Od 1985 jest profesorem Uniwersytetu w Tel Awiwie, w latach 1990-1995 pełniła tam funkcję dziekana Wydziału Humanistycznego. Równocześnie od 1985 do 1989 była członkiem Komisji Planowania i Budżetu przy Radzie Głównej Szkolnictwa Wyższego. W 1988 weszła w skład zarządu Zalman Shazar Institute, a od 1995 przewodniczy "„Ruben Merenfeld Chair for the Study of Zionism”". Należy do grona współzałożycieli powstałego w 1996 Icchak Rabin Center for Izrael Studiem, w 2002 została prezesem Fundacji Pamięci Kultury Żydowskiej i pełniła tę funkcję przez sześć lat. Obecnie jest członkiem Rady Redakcyjnej "„Jewish Review of Books”".
Praca naukowa Anity Shapiry dotyczy historii społeczności żydowskiej w Palestynie i powstającym Izraelu, w jej pracach poruszane są kwestie społeczne, kulturowe, społeczne i intelektualne. Pierwsza książka powstała w oparciu o pracę doktorską i dotyczy uwarunkowań rynku pracy w latach 20. i 30. XX wieku, w tym kontrowersyjnej polityki wobec ludności arabskiej i konfliktów społecznych na tym tle. W następnej książce będącej biografią Berla Katznelsona opisała historię, ruchy społeczne i kulturowe osadnictwa żydowskiego w Palestynie począwszy od drugiej aliji do wybuchu II wojny światowej. Przy pracach nad biografią Jigala Allona autorka zainspirowana publikacją artykułu Menachema Begina o przyczynach wojny Izraela z Libanem zwróciła uwagę na zupełnie inny temat, jej uwagę przykuł fakt, że dla wypełnienia misji ruchu syjonistycznego należy przy braku innych rozwiązań wybierać przemoc. Anita Szapira prześledziła początki i historię Palmach, jego działanie w Palestynie i przekształcenie w Siły Obronne Izraela. W efekcie jej trzecia książka składa się z dwóch zupełnie różnych części. Po jej wydaniu autorska skupiła swoją uwagę na zagadnieniach związanych z kulturą i pamięcią zbiorową w oparciu o opowiadanie Jizhara Smilanskiego "„Kirbet Khizeh”" i walkom o wzgórza Latrun, badała również postawy społeczeństwa wobec Holokaustu i ludzi, którzy przez niego przeszli i przeżyli. Następnie napisała pracę dotyczącą zmniejszającego się znaczenia Biblii w tożsamości współczesnych Izraelczyków. W latach 1999-2007 stworzyła zbiór artykułów nawiązujących do tematu tożsamości współczesnego narodu izraelskiego w oparciu o jego historię i tradycje kulturowe. W maju 2018 roku ukazały się w Polsce nakładem Wydawnictwa Akademickiego Dialog dwie książki prof. Anity Shapiry. Pierwszą z nich jest "Historia Izraela", która przedstawia historię państwa Izrael od kształtowania się ruchu syjonistycznego w XIX w do czasów współczesnych. Druga z nich to "Ben Gurion. Twórca współczesnego Izraela", która przedstawia losy urodzonego w Płońsku, pierwszego premiera Izraela, Dawida Ben Guriona.

</doc>
<doc id="2948273" url="https://pl.wikipedia.org/wiki?curid=2948273" title="Bejt ha-midrasz">
Bejt ha-midrasz



</doc>
<doc id="2948274" url="https://pl.wikipedia.org/wiki?curid=2948274" title="Pierwsza wojna baronów">
Pierwsza wojna baronów

Pierwsza wojna baronów (1215–1217) – wojna domowa w Królestwie Anglii pomiędzy Janem bez Ziemi a zbuntowanymi baronami, wspieranymi przez armię przyszłego króla Francji Ludwika VIII Lwa i dowodzonymi przez Roberta Fitzwaltera. Była wynikiem odmowy króla wprowadzenia w życie podpisanej wcześniej Wielkiej Karty Swobód ("Magna Carta").
Tło.
Trwająca od 1202 roku wojna angielsko-francuska o władzę nad byłymi domenami andegaweńskich Plantagenetów wyczerpała skarbiec państwa, co doprowadziło do uchwalenia dodatkowych podatków. Prócz tego, autokratyczne rządy Jana skłóciły go ze szlachtą, domagającą się odnowienia przywilejów nadanych przez Henryka I oraz rządów za poparciem arystokracji, jak to się działo za czasów królów anglosaskich. Wystosowawszy kartę przywilejów magnaci spotkali się z królem w Londynie w styczniu 1215 roku. Jan zwlekał z odpowiedzią i odwołał się do papieża Innocentego III, który poparł stanowisko króla i nakazał baronom płacenie podatków. W odpowiedzi baronowie rozpoczęli zbieranie wojsk.
17 maja wojska rebeliantów pod wodzą Roberta Fitzwaltera opanowały Londyn. 15 czerwca 1215 roku, pod Runnymede król Jan został zmuszony do przystawienia Wielkiej Pieczęci ("Great Seal") do artykułów sformułowanych przez baronów. W zamian, 19 lipca, baronowie odnowili przysięgi wierności. Formalny dokument spisała królewska kancelaria cztery dni wcześniej – była nim pierwotna "Magna Carta". Dokument zawierał klauzule teoretycznie osłabiające władzę króla; wśród nich, artykuł 61, który pozwalał komisji 25 baronów znieść króla z tronu w razie nieprzestrzegania przezeń postanowień.
Król ponownie odwołał się do papieża, prosząc o unieważnienie dokumentu, na co ten przystał – pod koniec września 1215 roku opublikowano list papieski odwołujący Kartę Swobód. Wydarzenie to zaogniło sytuację ostatecznie i spowodowało wybuch otwartej wojny.
Wydarzenia.
Przybycie Ludwika.
Choć przyczyną rozpoczęcia wojny były spory związane z Kartą, dość szybko przerodziła się w konflikt dynastyczny. Rebelianccy baronowie, występujący przeciw potężnemu królowi, który szybko zdobył zamek w Rochesterze oraz wiele pomniejszych fortec, zwrócili się do Ludwika, syna i następcy króla Francji Filipa II oraz, ze strony matki, wnuka zmarłego króla Henryka II. Wedle Annałów z Waverley, królewicz Ludwik został poproszony o pomoc wojskową, by „przeciwdziałać złupieniu kraju przez cudzoziemców”.
W listopadzie 1215 roku Ludwik posłał baronom kontyngent rycerzy, by bronili Londynu; jednocześnie przystał także na propozycję inwazji, mimo sprzeciwu ojca oraz papieża Innocentego III. W maju 1216 roku wartownicy na Thanet spostrzegli nadciągające łodzie, które niebawem wyładowały francuskie wojska na wybrzeżu Kentu. Jan zdecydował się zbiec do Winchesteru, dawnej saskiej stolicy, wobec czego Ludwik napotkał na niewielki opór wkraczając do Londynu. Wojska przyjęli baronowie oraz mieszkańcy miasta, zaś królewicz został obwołany (choć nie koronowany) królem w starej katedrze św. Pawła. Wielu arystokratów, w tym król Szkocji Aleksander II, zdecydowało się złożyć mu hołd.
Spodziewając się faktycznych zmian na tronie Anglii, wielu popleczników Jana przeszło na stronę baronów. Gerald z Walii odnotowuje: „Koniec szaleństwa niewoli, nastał czas wolności, angielskie karki wolne są od jarzma.” 14 czerwca Ludwik zdobył Winchester (wcześniej opuszczony przez Jana) i niebawem podbił połowę angielskiego królestwa.
Pierwsze oblężenie Dover.
W międzyczasie Filip II wyśmiał podjęte przez syna starania podbicia Anglii bez zdobywania kluczowego portu – Dover. Królewskie zamki w Canterbury i Rochesterze wraz z przylegającymi miastami zostały szybko opanowane przez wojska najeźdźcy, jednak przygotowany do obrony zamek w Dover wymagał oblężenia. Jego zarządca, Hubert de Burgh, posiadał dobrze wyposażony garnizon.
Pierwsze oblężenie rozpoczęło się 19 lipca 1216 roku, kiedy Ludwik zajął wysoko położone pozycje, na północ od zamku. Jego żołnierze sporządzili podkop pod barbakanem i starali się wyważyć bramę, jednak ludzie de Burgha odparli wycieczkę, blokując dziurę w murze kłodami drewna. W tym czasie siły okupujące Kent były nękane atakami łuczników-partyzantów z Wealdu, dowodzonymi przez Wilhelma z Cassingham.
14 października, po trzech miesiącach oblężenia angażującego sporą część sił, Ludwik zarządził zawieszenie broni i niebawem powrócił do Londynu.
Oblężenia Windsoru i Rochesteru.
Prócz Doveru, jedynym zamkiem, który nadal opierał się siłom Ludwika był Windsor, gdzie 60 rycerzy-lojalistów przetrwało dwa miesiące oblężenia, mimo znacznych zniszczeń dolnego obwarowania, powstałych podczas poprzedniego oblężenia w 1189 roku.
W 1206 roku Jan przeznaczył 115 funtów na naprawy zamku rochesterskiego; na rok przed podpisaniem Karty Swobód król objął budowlę w posiadanie, lecz dokument zmusił go do przekazania zamku w ręce arcybiskupa Canterbury, Stephena Langtona, do czego doszło w maju 1215 roku.
Po rozpoczęciu działań wojennych rebelianci wysłali wojska pod dowództwem Wilhelma d’Aubigny’ego, celem zdobycia zamku; obyło się bez walki – załoga dowodzona przez Reginalda de Cornhilla poddała się. W związku z tym, maszerujące w październiku 1215 roku wojska Jana spotkały się z oporem garnizonu i 11 października rozpoczęły oblężenie.
Rebelianci spodziewali się posiłków z Londynu, jednakże król wysłał brandery, aby spaliły most na rzece Medway, gdzie miała nastąpić przeprawa. Robert Fitzwalter ruszył by powstrzymać Jana, jednak został odparty przy moście i musiał powrócić do zamku. Po drodze złupił katedrę w Rochesterze i zamienił ją na stajnię, by uczynić afront Langtonowi. Kowale z Canterbury otrzymali królewski list rozkazujący wykucie oskardów, które miały posłużyć do wykonania podkopu. Wybudowano także pięć machin oblężniczych i z ich pomocą, na początku listopada, lojaliści wtargnęli do gródka; taką samą taktykę obrali wobec górnego zamku. Drewniane podpory wewnątrz podkopu były podpalane świńskim sadłem – 25 listopada Jan wysłał justycjariuszom nakaz brzmiący: „Prześlijcie nam jak najprędzej, dniem i nocą, czterdzieści najgrubszych świń z rodzaju najgorzej nadającego się do spożycia, abyśmy mogli rozniecić ogień pod zamkiem” – co doprowadziło do zawalenie całego naroża twierdzy. Rebelianci wycofali się za mury wewnętrzne, lecz nadal stawiali opór. Niektórym zezwolono na opuszczenie zamku, lecz na rozkaz Jana odcięto im stopy i dłonie.
30 listopada zbliżająca się zima doprowadziła ostatecznie do wywołanego brakiem pożywienia upadku zamku. Król chciał początkowo powiesić całą zbuntowaną załogę, jednakże jeden z kapitanów, Savari de Mauléon, odżegnał go od tego, napominając, iż w ten sposób stworzyłby precedens; na jego podstawie to król mógłby zostać powieszony w razie przegranej. W efekcie powieszono tylko jednego człowieka, młodego łucznika, który wcześniej należał do oddziałów Jana. Pozostali baronowie zostali uwięzieni w królewskich zamkach (m.in. Corfe). Kronika z Barnwell odnotowuje: „Nikt żyjący nie pamięta oblężenia tak zajadłego i tak mężnie bronionego. [...] Niewielu mogło pokładać wiarę w zamki”.
Jan zmarł w następnym roku, zatem zadanie odbudowy fortyfikacji spadło na nieletniego Henryka III, który wydał na ten cel 1000 funtów, budując nowe stajnie, poszerzając fosę i wzmacniając fortalicje. W pobliżu komnat królewskich powstała także nowa kaplica. Prócz tego na miejsce zawalonej wieży powstała nowoczesna, jak na owe czasy, trójkondygnacyjna konstrukcja, zabezpieczona przed atakami łuczników oraz podkopami.
Śmierć Jana.
18 października 1216, w zamku Newark na dyzenterię zmarł Jan, a wraz z nim zniknął główny powód wojny. Teraz to Ludwik stanowił większe zagrożenie dla interesów baronów, niż dziewięcioletni syn zmarłego, Henryk. Wedle primogenituralnego prawa dziedziczenia, inną kandydatką do tronu Anglii była Eleonora bretońska, córka Godfryda II, księcia Bretanii i brata Jana, od 1202 roku więziona przez tego ostatniego. Baronowie nie uznali jej roszczeń do korony, co przedłużyło uwięzienie. Biskup Winchesteru Piotr des Roches na czele magnatów podjął starania by czym prędzej koronować Henryka, jednak Londyn nadal znajdował się w rękach Ludwika. W związku z tym 28 października 1216 roku chłopca przywieziono z Devizes do katedry w Gloucester, gdzie został koronowany złotą obęczą z przekutego naszyjnika, w obecności legata papieskiego Guali Bicchieriego.
12 listopada wydana została zredagowana Karta Swobód (pominięto sporny artykuł 61) nosząca imię Henryka. Karta została podpisana przez regenta Wilhelma Marshala.
Duża część królestwa pozostawała wierna Ludwikowi, lecz południowo-zachodnia Anglia oraz region Midlands poparły Henryka. Marshal, cieszący się estymą innych arystokratów, nalegał, aby nie karać młodego króla za grzechy ojca. Ostatecznie wygrał sentyment, interesy własne oraz niechęć do pozbawienia syna jego ojcowizny. Marshal obiecał także, iż rządy rady regencyjnej będą prowadzone w zgodzie z Kartą; prócz tego zyskał poparcie papieża, który ekskomunikował Ludwika.
Przegrana Ludwika.
Marshal zdołał pozyskać sobie większość baronów i zmusić ich do zaatakowania Ludwika – walki trwały około roku. 6 grudnia 1216 roku Ludwik zajął Hertford, zezwalając broniącym go rycerzom na opuszczenie go zbrojnie i konno. Następnie, pod koniec grudnia, zdobył Berkhamsted ponownie zezwalając garnizonowi na opuszczenie stanowisk. Na początku 1217 roku zdecydował się wrócić do Francji po posiłki, jednak jego siły napotkały opór lojalistów w Kencie i Sussex – pod Lewes utracił część ludzi w zasadzce, a reszta skierowała się do Winchelsea, gdzie została ocalona przed głodem przez francuską flotę.
Ponieważ Dover nadal trwało w królewskich rękach, jego załoga nieustannie zakłócała komunikację z Francją, w związku z czym Ludwik podjął próbę drugiego oblężenia. Francuski obóz, oczekujący na nowych żołnierzy, został jednak napadnięty i spalony przez Wilhelma z Cassingham; prawie równocześnie z kontynentu przybyły posiłki, jednak powyższe wydarzenie zmusiło je do wylądowania w Sandwich i marszu na Dover. Drugie oblężenie rozpoczęło się 12 maja 1217 roku. Ludwik ściągnął większą część swoich sił, osłabiając pozycje w innych zajętych ziemiach. Skorzystali z tego Marshal i Fulko de Breauté dokonując udanego ataku na znajdujących się w zamku w Lincolnie baronów popierających Francuza. Wydarzenie to nosi nazwę drugiej bitwy pod Lincolnem i miało miejsce 15 lub 20 maja 1217 roku.
Marshal szykował się do oblężenia Londynu, jednak w międzyczasie Ludwik poniósł dwie poważne porażki na morzu – pod Dover i Sandwich, tym razem z rąk Huberta de Burgha, zarządcy Dover. Dowodzony przez Eustachego Mnicha konwój został zniszczony, co uniemożliwiło dalszą walkę.
Pokój.
Po półtora roku walk, większość zbuntowanych baronów przeszła na stronę nowego króla, przez co Ludwik musiał zarzucić plany zawładnięcia Anglią i 11 września 1217 roku podpisać traktat w Kingston. Zaakceptował wykupne w wysokości 10000 marek i zrzekłszy się angielskich ziem powrócił do domu.
W kulturze popularnej.
Film z 2011 roku zatytułowany "Żelazny rycerz", opisuje wydarzenia związane z oblężeniem Rochesteru. "Robin Hood" z 2010 roku luźno opiera się na wydarzeniach związanych z wojną baronów.

</doc>
<doc id="2948275" url="https://pl.wikipedia.org/wiki?curid=2948275" title="Krzysztof Wojciechowski (ur. 1956)">
Krzysztof Wojciechowski (ur. 1956)



</doc>
<doc id="2948278" url="https://pl.wikipedia.org/wiki?curid=2948278" title="Republika Rif">
Republika Rif



</doc>
<doc id="2948285" url="https://pl.wikipedia.org/wiki?curid=2948285" title="Andrew Aldridge">
Andrew Aldridge

Andrew Aldridge (ur. 18 kwietnia 1986) – nowozelandzki żużlowiec.
Wielokrotny medalista indywidualnych młodzieżowych mistrzostw Nowej Zelandii: trzykrotnie złoty (2003, 2006, 2007) oraz srebrny (2002). 
Startował w lidze brytyjskiej, w barwach klubów z Hoddesdon i Bournemouth.

</doc>
<doc id="2948286" url="https://pl.wikipedia.org/wiki?curid=2948286" title="RCAF Old Stadium">
RCAF Old Stadium

Lambert Stadium znany jako Old Stadium – wielofunkcyjny stadion w Phnom Penh, stolicy Kambodży. Jest obecnie używany głównie dla meczów piłki nożnej oraz zawodów lekkoatletycznych. Swoje mecze rozgrywają na nim drużyny piłkarskie Asia Europe University FC, Boeung Ket, Build Bright University FC, Kirivong Sok Sen Chey, Nagacorp FC, National Defense Ministry FC, Phnom Penh Crown FC, Police Commissary FC, Svay Rieng FC i Senate Secretariat FC. Stadion może pomieścić 7 000 widzów. Został wybudowany w latach 50. XX wieku.

</doc>
<doc id="2948297" url="https://pl.wikipedia.org/wiki?curid=2948297" title="Bystrzyca-Kolonia">
Bystrzyca-Kolonia

Bystrzyca-Kolonia – część miasta Bystrzyca Kłodzka w Polsce położona w województwie dolnośląskim, w powiecie kłodzkim, w gminie Bystrzyca Kłodzka.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948300" url="https://pl.wikipedia.org/wiki?curid=2948300" title="Landkreis Debica">
Landkreis Debica

Powiat Debica (niem. Landkreis Debica, Kreishauptmannschaft Busko, pol. "powiat dębicki") – jednostka administracyjna samorządu terytorialnego dystryktu krakowskiego w Generalnym Gubernatorstwie. Funkcjonowała od 26 października 1939 r. do stycznia 1945 r., siedzibą władz powiatu oraz starostwa była Dębica.
Historia.
Dębica została zajęta przez wojska niemieckie 8 września 1939 r. W tym samym dniu Adolf Hitler podzielił obszar Polski na cztery okręgi administracyjne podległe dowództwu armii. Powiat dębicki znalazł się pod zarządem wyższej komendantury polowej (Oberfeldkommandanturen) w Tarnowie w okręgu Kraków. 26 października 1939 r. nowo powstałe Generalne Gubernatorstwo zostało podzielone na 4 okręgi (później dystrykty). W skład dystryktu krakowskiego wszedł Landkreis Debica, który początkowo obejmował obszar przedwojennego powiatu dębickiego, a od 3 grudnia 1939 r. też część powiatów mieleckiego i tarnobrzeskiego. W Mielcu i Tarnobrzegu znajdowały się ekspozytury (Landkomisariat) podległe staroście (Kreishauptmann) w Dębicy. W 1943 r. Landkreis Debica składał się z 37 gmin, 9 miast, 224 wsi i liczył liczył 284 613 mieszkańców. 23 sierpnia 1944 do Dębicy wkroczyły wojska radzieckie, cały powiat został wyzwolony spod okupacji niemieckiej dopiero w wyniku ofensywy styczniowej w 1945 roku.

</doc>
<doc id="2948308" url="https://pl.wikipedia.org/wiki?curid=2948308" title="Niedźwiedna">
Niedźwiedna

Niedźwiedna (niem. "Weissbrod") – część miasta Bystrzyca Kłodzka w Polsce położona w województwie dolnośląskim, w powiecie kłodzkim, w gminie Bystrzyca Kłodzka.
Położenie.
Niedźwiedna to osiedle Bystrzycy Kłodzkiej leżące nad dolnym biegiem Wilczki, pomiędzy stacją kolejową Bystrzyca Kłodzka Przedmieście a Wilkanowem, na wysokości około 350 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Pierwsza wzmianka o Niedźwiednej pochodzi z 1341 roku i wymienia tutejszy folwark. W 1400 roku istniało tu wolne sędziostwo. W kolejnych latach miejscowość rozwijała się słabo i obejmowała jedynie folwark. W XVIII wieku Niedźwiedna została samodzielną wsią, w 1782 roku oprócz folwarku było tu 16 zagrodników. W 1825 roku było tu 13 domów, w 1840 roku ich liczba wzrosła do 15. W XIX wieku miejscowość zaczęła się przekształcać w typową osadę podmiejską, po przeprowadzeniu linii kolejowej w 1875 roku pojawiły się drobne zakłady przemysłowe. Stan taki utrzymywał się po 1945 roku, w 1961 roku wieś została włączona do Bystrzycy Kłodzkiej.
Zabytki.
W Niedźwiednej zachowało się kilka drewnianych domów mieszkalnych i gospodarczych, o konstrukcji wieńcowej, pochodzących z XVIII i XIX wieku. 

</doc>
<doc id="2948312" url="https://pl.wikipedia.org/wiki?curid=2948312" title="Endrit Vrapi">
Endrit Vrapi

Endrit Vrapi (ur. 23 maja 1982 w Tiranie) – piłkarz albański grający na pozycji lewego obrońcy. Od 2010 roku jest zawodnikiem klubu Skënderbeu Korcza.
Kariera klubowa.
Karierę piłkarską Vrapi rozpoczął w klubie Partizani Tirana. W 2002 roku awansował do kadry pierwszego zespołu. Nie zadebiutował w nim jednak w pierwszej lidze albańskiej. W 2003 roku odszedł do KS Lushnja, w którym grał do 2005 roku. W sezonie 2005/2006 był zawodnikiem KF Elbasani i wywalczył z nim wówczas tytuł mistrza kraju. W sezonie 2006/2007 był piłkarzem Teuty Durrës, z którą został wicemistrzem kraju. W sezonie 2007/2008 występował w KF Tirana, a w sezonie 2008/2009 - ponownie w KS Elbasani.
W 2009 roku Vrapi przeszedł do Besy Kawaja. Zadebiutował w niej 23 sierpnia 2009 w wygranym 2:0 domowym meczu z Vllaznią Szkodra. Wraz z Besą zdobył w sezonie 2009/2010 Puchar Albanii.
Latem 2010 Vrapi podpisał kontrakt ze Skënderbeu Korcza, w którym swój debiut zaliczył 23 sierpnia 2010 w wyjazdowym meczu z Besą Kawaja (2:0). Wraz ze Skënderbeu wywalczył trzy tytuły mistrza Albanii w sezonach 2010/2011, 2011/2012 i 2012/2013.
Kariera reprezentacyjna.
W reprezentacji Albanii Vrapi zadebiutował 1 marca 2006 roku w przegranym 1:2 towarzyskim meczu z Litwą, rozegranym w Tiranie.

</doc>
<doc id="2948315" url="https://pl.wikipedia.org/wiki?curid=2948315" title="Rega (ujednoznacznienie)">
Rega (ujednoznacznienie)



</doc>
<doc id="2948317" url="https://pl.wikipedia.org/wiki?curid=2948317" title="Smithsonian American Art Museum and the Renwick Gallery">
Smithsonian American Art Museum and the Renwick Gallery

Smithsonian American Art Museum and the Renwick Gallery (Smithsońskie Muzeum Sztuki Amerykańskiej i Galeria Renwicka) – galeria sztuki w Waszyngtonie założona w roku 1829 przez Johna Vardena. Smithsonian American Art Museum jest jednym z najstarszych amerykańskich muzeów sztuki. Jego zbiory wzięły swój początek z darów pochodzących z kolekcji prywatnych i od organizacji artystycznych istniejących w stolicy kraju przed założeniem Smithsonian Institution w 1846 roku. Muzeum z biegiem lat powiększało swe zbiory stając się ośrodkiem naukowym i miejscem zachowania dziedzictwa kulturowego Ameryki. Obecnie jego kolekcja składa się z prac reprezentujących wszystkie dziedziny sztuki, powstałych w okresie ponad 300 lat. Muzeum posiada jedną z największych kolekcji sztuki amerykańskiej na świecie (ponad 41 000 dzieł). Obecnie Smithsonian American Art Museum tworzy jeden kompleks muzealny razem z założoną w 1972 Renwick Gallery. W historycznym budynku muzeum mieści się ponadto National Portrait Gallery.
Oba historyczne budynki muzeum, Old Patent Office i Renwick Gallery zostały w 1966 roku wpisane na listę zabytków USA National Register of Historic Places, odpowiednio jako poz. nr #66000902 i poz. nr #66000867.
Historia.
XIX wiek.
W 1829 roku John Varden, mieszkaniec Waszyngtonu założył skromne, stałe muzeum, przeznaczając na jego zbiory własną kolekcję sztuki europejskiej. Początkowo kolekcja ta eksponowana była w pomieszczeniu dobudowanym do jego domu, znajdującego się w pobliżu Kapitolu.
W 1841 roku kolekcja Vardena została wystawiona w nowo wybudowanym budynku Urzędu Patentowego będącego dziś siedzibą muzeum. Jednocześnie Varden został „kustoszem” nowo utworzonego „Instytutu Narodowego” ds. państwowych eksponatów artystycznych i historycznych. Wśród obrazów i rzeźb znalazła się Deklaracja niepodległości Stanów Zjednoczonych i maszyna drukarska Benjamina Franklina.
Założenie w roku 1846 Smithsonian Institution przyćmiło prestiż instytutu Vardena, który później został rozwiązany. Po roku 1858 wiele eksponatów instytutu przeniesiono z budynku Urzędu Patentowego do nowo zbudowanego Smithsonian Castle. Pozostała część kolekcji znalazła się tam w 1862 roku. Pożar, jaki wybuchł w Smithsonian Castle w roku 1865 zahamował na pewien czas rozwój kolekcji. Do końca XIX w. większość dzieł sztuki została przekazana na zasadzie wypożyczenia do Biblioteki Kongresu oraz do Corcoran Gallery of Art.
XX wiek.
W 1906 roku Harriet Lane, siostrzenica 15. prezydenta Stanów Zjednoczonych Jamesa Buchanana wymusiła na sądzie federalnym ważną decyzję o uznaniu zbiorów Smithsonian jako Narodowej Galerii Sztuki (National Gallery of Art). Przyjęcie takiej nazwy sprawiło, że na poczet kolekcji zaczęły wpływać duże dary. Wśród nich znalazła się kolekcja Johna Gellatly oraz obrazy amerykańskich impresjonistów i pejzażystów ze szkoły z Barbizon, należące do Williama T. Evansa.
Kiedy w 1937 z inicjatywy Kongresu Stanów Zjednoczonych została założona galeria sztuki National Gallery of Art, dotychczasowe muzeum o tej nazwie zmieniło ją na National Collection of Fine Arts; pod tą nazwą placówka funkcjonowała do roku 1968.
W roku 1957 siedzibą muzeum stał się dawny budynek Urzędu Patentowego, uratowany w ostatniej chwili przed wyburzeniem i decyzją Kongresu Stanów Zjednoczonych przeznaczony na potrzeby kolekcji. W 1968, po gruntownym remoncie, muzeum zostało otwarte dla publiczności. W 1972 roku została otwarta także Renwick Gallery jako oddział muzeum przechowujący zbiory amerykańskiego rzemiosła artystycznego.
W 1980 roku w ramach inicjatywy Smithsonian Institute mającej na celu ujednolicenie nazw wielu muzeów i podkreślenie narodowego zakresu ich zbiorów nazwa muzeum została zmieniona na National Museum of American Art. Od tego czasu muzeum skoncentrowało się wyłącznie na skupowaniu i promocji prac artystów działających w Stanach Zjednoczonych. Dwadzieścia lat później muzeum wystąpiło z propozycją powrotu do dawnej nazwy, Smithsonian American Art Museum, jako łatwej do zapamiętania i prezentującej w bezpośredni sposób misję placówki. w październiku 2000 roku Kongres Stanów Zjednoczonych zatwierdził tę zmianę.
Architektura.
Zabytkowy budynek Smithsonian American Art Museum, z którego korzysta również galeria National Portrait Gallery, jest jednym z najstarszych budynków publicznych zbudowanych w Waszyngtonie (po Białym Domu i Kapitolu) i jest uważany za jeden z najwspanialszych przykładów publicznej architektury neoklasycznej w Stanach Zjednoczonych. W pierwotny projekt budynku zaangażowanych było kilku znaczących XIX-wiecznych amerykańskich architektów, m.in.: Robert Mills (1781–1855), Ithiel Town (1784–1844), Alexander Jackson Davis (1803–1892), Thomas Ustick Walter (1804–1887) i William Parker Elliot (1807–1854). Cztery skrzydła budynku zostały wykonane z piaskowca z Wirginii, z marmuru i granitu z Maine, Massachusetts, Connecticut i Maryland.
4 lipca 1836 roku prezydent Andrew Jackson wydał zgodę na budowę ognioodpornego gmachu dla Urzędu Patentowego. Budynek został zaprojektowany dla uczczenia amerykańskiej wynalazczości, technicznej inwencji i postępu naukowego, które to cechy miała uosabiać procedura przyznawania patentu.
W 1836 roku pod kierunkiem Roberta Millsa rozpoczęto budowę skrzydła południowego.
W 1840 roku Urząd Patentowy przeniesiono do skrzydła południowego; samo skrzydło zostało ukończone w 1842 roku. Budynek był przeznaczony do publicznej prezentacji modeli patentowych, które zostały przedłożone przez ich wynalazców. Oprócz modeli patentowych na trzecim piętrze budynku wystawiono rządowe kolekcje historyczne, zbiory naukowe i dzieł sztuki, w tym Deklarację niepodległości Stanów Zjednoczonych i namiot polowy George’a Washingtona.
W latach 1849–1855 zbudowano skrzydło wschodnie, początkowo pod nadzorem Roberta Millsa, a od 1851 roku – Thomasa Usticka Waltera, architekta Kapitolu. Skrzydło to jest jedyną zachowaną do dziś częścią pierwotnego budynku. W latach 1852–1857 zbudowano skrzydło zachodnie, a w latach 1856–1868 skrzydło północne.
W latach 1849–1917 w budynku mieściły się różne biura Departamentu Spraw Wewnętrznych. Podczas wojny secesyjnej budynek był wykorzystywany jako szpital wojskowy i koszary. W marcu 1865 roku odbył się w nim bal inauguracyjny prezydenta Abrahama Lincolna. W 1877 roku w wyniku pożaru zniszczone zostały górne piętra skrzydła północnego i zachodniego; większą część trzeciego piętra odbudował Adolf Cluss w popularnym wówczas stylu wiktoriańskim.
Kiedy w roku 1932 Urząd Patentowy wyprowadził się z budynku, a jego miejsce zajęła agencja rządowa United States Civil Service Commission. W 1950 roku budynek został przeznaczony do rozbiórki, ale członkowie rodzącego się wówczas ruchu na rzecz zachowania spuścizny historycznej zdołali w roku 1955 ostatecznie przekonać prezydenta Dwighta Eisenhowera do zmiany tej decyzji. W 1958 roku budynek na mocy decyzji Kongresu Stanów Zjednoczonych został przekazany na rzecz Smithsonian American Art Museum i National Portrait Gallery. W 1965 roku został wpisany na listę National Historic Landmark, a w roku 1966 – na listę National Register of Historic Places. W styczniu 1968 roku po gruntownej, trwającej 4 lata, renowacji budynek został otwarty dla publiczności jako Smithsonian American Art Museum.
W latach 2000–2006 miała miejsce ostatnia jak dotąd renowacja budynku, dzięki której odzyskał on dawną świetność
Zbiory.
Smithsonian American Art Museum jest poświęcone sztuce amerykańskiej i artystom Stanów Zjednoczonych. Kolekcja sztuki amerykańskiej liczy ponad 41 000 dzieł i jest jedną z największych tego typu na świecie. W zbiorach muzealnych, zasobach naukowych, wystawach i programach publicznych reprezentowane są wszystkie regiony, kultury i tradycje Stanów Zjednoczonych. Portret epoki kolonialnej, XIX-wieczny pejzaż, amerykański impresjonizm, XX-wieczny realizm i abstrakcja, projekty epoki New Deal, rzeźby, fotografie, grafika i rysunki, współczesne rzemiosło, sztuka afroamerykańska i latynoamerykańska oraz sztuka ludowa. Zgromadzone zostały prace ponad 7000 artystów amerykańskich, w tym: Johna Singletona Copleya, Winslowa Homera, Johna Singera Sargenta, Childe'a Hassama, Mary Cassatt, Jamesa McNeilla Whistlera, Georgii O’Keeffe, Edwarda Hoppera, Jacoba Lawrence’a, Roberta Rauschenberga, Nam June Paika i Martina Puryeara.
Sztuka kolonialna.
Kolekcję muzeum rozpoczynają prace powstałe w okresie istnienia kolonii Nowa Hiszpania i Nowa Anglia. Najstarsze z dzieł pochodzą z XVII-wiecznego Portoryko, są to: obraz "Święta Barbara" z lat 1680–90 i malowana rzeźba z drewna "Matka Boska Bolesna" z lat 1675–1725. Kolekcja zawiera dzieła sztuki odzwierciedlające przekształcanie się trzynastu kolonii w państwo; są tu zarówno portrety (pędzla takich artystów jak John Singleton Copley, Charles Willson Peale i Gilbert Charles Stuart) jak i pejzaże (Thomas Cole) czy rzeźby (Horatio Greenough).
Przykładem sztuki kolonialnej jest portret pani George Watson, przedstawiający żonę bogatego kupca z Bostonu, portowego miasta, które było ważnym ośrodkiem żeglugi i handlu w angielskich koloniach. Kobieta jest ubrana w modną, satynową suknię z dekoltem, wykończoną białą koronką. W ręku trzyma wazon, przypominający kształtem jej postać. Materiał, z którego uszyto suknię oraz jej luksusowe wykończenie pochodziły ze stoczni George’a Watsona, importera towarów z Europy; świadczyły one o jego sukcesie ekonomicznym podkreślając zarazem fakt, iż mógł sobie pozwolić na zamówienie portretu małżonki u Copleya, czołowego bostońskiego malarza. Sama pani Watson została ukazana jako szacowna angielska dama, a zarazem przedstawicielka nowego amerykańskiego społeczeństwa.
Sztuka XIX wieku.
Hudson River School.
Na sztukę XIX wieku składa się dorobek szkoły Hudson River School oraz dzieła amerykańskiego impresjonizmu i wieku pozłacanego. Kolekcja sztuki XIX wieku odzwierciedla przekształcanie się młodego państwa w światowe mocarstwo. Malowane wówczas pejzaże dokumentują ekspansję terytorialną Stanów Zjednoczonych na zachód przedstawiając uroki wodospadu Niagara lub Wielkiego Kanionu. Ekspansja ta umożliwiła takim artystom, jak Albert Bierstadt, Thomas Moran i Frederic Sackrider Remington poznanie nowego terytorium i stworzenia kroniki osadnictwa granicznego. Przedstawianie w krajobrazie człowieka miało symbolizować jego współistnienie z naturą, jak w obrazie Ashera Duranda "Równiny Dover w hrabstwie Dutchess".
George Catlin and His Indian Gallery.
Do skarbów w muzealnych zbiorach należy kolekcja ponad 400 obrazów George’a Catlina, ukazujących „zwyczaje i obyczaje” plemion indiańskich żyjących w latach 30 XIX wieku. Imponujący portret "Stu-mick-o-súcks (Buffalo Bull's Back Fat)", namalowany w 1832 roku w Fort Union przedstawia Buffalo Bull’s Back Fata, wodza indiańskiego plemienia Kainai, które zamieszkiwało tereny dzisiejszego pogranicza Stanów Zjednoczonych i Kanady. Catlin uważał, że spośród plemion pól nocnych rejonów Wielkich Równin Kainai byli najmniej zepsuci kontaktami z białym człowiekiem. Artysta przyczynił się do upowszechnienia, zarówno w Ameryce jak i w Europie, ich wizerunku jako ludzi szlachetnych z natury. Portret wodza Stu-mick-o-súcksa został w 1846 roku wystawiony w paryskim Salonie, gdzie wzbudził zainteresowanie.
Impresjonizm i wiek pozłacany.
Muzeum posiada jeden z najlepszych i największych zbiorów malarstwa z ostatniej ćwierci XIX wieku, w tym dzieła impresjonizmu i wieku pozłacanego. W latach 70. tacy artyści jak Childe Hassam, John Henry Twachtman, Mary Cassatt i William Merritt Chase często malowali na zewnątrz, aby przenieść na płótno światło i kolor, cechy charakterystyczne dla stylu impresjonistycznego.
Childe Hassam spędził wiele sezonów letnich na wyspie Appledore u wybrzeży stanu Maine. Każdego roku spotykał się on w domu swojej przyjaciółki, poetki Celii Thaxter z muzykami, pisarzami i innymi artystami tworząc wspólnie z nimi nieformalną kolonię artystyczną. Tematem obrazów Hassama stały się ogrody Celii Thaxter oraz skaliste plaże, oddane migotliwymi pociągnięciami pędzla w ożywionych kolorach, którą to technikę artysta opanował we Francji, a która pomogła mu uchwycić świetlistość krótkiego lata na Appledore. Obraz "The South Ledges, Appledore" przedstawiający elegancką kobietę w kapeluszu, przywołuje swobodny rytm życia amerykańskich elit w ostatnich latach przed I wojną światową.
W dekadach przed I wojną światową, określanych przez Marka Twaina jako „wiek pozłacany” artyści, tacy jak Winslow Homer, John Singer Sargent, James McNeill Whistler i Abbott Handerson Thayer utrwalali w swych dziełach styl życia amerykańskiego społeczeństwa przełomu stuleci.
Sztuka XX wieku: realizm i abstrakcja, sztuka współczesna.
Artyści w XX wieku wybierali dwa różne sposoby przedstawienia założeń modernizmu i ekscytacji postępem – realizm i abstrakcję. Oba te kierunki są reprezentowane w zbiorach. Obrazy spod znaku realizmu przedstawiają takie tematy jak: jazz, bezdomność, gospodarstwa i fabryki oraz pracowników i ich rodziny w Ameryce okresu przemian, od Midwestu (w obrazach Thomasa Harta Bentona) do Harlemu (u Jacoba Lawrence’a). Inni malarze tego kierunku, reprezentowani w zbiorach muzeum, to Edward Hopper, John French Sloan i Andrew Wyeth. Muzeum posiada największą w Stanach Zjednoczonych kolekcję sztuki okresu New Deal oraz murali.
Inni amerykańscy moderniści wyrażali ducha swojej epoki w ramach sztuki abstrakcyjnej. Nurt ten reprezentują w zbiorach muzeum prace takich artystów jak: Georgia O’Keeffe, Joseph Stella, Willem de Kooning i Franz Kline, a także Richard Diebenkorn, Kenneth Noland, Marsden Hartley, Stuart Davis, Alfred Jensen i Philip Guston. Muzeum posiada bogatą kolekcję wielkoformatowych obrazów artystów spod znaku Washington Color School, eksperymentującymi od połowy lat 50. do połowy lat 70 z kolorem i formą (Leon Berkowitz, Gene Davis, Thomas Downing, Sam Gilliam, Jacob, Howard Mehring, Alma Thomas i inni).
Kolekcję sztuki XX wieku uzupełniają prace takich artystów, jak:Jennifer Bartlett, Christo i Jeanne-Claude, Eric Fischl, David Hockney, Roy Lichtenstein, Nam June Paik, Philip Pearlstein, Jackson Pollock (obrazy malowane techniką rozpryskową), Andy Warhol (grafika), Robert Indiana (nowatorski obraz "The Figure 5"), Alexander Calder (ruchome formy przestrzenne, tzw. mobile)
Sztuka współczesna jest reprezentowana w muzeum przez prace artystów amerykańskich i działających w Stanach Zjednoczonych: Debory Butterfield, Waltona Forda, Franka Gohlke, Johna Gossage'a, Jenny Holzer, Roberta Longo, Kerry Jamesa Marshalla, Seana Scully, Jean Shin i innych.
Specjalny dział stanowi sztuka wideo i tzw. time-based art. W muzeum zgromadzone zostały kluczowe dla tych gatunków dzieła sztuki jak również prace nowego pokolenia artystów wykorzystujących i łączących w swej twórczości najnowsze trendy w sztuce współczesnej (Cory Arcangel, Jim Campbell, Peter Campus, Svetlana i Igor Kopystiansky, Nam June Paik, Marina Zurkow i inni).
Renwick Gallery. Rzemiosło artystyczne.
Renwick Gallery mieści się w budynku zaprojektowanym w 1859 roku przez architekta Jamesa Renwicka Jr. i ukończonym w roku 1874. Znajduje się nieopodal Białego Domu i Eisenhower Executive Office Building, w samym sercu historycznego Waszyngtonu. Jest to budynek w stylu charakterystycznym dla architektury II Cesarstwa Francuskiego, wpisany na listę zabytków National Historic Landmark. Pierwotnie mieściła się w nim kolekcja sztuki waszyngtońskiego handlowca i bankiera Williama Wilsona Corcorana. W 1972 roku została otwarta Renwick Gallery jako miejsce ekspozycji zbiorów rzemiosła artystycznego Smithsonian American Art Museum. Na jej zbiory składają się dzieła rzemiosła artystycznego wytworzone począwszy od XIX w. do chwili obecnej. Są one prezentowane poprzez program wystawienniczy i publikacje.
Muzealna kolekcja współczesnego amerykańskiego rzemiosła artystycznego jest uważana za jedną z najlepszych w Stanach Zjednoczonych. Zakres chronologiczny dzieł rzemiosła artystycznego obejmuje okres od czasów kolonialnych po wiek pozłacany i później. Na kolekcję składa się szeroki wachlarz jedynych w swoim rodzaju prac wytworzonych z gliny, włókna szklanego, metalu, i drewna. Główne dzieła wyszły spod ręki renomowanych mistrzów rzemiosła artystycznego (Wendell Castle, Dale Chihuly, Robert Ebendorf, Sheila Hicks Karen LaMonte, Sam Maloof, Albert Paley). Najważniejsze z prezentowanych eksponatów to imponujące witraże Johna La Farge’a, pamiątkowy fortepian pokryty dekoracjami Thomasa Wilmera Dewinga (pierwotnie wystawiony przez firmę Steinway &amp; Sons w Białym Domu), "Game Fish" Larry’ego Fuente (układanka z pionków do gier w formie ryby-trofeum), "Ghost Clock" Wendella Castle’a oraz "Bureau of Bureaucracy" Kima Schahmanna, wykonana z drewna misterna serwantka, pełna schowków, szuflad bez dna i przegródek, będąca żartobliwą metaforą na biurokrację i na przypominające labirynt działania władz, ulokowana w pomieszczeniu, którego okna wychodzą na Eisenhower Executive Office Building
Wystawy czasowe rzemiosła artystycznego są prezentowane na pierwszym piętrze, natomiast fragmenty kolekcji stałej współczesnego rzemiosła eksponowane są w systemie rotacyjnym na drugim piętrze. Obrazy z muzealnej kolekcji są eksponowane w eleganckim, XIX-wiecznym wnętrzu Grand Salon.
Na lata 2014–2016 zaplanowano gruntowną renowację Galerii. Projekt przygotowany przez firmę Westlake Reed Leskosky przewiduje modernizację infrastruktury budynku, uwydatnienie jego charakterystycznych, historycznych cech, a zarazem przystosowanie go do wymagań XXI wieku. Na renowację sali wystawowej Grand Salon będzie rozpisany międzynarodowy konkurs, do udziału w którym zaproszono architektów, artystów i dekoratorów wnętrz. Renowacja będzie finansowana w połowie z pieniędzy publicznych, a w połowie z prywatnych.
Rysunek, grafika i fotografia.
Znaczącą część muzealnej kolekcji stanowi grafika. Na przykładzie zgromadzonych rysunków Johna Jamesa Audubona, Thomasa Morana, Charlesa Burchfielda czy Edwarda Hoppera prześledzić można rozwój tego gatunku. Muzeum posiada również obszerny zbiór XX-wiecznej grafiki, w tym zestaw wzorcowych grafik Seana Scully.
Dział fotografii zawiera najwcześniejsze dzieła tego gatunku począwszy od dagerotypów, poprzez prace pierwszych fotografów (Carleton Watkins i Timothy H. O’Sullivan), fotografów XX-wiecznych (Aaron Siskind i Irving Penn) do artystów współczesnych (William Christenberry, Richard Misrach). Kolekcja fotografii dokumentuje również zmieniający się stosunek Ameryki do krajobrazu, od zdjęć Amerykańskiego Zachodu z lat 60. XIX wieku po zdjęcia współczesne, wskazujące na kwestie ochrony środowiska.
Sztuka ludowa i wizjonerska.
Smithsonian American Art Museum było jednym z pierwszych muzeów sztuki, które uznało znaczenie sztuki ludowej i postanowiło zaprezentować ją publicznie. Dział sztuki ludowej w muzeum nabrał znaczenia z chwilą zakupu renomowanej kolekcji Herberta Waide Hemphilla Jr. i dzieł z kolekcji Chucka i Jana Rosenaków. Do głównych atrakcji działu sztuki ludowej należą:
Dzieła te oraz prace takich artystów jak z Thornton Dial Sr., Mr. Immagination czy Malcah Zeldis stanowią przykład rozwoju kreatywności niezależnie od formalnego wykształcenia artystycznego.
Sztuka afroamerykańska.
Smithsonian American Art Museum posiada znaczący zbiór ponad 2000 prac artystów afroamerykańskich. Kluczowy element tej kolekcji stanowią dzieła Williama Henry Johnsona, w tym obraz "Jadąc do kościoła" (ok. 1940–1941), przedstawiający rodzinę afroamerykańską, jadącą z pracy na polu do kościoła w celu otrzymania wsparcia duchowego. Źródłem inspiracji Johnsona było jego dzieciństwo spędzone na wsi w Karolinie Południowej. Podobnie doświadczenia były udziałem takich artystów jak: Robert Duncanson, Henry Ossawa Tanner, Horace Pippin, Romare Bearden, Jacob Lawrence i Lois Mailou Jones. Tematyka ich twórczości to: wielka migracja z wiejskiego Południa Stanów Zjednoczonych do regionów zurbanizowanych: Północnego Wschodu, Środkowego Zachodu i Zachodu, Harlem i epoka jazzu oraz walka o uznanie Afroamerykanów jako Amerykanów i jako artystów.
W XXI wieku muzeum zorganizowało dwie wystawy objazdowe poświęcone sztuce afroamerykańskiej:
Sztuka latynoamerykańska.
Początki kolekcji latynoamerykańskiej w Smithsonian American Art Museum sięgają lat 60. XX wieku. Zgromadzone eksponaty odzwierciedlają wkład ludności pochodzenia latynoskiego w kulturę Stanów Zjednoczonych od czasów kolonialnych do chwili obecnej. Zakres gatunkowy prezentowanych prac rozciąga się od dzieł religijnych epoki kolonialnej poprzez tkane tekstylia do obrazów ekspresjonizmu abstrakcyjnego i instalacji współczesnych. Artyści, których prace znajdują się w kolekcji, reprezentują różnorodność społeczności latynoskiej w Stanach Zjednoczonych jeśli chodzi o kraje pochodzenia: Meksyk, Portoryko, Kuba i Dominikana; są wśród nich także osoby pochodzenia latynoamerykańskiego głęboko zakorzenione w Stanach Zjednoczonych. W zbiorach znajdują się prace takich artystów jak: Adal Maldonado, Olga Albizu, Maria Magdalena Campos-Pons, Teresita Fernandeza, Carmen Herrera, Luis Jiménez, Vik Muniz, Raphael Montañez Ortiz i Patssi Valdez i in.
W XXI wieku Smithsonian American Art Museum zorganizowało dwie wystawy sztuki latynoamerykańskiej:
Rzeźba.
Kolekcja rzeźby amerykańskiej w Smithsonian American Art Muzeum należy do największych i najbardziej wszechstronnych na świecie. Zakres czasowy zgromadzonych prac to XIX wiek (Hiram Powers, Edmonia Lewis i Harriet Hosmer) i przełom XIX i XX wieku Augustus Saint-Gaudens i Paul Manship oraz okres sztuki nowoczesnej i współczesnej (Louise Nevelson, Isamu Noguchi, Edward Kienholz, Deborah Butterfield i Martin Puryear).
Luce Foundation Center for American Art.
W 2001 roku fundacja Henry Luce Foundation przekazała 10 milionów dolarów na zorganizowanie w Smithsonian American Art Museum Centrum Sztuki Amerykańskiej – Luce Foundation Center for American Art. Centrum to otwarto 1 lipca 2006 roku, po gruntownej renowacji historycznego budynku muzeum. Luce Foundation Center for American Art to pierwszy wizualny magazyn sztuki oraz ośrodek badawczy w Waszyngtonie, pomyślany jako ogólnodostępne miejsce, umożliwiające nowe spojrzenie na sztukę amerykańską. W ośrodku, zajmującym powierzchnię ok. 2400 m² na trzecim i czwartym piętrze historycznego budynku muzeum, znajduje się ponad 3000 prac wybranych z kolekcji stałej muzeum; są wśród nich obrazy, rzeźby, współczesne rzemiosło artystyczne i dzieła sztuki ludowej, miniatury portretowe, medale z brązu i biżuteria. Wielkowymiarowe XIX- i XX-wieczne rzeźby ustawiono na głównym piętrze. W Centrum znalazły się również wybrane eksponaty z europejskiej kolekcji rzemiosła artystycznego Johna Gellatly.
Interaktywna komputerowa baza danych dostarcza informacji na temat każdego eksponatu. W jej zasobach znajdują się dyskusje na temat każdego dzieła sztuki, biografie artystów, wywiady audio, zdjęcia i blisko 70 filmów zrealizowanych specjalnie dla centrum. Udzielaniem informacji ustnych oraz oprowadzaniem wycieczek zajmuje się punkt informacyjny Luce Foundation Center, w którym pełnią dyżury pracownicy Muzeum. Do dyspozycji zwiedzających jest również ogólnodostępny, bezprzewodowy Internet.
Lunder Conservation Center.
Lunder Conservation Center to jednostka zajmująca się konserwowaniem dzieł sztuki w Smithsonian American Art Museum oraz w National Portrait Gallery, który mieści się w tym samym budynku. Konserwatorzy pracują w pięciu różnych laboratoriach: Frames Studio, Paintings Studio, Paintings Lab, Paper Lab, Objects Lab. Szklane ściany centrum umożliwiają zwiedzającym oglądanie konserwatorów w trakcie pracy, co jest z reguły niemożliwe w innych muzeach. Dodatkowym ułatwieniem dla zwiedzających są interaktywne komputerowe bazy danych i specjalne ekrany, dzięki którym można zapoznać się bliżej z zagadnieniami dotyczącymi konserwacji i jej znaczenia w programie ochrony dzieł sztuki i zabytków.

</doc>
<doc id="2948318" url="https://pl.wikipedia.org/wiki?curid=2948318" title="Breslauer Platz (Berlin)">
Breslauer Platz (Berlin)

Breslauer Platz (pol. "Plac Wrocławski") – plac w berlińskiej dzielnicy Friedenau, w okręgu administracyjnym Tempelhof-Schöneberg.
Teren obecnego Breslauer Platz w latach 1875-1964 nosił nazwę "Lauterplatz". Nazwa wywodziła się od rzeki Lauter, lewego dopływu Renu i nadano ją po zwycięskiej wojnie francusko-pruskiej. Od 1881 roku plac zaczął służyć pobliskim mieszkańcom jako targowisko. Do dnia dzisiejszego 3 razy w tygodniu na placu organizowany jest targ.
W latach 1913-1916 w sąsiedztwie placu wybudowano ratusz gminy Friedenau, według projektu Hansa Altmanna. W 1920 roku na podstawie tzw. "Ustawy o wielkim Berlinie" rozszerzono obszar stolicy Niemiec, przyłączając do niej m.in. Friedenau. W 1929 roku w centralnej części placu usytuowano wiaty przystankowe wraz z kioskiem i toaletą publiczną.
Od 1 października 1964 miejsce nosi obecną nazwę. W 2011 roku powstała lokalna Inicjatywa Obywatelska na rzecz przebudowy placu.

</doc>
<doc id="2948323" url="https://pl.wikipedia.org/wiki?curid=2948323" title="Filip Šitera">
Filip Šitera

Filip Šitera (ur. 18 kwietnia 1988 w Mladej Boleslav) – czeski żużlowiec i trener żużlowy.
Życiorys.
Kariera.
Dwukrotny złoty medalista indywidualnych młodzieżowych mistrzostw Czech (2006, 2007). Dwukrotny złoty medalista indywidualnych mistrzostw Czech juniorów do 19 lat (2006, 2007). Brązowy medalista indywidualnych mistrzostw Europy juniorów (Częstochowa 2007). Zdobywca II miejsca w turnieju „Mistrz Świata Jerzy Szczakiel zaprasza” (Opole 2007). Finalista indywidualnych mistrzostw Australii (2008 – VII miejsce). Dwukrotny finalista indywidualnych mistrzostw świata juniorów (Ostrów Wielkopolski 2007 – IX miejsce, Pardubice 2008 – XVI miejsce). Finalista indywidualnych mistrzostw Europy (Tarnów 2010 – X miejsce). Finalista mistrzostw Europy par (Piła 2011 – VI miejsce).
Dwukrotny uczestnik finałów drużynowych mistrzostw świata juniorów (Pardubice 2005 – IV miejsce, Abensberg 2007 – brązowy medal). Reprezentant Czech w eliminacjach indywidualnych oraz drużynowych mistrzostw świata.
W lidze polskiej startował od 2006 do 2013 roku, w barwach klubów Atlas Wrocław (2006–2008), Start Gniezno (2009 i 2013) oraz KMŻ Lublin (2010). Ponadto posiadał kontrakt z PSŻ Poznań (2015–2016). W 2006 r. zdobył złoty medal drużynowych mistrzostw Polski oraz brązowy medal młodzieżowych mistrzostw Polski par klubowych.
Startował w lidze brytyjskiej, w barwach klubów z Coventry, Manchesteru, King’s Lynn, Glasgow i Berwick-upon-Tweed.
Karierę żużlową zakończył w 2015 na skutek upadku w indywidualnym pucharze Czech rozgrywanym na torze w Libercu. W trzecim okrążeniu 17. biegu jadący za nim Ondřej Smetana wjechał w koleinę i nie opanowując motocykla uderzył w rywala. Siła uderzenia wyrzuciła Šiterę z motocykla wprost na bandę, w miejscu gdzie nie było już bandy pneumatycznej. Zawodnik doznał złamania biodra, miednicy oraz zmiażdżenia drugiego kręgu lędźwiowego.
W 2019 objął po Milanie Špince posadę menedżera reprezentacji Czech na żużlu. Z pełnionego stanowiska zrezygnował w 2022 roku.
Życie prywatne.
Jest wnukiem Miloslava Vernera i siostrzeńcem Václava i Jana Vernerów, również żużlowców. Z małżonką Moniką ma dwoje dzieci.
Osiągnięcia zawodnicze.
Mistrzostwa świata.
Drużynowe mistrzostwa świata juniorów
Indywidualne mistrzostwa świata juniorów
Mistrzostwa Europy.
Mistrzostwa Europy par
Indywidualne mistrzostwa Europy
Indywidualne mistrzostwa Europy juniorów

</doc>
<doc id="2948325" url="https://pl.wikipedia.org/wiki?curid=2948325" title="Filip Sitera">
Filip Sitera



</doc>
<doc id="2948327" url="https://pl.wikipedia.org/wiki?curid=2948327" title="Diecezja Dżammu-Śrinagar">
Diecezja Dżammu-Śrinagar

Diecezja Dżammu-Śrinagar (łac. "Dioecesis Iammuensis-Srinagarensis", ang. "Roman Catholic Diocese of Jammu–Srinagar") – rzymskokatolicka diecezja ze stolicą w Dżammu w stanie Dżammu i Kaszmir, w Indiach. Biskupstwo jest sufraganią archidiecezji Delhi.
Diecezja obejmuje cały obszar stanu Dżammu i Kaszmir oraz po części również terytorium Pakistanu.
W 2013 w diecezji służyło 19 braci i 195 sióstr zakonnych.
Historia.
17 stycznia 1952 papież Pius XII bullą "Aptiori christifidelium" erygował prefekturę apostolską Kaszmiru i Dżammu. Dotychczas wierni z tych terenów należeli do diecezji Lahaur (obecnie archidiecezja Lahaur) i Rawalpindi (obecnie diecezja Islamabad-Rawalpindi). Obie te diecezje leżą dziś w Pakistanie. Misje w nowej prefekturze powierzono Stowarzyszeniu Misjonarzy św. Józefa z Mill Hill. W późniejszych latach zadanie te przejęli kapucyni.
4 maja 1968 zmieniono nazwę na "prefektura apostolska Dżammu i Kaszmiru".
10 marca 1986 papież Jan Paweł II podniósł prefekturę apostolską Dżammu i Kaszmiru do rangi diecezji.

</doc>
<doc id="2948328" url="https://pl.wikipedia.org/wiki?curid=2948328" title="Muszyn">
Muszyn

Muszyn (niem. "Weissbrod") – przysiółek wsi Gorzanów w Polsce, położony w województwie dolnośląskim, w powiecie kłodzkim, w gminie Bystrzyca Kłodzka.
W latach 1975–1998 przysiółek administracyjnie należał do województwa wałbrzyskiego.

</doc>
<doc id="2948332" url="https://pl.wikipedia.org/wiki?curid=2948332" title="TSR Góra Grojec">
TSR Góra Grojec

TSR Góra Grojec – telewizyjna stacja retransmisyjna z masztem o wysokości 26 m, zlokalizowana na Grojcu, koło Żywca. Właścicielem obiektu jest EmiTel S.A.
19 marca 2013 została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.

</doc>
<doc id="2948333" url="https://pl.wikipedia.org/wiki?curid=2948333" title="Estádio Nacional do Jamor">
Estádio Nacional do Jamor



</doc>
<doc id="2948336" url="https://pl.wikipedia.org/wiki?curid=2948336" title="Mszaniec (Stary Waliszów)">
Mszaniec (Stary Waliszów)

Mszaniec (niem. "Mückenhäuser b. Habelschwerdt") – przysiółek wsi Stary Waliszów w Polsce, położony w województwie dolnośląskim, w powiecie kłodzkim, w gminie Bystrzyca Kłodzka, w Obniżeniu Bystrzycy Kłodzkiej, pomiędzy Starym Waliszowem na północy i Bystrzycą Kłodzką na zachodzie, na wysokości około 350–370 m n.p.m..
W latach 1975–1998 przysiółek administracyjnie należał do województwa wałbrzyskiego.
Historia.
Mszaniec powstał w XVIII wieku jako kolonia Starego Waliszowa. Osada nigdy się nie rozwinęła ani nie została samodzielną wsią, nawet wtedy kiedy w pobliżu zbudowano dużą cegielnię. Po 1945 roku Mszaniec pozostał małą osadą, a po reformie administracyjnej został włączony do Starego Waliszowa. Pod koniec XX wieku wybudowano tu podstację energetyczną dla Bystrzycy Kłodzkiej.
Zabytki.
W Mszańcu i okolicy zachowało się wyjątkowo dużo kapliczek i krzyży przydrożnych.
Szlaki turystyczne.
Przez Mszaniec przechodzi szlak turystyczny z Bystrzycy Kłodzkiej do Ołdrzychowic Kłodzkich.

</doc>
<doc id="2948339" url="https://pl.wikipedia.org/wiki?curid=2948339" title="Góra Igliczna">
Góra Igliczna

Góra Igliczna – osada w Polsce, położona w województwie dolnośląskim, w powiecie kłodzkim, w gminie Bystrzyca Kłodzka.
Opis.
Góra Igliczna to mała osada leżąca w Masywie Śnieżnika, na południowym stoku Iglicznej, około 300 m od szczytu, na wysokości około 750-780 m n.p.m.
W osadzie znajduje się Sanktuarium „Maria Śnieżna” oraz schronisko „Na Iglicznej”. 
W latach 1975–1998 miejscowość administracyjnie należała do województwa wałbrzyskiego.
Do 2008 r. miejscowość była przysiółkiem wsi Wilkanów; do 2015 r. osadą wsi Wilkanów. Od 2016 r. jest osadą podległą pod Wilkanów.
Historia.
Igliczna od dawna była celem pielgrzymek, po roku 1750 w miejscu obecnej osady istniała drewniana kapliczka. W 1781 roku rozpoczęto tu budowę sanktuarium maryjnego. W 1821 roku kościół powiększono i utworzono Drogę Krzyżową, wiodącą na szczyt góry. W tym samym czasie wzniesiono plebanię, a w 1880 roku gospodę dla pielgrzymów. W 1950 roku w budynku gospody utworzono schronisko „Na Iglicznej”.
Szlaki turystyczne.
Przez miejscowość przechodzą znakowane szlaki turystyczne:

</doc>
<doc id="2948341" url="https://pl.wikipedia.org/wiki?curid=2948341" title="Damien Perquis (ur. 1986)">
Damien Perquis (ur. 1986)

Damien Perquis (ur. 8 marca 1986 w Saint-Brieuc) – francuski piłkarz występujący na pozycji bramkarza we francuskim klubie Valenciennes FC. Wcześniej reprezentował także barwy Beauvais oraz SM Caen.

</doc>
<doc id="2948343" url="https://pl.wikipedia.org/wiki?curid=2948343" title="Zbigniew Wolak">
Zbigniew Wolak

Zbigniew Marek Wolak (ur. 11 czerwca 1926 w Brześciu, zm. 15 maja 2008 w Warszawie) – polski architekt, urbanista, doktor.
Życiorys.
II wojna światowa.
Żołnierz AK ps. „Szczupak”, „R-5”. Uczestnik powstania warszawskiego w stopniu starszego strzelca. Walczył w batalionie „Czata 49" na Czerniakowie. 23 września 1944 roku wzięty do niewoli na statku „Bajka”.
Od lipca 1945 roku oficer artylerii 2 Korpusu PSZ gen. Władysława Andersa. Miał stopień kaprala podchorążego.
Okres powojenny.
W 1948 roku wrócił do Polski. W 1955 roku ukończył studia na Wydziale Architektury Politechniki Krakowskiej i uzyskał tytuł doktora. W 1961 roku otrzymał nagrodę KBUA II stopnia za autorstwo ogólnego planu zagospodarowania przestrzennego Zakopanego (w zespole).
Współautor:
Był ekspertem i dyrektorem projektów pomocy technicznej ONZ. Pełnił misje w wielu krajach świata m.in. w Kenii, Kongo, Indonezji, Gwinei, Tunisie, Algierii, Nigerii i licznych krajach wyspiarskich w latach 1962–1968 i 1979-87. Był jedynym ekspertem ONZ pochodzącym zza „żelaznej kurtyny”. Dostał propozycje na stanowisko wicedyrektora, jednak odmówił ze względu nacisków UB by został wówczas agentem wywiadu.
W 1982 roku otrzymał nagrodę im. św. Brata Alberta w dziedzinie Architektury Sakralnej.
W 1997 roku swój życiorys przedstawił w filmie dokumentalnym „Za naszą i waszą wolność” w reżyserii Aliny Czerniakowskiej. Wystąpił też w jednym z serii wywiadów „Notacje historyczne”, pt. „Zbigniew Wolak. Być Polakiem”.
W 2002 roku wpisany został do złotej księgi wychowanków Politechniki Krakowskiej.
Pochowany na cmentarzu wojskowym na Powązkach w Warszawie (kwatera A25-17-17).

</doc>
<doc id="2948346" url="https://pl.wikipedia.org/wiki?curid=2948346" title="Szczepków">
Szczepków

Szczepków (niem. "Stephansberg b. Hohndorf") – przysiółek wsi Wyszki w Polsce, położony w województwie dolnośląskim, w powiecie kłodzkim, w gminie Bystrzyca Kłodzka, w Górach Bystrzyckich, na północno-wschodnim stoku Sasanki, poniżej Autostrady Sudeckiej, na wysokości około 550–600 m n.p.m..
W latach 1975–1998 przysiółek administracyjnie należała do województwa wałbrzyskiego.
Historia.
Szczepków powstał w drugiej połowie XVIII wieku jako kolonia Wyszek. Była to osada złożona z zaledwie kilku zagród i nigdy nie usamodzielniła się. Pod koniec XIX wieku przez miejscowość zaczęli przechodzić turyści udający się na Przełęcz Spaloną i na Jagodną. Po 1945 roku Szczepków stopniowo wyludniał się, aż pozostały tu tylko dwie zagrody.
Szlaki turystyczne.
Południowym skrajem Szczepkowa przechodzi szlak turystyczny:

</doc>
<doc id="2948347" url="https://pl.wikipedia.org/wiki?curid=2948347" title="Archidiecezja Imphal">
Archidiecezja Imphal

Archidiecezja Imphal (łac. "Archidioecesis Imphalensis", ang. "Archdiocese of Imphal") – rzymskokatolicka archidiecezja ze stolicą w Imphalu w stanie Manipur, w Indiach. Arcybiskupi Imphalu są również metropolitami metropolii o tej samej nazwie.
Sufraganie.
Jedyną sufraganią archidiecezji Imphal jest diecezja Kohima.
Historia.
28 marca 1980 papież Jan Paweł II bullą "Cum Nos" erygował diecezję Imphal. Dotychczas wierni z tych terenów należeli do diecezji Kohima–Imphal (obecnie diecezja Kohima). Nowa diecezja została sufraganią archidiecezji Shillong.
10 lipca 1995 ten sam papież wyniósł biskupstwo Imphalu do rangi archidiecezji metropolitarnej.

</doc>
<doc id="2948348" url="https://pl.wikipedia.org/wiki?curid=2948348" title="Hiszam Rustum">
Hiszam Rustum

Hiszam Rustum, "Hichem Rostom" (ur. 26 maja 1947 w Al-Marsa, zm. 28 czerwca 2022 w Tunisie) – tunezyjski aktor, znany w Polsce m.in. z roli Mahdiego w filmie "W pustyni i w puszczy" z 2001 roku.

</doc>
<doc id="2948349" url="https://pl.wikipedia.org/wiki?curid=2948349" title="French Open 2013">
French Open 2013

French Open 2013 – drugi w sezonie tenisowy turniej wielkoszlemowy, który odbywał się w dniach 26 maja–9 czerwca, tradycyjnie na ziemnych kortach Stade Roland Garros w 16. dzielnicy francuskiego Paryża. Była to 112. edycja rozgrywek. Pula nagród wyniosła 21 017 000 euro.
W grze pojedynczej mężczyzn obrońca tytułu, Rafael Nadal, pokonał 6:3, 6:2, 6:3 Davida Ferrera. W grze pojedynczej kobiet Serena Williams pokonała Mariję Szarapową 6:4, 6:4. W deblu mężczyzn bracia Bob i Mike Bryanowie pokonali Michaëla Llodrę i Nicolasa Mahuta 6:4, 4:6, 7:6(4). W grze podwójnej kobiet zwyciężyły Jekatierina Makarowa i Jelena Wiesnina, które w finale pokonały Sarę Errani i Robertę Vinci 7:5, 6:2. W grze mieszanej Lucie Hradecká oraz František Čermák pokonali w meczu o mistrzostwo Kristinę Mladenovic i Daniela Nestora 1:6, 6:4, 10–6.
Cristian Garín zwyciężył w rozgrywkach singlowych chłopców z Alexandrem Zverevem 6:4, 6:1. W rozrywkach dziewcząt Belinda Bencic pokonała Antonię Lottner 6:1, 6:3. Kyle Edmund i Frederico Ferreira Silva wygrali 6:3, 6:3 z Cristianem Garínem i Nicolásem Jarry'm w grze podwójnej chłopców. Barbora Krejčíková wraz z Kateřiną Siniakovą zwyciężyły w finale debla dziewcząt 7:5, 6:2 z Doménicą González i Beatriz Haddad Maią.
Stéphane Houdet, poprzez pokonanie Shingo Kuniedy 7:5, 5:7, 7:6(5), obronił tytuł w grze pojedynczej mężczyzn na wózkach. Sabine Ellerbrock zwyciężyła w grze pojedynczej kobiet na wózkach, pokonując w finale Jiske Griffioen 6:3, 3:6, 6:1. W deblu na wózkach mistrzami zostali Stéphane Houdet oraz ubiegłoroczny zwycięzca, Shingo Kunieda, którzy w ostatnim meczu pokonali Gordona Reida i Ronalda Vinka 4:6, 6:4, 10–6. W grze podwójnej kobiet na wózkach mistrzyniami zostały Jiske Griffioen i Aniek van Koot, dzięki wygranej nad Sabine Ellerbrock i Sharon Walraven 6:2, 6:3.
Cédric Pioline wraz z Fabrice'em Santoro wygrali w rozgrywkach legend poniżej 45 lat z Albertem Costą i Carlosem Moyą po kreczu rywali przy stanie 4:6, 6:4. Andrés Gómez i Mark Woodforde w turnieju legend powyżej 45 lat pokonali w finale 6:1, 7:6(2) Mansura Bahramiego
oraz Pata Casha. Lindsay Davenport i Martina Hingis pokonały 6:4, 6:2 Jelenę Diemientjewą i Martinę Navrátilovą w turnieju legend kobiet, dzięki czemu obroniły tytuł z poprzedniego roku.
Rezygnacje.
Z udziału w zawodach zrezygnowali następujący zawodnicy:
Dzikie karty.
Francuska federacja tenisowa w porozumieniu z federacjami amerykańską i australijską przyznała dzikie karty zawodnikom, którzy nie uzyskali bezpośredniego awansu do turnieju głównego.
Kwalifikanci.
Zawodnikom z miejsc niezapewniających bezpośredniego udziału w turnieju przysługuje prawo startu w kwalifikacjach, zarówno w singlu kobiet, jak i mężczyzn.
Obrońcy tytułów.
Tabela prezentuje obrońców tytułu z 2012 roku oraz mistrzów z roku 2013.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="2948351" url="https://pl.wikipedia.org/wiki?curid=2948351" title="Roland Garros 2013">
Roland Garros 2013



</doc>
<doc id="2948353" url="https://pl.wikipedia.org/wiki?curid=2948353" title="Sword Art Online">
Sword Art Online

 – japońska seria powieści ilustrowanych autorstwa Rekiego Kawahary z ilustracjami abec. Na podstawie powieści powstały manga, anime i gra komputerowa. Seria light novel jest wydawana przez ASCII Media Works, a pierwszy tom ukazał się 10 kwietnia 2009 roku. Anime, które powstało na podstawie powieści, zostało wyprodukowane przez studio A-1 Pictures i było emitowane m.in. przez telewizje Tokyo MX i MBS. Pierwsza seria była nadawana pomiędzy 7 lipca a 22 grudnia 2012, natomiast druga – pomiędzy 5 lipca a 20 grudnia 2014. 18 lutego 2017 roku miała miejsce premiera filmu pełnometrażowego . Trzecia seria była podzielona na dwie części – Sword Art Online: Alicization oraz Sword Art Online: Alicization – World of Underworld i była nadawana od 7 października 2018 do 20 września 2020. Serię Live action wyprodukuje Netflix. Na podstawie powieści ilustrowanej powstało także wiele gier komputerowych oraz serii mang.
Seria główna oraz "Progressive" wydawana jest w Polsce przez wydawnictwo Kotori. W kwietniu 2019 roku został także wydany w Polsce oficjalny Artbook serii.
Opis fabuły.
Głównym bohaterem serii jest 14-letni chłopiec, nazywający się Kazuto Kirigaya, fascynat gier komputerowych. Korzysta z nicku „Kirito”, pochodzącego od jego imienia i nazwiska. Kirito ma krótkie ciemne włosy i czarne oczy, ma także tendencję do ubierania się na czarno. Pierwsze dwa tomy powieści opisują jego dwuletnie przygody w MMORPG, którego akcja rozgrywa się w rzeczywistości wirtualnej (VRMMORPG), o nazwie „Sword Art Online”. Został on, jako jeden z 10 tysięcy graczy, uwięziony w świecie gry. Aby móc wrócić do prawdziwego świata, konieczne było jej ukończenie. Z czasem poznaje tam nowych przyjaciół i swoją przyszłą dziewczynę.
Lokacje.
Seria powieści ilustrowanych obejmuje kilka wirtualnych lokacji MMORPG oprócz tytułowego świata Sword Art Online.
Obsada.
Lista dubbingowanych postaci:
Odbiór.
W 2012 roku Sword Art Online było najlepiej sprzedającą się light novel w Japonii, która osiągnęła ponad 2,7 miliona sprzedanych egzemplarzy. Do grudnia 2014 roku sprzedano łącznie 16,7 miliona egzemplarzy powieści.
Anime wygrało nagrodę Tokyo Anime Award w roku 2013. Pierwsza seria anime została zaklasyfikowana jako ósma w dorocznym Anime Grand Prix miesięcznika Animage (z 2012 roku). Także miesięcznik Newtype umieścił pierwszą serię anime w klasyfikacji Newtype Anime Awards – siódme miejsce wśród najlepszych anime 2012 roku.
Recenzenci polskojęzycznego serwisu tanuki.pl wystawili Sword Art Online ocenę 7/10. Redakcja serwisu oceniła serię na 6/10. Drugi sezon spotkał się z bardziej krytycznymi opiniami – recenzenci wystawili notę 4/10, a redakcja – 5/10. Sword Art Online: Alicization otrzymało natomiast od recenzentów notę 7/10, natomiast od redakcji 5/10.

</doc>
<doc id="2948355" url="https://pl.wikipedia.org/wiki?curid=2948355" title="Zamach na Roberta F. Kennedy’ego">
Zamach na Roberta F. Kennedy’ego

Zamach na Roberta F. Kennedy’ego – wydarzenie w historii Stanów Zjednoczonych, mające miejsce 5 czerwca 1968 w Los Angeles, w wyniku którego zginął kandydat w wyborach prezydenckich z 1968, Robert Francis Kennedy. Sprawcą zamachu był Sirhan Bishara Sirhan.
Przyczyny.
Po śmierci trzydziestego piątego prezydenta USA, Johna F. Kennedy’ego w 1963, fotel głowy państwa objął Lyndon B. Johnson. W tym czasie brat zamordowanego prezydenta, Robert Kennedy, piastował urząd prokuratora generalnego. We wrześniu 1964 roku zrezygnował z funkcji, by ubiegać się o mandat senatora ze stanu Nowy Jork, czego udało mu się dokonać. Kiedy kadencja Johnsona dobiegała końca, kampania prezydencka była głównie skoncentrowana na wojnie w Wietnamie. Rok 1968 obfitował w antywojenne demonstracje. Jednym z głównych przeciwników wojny był Martin Luther King, zamordowany 4 kwietnia 1968. Do wyścigu o fotel prezydencki włączył się wówczas Robert Kennedy, zdecydowany przeciwnik polityki wojennej Johnsona. Planował nawet wystąpić przeciw prezydentowi w prawyborach Partii Demokratycznej. Ostatecznie prezydent zrezygnował z ubiegania się o nominację swojej partii. Kennedy, jeszcze przed ubieganiem się o nominację prezydencką, w czerwcu 1967, wypowiedział się ws. wojny sześciodniowej. Zdecydowanie poparł wtedy Izrael, co było powodem podjęcia decyzji o zamachu przez Palestyńczyka Sirhana.
Przebieg zamachu.
Prawybory, mające wyłonić kandydata Partii Demokratycznej, odbywały się 4 czerwca 1968 roku w Kalifornii. O nominację ubiegało się aż trzech polityków – Robert Kennedy, Eugene McCarthy i wiceprezydent Hubert Humphrey. Szybko jednak okazało się, że McCarthy nie może liczyć na poparcie, zatem konwencja w Los Angeles miała wyłonić kandydata spośród pozostałej dwójki. Po zakończeniu głosowania i zamknięciu lokali wyborczych stało się jasne, że Robert Kennedy zwyciężył. Krótko po północy (5 czerwca) podziękował zebranym w hotelu Ambassador za udział w głosowaniu i udzielone poparcie. Planował także zejść do ludzi i przejść przez całą salę balową, co jednak odradzali mu osobisty ochroniarz – agent FBI William Barry i doradca, Fred Dutton. Ten ostatni przekonał Kennedy’ego, by poszedł na zapowiedzianą konferencję prasową, do sąsiedniej sali.
Gdy Kennedy wraz ze współpracownikami przechodził wąskim korytarzem, zza maszyny do lodów wyskoczył Sirhan Sirhan, trzymając rewolwer Iver-Johnson Cadet i strzelił kilkukrotnie do Kennedy’ego. Pierwsza kula trafiła w głowę, za prawym uchem. Dwie kolejne trafiły w tylną część szyi i klatkę piersiową. Ostatnia kula chybiła celu, ocierając się o marynarkę. Oprócz Kennedy’ego rannych zostało pięć osób: wolontariusz Irwin Stroll, działaczka Demokratów Elizabeth Evans, dziennikarze William Weisel i Ira Goldstein oraz związkowiec Paul Schrade.
Śmierć senatora.
Natychmiast po strzałach wokół senatora zebrał się tłum ludzi i dziennikarzy. Kennedy był jeszcze przytomny i zdążył zapytać „"Czy wszyscy są bezpieczni, są OK?"”. Niedługo potem do rannego przyprowadzono jego żonę, Ethel, oraz sanitariuszy z noszami. Zaraz potem senator stracił przytomność i został przewieziony do szpitala Central Receiving Hospital. Lekarze daremnie wykonywali masaż serca i usiłowali go ocucić. By przeprowadzić skomplikowaną operację, przewieziono go do szpitala Good Samaritan. W wyniku trwającej niespełna 4 godziny operacji lekarze usunęli z głowy senatora kulę i odłamki kości, jednak nie udało im się uratować życia. Robert Kennedy zmarł następnego dnia po zamachu, 6 czerwca 1968 roku, o godzinie 01:44. Został pochowany na Cmentarzu Narodowym w Arlington obok swojego brata, Johna.
Konsekwencją śmierci senatora była nominacja Partii Demokratycznej dla Huberta Humphreya. Przegrał on jednak z kandydatem Republikanów, Richardem Nixonem. W tamtych czasach kandydaci na prezydentów nie posiadali ochrony Secret Service. Po śmierci senatora Kongres wprowadził poprawki do ustawy, którą podpisał jeszcze Lyndon Johnson. Już w 1968 roku wszyscy kandydaci zostali objęci państwową ochroną.
Proces zamachowca.
Niezwłocznie po zamachu Sirhan został dwukrotnie uderzony w twarz przez agenta FBI, Williama Barry’ego. W trakcie szamotaniny Palestyńczyk usiłował jeszcze strzelać, ale magazynek był już pusty. Niebawem, kiedy wokół rannego zebrał się tłum, na Sirhana rzucili się dwaj pozostali osobiści ochroniarze, Rafer Johnson i Roosevelt Grier. Został on obezwładniony i schwytany. Na procesie jego obrońcy bezskutecznie usiłowali wykazać jego niepoczytalność. 17 kwietnia 1969 został skazany na śmierć za zabójstwo pierwszego stopnia. Ponieważ w 1972 roku Sąd Najwyższy Stanów Zjednoczonych anulował wszystkie wyroki śmierci sprzed 1972, Sirhan Sirhan został skazany na karę dożywocia, którą odsiaduje w więzieniu stanowym w Corcoran.
Teorie alternatywne.
Przez ponad 40 lat po śmierci senatora z Nowego Jorku pojawiały się hipotezy, kto stał za zamachem. Najczęściej podejrzenia kieruje się na CIA, ponieważ analiza zdjęć wykonanych 6 czerwca wykazała, że znajdowało się tam dwóch agentów wywiadu: David Morales i George Joannides. Powodem, dla którego CIA miałaby chcieć śmierci senatora, był jego sprzeciw wobec planów inwazji na Kubę w Zatoce Świń w 1961 roku. Dowództwo agencji odmówiło komentarzy na ten temat. Niektóre podejrzenia padają także na Pentagon, gdyż Kennedy bardzo krytycznie wypowiadał się o działaniach podczas wojny wietnamskiej.
Drugą, równie popularną teorią, jest obecność drugiego zamachowca. Miał on stać za senatorem i strzelać do niego z tyłu. Za tą teorią przemawiają zeznania niektórych świadków, którzy twierdzili, że usłyszeli, jak padło 13 strzałów, tymczasem rewolwer Sirhana mógł pomieścić jedynie 8 nabojów. W czasie dochodzenia zamachowiec zeznał, że działał sam i z nikim się nie kontaktował. Wobec licznych wątpliwości, w 1975 roku Sąd Najwyższy nakazał organom śledczym zweryfikowanie teorii drugiego strzelca. Eksperci stwierdzili wówczas, że obecność drugiego snajpera jest mało prawdopodobna, choć znaleźli na łuskach ślady niepasujące do rewolweru Sirhana. Koroner przeprowadzający autopsję senatora, dr Thomas Noguchi, uznał, że rana głowy Kennedy’ego była wynikiem strzału z tyłu z kilku centymetrów. Tymczasem naoczni świadkowie stwierdzili, że Sirhan strzelał z odległości ok. metra, będąc z przodu senatora. W wątpliwość podaje się także liczbę kul – znaleziono bowiem dwa dodatkowe ślady po pociskach we framudze obrotowych drzwi kuchennych. Według niektórych autorów, drugim zamachowcem mógł być prawicowy ochroniarz Kennedy’ego, Thane Eugene Cesar.
Przeprowadzone w USA badania opinii publicznej unaoczniają, że większość społeczeństwa amerykańskiego uważa, iż Kennedy został zabity w wyniku konspiracji.

</doc>
<doc id="2948357" url="https://pl.wikipedia.org/wiki?curid=2948357" title="Stadion Kampong Thom">
Stadion Kampong Thom

Kampong Thom – wielofunkcyjny stadion w mieście Kampong Thum, w Kambodży. Jest używany głównie do meczów piłki nożnej oraz zawodów lekkoatletycznych. Swoje spotkania rozgrywa na nim drużyna piłkarska Kampong Thom FC. Obiekt może pomieścić 5000 widzów.

</doc>
<doc id="2948358" url="https://pl.wikipedia.org/wiki?curid=2948358" title="Rusińska Ludowa Republika Łemków">
Rusińska Ludowa Republika Łemków



</doc>
<doc id="2948360" url="https://pl.wikipedia.org/wiki?curid=2948360" title="Ted Neeley">
Ted Neeley

Ted Neeley (ur. 20 września 1943) – amerykański aktor filmowy i telewizyjny.
Filmografia.
seriale
film
Nagrody i nominacje.
Za rolę Jezusa Chrystusa w filmie Jesus Christ Superstar został dwukrotnie nominowany do nagrody Złotego Globu.

</doc>
<doc id="2948361" url="https://pl.wikipedia.org/wiki?curid=2948361" title="Prawo Beera-Lamberta-Bouguera-Waltera">
Prawo Beera-Lamberta-Bouguera-Waltera



</doc>
<doc id="2948362" url="https://pl.wikipedia.org/wiki?curid=2948362" title="Nigel Adkins">
Nigel Adkins

Nigel Howard Adkins (ur. 11 marca 1965) – angielski piłkarz i trener piłkarski. Szkoleniowiec Hull City.
W piłkę grał na pozycji bramkarza. Występował Tranmere Rovers, Wigan Athletic i Bangor City. Karierę trenerską zaczął w walijskim Bangor City. Następnie trenował Scunthorpe United i Southampton, z którymi wywalczał awanse do wyższych lig. Wyprowadził Southampton z League One aż do Premier League, w dwóch sezonach.
18 stycznia 2013 został zwolniony z Southampton i zastąpiony przez Mauricio Pochettino. 26 marca 2013 roku zastąpił Briana McDermotta na stanowisku szkoleniowca Reading.

</doc>
<doc id="2948364" url="https://pl.wikipedia.org/wiki?curid=2948364" title="Maryan">
Maryan



</doc>
<doc id="2948366" url="https://pl.wikipedia.org/wiki?curid=2948366" title="Tero Aarnio">
Tero Aarnio

Tero Kalevi Aarnio (ur. 17 kwietnia 1984) – fiński żużlowiec.
Czterokrotny medalista indywidualnych młodzieżowych mistrzostw Finlandii: dwukrotnie złoty (2004, 2005) oraz dwukrotnie brązowy (2002, 2003). Pięciokrotny medalista indywidualnych mistrzostw Finlandii: srebrny (2010) oraz czterokrotnie brązowy (2004, 2005, 2011, 2013). Złoty medalista mistrzostw Finlandii par (2005). Finalista mistrzostw Europy par (Terenzano 2007 – IV miejsce). Wielokrotny reprezentant Finlandii w eliminacjach drużynowego pucharu świata. W polskiej lidze żużlowej reprezentował kluby: Wanda Kraków (2019), Kolejarz Opole (2020), PSŻ Poznań (2021), Unia Tarnów (2022). .

</doc>
<doc id="2948367" url="https://pl.wikipedia.org/wiki?curid=2948367" title="Roy Saari">
Roy Saari

Roy Allen Saari (ur. 26 lutego 1945, zm. 30 grudnia 2008), amerykański pływak. Dwukrotny medalista olimpijski z Tokio.
Specjalizował się w stylu dowolnym. Zawody w 1964 były jego jedynymi igrzyskami olimpijskimi. Triumfował w sztafecie kraulowej 4x200 metrów i był drugi na 400 metrów stylem zmiennym. Był rekordzistą świata na dystansie 1500 metrów stylem dowolnym, w 1964 jako pierwszy pływak złamał granicę 17 minut (16:58.7). Był dwukrotnym złotym medalistą igrzysk panamerykańskich w 1963 (400 i 1500 metrów kraulem) oraz uniwersjady w 1965 (sztafety 4x100 m i 4x200 m kraulem). Był wielokrotnym mistrzem NCAA, także w piłce wodnej.
Jego ojciec Uhro był trenerem piłki wodnej, w tej roli brał udział w IO 64. Wśród jego podopiecznych znajdował się brat Roya - Robert.
W 1976 Roy Saari został przyjęty do International Swimming Hall of Fame.

</doc>
<doc id="2948370" url="https://pl.wikipedia.org/wiki?curid=2948370" title="Jimmy McLane">
Jimmy McLane



</doc>
<doc id="2948372" url="https://pl.wikipedia.org/wiki?curid=2948372" title="Halina Miroszowa">
Halina Miroszowa

Halina Stefania Miroszowa (z domu Uścińska, I° voto Rościszewska, ur. 28 września 1920 w Warszawie, zm. 1 sierpnia 2014 w Skolimowie) – polska dziennikarka radiowa i telewizyjna.
Życiorys.
Była córką Stefana, żołnierza I Brygady Legionów Polskich. Po zakończeniu wojny do 1928 roku rodzina mieszkała w Ostrowi Mazowieckiej, gdzie matka Haliny była nauczycielką w szkole powszechnej, a ojciec pracował w PZU i był komendantem tamtejszej Ochotniczej Straży Pożarnej. W 1928 roku Stefan Uściński został awansowany i przeniesiony na stanowisko inspektora powiatowego PZU w Łomży.
Halina Uścińska zamieszkała z rodzicami w Łomży i tam wstąpiła w roku 1931 do harcerstwa oraz zdała w roku 1939 maturę w gimnazjum żeńskim im. Marii Konopnickiej.
Po maturze wyjechała z rodzicami do Warszawy, by zdać egzamin wstępny na studia medyczne. Na wezwanie Komendy Głównej Harcerek z 7 września 1939 zgłosiła się natychmiast i dostała przydział jako sanitariuszka do III batalionu 360 Pułku Obrony Warszawy. Okres II wojny światowej spędziła w Warszawie. Podjęła służbę w Szarych Szeregach i Związku Walki Zbrojnej. W konspiracji zajmowała się kolportażem prasy podziemnej w grupie kolporterek, zwanych „dromaderkami”, dowodzonej przez Aleksandra Kamińskiego. Zapisała się na studia medyczne do szkoły docenta Zaorskiego „Private Fachschule für Sanitäres Hilfspersonal des Dozenten Dr. Zaorski”.
W listopadzie 1941 poślubiła kolegę z łomżyńskiego gimnazjum, Antoniego Rościszewskiego, oficera 7 pułku piechoty Legionów AK „Garłuch”. W styczniu 1943 urodziła syna Jacka i przerwała studia. Przed wybuchem powstania warszawskiego Antoni skłonił żonę, by wyjechała z synem do Zalesia. Sam walczył na Okęciu, przedostał się do Włoch pod Warszawą i tam został aresztowany, zesłany do Oświęcimia, skąd przeniesiony do obozu KL Natzweiler-Struthof w Alzacji zginął 4 stycznia 1945.
Po powrocie do Warszawy podjęła pracę urzędniczą w Społecznym Przedsiębiorstwie Budowlanym, potem w biurze Polskiego Radia. Wzięła udział w konkursie na pracowników programowych i zdobyła jedno z siedmiu miejsc na 130 kandydatów. W Radiu poznała swego drugiego męża – Henryka Mirosza, przez wiele lat szefa „Muzyki i Aktualności”. W 1959 roku została w ramach Komitetu ds. Radia i Telewizji przeniesiona z radia (przy ul. Malczewskiego) do telewizji na plac Powstańców Warszawy, a później na ul. Woronicza.
Prowadziła w TVP cotygodniowy magazyn „Miniatury”, składający się z kilku felietonów, a także „Bank miast”, później w II programie TVP program „Twarzą w twarz”. Pod koniec lat 80. XX w. wspólnie z Aleksandrem Małachowskim prowadziła przez dwa lata program interwencyjny "Telewizja nocą".
Pomimo tego, że cały okres powojenny spędziła w Warszawie, zachowała sentyment dla miasta lat dziecinnych – Łomży. Była jednym z członków założycieli, którzy 11 listopada 1958 roku założyli w Warszawie Towarzystwo Przyjaciół Ziemi Łomżyńskiej. Jest Honorowym Obywatelem Miasta Łomży. Mieszkała w Domu Aktora w Skolimowie. Autorka dwóch książek: „Czerwone oczy kamer” oraz autobiografii „Mój czas” z przedmowami Xymeny Zaniewskiej, Olgi Lipińskiej i Wawrzyńca Kłosińskiego, wydanej przez TPZŁ.
8 lipca 1954 została odznaczona Srebrnym Krzyżem Zasługi (jej mąż otrzymał wówczas Złoty Krzyż Zasługi), a 12 kwietnia 2000 wraz z mężem otrzymała Medal za Długoletnie Pożycie Małżeńskie. W 2010 roku otrzymała Srebrny Medal „Zasłużony Kulturze Gloria Artis”. Za swoje zasługi wojenne odznaczona została Medalem za Udział w Wojnie Obronnej 1939 r.
W roku 2006 zmarł jej mąż Henryk Mirosz. Obydwoje spoczywają na Cmentarzu Komunalnym na Wólce Węglowej (kw. W-IX-5, rz. 9, miejsce 13).

</doc>
<doc id="2948374" url="https://pl.wikipedia.org/wiki?curid=2948374" title="Stany Zjednoczone na Zimowych Igrzyskach Olimpijskich 1948">
Stany Zjednoczone na Zimowych Igrzyskach Olimpijskich 1948

 
Stany Zjednoczone na Zimowych Igrzyskach Olimpijskich 1948 reprezentowało 69 zawodników: 59 mężczyzn i dziesięć kobiet. Był to piąty start reprezentacji Stanów Zjednoczonych na zimowych igrzyskach olimpijskich.
SKład kadry.
Biegi narciarskie.
Mężczyźni
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Stanów Zjednoczonych została zdyskwalifikowana.
Tabela końcowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skeleton.
Mężczyźni
Skoki narciarskie.
Mężczyźni

</doc>
<doc id="2948378" url="https://pl.wikipedia.org/wiki?curid=2948378" title="Archidiecezja kalkucka">
Archidiecezja kalkucka

Archidiecezja kalkucka (łac. "Archidioecesis Calcuttensis", ang. "Archdiocese of Calcutta") – rzymskokatolicka archidiecezja ze stolicą w Kalkucie w stanie Bengal Zachodni, w Indiach. Arcybiskupi Kalkuty są również metropolitami metropolii o tej samej nazwie.
Sufraganie.
Sufraganiami archidiecezji kalkuckiej są diecezje:
Historia.
18 kwietnia 1834 papież Grzegorz XVI brewe "Latissimi Terrarum" erygował wikariat apostolski Bengalu. Dotychczas wierni z tych terenów należeli do diecezji São Tomé de Meliapore (obecnie nieistniejącej).
15 lutego 1850 z jednostki wydzielono wikariat apostolski Wschodniego Bengalu (obecnie archidiecezja Dhaka w Bangladeszu) oraz zmieniono nazwę omawianego wikariatu na "wikariat apostolski Zachodniego Bengalu".
19 lipca 1870 z wikariatu apostolskiego Zachodniego Bengalu wydzielono prefekturę apostolską Środkowego Bengalu (obecnie diecezja Krisznagar).
1 września 1886 papież Leon XIII wyniósł wikariat apostolski Zachodniego Bengalu do rangi archidiecezji metropolitarnej i nadał jej obecną nazwę.
Z archidiecezji kalkuckiej wydzieliły się:
W 1986 archidiecezję odwiedził papież Jan Paweł II.

</doc>
<doc id="2948379" url="https://pl.wikipedia.org/wiki?curid=2948379" title="Dżaba Ioseliani">
Dżaba Ioseliani

Dżaba Ioseliani (ur. 10 lipca 1926, zm. 4 marca 2003) - gruziński kryminalista, pisarz, polityk, twórca i przywódca gruzińskiej nacjonalistycznej organizacji paramilitarnej Mchedrioni (gruz. Jeźdźcy).
Życiorys.
Ioseliani w wieku szesnastu lat po raz pierwszy został skazany za kradzież i trafił do więzienia. Skazywany za napady na banki i konwoje spędził w więzieniach osiemnaście lat. Nigdy nie ukrywał swojej działalności kryminalnej, wręcz chlubił się nią.
Po ukończeniu odbywania kary ukończył studia orientalistyczne, specjalizował się w teatrologii. Początkowo studiował na Uniwersytecie w Leningradzie, jednak nie obronił pracy końcowej. Dyplom uzyskał w Instytucie Teatrologicznym w Tbilisi. Od połowy lat 70. XX wieku, po uzyskaniu habilitacji, wykładał dzieje teatru gruzińskiego oraz literaturoznawstwo na uniwersytecie w Tbilisi. Był też autorem kilku popularnych sztuk teatralnych.
Przywódca Mchedrioni.
W 1989 utworzył organizację paramilitarną Mchedrioni (gruz. "Jeźdźcy"), zalegalizowaną w 1990 jako oddział interwencyjny, zalążek przyszłej narodowej armii gruzińskiej. W ciągu kilku lat formacja ta stała się największą paramilitarną organizacją gruzińską, zrzeszającą od 3 do 5 tys. członków. W ocenie D. Slidera Mchedrioni i jej przywódca zajmowali się równocześnie działalnością przestępczą (wymuszeniami haraczy, rozbojami, handlem narkotykami) i w ten sposób zdobywali środki niezbędne dla finansowania organizacji. Również A. Kryłow podaje, iż w szeregi Mchedrioni zaciągali się głównie przestępcy.
Po odzyskaniu niepodległości przez Gruzję i wyborze prezydenta Zwiada Gamsachurdii w 1991 Ioseliani został wicepremierem i przewodniczącym parlamentu, jednak Mchedrioni nie podporządkowali się władzom centralnym, a ich działalność pogłębiała panujący w kraju chaos. W sierpniu 1991 Ioseliani przeszedł do opozycji wobec Gamsachurdii. Wobec faktu, iż gruzińskie siły zbrojne nadal nie istniały, Gamsachurdia utworzył jako przeciwwagę dla organizacji Ioselianiego Gwardię Narodową, która na początku 1991 wielokrotnie atakowała siedziby Mchedrioni. W lutym tegoż roku Dżaba Ioseliani został aresztowany i do grudnia 1991 przebywał bez wyroku w dawnym więzieniu wewnętrznym gruzińskiego KGB. Po zwolnieniu wziął udział w obaleniu Gamsachurdii (współdowodził szturmem na gmach parlamentu na przełomie grudnia 1991 i stycznia 1992) i wszedł w skład powołanej po udanym zamachu stanu Rady Wojskowej razem z Tengizem Kitowanim i Tengizem Siguą. Członkowie Rady rywalizowali ze sobą o władzę, byli jednak zdecydowani co do konieczności obrony niepodległości Gruzji. Początkowo rozważali restytucję monarchii w kraju, ostatecznie postanowili jednak zaprosić do objęcia urzędu prezydenckiego Eduarda Szewardnadze. Ioseliani w imieniu Rady udał się do Moskwy i przekonał byłego ministra spraw zagranicznych ZSRR do przybycia do Tbilisi, co nastąpiło 7 marca 1992. Dżaba Ioseliani opowiadał się za zbrojną konfrontacją ze zwolennikami Zwiada Gamsachurdii, jak również rozprawą z ruchami separatystycznymi w Abchazji i Osetii Południowej. Mchedrioni brali udział w wojnie w Abchazji i w Osetii.
10 marca 1992 Rada Wojskowa utworzyła Radę Państwa Republiki Gruzji; Ioseliani znalazł się w jej Prezydium razem z Kitowanim, Siguą i Szewardnadzem. Organ ten kolektywnie wykonywał obowiązki prezydenta. Nadal kierował Mchedrioni, co gwarantowało mu utrzymywanie się w elicie władzy w państwie. Początkowo nieformalnie sprzymierzył się z Szewardnadzem przeciwko Kitowaniemu i Sigui. We wrześniu 1993 stanął na czele Tymczasowego Komitetu Stanu Wyjątkowego, którego celem miało być zdławienie powstania zwolenników Gamsachurdii w Megrelii. Powierzono mu także kierowanie negocjacjami między rządem centralnym Gruzji a przedstawicielami quasi-państw abchaskiego i osetyjskiego. Działalność Mchedrioni czyniła jednak jego działania na obydwu polach nieskutecznymi. Dopiero w październiku 1993, przy pomocy wojsk WNP, Ioseliani rozbił siły wierne obalonemu prezydentowi i do stycznia 1994 opanował całą Megrelię. 3 lutego 1994 razem z ministrem obrony Gruzji sygnował protokół o utworzeniu w Gruzji trzech rosyjskich baz wojskowych w Achalkalaki, Waziani i Batumi, na obszarach uznawanych za niepewne z racji działających tam ruchów separatystycznych.
Podejrzewany o zainspirowanie zamachu na Szewardnadzego 29 sierpnia 1995, stopniowo tracił dawną pozycję. W październiku 1995 Mchedrioni zostali uznani za organizację przestępczą i zdelegalizowani. Wówczas Ioseliani ogłosił przekształcenie organizacji w partię polityczną i zapowiedział walkę z "dyktaturą Szewardnadzego", co zaniepokoiło koła rządowe i skłoniło prezydenta do aresztowania przywódców Mchedrioni. Po wyborach w następnym miesiącu główną postacią na gruzińskiej scenie politycznej stał się Szewardnadze, a Ioseliani i Kitowani zostali definitywnie odsunięci od władzy. Ioseliani został oskarżony nie tylko o organizację zamachu na prezydenta, ale i zabójstw Gii Czanturii, Soliko Chabeiszwili, Gii Gugua oraz szeregu innych przestępstw. W 1998 został skazany na karę łączną 11 lat pozbawienia wolności. W 2001 Szewardnadze skorzystał w odniesieniu do niego z prawa łaski. Ioseliani wrócił do polityki, udzielał wywiadów na bieżące tematy związane z sytuacją w Gruzji, planował kandydować w wyborach parlamentarnych w 2003. W Moskwie wydał swoje wspomnienia, zatytułowane "Tri izmierienija". Zmarł jednak wskutek udaru mózgu przed wyborami.

</doc>
<doc id="2948380" url="https://pl.wikipedia.org/wiki?curid=2948380" title="Archidiecezja Kalkuty">
Archidiecezja Kalkuty



</doc>
<doc id="2948381" url="https://pl.wikipedia.org/wiki?curid=2948381" title="Archidiecezja Kolkaty">
Archidiecezja Kolkaty



</doc>
<doc id="2948385" url="https://pl.wikipedia.org/wiki?curid=2948385" title="Ulica Władysława Orkana w Częstochowie">
Ulica Władysława Orkana w Częstochowie

Ulica Władysława Orkana – jedna z ważniejszych ulic na Wrzosowiaku w Częstochowie, rozciąga się pomiędzy Wzgórzem Błeszno a ul. Jagiellońską. Na odcinku od al. 11 Listopada do ul. Jagiellońskiej środkiem ulicy biegnie wydzielone torowisko tramwajowe.

</doc>
<doc id="2948386" url="https://pl.wikipedia.org/wiki?curid=2948386" title="Siem Reap City Stadium">
Siem Reap City Stadium

Siem Reap City Stadium – wielofunkcyjny stadion w mieście Siem Reap, w Kambodży. Jest obecnie używany głównie dla meczów piłki nożnej oraz zawodów lekkoatletycznych. Swoje mecze rozgrywa na nim drużyna piłkarska Military Police. Stadion został wybudowany w latach 50-60 XX wieku

</doc>
<doc id="2948389" url="https://pl.wikipedia.org/wiki?curid=2948389" title="Gołąbek winny">
Gołąbek winny



</doc>
<doc id="2948393" url="https://pl.wikipedia.org/wiki?curid=2948393" title="Bad Hersfeld Festival">
Bad Hersfeld Festival



</doc>
<doc id="2948395" url="https://pl.wikipedia.org/wiki?curid=2948395" title="Roadies">
Roadies



</doc>
<doc id="2948397" url="https://pl.wikipedia.org/wiki?curid=2948397" title="Renovabis">
Renovabis

Renovabis – niemiecka katolicka organizacja charytatywna, założona 3 marca 1993 aby nieść pomoc ludziom w krajach Europy Środkowo-Wschodniej.
Renovabis jest jednym z najmłodszym katolickich niemieckich dzieł pomocy. Utworzone zostało przez Centralny Komitet Katolików Niemieckich i niemiecki episkopat.
Renovabis, według własnych wyliczeń, wydało 400 mln USD na 14 tys. projektów w 28 państwach.

</doc>
<doc id="2948400" url="https://pl.wikipedia.org/wiki?curid=2948400" title="Yasei no Energy">
Yasei no Energy

 – trzydziesty piąty singel japońskiego zespołu B’z, wydany 16 lipca 2003 roku. Osiągnął 1 pozycję w rankingu Oricon i pozostał na liście przez 10 tygodni, sprzedał się w nakładzie egzemplarzy. Singel zdobył status platynowej płyty.
Utwór tytułowy został wykorzystany jako oficjalna piosenka TV ASAHI NETWORK SPORTS 2003.

</doc>
<doc id="2948401" url="https://pl.wikipedia.org/wiki?curid=2948401" title="What If (utwór muzyczny Diny Garipowej)">
What If (utwór muzyczny Diny Garipowej)

What If – utwór Diny Garipowej, napisany i wydany w 2013. Piosenkę napisali Gabriel Alares, Joakim Björnberg i Leonid Gutkin.
Piosenka została premierowo zaprezentowana publiczności 24 lutego 2013, a 15 marca został do niego opublikowany oficjalny teledysk.
19 lutego 2013 utwór został ogłoszony propozycją Rosji w 58. Konkursie Piosenki Eurowizji organizowanym w Malmö. W maju został zaprezentowany przez Garipową w pierwszym półfinale konkursu i z drugiego miejsca awansował do finału. Zajął w nim piąte miejsce po zdobyciu 174 punktów.
Lista utworów.
Opracowano na podstawie materiału źródłowego.
Kontrowersje.
Po premierze piosenki niektóre portale muzyczne poinformowały o możliwym plagiacie i naruszeniu praw autorskich. Mówiono o podobieństwie do piosenek: Sary Connor „Skin on Skin”, Gosi Andrzejewicz „Pozwól żyć”, All Time Low „Painting Flowers”, Briana Kennedy’ego „All Over the World” czy Hear´Say „Carried Away”. Twórcy utworu zaprzeczyli naruszeniom praw autorskich.

</doc>
<doc id="2948404" url="https://pl.wikipedia.org/wiki?curid=2948404" title="Brod nad Lesy">
Brod nad Lesy



</doc>
<doc id="2948405" url="https://pl.wikipedia.org/wiki?curid=2948405" title="Bavorský Brod">
Bavorský Brod



</doc>
<doc id="2948407" url="https://pl.wikipedia.org/wiki?curid=2948407" title="Kampong Thom Stadium">
Kampong Thom Stadium



</doc>
<doc id="2948408" url="https://pl.wikipedia.org/wiki?curid=2948408" title="Hichem Rostom">
Hichem Rostom



</doc>
<doc id="2948410" url="https://pl.wikipedia.org/wiki?curid=2948410" title="Kamil Stachowiak">
Kamil Stachowiak

Kamil Stachowiak (ur. 12 lipca 1986 we Wrocławiu) – polski szachista, mistrz międzynarodowy od 2011 roku.
Kariera szachowa.
Wielokrotnie startował w finałach mistrzostw Polski juniorów w różnych kategoriach wiekowych, w 1996 r. w Żaganiu zdobywając brązowy medal w kategorii do 10 lat. W 2009 r. zwyciężył w finale Pucharu Wrocławia. Normy na tytuł mistrza międzynarodowego wypełnił w Frydku-Mistku (2010, I m.), Katowicach (2010, ekstraliga seniorów) oraz Wrocławiu (2010/11, turniej "WSB Cup IM", dz. I m., wspólnie z Michałem Matuszewskim). W 2011 r. podzielił III m. (za Bartłomiejem Macieją i Wołodymyrem Małaniukiem, wspólnie z m.in. Łukaszem Cyborowskim i Kamilem Dragunem) w VI "Turnieju Klubu Polonia Wrocław". W 2012 r. podzielił I m. (wspólnie z m.in. Zigurdsem Lanką i Geraldem Hertneckiem) w otwartym turnieju w Görlitz oraz podzielił II m. (za Łukaszem Cyborowskim, wspólnie z m.in. Mirosławem Grabarczykiem) w turnieju "Polonia Wroclaw Chess Cup - GM Tournament" we Wrocławiu.
Najwyższy ranking w dotychczasowej karierze osiągnął 1 lipca 2013 r., z wynikiem 2477 punktów zajmował wówczas 35. miejsce wśród polskich szachistów.

</doc>
<doc id="2948412" url="https://pl.wikipedia.org/wiki?curid=2948412" title="Aldebaran (ujednoznacznienie)">
Aldebaran (ujednoznacznienie)



</doc>
<doc id="2948414" url="https://pl.wikipedia.org/wiki?curid=2948414" title="Windows Blue">
Windows Blue



</doc>
<doc id="2948415" url="https://pl.wikipedia.org/wiki?curid=2948415" title="Hrabstwo Newberry">
Hrabstwo Newberry

Hrabstwo Newberry - hrabstwo w stanie Karolina Południowa w USA.
Geografia.
Według United States Census Bureau całkowita powierzchnia hrabstwa wynosi 1676 km2 z czego 1631 km2 stanowią lądy, a 45 km2 stanowią wody. Według szacunków w roku 2010 hrabstwo zamieszkiwało 37 508 mieszkańców. Jego siedzibą administracyjną jest Newberry.

</doc>
<doc id="2948417" url="https://pl.wikipedia.org/wiki?curid=2948417" title="Kaoru Mori">
Kaoru Mori

 – japońska mangaka, znana głównie z tworzenia takich tytułów jak: "Shirley", "Emma" i "Opowieść panny młodej".
Artystka tworzy również pod pseudonimem .
Jest znana nie tylko z opowiadań i stylu rysowania, ale również ze swoich niepochlebnych autoportretów, zwykle zarysu ciała i głowy. Kaoru Mori jest nieśmiała, dlatego rzadko występuje publicznie, czy osobiście udziela wywiadów.

</doc>
<doc id="2948422" url="https://pl.wikipedia.org/wiki?curid=2948422" title="Władysław Drzymulski">
Władysław Drzymulski

Władysław Drzymulski przybrane nazwisko Kowalski, ps. „Kazik”, „Walczak”, „Władysław” (ur. 13 lipca 1893 w Warszawie, zm. 14 listopada 1974 w Melbourne) – podpułkownik żandarmerii Wojska Polskiego.
Życiorys.
Władysław Drzymulski urodził się w rodzinie Jana i Franciszki z Sankowskich. Uczył się od 1906 w Szkole Handlowej w Pabianicach, a w 1910 ukończył tam czwartą klasę. Ukończył 6–miesięczny kurs budowlany i od 1912 pracował jako technik w przedsiębiorstwie budowlanym „Bracia Hans” w Pabianicach. Uczył się, jednak dalej i w 1913 jako ekstern zdał egzamin do siódmej klasy w Szkole Handlowej Murawlewa w Warszawie, jednak dalszej nauki nie podjął.
Służył od czerwca 1915 w Legionach Polskich, początkowo w III batalionie 1 pułku piechoty w stopniu szeregowca, a w październiku został przeniesiony do oddziału wywiadowczego przy Komendzie Legionów. Dowódca posterunku żandarmerii polowej od czerwca 1916 aż do kryzysu przysięgowego (lipiec 1917). Od lutego 1918 był podoficerem do specjalnych zleceń dowódcy II Brygady Polskiego Korpusu Posiłkowego, płk. Józefa Hallera. Razem z brygadą przeszedł przez front pod Rarańczą i został adiutantem Komendy Straży Polowej (żandarmerii) II Korpusu Polskiego na Wschodzie. Otrzymał wówczas stopień podchorążego. Podczas bitwy pod Kaniowem w maju 1918 dostał się do niewoli niemieckiej i przebywał do grudnia tego roku w obozie niemieckim w Güstrow w Meklemburgii.
Powrócił do kraju i od grudnia 1918 był dowódcą oddziału lotnego w Oddziale Śledczym Komendy Żandarmerii w Warszawie. Komendant powiatowy Policji Państwowej w powiecie brzezińskim od czerwca 1919 w stopniu podkomisarza. Przeniesiony został we wrześniu tego roku do 1 dywizjonu żandarmerii, gdzie był od listopada zastępcą dowódcy plutonu w X Pawilonie Cytadeli Warszawskiej i od lipca 1920 w Płocku.
Od kwietnia 1921 w Białymstoku był p.o. dowódcy plutonu żandarmerii, a od lipca tego roku w Bielsku zastępcą dowódcy plutonu 9 dywizjonu żandarmerii. Od października 1921 do lipca 1922 był na kursie podoficerów zawodowych żandarmerii w Centralnej Szkole Żandarmerii w Grudziądzu, a po jego ukończeniu instruktor w 9 dywizjonie żandarmerii. W międzyczasie w okresie luty–lipiec 1923 ukończył Centralną Szkołę Podoficerów Zawodowych Piechoty Nr 1 w Chełmnie. W kwietniu 1925 został mianowany zastępcą kierownika registratury w Wydziale Żandarmerii Departamentu Piechoty Ministerstwa Spraw Wojskowych, a w styczniu 1926 przeniesiono go na stanowisko oficera materiałowego w 1 dywizjonie żandarmerii. Ukończył w miesiącach styczeń–kwiecień 1927 kurs oficerów materiałowych w Szkole Administracji w Krakowie i w okresie wrzesień 1927–luty 1928 kurs oficerów młodszych w Dywizjonie Szkolnym Żandarmerii w Grudziądzu. Powrócił do 1 dywizjonu żandarmerii na stanowisko dowódcy plutonu, a od października 1928 był ponownie oficerem materiałowym dywizjonu i od marca 1929 ponownie dowódca plutonu. Od lutego 1931 był w 1 dywizjonie żandarmerii I oficerem do zleceń dowódcy i jednocześnie uzupełniał wykształcenie. Ukończył 8–klasowy Kurs Gimnazjalny dla Wojskowych i b. Wojskowych Garnizonu Warszawskiego i w czerwcu 1934 otrzymał jako ekstern świadectwo dojrzałości oraz podjął studia na Wydziale Administracji Państwowej i Komunalnej SKP w Warszawie i w listopadzie 1933 uzyskał dyplom 3 stopnia.
Uczestniczył w kampanii wrześniowej 1939 roku jako p.o. kwatermistrza 1 dywizjonu żandarmerii i kierował ewakuacją bazy oddziału do Lublina, a następnie do Lwowa. W styczniu 1940 powrócił do Warszawy. Kierował w konspiracji w SZP ZWZ–AK tzw. Ochronką – referatem bezpieczeństwa Kwatery Głównej, podporządkowanym Oddziałowi V (łączności) KG ZWZ–AK, a następnie był szefem żandarmerii KG AK. Mianowany na stopień majora służby stałej rozkazem L.12/BP z 22 stycznia 1941. W powstaniu warszawskim, kiedy KG AK odeszła do Śródmieścia on na własną prośbę pozostał na Starym Mieście i dowodzoną przez siebie kompanią żandarmerii obsadził barykadę na Tłomackiem. Od 25 sierpnia pełnił obowiązki szefa żandarmerii Grupy „Północ”. 30 sierpnia wraz ze swoim zastępcą samowolnie opuścił swoje stanowisko i przeszedł kanałami do Śródmieścia. Dowiedziawszy się o tym, płk. „Wachnowski” wysłał w godzinach popołudniowych depeszę do płk. „Montera” z żądaniem odnalezienia zbiegów i natychmiastowego ich odesłania. Po kapitulacji oddziałów powstańczych jako jeden z oficerów AK zataił swój stopień i udał się do stalagu, by służyć opieką szeregowym żołnierzom. W obozach Lamsdorf, Mark Pongau i Landeck przebywał jako sierżant Władysław Kowalski. W kwietniu 1945 został uwolniony i był następnie doradcą prawnym komendanta polskiego Obozu Zbornego Nr 3 w Lille (Francja).
Aż do demobilizacji w 1948 służył w Wielkiej Brytanii. Pozostał tam na emigracji, gdzie pracował jako robotnik w fabryce obuwia. W 1956 przeniósł się do Australii. Został awansowany na stopień podpułkownika w korpusie oficerów żandarmerii. Zmarł 14 listopada 1974 w Melbourne.

</doc>
<doc id="2948427" url="https://pl.wikipedia.org/wiki?curid=2948427" title="Frank van der Struijk">
Frank van der Struijk

Frank van der Struijk (ur. 28 marca 1985) – holenderski piłkarz grający na pozycji obrońcy lub pomocnika. Od 2016 zawodnik Dundee United.
Kariera.
Karierę rozpoczynał w Willemie. Występował w nim przez 5 lat, po czym przeniósł się do Arnhem. Od 2008 roku wystąpił w nim 88 razy i zdobył 1 bramkę. W 2011 roku wrócił z powrotem do Willem na zasadzie wypożyczenia, gdzie wystąpił 11 razy. W 2016 przeszedł do Dundee United.

</doc>
<doc id="2948430" url="https://pl.wikipedia.org/wiki?curid=2948430" title="Betio Soccer Field">
Betio Soccer Field

Betio Soccer Field – to wielofunkcyjny stadion w Betio na Kiribati. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Betio Town Council FC.

</doc>
<doc id="2948431" url="https://pl.wikipedia.org/wiki?curid=2948431" title="Hrabstwo Orangeburg">
Hrabstwo Orangeburg

Hrabstwo Orangeburg – hrabstwo w stanie Karolina Południowa w USA.
Geografia.
Według United States Census Bureau całkowita powierzchnia hrabstwa wynosi 2920 km2 z czego 2864 km2 stanowią lądy, a 56 km2 stanowią wody. Według szacunków w roku 2010 hrabstwo zamieszkiwało 92 501 mieszkańców. Jego siedzibą administracyjną jest Orangeburg.

</doc>
<doc id="2948432" url="https://pl.wikipedia.org/wiki?curid=2948432" title="Mortal Kombat 9">
Mortal Kombat 9



</doc>
<doc id="2948442" url="https://pl.wikipedia.org/wiki?curid=2948442" title="Smithsonian Astrophysical Observatory Star Catalog">
Smithsonian Astrophysical Observatory Star Catalog

Smithsonian Astrophysical Observatory Star Catalog (SAO Star Catalog) – katalog astronomiczny opublikowany przez Smithsonian Astrophysical Observatory w 1966 roku, zawierający dane 258 997 gwiazd. Katalog obejmuje niemal wszystkie gwiazdy ziemskiego nieba do wielkości gwiazdowej 9, wybrane gwiazdy z przedziału 9–10, a także 4503 wybrane gwiazdy słabsze niż 10.
Katalog zawiera dane zebrane z różnych wcześniej wydanych katalogów. Nazwy gwiazd w katalogu składają się ze skrótu SAO oraz numeru porządkowego, np. Wega ma oznaczenie SAO 67174. W oryginalnym katalogu współrzędne astronomiczne podane były dla epoki B1950.0. Oprócz informacji o położeniu gwiazd katalog SAO zawiera informacje o ich ruchach własnych, wielkościach gwiazdowych oraz typach spektralnych.
W późniejszych wydaniach katalogu w wersji elektronicznej dodano współrzędne w radianach, uwzględniono wiele różnych poprawek błędów, dodano także pozycje i ruchy własne gwiazd dla epoki J2000.0.

</doc>
<doc id="2948443" url="https://pl.wikipedia.org/wiki?curid=2948443" title="Un banc, un arbre, une rue">
Un banc, un arbre, une rue

Un banc, un arbre, une rue – zwycięska piosenka z Eurowizji 1971, wykonywana przez francuską piosenkarkę Séverine, reprezentującą Monako.
Na Eurowizji piosenka zdobyła 128 punktów.

</doc>
<doc id="2948447" url="https://pl.wikipedia.org/wiki?curid=2948447" title="Krzysztof Magallanes Jara i 24 towarzyszy">
Krzysztof Magallanes Jara i 24 towarzyszy

Krzysztof Magallanes Jara i 24 towarzyszy – grupa 22 kapłanów i 3 świeckich ofiar prześladowań Kościoła katolickiego i wiary katolickiej zapoczątkowanych w okresie rewolucji meksykańskiej, beatyfikowanych 22 listopada 1992 i kanonizowanych przez papieża Jana Pawła II 21 maja 2000 r. na placu Świętego Piotra w Watykanie.
Tło historyczne.
Przybyciu Europejczyków towarzyszyło uwięzienie Montezumy, stłumienie powstania i zniszczenie Tenochtitlán, a podbite przez Corteza państwo Azteków zostało skolonizowane w całości do 1926 r. Bogactwa naturalne zadecydowały o uprzywilejowanej pozycji kraju wśród hiszpańskich kolonii. Wyznawcy miejscowych religii praktykowali ofiary z ludzi i kanibalizm. Ewangelizację Meksyku zapoczątkowała grupa franciszkanów w 1524 r. Działalność określanych mianem „dwunastu apostołów” zakonników franciszkańskich sankcjonowała bulla papieża Adriana VI „Omnimoda” i brewe „Exponi Nobis” z 10 maja 1522 r. W działania misyjne włączyli się dominikanie, augustianie i jezuici. Elementami dzieła było nie tylko zakładanie indiańskich parafii tak zwanych doktryn, ale także placówek oświatowych, szpitali, systemów nawadniających, kas samopomocy i inkulturyzacja polegająca na asymilacji z kulturą tubylców, obejmująca prace antropologiczne, językoznawcze i publikacjach dwujęzycznych i obrazkowych katechizmów. Wpływ na chrystianizację Meksyku, po pierwszych nawróceniach odnotowanych w 1524 r., miało objawienie jakiego doświadczył 9 grudnia 1531 r. Jan Dydak i kroki podjęte przez biskupa Juana de Zumárragę w związku z kultem Matki Bożej z Guadalupe. Rozwój sztuki – architektury, malarstwa i rzeźbiarstwa, w głównej mierze sakralnego, tańca i teatru, związany był z ewangelizacją i wpływał na rozwój chrześcijaństwa. Etapami wyznaczającymi poziom rozwoju Kościoła były odbywające się od 1551 r. sobory meksykańskie (synody plenarne). Postępy Ewangelizacji Nowego Świata i obrona ludzkiej godności Indian absorbowała uwagę papieży, czego przejawem były: wydana 2 lipca 1537 r. przez Pawła III bulla „Sublimis Deus”, w której papież bronił prawa Indian do wolności i posiadania dóbr, a także uznanie przez Grzegorza XVI 5 grudnia 1836 r. niepodległości Meksyku i obrona kapłanów przed prześladowaniami w mowie wygłoszonej 15 grudnia 1856 r. przez Piusa IX.
Na czele pierwszego powstania niepodległościowego, walczących o równouprawnienie Kreolów, w 1810 r. stanął ksiądz Miguel Hidalgo y Costilla (rozstrzelany 30 lipca 1811 r.). Pierwszą liberalną konstytucję podpisał w 1812 r. Ferdynand VII Hiszpański. Kolejnym działaczem tego okresu, był w latach 1811–1815 proboszcz z Carácuaro José María Morelos (rozstrzelany 22 grudnia 1815 r.). Doprowadził on do zjazdu Kongresu Narodowego, który uchwalił podstawowe założenia przyszłego ustroju państwa. Zgodnie z tzw. Planem Iguala, 2 marca 1821 r. w Iguala zawarto porozumienie na których miał się oprzeć niepodległy Meksyk gwarantujące pozycję Kościoła, równane prawa dla obywateli i niepodległość. Po proklamowaniu w 1821 r. niepodległości nastąpiła marginalizacja Kościoła, sekularyzacja, a za liberalnymi reformami poszło wydalenie biskupów katolickich i prześladowania duchowieństwa polegające na więzieniu i zabijaniu kapłanów. Kolejne rządy na przemian intensyfikowały bądź osłabiały represyjną politykę państwa wobec Kościoła.
Problemy ustrojowe Meksyku stały się katalizatorem konfliktu społecznego i zarzewiem rewolucji, której ofiarą padli wyznawcy katolicyzmu. Prześladowania które dotknęły Kościół nie były wynikiem działań Pancho Villi czy Emiliano Zapaty, a wpływu ideologów liberalnych, którzy za cel postawili sobie „odkatolicyzowanie” kraju. Rząd Meksyku, kierowany przez Plutarco Elías Callesa wprowadził antyreligijne ustawodawstwo i dokonał próby dokonania schizmy przez powołanie Kościoła narodowego. W okresie eskalacji prześladowań Kościoła katolickiego w Meksyku w wyniku zamachów bombowych niszczono i profanowano świątynie, siedziby biskupie, zamykano seminaria i szkoły katolickie, zakazywano posługi, a w 1926 r. wprowadzono zakaz kultu publicznego w kościołach. Wydarzenia te i fala represji wywołały oburzenie katolików, którzy w celu uchylenia antykościelnych zmian w konstytucji powołali Krajową Ligę Obrony Wolności Religijnej "Liga Nacional para la Defensa de la Libertad Religiosa". W odwecie zaostrzono przepisy zmuszając księży do rejestracji w urzędach, wydalając misjonarzy, aresztując „niepokornych” i doprowadzając do likwidacji katolickich placówek oświatowych. 18 listopada 1926 r. Pius XI ogłosił encyklikę o tragicznej sytuacji religii katolickiej w Meksyku. Do ofiar tego okresu należał także beatyfikowany przez Jana Pawła II 25 września 1988 r. Michał Augustyn Pro, Eliasz od Pomocy Najświętszej Marii Panny Nieves Castillo beatyfikowany przez Jana Pawła II 12 października 1997 r., a także grupa beatyfikowanych przez Benedykta XVI 20 listopada 2005 r. Trzynastu męczenników meksykańskich.
Geneza męczeństwa.
Żaden z tej grupy katolików nie był zaangażowany politycznie i nie popierał, tak jak i Episkopat Meksyku powstania Cristero, natomiast wyróżniali się głęboką religijnością przejawiającą się pobożnością eucharystyczną i miłością do Matki Bożej z Guadalupe, a także zaangażowanie społecznym w działania na rzecz polepszenia warunków życia meksykańskiego ludu. Duchowni spełniali swoje obowiązki realizując powołanie przez posługę kapłańską wbrew zakazowi władz odpowiadając na działania świeckiego ruchu „Ligi Obrony Wolności Religijnej”, zaś laicy współpracowali ze swoimi duszpasterzami dochowują wierności katolickiej tradycji, wspólnotom kościelnym i Jezusowi Chrystusowi – aktywnie stając w obronie Kościoła.
Padli ofiarą samowoli, gdyż ich śmierć nie była oficjalnie wynikiem działań organów państwowych, nie zapadł żaden wyrok, ani też nie żaden nie został odczytany. Ich śmierci często poprzedzonej torturami towarzyszyło znieważanie. Grupa męczenników uznana została za ofiary nienawiści do wiary "odium fidei".
Beatyfikacja i kanonizacja.
Po procesie informacyjnym na etapie lokalnych diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, 22 listopada 1992 roku w watykańskiej bazylice św. Piotra beatyfikacji, a 21 maja 2000 roku kanonizacji na placu Świętego Piotra dokonał papież Jan Paweł II. W czasie kanonizacyjnej mszy świętej papież Jan Paweł II w swojej homilii o wyniesionych na ołtarze meksykanach powiedział:
Dzień pamięci.
Dniem w którym w Kościele katolickim grupa jest wspominana od kanonizacji, decyzją Jana Pawła II jest 21 maja.

</doc>
<doc id="2948451" url="https://pl.wikipedia.org/wiki?curid=2948451" title="Makin Soccer Field">
Makin Soccer Field

Betio Soccer Field – to wielofunkcyjny stadion w Makin na Kiribati. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Makin FC.

</doc>
<doc id="2948452" url="https://pl.wikipedia.org/wiki?curid=2948452" title="To całkiem łatwe">
To całkiem łatwe

To całkiem łatwe ( – To nie magia) – francuski program edukacyjny dla dzieci i młodzieży prowadzony przez Sabine Quindou, Freda Couranta i Jamy’ego Gourmauda. W Polsce emitowany na kanale Da Vinci Learning.
Formuła programu.
Sabine Quindou i Fred Courant zwykle są „w trasie”. Odwiedzają różne miejsca związane z tematyką odcinka, przeprowadzają wywiady oraz zadają pytania, na które odpowiada im Jamy Gourmaud z mobilnego laboratorium w ciężarówce, prezentując modele, aby przedstawić odpowiedzi na pytania w obrazowy sposób.

</doc>
<doc id="2948456" url="https://pl.wikipedia.org/wiki?curid=2948456" title="SAO Star Catalog">
SAO Star Catalog



</doc>
<doc id="2948457" url="https://pl.wikipedia.org/wiki?curid=2948457" title="Imagine Dragons">
Imagine Dragons

Imagine Dragons – amerykański zespół popowy założony w 2008 w Las Vegas w Nevadzie.
Historia.
Formowanie zespołu i wczesna praca.
Dan Reynolds poznał gitarzystę Wayne’a Sermona w 2008 r. w Utah, gdzie Dan chodził do szkoły, a Wayne mieszkał po skończeniu szkoły muzycznej. Skład kapeli został uformowany w Las Vegas. W jej skład wchodzili Dan Reynolds, Wayne „Wing” Sermon, Ben McKee, Andrew Tolman i Brittany Tolman. Członkowie kapeli żyli razem w Las Vegas, gdzie nagrali i wydali swoje pierwsze trzy EP'ki
Kapela wydała dwie EP'ki zatytułowane "Imagine Dragons EP" i "Hell and Silence EP" w 2010 r. Obie zostały nagrane w Battle Born Studios. W roku 2011 powrócili do tego studia i nagrali kolejną EP pod tytułem "It's Time".
Zmiana składu, międzynarodowy sukces oraz album "Night Visions".
Wcześniejsi członkowie Andrew oraz Brittany Tolman opuścili zespół w lipcu 2011 r. i zostali zastąpieni przez obecnego perkusistę Daniela Platzmana. Imagine Dragons podpisali kontrakt z wytwórnią Interscope Records w listopadzie 2011 r. Pracowali z producentem Alexem Da Kid, z którym nagrali swój pierwszy wydany album przez Westlake Recording Studios w zachodnim Hollywood, Kalifornii, EP pod nazwą "" który został wydany 14 lutego 2012 r.
Krótko po tym został wydany singiel "It's Time", który osiągnął 15. miejsce w Billboard Hot 100. Teledysk zadebiutował 17 kwietnia 2012 r. we wszystkich stacjach MTV. Teledysk został nominowany do MTV Video Music Awards w kategorii „Best Rock Video”. "It's Time" został oznaczony podwójną platyną przez RIAA oraz złotem przez ARIA.
Zespół skończył nagrywać swój album "Night Visions" w lecie 2012 r. w Studio X które znajduje się w Palms Casino Resort. Album został wydany w USA 4 września 2012 r. "Night Visions" osiągnął 2. miejsce w tabeli Billboard 200, w pierwszym tygodniu zostały sprzedane 83 000 kopii. "Night Visions" osiągnął także pierwsze miejsce w rankingu "Billboard Alternative" i "Billboard Rock" oraz osiągnął Top 10 w Austrii, Kanadzie, Irlandii, Portugalii i Szkocji. W wyniku tego, płyta "Night Visions" uzyskała status złotej nadany przez RIAA. Drugi singiel "Radioactive" osiągnął trzecie miejsce w notowaniu "Billboard Hot 100" oraz dwunaste na liście UK Singles Chart.
Billboard oznaczył ich jako jednych z „"najbardziej jasnych, nowych gwiazd 2012 roku”". Amazon.com nazwał ich "„ulubioną kapelą roku 2012”". W tym samym roku utwór „Radioactive” został wykorzystany przez firmę Ubisoft w spocie reklamowym gry "Assassin’s Creed III".
Imagine Dragons wystąpili na żywo w show "The Tonight Show with Jay Leno" (2012), "Jimmy Kimmel Live!" (2012), "Late Night with Jimmy Fallon" (2012) oraz w "Conan" (2013). Zespół wziął udział również w show "Late Show with David Letterman" (2013) i "The Tonight Show with Jay Leno" (2013). Kapela także zaplanowała występ w Good Morning America na 5 lipca 2013 r. Imagine Dragons zrobiła trasę koncertową po Stanach Zjednoczonych, Kanadzie oraz po krajach Europy. Opublikowano informacje o trasie koncertowej "North America Amphitheatre Tour".
W 2013 r., z rodziną Tylera Robinsona założyli fundację "The Tyler Robinson Foundation" pomagającą walczyć młodym ludziom z rakiem.
18 września 2014 r. z okazji rozpoczęcia mistrzostw świata w League of Legends, zespół wydał kolejny numer pod tytułem „Warriors”, nawiązujący klipem do owej gry.
11 lutego 2015 r. zespół wydał swój drugi album Smoke + Mirrors.
2 lutego 2016 r. Imagine Dragons zagrali koncert w Atlas Arena w Łodzi, co było jednocześnie ich pierwszym występem na żywo w Polsce.
3 czerwca 2017 r. wystąpili na Orange Warsaw Festival jako główna gwiazda dnia. W tym samym miesiącu ukazał się trzeci album studyjny grupy pt. "Evolve". Krążek promowały trzy single „Believer”, „Thunder” oraz „Whatever It Takes”. 21 lutego 2018 r. ukazał się singel „Next to Me”, który pochodzi z reedycji krążka "Evolve". W czerwcu 2018 r. został wydany utwór „Born to Be Yours”, nagrany wspólnie z norweskim DJ Kygo.
W tym samym czasie zespół nagrywał nowy materiał na czwarty album, czego efektem jest pierwszy singel „Natural”. Kolejnym utworem promującym płytę został „Zero”. 9 listopada 2018 r. miał swoją premierę krążek "Origins".
Gatunek muzyczny.
Gatunek muzyczny prezentowany przez zespół na początku ich kariery szedł w stronę indie rocka i rocka alternatywnego, lecz obecnie styl grupy zmienił się na pop, pop elektroniczny z elementami pop rocka.
Członkowie.
Obecni członkowie zespołu
Byli członkowie zespołu

</doc>
<doc id="2948463" url="https://pl.wikipedia.org/wiki?curid=2948463" title="HetMaN Szopienice">
HetMaN Szopienice



</doc>
<doc id="2948467" url="https://pl.wikipedia.org/wiki?curid=2948467" title="Stade de Pamandzi">
Stade de Pamandzi

Stade de Pamandzi – wielofunkcyjny stadion w mieście Pamandzi, na Majotcie (departament zamorski Francji). Jest obecnie używany głównie dla meczów piłki nożnej i rugby union oraz zawodów lekkoatletycznych. Swoje mecze rozgrywają na nim drużyny piłkarskie Pamandzi SC i Etoile Pamandzi. Stadion może pomieścić 1500 osób.

</doc>
<doc id="2948470" url="https://pl.wikipedia.org/wiki?curid=2948470" title="BBC Radio Leicester">
BBC Radio Leicester

BBC Radio Leicester - brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstw Leicestershire i Rutland. Została uruchomiona 8 listopada 1967 roku. Obecnie jest dostępna w cyfrowym i analogowym przekazie naziemnym oraz w Internecie. 
Oprócz audycji własnych, produkowanych w ośrodku BBC w Leicester, stacja emituje także programy siostrzanej lokalnej stacji BBC z Nottingham, a także programy ogólnokrajowego BBC Radio 5 Live.

</doc>
<doc id="2948471" url="https://pl.wikipedia.org/wiki?curid=2948471" title="Double Fine Productions">
Double Fine Productions

Double Fine Productions – amerykańska firma produkująca gry komputerowe założona w 2000 roku przez Tima Schafera po jego odejściu z LucasArts. Działalność rozpoczął w San Francisco wraz z programistami Davidem Dixonem (Ocean of America, Capcom, LucasArts) i Jonathanem Menziesem (LucasArts). Do studia dołączyły później niektóre osoby pracujące wcześniej nad grą "Grim Fandango" oraz inni pracownicy. Nazwa firmy została zainspirowana znakiem na moście Golden Gate, który informował kierowców o strefie podwojonej grzywny (ang. "double fine zone"). Pracownicy na stronie internetowej studia publikują stworzone przez siebie serie komiksów internetowych oraz minigry.
Firmie przypisuje się spopularyzowanie w 2012 roku finansowania gier komputerowych przy pomocy crowdfundingu.
Historia.
2005–2009.
Pierwszym ukończonym projektem Double Fine była gra platformowa "Psychonauts" przedstawiająca przygody chłopca o imieniu Raz, który wkrada się na obóz letni dla dzieci z psychicznymi mocami próbując zostać członkiem elitarnej grupy superbohaterów – Psychonautów. Po premierze w kwietniu 2005 roku gra otrzymała pozytywne opinie krytyków, jednak nie odniosła sukcesu komercyjnego. Początkowo wydano ją na platformy Microsoft Windows, PlayStation 2 i Xbox, a później opublikowano ją także na konsole Xbox 360 (Xbox Originals) i PlayStation 3 oraz systemy OS X i Linux.
Drugą produkcją Double Fine była gra "Brütal Legend", która stanowi połączenie przygodowej gry akcji ze strategią czasu rzeczywistego i opowiada historię roadiego Eddiego Riggsa, który został przeniesiony do świata fantasy, w którym ludzkość została zniewolona przez demony. W grze widoczne są inspiracje muzyką heavymetalową i nordycką mitologią. "Brütal Legend" została wydana w październiku 2009 roku przez firmę Electronic Arts na konsole PlayStation 3 i Xbox 360, później ukazały się także wersje gry na systemy Microsoft Windows, OS X i Linux.
2010–2012.
Następnie Double Fine rozpoczęło równoczesne tworzenie kilku mniejszych gier. Pierwszą z nich była komputerowa gra fabularna o tematyce Halloween "Costume Quest", którą wydano w październiku 2010 roku. W lutym 2011 wydano "Stacking" – grę przygodową inspirowaną rosyjskimi matrioszkami, w czerwcu "Iron Brigade" – połączenie tower defense i third-person shootera, a w październiku "" – grę przygodową wykorzystującą urządzenie Kinect, w której występują postacie z "Ulicy Sezamkowej". W marcu 2012 roku z powodzeniem zakończyli zbiórkę na grę przygodową "Broken Age". W 2012 roku stworzyli jeszcze dwie gry casualowe dla Kinecta – w lutym "Double Fine Happy Action Theater" i "Kinect Party" w grudniu, a także grę symulacyjną "Middle Manager of Justice" na system iOS. 
Na przełomie listopada i grudnia 2012 roku Double Fine wraz z Humble Bundle Inc. zorganizowało akcję charytatywną Amnesia Fortnight, podczas której pracownicy studia przedstawili swoje pomysły na gry, a następnie w wyniku głosowania internautów, którzy chcieli zakupić pakiet, wybrano pięć z nich do stworzenia. W trakcie trwania akcji przez okres dwóch tygodni powstały prototypowe gry: "Hack n' Slash" – przygodowa gra akcji inspirowana serią "The Legend of Zelda", gdzie gracz musi hackować grę, aby rozwiązać zagadki, "Spacebase DF-9" – gra symulacyjna osadzona w kosmosie, "The White Birch" – gra platformowa inspirowana grami "Ico" i "Podróż", "Autonomous" – retrofuturystyczna gra sandboksowa z robotami oraz "Black Lake" – gra eksploracyjna w baśniowej stylistyce. Dodatkowo do pakietu dodano prototypy "Costume Quest" i "Happy Song" (prototyp "Once Upon a Monster") oraz grę kooperacyjną "Brazen". Firma 2 Player Productions nagrywała dokumentację filmową z tworzenia prototypów.
2013.
W styczniu 2013 roku na platformy Linux, OS X, Microsoft Windows, PlayStation 3, Xbox 360 i Wii U ukazała się gra platformowa "The Cave", którą zaprojektował Ron Gilbert. W maju zorganizowano akcję Humble Double Fine Bundle, w której zawarte były wybrane gry studia, a także zawartość akcji Amnesia Fortnight. Pod koniec maja studio wystartowało z kolejną zbiórką pieniędzy na Kickstarterze, tym razem na strategiczną grę turową "Massive Chalice" osadzoną w feudalnym świecie fantasy oraz inspirowaną takimi produkcjami jak "X-COM", "Final Fantasy Tactics" i "Fire Emblem", a także serialem "Gra o tron". Zbiórka zakończyła się 27 czerwca, a twórcy otrzymali 1 229 015 USD na produkcję gry. Ponadto w czerwcu Kellee Santiago ogłosiła, że Double Fine otrzymało od Indie Fund fundusze na dwie niezapowiedziane jeszcze gry. W lipcu ukazała się gra "Dropchord" wykorzystująca kontroler Leap Motion. 15 października na Steam Early Access pojawiła się wersja alfa gry "Spacebase DF-9" powstałej z wcześniejszego prototypu, której produkcja kosztowała 400 tysięcy USD, w tym 75 tysięcy z Indie Fund; koszty te zwróciły się po dwóch tygodniach.
2014.
W lutym studio wraz z Humble Bundle zorganizowało kolejną odsłonę akcji Amnesia Fortnight.
"Broken Age" / "Double Fine Adventure".
9 lutego 2012 roku Double Fine wraz z 2 Player Productions rozpoczęło na Kickstarterze zbiórkę pieniędzy na grę pierwotnie zatytułowaną "Double Fine Adventure", która miała być dwuwymiarową grą przygodową z ręcznie rysowaną grafiką. Na akcję crowdfundingową zdecydowano się z powodu małego zainteresowania tego typu grami ze strony wydawców, gdyż stanowią one niszę na rynku. Początkowym celem było zebranie 300 tys. USD na produkcję gry przez Double Fine i dodatkowe 100 tys. na dokumentację filmową z jej tworzenia przeprowadzoną przez 2 Player Productions. Pułap 400 tys. USD udało się osiągnąć już po około ośmiu godzinach od wystartowania akcji, a do jej zakończenia w połowie marca 2012 zebrano 3 336 371 USD. Wynik ten był rekordem w serwisie do czasu, gdy w kwietniu pobiła go zbiórka na e-papierowy zegarek Pebble. W kategorii gier komputerowych suma ta została pobita przez zbiórkę na "Project Eternity" studia Obsidian Entertainment w październiku 2012 roku.
W marcu 2013 roku ujawniono jej ostateczny tytuł – "Broken Age". Opowiadać będzie historię dwójki bohaterów: dziewczyny żyjącej w wiosce, gdzie ma być złożona w ofierze potworowi oraz samotnie zamieszkującego statek kosmiczny chłopca, nad którym czuwa inteligentny komputer. Do obsady głosowej produkcji zaliczają się m.in. Jennifer Hale, Jack Black, Elijah Wood, Nick Jameson, Richard Horvitz i Wil Wheaton. 3 lipca twórcy ogłosili, że z powodu zbyt wielkich ambicji zabrakło im funduszy na produkcję gry, przez co zostali zmuszeni do podzielenia jej na dwa akty. Pierwszy z nich został 14 stycznia 2014 roku udostępniony osobom, które wsparły akcję crowdfundingową, natomiast w ogólnodostępnej sprzedaży ukazał się 28 stycznia. Zyski z jego sprzedaży zostaną przeznaczone na dokończenie drugiego aktu, którego premiera ma nastąpić w kwietniu lub maju, i który zostanie udostępniony w formie darmowej aktualizacji. Sytuacja ta wywołała kontrowersje w środowisku graczy komputerowych.
Lista gier.
Pracownicy Double Fine stworzyli także kilka gier gier przeglądarkowych w technologii Adobe Flash, dostępnych na stronie studia:

</doc>
<doc id="2948473" url="https://pl.wikipedia.org/wiki?curid=2948473" title="Hrabstwo Marion (Karolina Południowa)">
Hrabstwo Marion (Karolina Południowa)

Hrabstwo Marion (ang. "Marion County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 494 mil2 (1279,45 km2), z czego 489 mil2 (1266,5 km2) stanowią lądy, a 5 mil2 (12,95 km2) stanowią wody. Według szacunków United States Census Bureau w roku 2012 miało 32 457 mieszkańców. Jego siedzibą administracyjną jest Marion.

</doc>
<doc id="2948479" url="https://pl.wikipedia.org/wiki?curid=2948479" title="Impulse (album Jazzpospolitej)">
Impulse (album Jazzpospolitej)

Impulse – drugi długogrający album studyjny warszawskiej grupy jazzowej Jazzpospolita. Został wydany w 2012 roku przez Ampersand Records.

</doc>
<doc id="2948482" url="https://pl.wikipedia.org/wiki?curid=2948482" title="Impulse">
Impulse



</doc>
<doc id="2948484" url="https://pl.wikipedia.org/wiki?curid=2948484" title="Muzeum Bojowników Getta">
Muzeum Bojowników Getta

Muzeum Bojowników Getta (hebr. בית לוחמי הגטאות, "Bet Lochame ha-Geta’ot"; ang. "The Ghetto Fighters' House") – muzeum historyczne położone w kibucu Lochame ha-Geta’ot, w Izraelu. Jego pełna nazwa brzmi Muzeum Dziedzictwa Żydowskiego Oporu i Holocaustu, Centrum Studiów i Dokumentacji imienia Icchaka Katzenelsona (ang. "Itzhak Katzenelson Holocaust and Jewish Resistance Heritage Museum, Documentation and Study Center"). Gdy powstało w 1950 roku, było pierwszym muzeum Holocaustu w Izraelu.
Historia.
Gdy 19 kwietnia 1949 roku założono kibuc Lochame ha-Geta’ot, równocześnie odbyła się uroczystość odsłonięcia pomnika powstania w getcie warszawskim (19 kwietnia–16 maja 1943 r.). Niektórzy uznają ten moment za otwarcie tutejszego muzeum, jednak w rzeczywistości miało ono swoją inaugurację rok później – 19 kwietnia 1950 roku, w kolejną rocznicę wybuchu powstania w getcie warszawskim. Od samego początku kibuc Lochame ha-Geta’ot był wyjątkowym kibucem. Jego założycielami byli członkowie żydowskich grup oporu, którzy ocaleli z Holocaustu w Polsce i Litwie. Byli to ocaleni powstańcy z getta warszawskiego i wileńskiego, oraz byli więźniowie obozów koncentracyjnych. Wśród nich znajdowali się Icchak Cukierman i Cywia Lubetkin z Żydowskiej Organizacji Bojowej. Mieszkańcy kibucu byli osobami starszymi, bardzo często schorowanymi i niebędącymi w stanie wykonywać ciężkich prac fizycznych. Od samego początku Icchak Cukierman i Cywia Lubetkin działali na rzecz utworzenia Muzeum Bojowników Getta. Gdy powstało, było pierwszym muzeum Holocaustu na świecie. Nazwano je na cześć żydowskiego poety Icchaka Kacenelsona zamordowanego 1 maja 1944 roku w obozie zagłady Auschwitz-Birkenau. W latach 1953-1959 architekt Samuel Bickels zaprojektował nowy wygląd budynku muzeum, który miał sprostać wymogom rozwijających się technologii. W 2005 roku zgodnie z tymi planami przeprowadzono zmiany funkcjonalności wnętrz. Wcześniej, bo w 1996 roku wybudowano Muzeum Dzieci Jad LaJeled, będące pomnikiem-muzeum poświęconym pamięci dzieci zgładzonych w Holocauście. Budynek powstał według projektu architektów Ram Karmi i Ori Abramsona.
Działalność muzeum.
Celem muzeum jest prowadzenie działalności edukacyjno-badawczej poświęconej upamiętnieniu ofiar Holocaustu, żydowskiego ruchu oporu i życia ocalonych. Muzeum jest nakierowane głównie nabędące w różnym wieku grupy Żydów z Izraela i całego świata. Przedstawia się im wizję odnowienia żydowskiego życia w Izraelu, w której wielki wkład mieli ocaleni z Holocaustu. Działalność muzeum wspierają liczne międzynarodowe stowarzyszenia działające w Izraelu, Francji, Austrii i Stanach Zjednoczonych.
Muzeum Bojowników Getta obejmuje kilka sekcji: główne muzeum, Muzeum Pamięci Dzieci oraz Dom Kupfermana. Poza nimi jest tutaj biblioteka, archiwum, restauracja, kawiarnia, hotel (70 łóżek), audytorium i synagoga. Biblioteka powstała w celu gromadzenia i zachowania materiałów, które dotyczą Holocaustu, żydowskiego ruchu oporu i utraconego świata żydowskiego sprzed II wojny światowej. Zgromadzono około 55 tys. tytułów książek w różnych językach. Biblioteka jest skomputeryzowana i udostępnia swoje zasoby osobom indywidualnym. Archiwum zgromadziło ponad 2,5 mln różnych dokumentów: listów, dokumentów, pamiętników, świadectw, filmów, zdjęć itp. Duża część archiwum została opublikowana na stronie internetowej. Wydawane są także tematyczne albumy fotograficzne. Zasoby archiwum są dostępne dla osób indywidualnych. Muzeum w sposób szczególny wspiera studentów piszących prace naukowe na temat Holocaustu. W tym celu utworzono Fundusz Stypendialny, z którego przyznawane są co roku nagrody dla najlepszych prac w pięciu kategoriach - prace magisterskie, referaty, tezy licealistów, projekty szkolne i nagrody specjalne.
Muzeum Bojowników Getta.
Na parterze budynku muzeum znajduje się ekspozycja o holenderskich Żydach w czasie Holocaustu. W podziemiach: na pierwszym piętrze jest ekspozycja „Pamiętaj”, a na drugim piętrze ekspozycja dotycząca hitlerowskich obozów koncentracyjnych. Powyżej parteru: na pierwszym piętrze są ekspozycje „Icchak Kacenelson”, „Nazistowskie Niemcy podbijają kraje i narody”, „Deportacje i getta”, „Sprawiedliwi wśród narodów świata”, „Żydowski ruchu oporu w czasie Zagłady” i „Powstanie w getcie warszawskim”. Na drugim piętrze umieszczono ekspozycje: „Miriam Novitcz”, „Auschwitz”, „Pamięć Auschwitz”, „Najbliższa prawdy”.
Co roku 19 kwietnia, w rocznicę wybuchu powstania w getcie warszawskim, organizowane są tutaj specjalne wystawy oraz wykłady. Muzeum prowadzi szeroką działalność badawczą, edukacyjną, wydawniczą i kulturową. Od 1995 roku przy muzeum działa Centrum Edukacji Humanistycznej, które współpracuje z United States Holocaust Memorial Museum w Waszyngtonie. Centrum oferuje odmienny od ogólnie przyjętego sposób podejścia do nauczania o Holocauście. Założeniem jest, że poprzez zajęcia edukacyjne o Holocauście można prowadzić do zrozumienia wartości humanizmu i demokracji, budując w jednostkach właściwą ocenę moralną i odpowiedzialność obywatelską. Jest to punkt wyjściowy, który umożliwia prowadzenie zajęć warsztatowych. Odrębne zajęcia prowadzi się dla różnych grup wiekowych uczniów i studentów, dla nauczycieli oraz innych zainteresowanych grup.
Muzeum Pamięci Dzieci.
Muzeum Pamięci Dzieci jest wyjątkowym oddziałem Muzeum Bojowników Getta. Dokumentuje ono historię żydowskich dzieci podczas Holocaustu i udostępnia zwiedzającym możliwość edukacji. W budynku muzeum prezentowane są ekspozycje „Zagłada dzieci żydowskich”, „Dzieci Korczaka”, „Po jeden obraz” i „Znaki życia”.
Dom Kupfermana.
Jest to galeria sztuki poświęcona malarstwu Moszego Kupfermana. Są tu wystawy stałe oraz czasowe. Dla zwiedzających otwarto też pracownię, w której przez większą część swojego życia Kupferman malował swoje obrazy.

</doc>
<doc id="2948487" url="https://pl.wikipedia.org/wiki?curid=2948487" title="World of Planes">
World of Planes



</doc>
<doc id="2948490" url="https://pl.wikipedia.org/wiki?curid=2948490" title="Diecezja London">
Diecezja London

Diecezja London – diecezja rzymskokatolicka w Kanadzie. Została erygowana w 1855. W latach 1859–1869 nosiła nazwę diecezja Sandwich.

</doc>
<doc id="2948491" url="https://pl.wikipedia.org/wiki?curid=2948491" title="Horse &amp; Power">
Horse &amp; Power

Horse &amp; Power - wydany w maju 2012 roku piąty album studyjny gdańskiej grupy jazzowej Pink Freud.

</doc>
<doc id="2948493" url="https://pl.wikipedia.org/wiki?curid=2948493" title="Diecezja Hamilton">
Diecezja Hamilton

Diecezja Hamilton – diecezja rzymskokatolicka w Kanadzie. Została erygowana w 1856.

</doc>
<doc id="2948494" url="https://pl.wikipedia.org/wiki?curid=2948494" title="Wojciech Mazolewski">
Wojciech Mazolewski



</doc>
<doc id="2948499" url="https://pl.wikipedia.org/wiki?curid=2948499" title="Diecezja Saint Catharines">
Diecezja Saint Catharines

Diecezja Saint Catharines – diecezja rzymskokatolicka w Kanadzie. Została erygowana w 1958.

</doc>
<doc id="2948500" url="https://pl.wikipedia.org/wiki?curid=2948500" title="Archidiecezja bombajska">
Archidiecezja bombajska

Archidiecezja bombajska (łac. "Archidioecesis Bombayensis", ang. "Archdiocese of Bombay") – rzymskokatolicka archidiecezja ze stolicą w Bombaju w stanie Maharasztra, w Indiach. Arcybiskupi bombajscy są również metropolitami metropolii o tej samej nazwie.
Sufraganie.
Sufraganiami archidiecezji bombajskiej są diecezje:
Historia.
W 1637, za pontyfikatu papieża Urbana VIII, erygowano wikariat apostolski Dekanu (inne nazwy "wikariat apostolski Bijapuru", "wikariat apostolski Idalcan"). Dotychczas wierni z tych terenów należeli do archidiecezji Goa (obecnie archidiecezja Goa i Damanu).
W 1669 zmieniono nazwę na "wikariat apostolski Wielkich Mogołów". 17 maja 1784 z jednostki wydzielono misję sui iuris Hindustanu (obecnie archidiecezja Agra). W 1820 ponownie zmieniono nazwę na "wikariat apostolski Bombaju". 8 marca 1854 z wikariatu apostolskiego Bombaju wydzielono wikariat apostolski Poona (obecnie diecezja Poona). 1 września 1886 papież Leon XIII wyniósł wikariat apostolski Bombaju do rangi archidiecezji metropolitarnej.
Z archidiecezji bombajskiej wydzieliły się:
Archidiecezję dwukrotnie odwiedziali papieże:

</doc>
<doc id="2948503" url="https://pl.wikipedia.org/wiki?curid=2948503" title="Archidiecezja Bombaj">
Archidiecezja Bombaj



</doc>
<doc id="2948504" url="https://pl.wikipedia.org/wiki?curid=2948504" title="Janina Starzewska">
Janina Starzewska

Janina Starzewska (ur. 25 listopada 1926 we Lwowie, zm. 28 lutego 2001 w Jarosławiu) – polska nauczycielka, muzealnik, prezes Stowarzyszenia Miłośników Jarosławia.
Życiorys.
Córka Józefa i Stanisławy Panas z Paczochów. We Lwowie ukończyła szkołę powszechną i średnią. W 1946 roku zamieszkała we Wrocławiu i rozpoczęła studia na Wydziale Architektury Politechniki Wrocławskiej. Studia kontynuowała w Wieczorowej Szkole Inżynierskiej we Wrocławiu. W 1953 roku uzyskała dyplom inżyniera architekta. W latach 1953–1956 pracowała jako nauczycielka w Technikum Budowlanym we Wrocławiu, w tym również na stanowisku dyrektora do spraw pedagogicznych. W latach 1953-1970 radna Rady Miasta Wrocławia. W 1970 roku przybyła do Jarosławia. Była nauczycielką w Jarosławskim Technikum Budowlanym, długoletnim pracownikiem Przedsiębiorstwa Państwowego Pracowni Konserwacji Zabytków i Muzeum w Jarosławiu. Opracowała cały szereg dokumentacji historyczno-architektonicznej zabytkowych kamienic Jarosławia, Biecza, Krosna, Rzeszowa, a także wielu innych obiektów zabytkowych na terenie obecnego województwa podkarpackiego. Jest autorką wielu publikacji popularnonaukowych. W 1989 roku otrzymała wraz z zespołem wyróżnienie Ministerstwa Kultury i Sztuki za pracę Dwór w Nienadowej. W 1976 roku kierowała Biurem Badań i Dokumentacji Zabytków w Przemyślu, a w 1977 Wydziałem Kultury Urzędu Miasta w Jarosławiu. W 1982 roku przeszła na emeryturę i podjęła pracę w Muzeum w Jarosławiu Kamienica Orsettich. Opracowywała karty kamienic i biogramy mieszczan, historie kościołów i klasztorów. Zgromadziła wiele materiałów historycznych do dziejów rezydencji w pow. jarosławskim. W 1990 roku została głównym specjalistą ds. rewaloryzacji zabytków w Urzędzie Miasta Jarosławia. Od początku pobytu w Jarosławiu była aktywnym członkiem Stowarzyszenia Miłośników Jarosławia, a w latach 1973–1976 jego prezesem tego stowarzyszenia. Była założycielem i pierwszym prezesem jarosławskiego Oddziału Stowarzyszenia Miłośników Lwowa (1989–1993). W latach 1973–1990 radna Rady Miasta Jarosławia (członek Zarządu Miasta 1973–1976).
W 1975 roku otrzymała Złoty Krzyż Zasługi.
Rodzina.
Mąż Janusz Starzewski, córki: Jolanta Starzewska-Horska i Anna Buczek.

</doc>
<doc id="2948505" url="https://pl.wikipedia.org/wiki?curid=2948505" title="Archidiecezja Mumbaj">
Archidiecezja Mumbaj



</doc>
<doc id="2948507" url="https://pl.wikipedia.org/wiki?curid=2948507" title="Hrabstwo Marlboro">
Hrabstwo Marlboro

Hrabstwo Marlboro (ang. "Marlboro County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 485 mil2 (1256,14 km2), z czego 480 mil2 (1243,19 km2) stanowią lądy, a 6 mil2 (15,54 km2) stanowią wody. Według szacunków United States Census Bureau w roku 2012 miało 28 145 mieszkańców. Jego siedzibą administracyjną jest Bennettsville.

</doc>
<doc id="2948509" url="https://pl.wikipedia.org/wiki?curid=2948509" title="Rona Nishliu">
Rona Nishliu

Rona Nishliu (ur. 25 sierpnia 1986 w Kosowskiej Mitrowicy) – kosowska piosenkarka, prezenterka radiowa rozgłośni albańskiej, reprezentantka Albanii w 57. Konkursie Piosenki Eurowizji w 2012 roku.
Życiorys.
Rona Nishliu zaczęła swoją karierę muzyczną w 2004 roku, kiedy to wzięła udział w talent show "Ethet &amp; Krasta" oraz na ogólnokrajowym festiwalu muzycznym "Festivali i Këngës", do którego zgłosiła się z piosenką „Flakareshë” nagraną we współpracy z Vesą Lumą i Teutą Kurti. Trio nie zakwalifikowało się do finału imprezy.
W 2011 roku Nishliu wygrała jubileuszowy, 50. "Festivali i Këngës" z utworem „Suus” po zdobyciu największej liczby 77 punktów od komisji jurorskiej, dzięki czemu została reprezentantką Albanii podczas 57. Konkursu Piosenki Eurowizji organizowanego w Baku. 22 maja wystąpiła jako piąta w kolejności podczas pierwszego półfinału imprezy i z drugiego miejsca zakwalifikowała się do finału, w którym zaśpiewała z trzecim numerem startowym i zdobyła ostatecznie 146 punktów, dzięki czemu zajęła 5. miejsce, najwyższe w historii udziałów Albanii w konkursie. Po finale imprezy jej kreacja zdobyła nagrodę im. Barbary Dex za najgorszy strój podczas występu.
We wrześniu 2014 roku Nishliu poprowadziła koncert promujący kosowską kulturę, który został zorganizowany w Belgradzie jako część festiwalu "Mirëdita, dobar dan".
Działalność humanitarna.
Ważnym polem działania dla Nishliu jest praca humanitarna. Jako studentka organizowała koncerty humanitarnych w Kosowie. Oprócz tego wspiera osoby z autyzmem oraz jest przewodniczącą Institute for Sustainability and Development of Youth w Kosowie.

</doc>
<doc id="2948513" url="https://pl.wikipedia.org/wiki?curid=2948513" title="Never Close Our Eyes">
Never Close Our Eyes

"Never Close Our Eyes" – drugi singel promujący drugi album studyjny Adama Lamberta zatytułowany "Trespassing". Utwór został wydany 14 kwietnia 2012. Singel został napisany i wyprodukowany przez Bruno Marsa, Philip Lawrence, Ari Levine, Lukasz Gottwald, Henry Walter. Singel odniósł umiarkowany sukces na listach przebojów. Never Close Our Eyes zadebiutował na siedemnastym miejscu UK Singles Chart i jest pierwszym utworem Lamberta, który znalazł się w top 20 w Wielkiej Brytanii.
Do singla został nakręcony teledysk, którego kulisy produkcji można było zobaczyć kilka dni przed premierą. Oficjalna premiera teledysku odbyła się 29 maja 2012 roku na oficjalnym kanale Adama na portalu YouTube, jego reżyserią zajęła się Dori Oskowitz.

</doc>
<doc id="2948514" url="https://pl.wikipedia.org/wiki?curid=2948514" title="Cywilizacja aborcji">
Cywilizacja aborcji

Cywilizacja aborcji – polski film dokumentalny z 2003 w reżyserii Grzegorza Górnego, poświęcony tematowi aborcji.
W filmie występują bohaterowie z USA, Niemiec, Austrii, Włoch, Serbii, Węgier, Albanii, Kenii, Ghany i Polski, m.in. ginekolog dr Stojan Adasevic z Belgradu, który wykonał osobiście ok. 55 tys. aborcji czy o. Phillip Reilly, inicjator krucjaty modlitewnej w intencji dzieci nienarodzonych w USA. Film pokazuje, jak wielką rolę osoby pro-life przypisują modlitwie.

</doc>
<doc id="2948516" url="https://pl.wikipedia.org/wiki?curid=2948516" title="Rotz">
Rotz



</doc>
<doc id="2948519" url="https://pl.wikipedia.org/wiki?curid=2948519" title="Nico">
Nico



</doc>
<doc id="2948532" url="https://pl.wikipedia.org/wiki?curid=2948532" title="Język pyu">
Język pyu



</doc>
<doc id="2948537" url="https://pl.wikipedia.org/wiki?curid=2948537" title="Najpjidaw">
Najpjidaw



</doc>
<doc id="2948539" url="https://pl.wikipedia.org/wiki?curid=2948539" title="Mączka Thomasa">
Mączka Thomasa



</doc>
<doc id="2948540" url="https://pl.wikipedia.org/wiki?curid=2948540" title="Simone Paredi">
Simone Paredi

Simone Carlo Paredi (ur. 19 września 1982) – włoski biegacz narciarski, zawodnik klubu C.S. Esercito.
Kariera.
Największe sukcesy Simone Paredi odnosi w cyklu FIS Marathon Cup. W zawodach tych raz stanął na podium 23 stycznia 2011 roku był drugi w austriackim Dolomitenlauf, ustępując tylko swemu rodakowi Fabio Santusowi. W klasyfikacji generalnej najlepszy wynik osiągnął w sezonie 2010/2011, który ukończył na jedenastej pozycji. W Pucharze Świata zadebiutował 25 stycznia 2004 roku w Val di Fiemme, jednak został zdyskwalifikowany w biegu na 70 km techniką klasyczną. Był to jego jedyny pucharowy start, wobec czego nigdy nie był uwzględniany w klasyfikacji generalnej. Nigdy też nie wystąpił na igrzyskach olimpijskich, ani mistrzostwach świata.
Osiągnięcia.
Puchar Świata.
Miejsca na podium w zawodach chronologicznie.
Jak dotąd Paredi nie stał na podium zawodów Pucharu Świata.

</doc>
<doc id="2948542" url="https://pl.wikipedia.org/wiki?curid=2948542" title="Konrad von Hochstaden">
Konrad von Hochstaden

Konrad von Hochstaden (ur. 1198/1205, zm. 1261) – arcybiskup Kolonii w latach 1238–1261.
Życiorys.
Arcybiskup Kolonii.
Syn hrabiego Lothara I z Hochstadt i jego żony Mathilde Vianden. Łączyło go pokrewieństwo z Hohenstaufami. Nie jest znana dokładna data urodzenia i niewiele wiadomo o jego młodości. Miał dwóch braci, starszy Lothar II (* 1216, † 1246) został dziedzicem, a młodszy Fryderyk również wybrał karierę kościelną i został proboszczem kościoła St. Maria ad Gradus w Kolonii, a później dziekanem i budowniczym Katedry w Xanten. Z czterech sióstr dwie zostały zakonnicami.
W 1216 Konrad z rekomendacji Lothara II został proboszczem w Grevenbroich koło Düsseldorfu, a w 1226 został kanonikiem kościoła Maria ad Gradus, a później Katedry kolońskiej. W 1234 został również proboszczem Katedry. Po śmierci Henryka I z Müllenark 26 marca 1238 kapituła katedralna wybrała Konrada arcybiskupem Kolonii. Insygnia arcybiskupie otrzymał w tym samym roku w Brescii od cesarza Fryderyka II. 28 grudnia 1239 otrzymał święcenia kapłańskie i został konsekrowany przez arcybiskupa Münsteru Ludolfa von Holte.
Przez kilka pierwszych miesięcy panowania arcybiskup był stronnikiem cesarza w sporze z papieżem Grzegorzem IX, ale z nieznanych powodów, krótko po ekskomunice rzuconej na cesarza (12 marca 1239), przeszedł na stronę papieską. Mogło się do tego przyczynić finansowe wsparcie papieża, ponieważ poprzednik zaciągał pożyczki u włoskich bankierów, co poważnie zadłużyło diecezję. Reputację Konrada naznaczyło podstępne postępowanie. Jego panowanie było serią konfliktów i wojen terytorialnych z okolicznymi książętami Brabancji, Limburgii, Sayn i Jülich. Był również skonfliktowany mieszczanami Kolonii. W 1246, po śmierci bratanka, w wyniku porozumienia z młodszym bratem, przyłączył do swoich ziem rodzinne hrabstwo Are-Hochstaden, a 2 lata później podbite przez siebie księstwo Sayn. W połowie lat 40. XIII stał się najpotężniejszym księciem Niemiec.
W uznaniu za służbę papież Innocenty IV 14 marca 1249 powierzył mu funkcję nuncjusza apostolskiego na Niemcy. Pięć dni wcześniej umarł Zygfryd III z Eppstein, arcybiskup Moguncji, który piastował tę funkcję. Duchowieństwo i mieszczanie Moguncji pragnęli, żeby Konrad został też ich nowym arcybiskupem, ale papież stanowczo odmówił, nie chcąc, by dwa najważniejsze stanowiska kościelne w Niemczech pełnił jeden człowiek. W wyniku tej decyzji przyjazne dotychczas relacje pomiędzy Konradem a papieżem uległy pogorszeniu i w kwietniu 1250 urząd nuncjusza został przekazany Pierre de Colmieu, biskupowi Albano.
Książę elektor.
Arcybiskup Kolonii był automatycznie elektorem Rzeszy. Kiedy papież Innocenty IV zdetronizował Fryderyka II (17 lipca 1245), to głównie poparciu Konrada kandydat papieża landgraf Turyngii Henryk Raspe został wybrany na króla Niemiec.
Niedługo, po krótkim, trwającym siedem miesięcy panowaniu umarł Henryk (17 lutego 1247), poparcie Konrada zapewniło z kolei koronę młodemu Wilhelmowi z Holandii. Ale król Wilhem popierał Reński Związek Miast, który zagrażał pozycji Kolonii. Kilka lat później wrogość pomiędzy Konradem a Wilhelmem przerodziła się w otwarty konflikt. Z całą potęgą pozbawionego skrupułów księcia Kościoła Konrad przystąpił do próby detronizacji i prawdopodobnie odniósłby sukces, gdyby nie przedwczesna śmierć Wilhelma (28 stycznia 1256), która sprawiła, iż działanie biskupa było niepotrzebne.
Po śmierci króla Konrad odegrał ważną rolę w elekcji następnego, gdyż za olbrzymią sumę sprzedał swój głos Ryszardowi z Kornwalii- bratu króla Anglii Henryka III i koronował go w Akwizgranie 17 maja 1257.
Konflikt z władzami miejskimi Kolonii.
Władze miejskie Kolonii nie uznawały władzy biskupa w mieście i diecezja znajdowała się ciągłym konflikcie z mieszczanami. Konrad wykorzystywał różnice interesów pomiędzy cechami a patrycjatem. Spór dotyczył m.in. prawa do bicia własnej monety. Wśród mediatorów był Albert Wielki. 7 maja 1259 Konrad przyznał Kolonii prawo składu, ale rok później wybuchł bunt, który Konrad brutalnie stłumił. Było to ostatnie ważne działanie podjęte przez Konrada. Umarł 28 września 1261.
Spór archidiecezji kolońskiej z miastem zakończył się w 1288, po przegranej bitwie pod Worringen, kiedy to biskup Zygfryd II z Westerburga został zmuszony do ucieczki i przeniesienia siedziby do Bonn. Kolonia ogłosiła się wolnym miastem.
Upamiętnienie.
Został pochowany w katedrze kolońskiej, pod którą sam położył kamień węgielny 15 sierpnia 1248. Jego sarkofag znajduje się w kaplicy św Jana w obejściu i uważany jest za jedno z najwybitniejszych XIII wiecznych dzieł w brązie. Został też przedstawiony na mozaice w obejściu z planem Katedry jako fundator świątyni; postacie duchownego i rycerza symbolizują jedność władzy duchownej i książęcej za jego panowania.
W Kolonii, na wieży gotycko-renesansowego ratusza z XV-XVI w. znajduje się statua arcybiskupa Konrada, a u jej podnóża rzeźba przedstawiająca postać wykonującą autofellatio.

</doc>
<doc id="2948543" url="https://pl.wikipedia.org/wiki?curid=2948543" title="Managing Successful Programmes">
Managing Successful Programmes



</doc>
<doc id="2948548" url="https://pl.wikipedia.org/wiki?curid=2948548" title="Straße der Pariser Kommune">
Straße der Pariser Kommune

Straße der Pariser Kommune (pol. "Ulica Komuny Paryskiej") - ulica w berlińskim okręgu administracyjnym Friedrichshain-Kreuzberg, w dzielnicy Friedrichshain.
W latach 1735-1801 ulica nosiła nazwę "Bullen-Winkel". Od 1801 do 1820 roku "Bullen-Gasse", a w latach 1820-1971 "Fruchtstraße". Od 17 marca 1971, w przeddzień 100 rocznicy powołania Komuny Paryskiej zmieniono nazwę na "Straße der Pariser Kommune" .

</doc>
<doc id="2948550" url="https://pl.wikipedia.org/wiki?curid=2948550" title="Martynas Gecevičius">
Martynas Gecevičius

Martynas „Marty” Gecevičius (ur. 16 maja 1988 w Wilnie) – litewski koszykarz grający na pozycji rzucającego obrońcy, obecnie zawodnik Arisu Saloniki.
Kariera.
W sezonie 2007/08 zadebiutował w Eurolidze w barwach Lietuvosu Rytas Wilno, średnio zdobywając 3,2 pkt. na mecz. W sezonie 2009/2010 podwyższył średnią do 14,2 pkt. na mecz. W sezonie 2010/2011 zdobywał 11,5 pkt. na mecz w LKL i 9,3 pkt. na mecz w BLK.
W 2011 podpisał kontrakt z Olympiakosem. W sezonie 2011/2012 zdobył mistrzostwo Grecji i triumfował w Eurolidze. Rok później ponownie zwyciężył w Eurolidze.
W 2010 zdobył brązowy medal na mistrzostwach świata z reprezentacją Litwy.
26 października 2017 został zawodnikiem Stelmetu Zielona Góra.
16 września 2018 podpisał kontrakt z litewskim Skycop Preny.
21 września 2019 dołączył do greckiego Aris Saloniki.

</doc>
<doc id="2948551" url="https://pl.wikipedia.org/wiki?curid=2948551" title="Halina Kurkowska">
Halina Kurkowska

Maria Halina Kurkowska z domu Kwiatkowska (ur. 3 maja 1922 w Radomiu, zm. 22 października 1983 w Warszawie) – polska językoznawczyni, od 1973 profesor Uniwersytetu Warszawskiego; współautorka monografii "Stylistyka polska" (1959) i "Słownika poprawnej polszczyzny" (1973).
Życiorys.
Ojciec Haliny Kurkowskiej był nauczycielem w radomskim gimnazjum. Egzamin dojrzałości zdała w 1939, po wybuchu II wojny światowej rozpoczęła pracę w radomskiej mleczarni. Początkowo pracowała fizycznie, ale wkrótce została sekretarką dyrektora zakładu, który był Polakiem. Po nawiązaniu kontaktu z prof. Julianem Krzyżanowskim, zmieniła pracę na taką, która umożliwiała jej wyjeżdżanie do Warszawy na konspiracyjne zajęcia. Studiowała z Tadeuszem Gajcym, Julią Hartwig i Zdzisławem Strohlskim. Brała udział w Ruchu Oporu w szeregach Armii Krajowej. Po wyzwoleniu wyjechała do Krakowa, gdzie spotkała się z prof. Witoldem Doroszewskim, który został promotorem jej pracy magisterskiej, którą obroniła jesienią 1945 w Warszawie. Następnie została wolontariuszką w Katedrze Języka Polskiego Uniwersytetu Warszawskiego, w 1949 obroniła pracę doktorską na temat „Budowa słowotwórcza przymiotników polskich”, a w 1954 została docentem.
Od 1953 kierowała Zakładem Stylistyki i Kultury Języka Polskiego, w 1973 została profesorem nadzwyczajnym. Dwa razy była prodziekanem, pierwszy raz na Wydziale Dziennikarstwa, następnie na Wydziale Filologii. Równolegle do pracy na Uniwersytecie Warszawskim przez osiem lat kierowała Studium Podyplomowym dla nauczycieli polonistów.
Specjalizowała się w badaniach nad słowotwórstwem i leksykografią oraz socjolingwistyką i kulturą języka polskiego.
Zmarła z powodu choroby nowotworowej.
W styczniu 1976 roku podpisała list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej. W PRL informacje na temat Haliny Kurkowskiej podlegały cenzurze. W 1977 roku jej nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jej osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jej nazwisko z adnotacją: "Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW". Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp..
Dorobek naukowy.
Halina Kurkowska była autorką wielu felietonów, artykułów i książek o tematyce związanej z językiem polskim. Spośród bogatego dorobku naukowego Haliny Kurkowskiej należy wymienić następujące książki:

</doc>
<doc id="2948552" url="https://pl.wikipedia.org/wiki?curid=2948552" title="Ranuccio Farnese">
Ranuccio Farnese

Ranuccio Farnese (ur. 11 sierpnia 1530 w Valentano, zm. 29 października 1565 w Parmie) – włoski kardynał.
Życiorys.
Był trzecim synem Piera Luigiego Farnese i Girolamy Orsini, wnukiem papieża, Pawła III. Jego braćmi byli Ottavio, Orazio i kardynał Alessandro Farnese. Studiował grekę i łacinę na Uniwersytecie w Padwie i Uniwersytecie w Bolonii. W młodości wstąpił do zakonu szpitalników.
W latach 1544–1549 pełnił rolę administratora diecezji Neapolu; w latach 1549-1564 był administratorem archidiecezji Rawenny, a od 1564 do 1565 administratorem diecezji Bolonii. 16 grudnia 1545 r. został kreowany kardynałem. 5 maja 1546 roku otrzymał diakonię Santa Lucia in Silice, a 8 października 1546 roku diakonię Sant Angelo in Pescheria. Tego samego dnia został mianowany łacińskim patriarchą Konstantynopola; z funkcji tej zrezygnował 19 marca 1550 roku zastrzegając sobie jednak prawo powrotu, z którego skorzystał po śmierci patriarchy Fabio Colonny w 1554. Od 1547 r. był wielkim penitencjariuszem oraz archiprezbiterem bazyliki laterańskiej. Kiedy wybuchł konflikt pomiędzy jego bratem Ottaviem i dziadkiem Pawłem III, o władzę w Parmie i Piacenzy, Ranuccio nie zajął konkretnego stanowiska. Jednak po śmierci papieża i wobec poparcia, króla Francji Henryka II Walezjusza doszło do sporu pomiędzy braćmi. Kardynał Alessandro Farnese stanął po stronie Ottavia (zięcia cesarza), natomiast, przychylny Francji, Ranuccio, poparł Orazio Farnese. Obawiał się bowiem, że Ottavio, za namową Alessandra, odbierze księstwo Castro od Orazio. Kiedy doszło do otwartej wojny, pomiędzy Ottaviem a nowo wybranym papieżem, Juliuszem III, Ranuccio musiał opuścić Rzym. Pomimo groźby surowych kar, Ranuccio pozostał na wygnaniu i po kilku miesiącach uzyskał pozwolenie papieża na pobyt u krewnych w Urbino. Dopiero w listopadzie 1553 roku Juliusz III zrehabilitował go i nakazał zwrot zasekwestrowanych dóbr. 7 lutego 1565 r. został mianowany biskupem Sabiny.
Brał udział w kilku kolejnych konklawe: w 1549–1550, pierwszym w 1555, drugim w 1555 i w 1559. Zmarł na febrę w Parmie.

</doc>
<doc id="2948553" url="https://pl.wikipedia.org/wiki?curid=2948553" title="Parafia św. Augustyna w Kostowie">
Parafia św. Augustyna w Kostowie

Parafia św. Augustyna – rzymskokatolicka parafia, znajdująca się we wsi Kostów (Byczyna (gmina)), należąca do dekanatu Trzcinica w diecezji kaliskiej.
Historia parafii.
Parafię zamieszkuje 953 wiernych. Neobarokowy kościół parafialny został wybudowany w latach 1909–1911. W 2007 roku Starostwo Powiatowe w Kluczborku przeznaczyło parafii kwotę 6 tys. zł na wymianę pokrycia dachowego w kościele parafialnym.
Proboszczem parafii jest ks. mgr lic. Dariusz Brylak.

</doc>
<doc id="2948555" url="https://pl.wikipedia.org/wiki?curid=2948555" title="IS PAN">
IS PAN



</doc>
<doc id="2948558" url="https://pl.wikipedia.org/wiki?curid=2948558" title="VP9">
VP9

VP9 – otwarty i wolny od opłat licencyjnych (Royalty free) standard kompresji wideo. Opracowywany przez Google. VP9 był rozwijany pod nazwami Next Gen Open Video (NGOV) and VP-Next. Jest to następca VP8.
Historia.
Prace nad standardem VP9 rozpoczęły się w trzecim kwartale 2011 roku.
Głównym celem jest dwukrotne (w porównaniu do VP8) zmniejszenie plików filmowych, bez utraty jakości. W założeniach w wydajności kompresji ma pokonać konkurencję jaką jest High Efficiency Video Coding.
Zakodowane dane mają być zawarte w kontenerze WebM.
13 grudnia 2012 dekoder VP9 został dodany do przeglądarki Chromium
21 lutego 2013 wydano pierwszą stabilna wersję przeglądarki Google Chrome (numer 25) która dekodowała VP9. Firefox obsługuje standard począwszy od wersji 28 (wydanej 18 marca 2014 r.).
Kodek VP9 jest wykorzystywany w serwisie YouTube (jeśli jest techniczna możliwość wykorzystywany jest kodek VP9, w przeciwnym wypadku inne kodeki np. H.264).

</doc>
<doc id="2948559" url="https://pl.wikipedia.org/wiki?curid=2948559" title="TV Republika">
TV Republika



</doc>
<doc id="2948561" url="https://pl.wikipedia.org/wiki?curid=2948561" title="Stephanie Santer">
Stephanie Santer

Stephanie Santer (ur. 11 września 1981 w Brunico) – włoska biegaczka narciarska, zwyciężczyni FIS Marathon Cup.
Kariera.
Po raz pierwszy na arenie międzynarodowej Stephanie Santer pojawiła się w 2000 roku podczas mistrzostw świata juniorów w Štrbskim Plesie, gdzie zajęła między innymi 35. miejsce w biegu na 15 km techniką klasyczną. Na rozgrywanych rok później mistrzostwach świata juniorów w Szklarskiej Porębie w swoim najlepszym występie była szesnasta w biegu na 5 km klasykiem. W Pucharze Świata zadebiutowała 8 grudnia 2001 roku w Cogne, zajmując 77. miejsce w biegu na 5 km stylem klasycznym. Pierwsze pucharowe punkty wywalczyła cztery lata później - 31 grudnia 2005 roku w Novym Měscie zajęła 30. miejsce w biegu na 10 km techniką dowolną. W klasyfikacji generalnej uwzględniona została tylko raz: w sezonie 2005/2006 zajęła 124. pozycję. W 2007 roku wystąpiła na mistrzostwach świata w Sapporo, gdzie zajęła 31. miejsce na dystansie 30 km stylem dowolnym, a w sprincie stylem klasycznym uplasowała się na 55. pozycji. Nigdy nie brała udziału w igrzyskach olimpijskich. Startuje także w zawodach FIS Marathon Cup, w których kilkakrotnie stawała na podium, jednak nie odnosząc przy tym zwycięstwa. W klasyfikacji końcowej sezonu 2011/2012 Santer okazała się najlepsza, wyprzedzając Serainę Boner ze Szwajcarii i Jenny Hansson ze Szwecji.
Jej siostry: Saskia i Nathalie były biathlonistkami.
Osiągnięcia.
Puchar Świata.
Miejsca na podium.
Santer nie stała na podium indywidualnych zawodów Pucharu Świata.

</doc>
<doc id="2948563" url="https://pl.wikipedia.org/wiki?curid=2948563" title="Oskar Schlemmer">
Oskar Schlemmer

Oskar Schlemmer (ur. 4 września 1888 w Stuttgarcie, zm. 13 kwietnia 1943 w Baden-Baden) – niemiecki malarz i teoretyk sztuki. 
Życiorys.
Profesor Bauhausu w Weimarze od 1921 roku. W latach 1923-1929 kierował pracownią teatralną tej szkoły. Twórca "Baletu triadycznego" ("Das Triadische Ballet", 1923). Dzieło to wywarło bardzo duży wpływ na taniec nowoczesny. 
W twórczości malarskiej zajmował się studiami przestrzenno-kompozycyjnymi, stosując jasną paletę barw. Do wykonywania reliefów wykorzystywał: szkło, drut i gips. 
Napisał "Die Bühne im Bauhaus" (1925).

</doc>
<doc id="2948565" url="https://pl.wikipedia.org/wiki?curid=2948565" title="Pikosatelita">
Pikosatelita

Pikosatelita, pico-satelita, picosat – rodzaj miniaturowego sztucznego satelity. Typ urządzeń o wadze od 0,1 do 1 kg. Do tej kategorii zalicza się również satelity określane jako CubeSat, czyli urządzenia w formie sześcianu o pojemności 1 decymetra sześciennego i masie około 1 kg. Pikosatelitami są np.: chiński satelita technologiczny Zheda Pixing 1, amerykański satelita Hermes, wietnamski satelita edukacyjny F-1, czy zaprojektowany i zbudowany w Polsce, w ramach współpracy studentów Politechniki Warszawskiej i Centrum Badań Kosmicznych PAN – PW-Sat.

</doc>
<doc id="2948567" url="https://pl.wikipedia.org/wiki?curid=2948567" title="Leki przeciwpsychotyczne długodziałające">
Leki przeciwpsychotyczne długodziałające

Leki przeciwpsychotyczne długodziałające, neuroleptyki długodziałające () – postacie neuroleptyków podawane w iniekcjach domięśniowych w celu uzyskania długotrwałego efektu klinicznego. Neuroleptyki długodziałające posiadają częściowo wspólną, a częściowo odrębną – w porównaniu do postaci doustnych – charakterystykę skuteczności, tolerancji i wskazań klinicznych.
Podział neuroleptyków długodziałających.
Neuroleptyki I i II generacji.
Neuroleptyki I generacji:
Neuroleptyki II generacji:
Tolerancja.
Nowe, atypowe neuroleptyki długodziałające z reguły posiadają wyższą tolerancję stosowania w porównaniu do postaci doustnych. Zwykle też wywołują mniejsze objawy w miejscu iniekcji niż postacie klasyczne. Risperidon, który jest rozpuszczalny w wodzie, a nie w tłuszczu, wywołuje minimalne objawy miejscowe.
Historia.
Neuroleptyki długodziałające klasyczne wprowadzono do terapii w latach 60. XX wieku (pierwsze: haloperidol i flufenazyna). Pierwszym neuroleptykiem atypowym w formie długodziałającej był risperidon (2002).

</doc>
<doc id="2948570" url="https://pl.wikipedia.org/wiki?curid=2948570" title="Padwany">
Padwany

Padwany (paduany) – renesansowe numizmaty pseudoantyczne w stylu grecko-rzymskim wytwarzane w Padwie i innych miastach północnowłoskich w drugiej połowie XV i w XVI wieku.
Imitacje G. Cavino.
Były one przede wszystkim dziełem utalentowanego złotnika, rytownika gemm i medaliera z Padwy – Giovanniego (da/dal) Cavino (1500-1570), nazywanego „Padwańczykiem” ("Il Padovano"), współczesnego słynnemu Benvenuto Celliniemu. Wspólnie z erudytą Alessandro Bassiano opracował on metody wytwarzania znakomitych imitacji efektownych medali oraz monet antycznych (m.in. greckich, lecz głównie sestercjuszy rzymskich z pierwszych dwóch wieków cesarstwa), zwanych od niego „padwanami”. Bite w brązie grawerowanymi przez niego stemplami i będąc swobodnymi naśladownictwami starożytnych oryginałów, przez wielu nie są one uważane za zwykłe falsyfikaty. Przeznaczone były na ówczesny rynek antykwaryczny, odpowiadając renesansowemu duchowi recepcji sztuki antycznej wraz z rosnącą modą na kolekcjonowanie starożytności rzymskich.
Charakter i rola artystyczna.
Jakkolwiek wiele spośród tych numizmatów mogło służyć zwodzeniu naiwnych kolekcjonerów i entuzjastów antyku, to w zamierzeniu miały one stanowić prace studyjne w stylu antycznym, będące udanymi tworami artystycznymi. Wbrew woli twórcy znalazły się później w najbardziej znanych kolekcjach europejskich, uważane za autentyki także przez znawców (np. Mionneta czy Barthélemy’ego). Już pod koniec XVII w. doczekały się naukowego opracowania autorstwa C. Du Molineta. Większość oryginalnych stempli Giovanniego Cavino posiada dziś gabinet numizmatyczny przy paryskiej Bibliotece Narodowej.
Przy zaistniałej na powierzchni patynie i odpowiedniej obróbce obrzeża (rantu), padwany bywają trudne do odróżnienia od antycznych oryginałów, jednakże pod względem tematu i typu przedstawień niemało z nich stanowi wytwory fantazji artystycznej (tzn. wyszły spod stempli nienotowanych w nauce i nigdy nieistniejących w antyku). Inne, dokładnie naśladujące wyobrażenia oryginałów, różni od nich stylistyka, utrzymana w swobodniejszej formie, za to bardziej drobiazgowa w modelunku. Liternictwo legend wyróżnia się artystycznie poprawną sztucznością i zdradza podporządkowanie pewnemu wzorcowi.
Popyt na efektowne imitacje numizmatów rzymskich spowodował, że proceder ich wytwarzania rozwinął się nie tylko w Padwie; do wybitnych poprzedników Cavino należał wenecjanin Vittore Camèlio (zwany też Gambèlio lub Gambello, 1460-1535), a wśród naśladowców znalazł się paryski złotnik Estienne Carteron. Obecnie padwany traktowane jako antykizujące medale renesansowe i mające własną wartość artystyczną, osiągają wysokie ceny na rynku numizmatycznym, podobnie jak XIX-wieczne imitacje numizmatów antycznych wykonywane przez Niemca Karla Beckera. Nierzadko pojawiają się ich całkiem współczesne fałszerstwa.

</doc>
<doc id="2948573" url="https://pl.wikipedia.org/wiki?curid=2948573" title="Panny wyklęte">
Panny wyklęte

Panny wyklęte – kompilacja nagrań polskich wykonawców, w tym. m.in. takich jak: Paulina Przybysz, Natalia Przybysz, Marcelina Stoszek oraz Ania Brachaczek. Wydawnictwo ukazało się 8 listopada 2014 roku nakładem Fundacji Niepodległości w dystrybucji Fonografiki. Projekt został zainspirowany historią Żołnierzy Wyklętych.
Płyta dotarła do 11. miejsca polskiej listy przebojów (OLiS). Do pochodzącej z płyty piosenki „Nocna zmiana” został zrealizowany teledysk.
Lista utworów.
Źródło.

</doc>
<doc id="2948574" url="https://pl.wikipedia.org/wiki?curid=2948574" title="Algorytm Cocke'a-Youngera-Kasamiego">
Algorytm Cocke'a-Youngera-Kasamiego



</doc>
<doc id="2948575" url="https://pl.wikipedia.org/wiki?curid=2948575" title="Kościół św. Augustyna w Kostowie">
Kościół św. Augustyna w Kostowie

Kościół św. Augustyna – rzymskokatolicki kościół parafialny, znajdujący się we wsi Kostów (gmina Byczyna), należący do Parafii św. Augustyna w Kostowie dekanatu Trzcinica w diecezji kaliskiej.
Kościół, 24 lipca 2012 roku pod numerem A-191/2012, został wpisany do rejestru zabytków Narodowego Instytutu Dziedzictwa.
Historia kościoła.
Neobarokowy, murowany kościół zbudowany został w 1911 roku przez hrabiego Franciszka Ballestrema według projektu Hansa von Poellnitza. W 1955 roku świątynia została odrestaurowana. W kościele znajduje się krypta grobowa fundatora kościoła i jego rodziny. 
W 2007 roku Starostwo Powiatowe w Kluczborku przeznaczyło kwotę 6 tys. zł na wymianę pokrycia dachu kościoła.

</doc>
<doc id="2948576" url="https://pl.wikipedia.org/wiki?curid=2948576" title="Rafaela (Chilczuk)">
Rafaela (Chilczuk)

Rafaela, imię świeckie Lubow Chilczuk (ur. 13 maja 1953 w Kohylnie, zm. 4 listopada 2021) – ukraińska mniszka prawosławna, przełożona stauropigialnego monasteru Trójcy Świętej w Korcu.
Życiorys.
Była jedyną córką duchownego prawosławnego, służącego w eparchii wołyńskiej. Uzyskała wykształcenie podstawowe (osiem klas). W wieku siedemnastu lat postanowiła wstąpić do monasteru Trójcy Świętej w Korcu, jednak nie uzyskała zgody na rozpoczęcie nowicjatu, gdyż władze radzieckie nie zgadzały się na meldowanie w klasztorze nowych osób. Rok później ponownie ubiegała się o przyjęcie do monasteru. Ihumenia Natalia skierowała ją wówczas do służby u biskupa wołyńskiego i rówieńskiego Damiana, gdzie przyszła przełożona klasztoru koreckiego pozostawała do 1975. Trzy lata później została mniszką riasoforną, składając śluby w riasofor przed biskupem sierpuchowskim Ireneuszem.
W latach 1980–1983 studiowała na Leningradzkiej Akademii Duchownej, uzyskując kwalifikacje regentki chóru cerkiewnego. Po ukończeniu studiów wróciła do monasteru i objęła obowiązki jego sekretarki, zaś w 1990 została także wykładowcą w szkole regenckiej otwartej przy klasztorze. w 1991 złożyła wieczyste śluby mnisze przed arcybiskupem Ireneuszem.
W 2006 przejęła, zgodnie z wolą ihumeni Natalii, obowiązki przełożonej monasteru w Korcu. Była członkinią kolegium przy synodalnym wydziale ds. monasterów i monastycyzmu Patriarchatu Moskiewskiego.
Zmarła w 2021 r. Pochowana na terenie monasteru w Korcu; uroczystości pogrzebowej przewodniczył metropolita kaszyrski Teognost.

</doc>
<doc id="2948583" url="https://pl.wikipedia.org/wiki?curid=2948583" title="Laila Kveli">
Laila Kveli

Laila Kveli (ur. 22 października 1987) – norweska biegaczka narciarska, zawodniczka klubu Lierne IL.
Kariera.
Po raz pierwszy na arenie międzynarodowej Laila Kveli pojawiła się 26 listopada 2005 roku w zawodach FIS Race w Sjusjøen, gdzie zajęła 48. miejsce w biegu na 10 km techniką klasyczną. Największe sukcesy osiągała w zawodach FIS Marathon Cup, w których trzykrotnie stawała na podium, nie odnosząc jednak zwycięstwa. W klasyfikacji generalnej najlepiej wypadła w sezonie 2011/2012 i sezonie 2014/2015, które ukończyła na dziewiątej pozycji. Ponadto w 2013 i w 2014 roku wygrała największy szwedzki maraton narciarski - Vasaloppet. Nigdy nie startowała w zawodach Pucharu Świata i nie była uwzględniana w klasyfikacji generalnej. Nigdy też nie brała udziału w igrzyskach olimpijskich ani mistrzostwach świata.
W kwietniu 2022 roku ogłosiła zakończenie kariery sportowej.

</doc>
<doc id="2948585" url="https://pl.wikipedia.org/wiki?curid=2948585" title="Capital Cities">
Capital Cities

Capital Cities – amerykański zespół indie rockowy powstały w 2009 roku w Los Angeles. Grupę tworzą Ryan Merchant i Sebu Simonian. 7 czerwca 2011 ukazał się ich debiutancki minialbum zawierający utwór „Safe and Sound”. Kolejny utwór „Kangaroo Court” został wydany 1 maja 2012. Pierwszy singiel „Safe and Sound” osiągnął 3 miejsce w notowaniu "Billboardu" Modern Rock Tracks, a po tym jak został wykorzystany w reklamie sieci komórkowej Vodafone w Niemczech zyskał ogromną popularność w tym kraju docierając do 1 miejsca najpopularniejszych singli.

</doc>
<doc id="2948586" url="https://pl.wikipedia.org/wiki?curid=2948586" title="Kościół św. Michała Archanioła w Sandomierzu">
Kościół św. Michała Archanioła w Sandomierzu

Kościół św. Michała Archanioła – zabytkowa świątynia rzymskokatolicka w Sandomierzu, obecnie kościół seminaryjny, dawniej sióstr Benedyktynek. Został wzniesiony w latach 1686-92 według projektu Jana Michała Linka.
Bliźniaczą względem sandomierskiego kościoła świątynią jest Kościół św. Katarzyny w Zamościu.

</doc>
<doc id="2948589" url="https://pl.wikipedia.org/wiki?curid=2948589" title="Zbigniew Kozub">
Zbigniew Kozub

Zbigniew Kozub (ur. 17 marca 1960 w Szczecinie) – polski kompozytor, pedagog.
Autor zarówno dzieł chóralnych, wokalno-instrumentalnych, symfonicznych, kameralnych, solowych, jak i muzyki filmowej, muzyki teatralnej czy muzyki radiowej. Przez dziewięć lat był dyrektorem festiwalu muzyki współczesnej Poznańska Wiosna Muzyczna. Wykładowca Wydziału Kompozycji, Dyrygentury, Teorii Muzyki i Rytmiki Akademii Muzycznej w Poznaniu.
Kariera zawodowa.
Zbigniew Kozub studiował w klasie kompozycji Floriana Dąbrowskiego w Akademii Muzycznej w Poznaniu, którą ukończył w 1985. W 1995 obronił doktorat, a w 2002 uzyskał habilitację w zakresie sztuk muzycznych (dyscyplina: kompozycja i teoria muzyki) na Akademii Muzycznej w Poznaniu.
2 kwietnia 2015 odebrał z rąk prezydenta Bronisława Komorowskiego nominację na profesora sztuk muzycznych.
Pełnione funkcje:
Nagrody i wyróżnienia.
Nagrody w konkursach kompozytorskich:
Inne nagrody:
Ważniejsze utwory.
Muzyka radiowa:
Muzyka teatralna:
Muzyka do telewizyjnych filmów dokumentalnych:
Inne filmy dokumentalne:
Muzyka do filmów animowanych 
Publikacje:
Autorskie płyty CD

</doc>
<doc id="2948592" url="https://pl.wikipedia.org/wiki?curid=2948592" title="Juzefova">
Juzefova

Juzefova (pol. hist. "Józefowo", "Józefów") − wieś na Łotwie, w novadzie Dyneburg, 9 km na północny wschód od Dyneburga, zamieszkana w roku 2010 przez 27 osób.
Nieistniejący pałac Szachnów w Józefowie został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego. Został spalony w 1942 roku, jedyną pozostałością po posiadłości jest park dworski (5,8 ha, 17 gatunków egzotycznych roślin), który jest zabytkiem kultury o lokalnym znaczeniu .

</doc>
<doc id="2948596" url="https://pl.wikipedia.org/wiki?curid=2948596" title="Anouk Faivre-Picon">
Anouk Faivre-Picon

Anouk Faivre-Picon (ur. 18 lutego 1986 w Pontarlier) – francuska biegaczka narciarska.
Kariera.
Po raz pierwszy na arenie międzynarodowej Anouk Faivre-Picon pojawiła się 6 marca 2004 roku podczas zawodów juniorskich w Abtenau, gdzie zajęła 31. miejsce w biegu na 5 km techniką dowolną. W 2006 roku wystąpiła na mistrzostwach świata juniorów w Kranju, jednak plasowała się w trzeciej dziesiątce. Na rozgrywanych dwa lata później mistrzostwach świata młodzieżowców w Malles Venosta była między innymi czwarta na dystansie 15 km stylem dowolnym, przegrywając walkę o brąz z Amerykanką Elizabeth Stephen. Na mistrzostwach świata młodzieżowców w Praz de Lys – Sommand w 2009 roku Faivre-Picon była piąta w biegu na 10 km techniką dowolną. W Pucharze Świata zadebiutowała 16 lutego 2008 roku w Libercu, zajmując 60. miejsce w biegu na 7,6 km stylem dowolnym. Pierwsze pucharowe punkty wywalczyła dwa lata później – 21 marca 2010 roku w Falun zajęła 26. miejsce w zawodach Finału PŚ. W klasyfikacji generalnej najlepiej wypadła w sezonie 2011/2012, który ukończyła na 51. pozycji. W 2013 roku wystąpiła na mistrzostwach świata w Val di Fiemme, zajmując między innymi szóste miejsce w sztafecie i osiemnaste w biegu na 10 km stylem dowolnym. Brała udział w igrzyskach olimpijskich w Soczi. Startuje także w zawodach FIS Marathon Cup, w których trzykrotnie stawała na podium, przy czym 11 marca 2012 roku i 8 marca 2015 roku zwyciężała w szwajcarskim Engadin Skimarathon. W klasyfikacji końcowej sezonu 2011/2012 zajęła jedenastą pozycję.

</doc>
<doc id="2948597" url="https://pl.wikipedia.org/wiki?curid=2948597" title="Anouk Faivre Picon">
Anouk Faivre Picon



</doc>
<doc id="2948598" url="https://pl.wikipedia.org/wiki?curid=2948598" title="Tefik Osmani">
Tefik Osmani

Tefik Osmani (ur. 8 czerwca 1985 w Korczy) – albański piłkarz grający na pozycji środkowego obrońcy. Od 2014 roku jest zawodnikiem klubu Skënderbeu Korcza.
Kariera klubowa.
Karierę piłkarską Osmani rozpoczął w klubie Skënderbeu Korcza. W 2002 roku awansował do kadry pierwszego zespołu. W sezonie 2002/2003 zadebiutował w nim w drugiej lidze albańskiej. W 2003 roku odszedł do Tomori Berat, a w sezonie 2004/2005 grał w KF Elbasani. W sezonie 2005/2006 występował na Ukrainie, w Metałurhu Zaporoże. W sezonie 2006/2007 ponownie grał w KF Elbasani. W sezonie 2007/2008 był piłkarzem Partizani Tirana, a w latach 2008–2011 - KF Tirana. Wraz z KF Tirana wywalczył mistrzostwo Albanii w sezonie 2008/2009 oraz zdobył Puchar i Superpuchar Albanii w 2011 roku.
W 2011 roku Osmani przeszedł do Teuty Durrës. Zadebiutował w niej 12 września 2011 w wygranym 1:0 wyjazdowym meczu z KF Tirana. Wraz z Teutą wywalczył wicemistrzostwo kraju w sezonie 2011/2012.
Latem 2012 Osmani został piłkarzem Vlaznii Szkodra, w którym swój debiut zaliczył 24 sierpnia 2012 w domowym meczu ze Skënderbeu Korcza (1:3). Na początku 2013 roku wrócił do Teuty Durrës. W 2014 przeszedł do Skënderbeu Korcza.
Kariera reprezentacyjna.
W reprezentacji Albanii Osmani zadebiutował 9 lutego 2005 roku w przegranym 0:2 meczu eliminacji do MŚ 2006 z Ukrainą, rozegranym w Tiranie.

</doc>
<doc id="2948602" url="https://pl.wikipedia.org/wiki?curid=2948602" title="Hoy tengo ganas de ti">
Hoy tengo ganas de ti

Hoy tengo ganas de ti (pol. "dziś chcę cię dla siebie") – latin-popowa piosenka, napisana i pierwotnie wykonywana przez hiszpańskiego artystę muzycznego Miguela Gallardo. Utwór powstał w 1975 i w tym samym roku został wydany jako pierwszy singel promujący album studyjny Gallardo zatytułowany "Autorretrato". Jest to klasyczna piosenka miłosna. Kompozycja zyskała ponowną sławę w dwudziestym pierwszym wieku, gdy jej covery nagrali Ricardo Montaner oraz Alejandro Fernández i Christina Aguilera. W 2013 nowa wersja klasyku została przebojem w krajach latynoamerykańskich, umiarkowany sukces zyskała także w Stanach Zjednoczonych.
Wersja Azúcar Moreno.
W 1996 roku hiszpański duet Azúcar Moreno nagrał cover piosenki na rzecz swojego ósmego albumu studyjnego "Esclava de tu piel". „Hoy tengo ganas de ti” posłużył za drugi singel promujący wydawnictwo, wydano go wraz z towarzyszącym mu wideoklipem, nakręconym w Nowym Jorku. Utwór uplasował się na piątym miejscu notowania najpopularniejszych singli w Hiszpanii (w zestawieniu krajowych hitów radiowych również jako szczytową objął pozycję #5), zajął też szóste miejsce listy przebojów w Meksyku. W 1997 piosenka znalazła się na innym albumie Azúcar Moreno – kompilacji największych przebojów duetu zatytułowanej "Mucho Azúcar, Grandes éxitos".
Wersja Ricardo Montanera.
Wenezuelski wokalista Ricardo Montaner nagrał własną wersję piosenki w 2007 roku, na swój kompilacyjny album "Las mejores canciones del mundo", zawierający covery popularnych pieśni. Styczniem 2007 utwór wydano jako główny singel promujący krążek. Singel notowany był na listach "Billboardu": na miejscu dwudziestym trzecim uplasował się w zestawieniu Hot Latin Songs, a na dziesiątym na liście Latin Pop Songs. W notowaniu przebojów singlowych Wenezueli objął pozycję szczytową na początku maja 2007. W sierpniu 2007 opublikowano teledysk do utworu. Klip, wyreżyserowany przez żonę Montanera, Marlene Rodríguez Mirandę, rozgrywa się w Nowym Jorku.
Wersja Alejandro Fernandeza i Christiny Aguilery.
W pierwszym kwartale 2013 roku kolejną wersję piosenki nagrali meksykański artysta Alejandro Fernández oraz amerykańska gwiazda pop Christina Aguilera. Wyprodukowany przez Phila Ramone’a utwór został wydany jako singel 10 maja 2013. „Hoy tengo ganas de ti” służył za piosenkę przewodnią dla telenoweli spółki Televisa zatytułowanej "Burza" ("La tempestad"). Był także pierwszym singlem promującym dwudziesty czwarty album studyjny Fernandeza, "Confidencias" (2013). W 2013 utwór został nominowany do nagrody World Music w kategorii "światowa piosenka roku", a w 2014 zyskał nominację do nagrody "Billboard" Latin Music jako "najlepsza latynoska kompozycja roku".
Ballada została przebojem w państwach latynoamerykańskich oraz poszczególnych krajach innych regionów świata. W Stanach Zjednoczonych objęła pozycję piątą wydawanego przez magazyn "Billboard" zestawienia Hot Latin Tracks, a w Hiszpanii debiutowała z miejsca czwartego w notowaniu PROMUSICAE Top 50 Singles. „Hoy tengo ganas de ti” zdobył szczyty list przebojów singlowych lub airplayowych w Meksyku, Wenezueli i Kolumbii. Krytycy pozytywnie ocenili utwór. Ze szczególną pochwałą spotkało się wykonanie piosenki przez Fernandeza i Aguilerę.
Informacje o utworze.
15 kwietnia 2013 roku producent telewizyjny Salvador Mejía doniósł mediom, że Fernández i Aguilera nagrali piosenkę, która posłuży za motyw muzyczny czołówki serialu "La tempestad" (w Polsce "Burza"). Producent ujawnił, że utwór jest gotowy, a także skwitował go jako „romantyczny, popularny i żywy”. Mejía potwierdził te informacje w wywiadzie dla meksykańskiej telewizji trzy dni później. Dodał, że trudno było mu nakłonić Christinę Aguilerę do pracy przy projekcie, jednak „wszyscy są zadowoleni, że wzięła w nim udział”. 8 maja 2013 piosenka wyciekła do sieci. Nazajutrz Alejandro Fernández, za pośrednictwem portalu społecznościowego twitter, wyjawił, że „Hoy tengo ganas de ti” to oficjalny singel. „To klasyczna piosenka, z mojego punktu widzenia klejnot. Jej przygotowanie zajęło sporo czasu, lecz dobra muzyka wymaga preparacji. Christina ma niesamowity głos – słodki, ale jednocześnie bardzo mocny i mający w sobie wiele emocji. Jestem bardzo szczęśliwy i dumny z rezultatu naszej współpracy” – powiedział o kompozycji oraz współpracy z Aguilerą Fernández. Dla Fernandeza nagrywanie piosenki było drugą okazją do współpracy przy utworze serialowym wraz z gwiazdą dużego formatu ze Stanów Zjednoczonych. W 2007 roku powstała kompozycja „Amor Gitano”, stworzona przez Fernandeza i wokalistkę R&amp;B Beyoncé jako przewodni utwór telenoweli "Zorro". Christina Aguilera, wypowiadając się na temat współpracy, chwaliła talent meksykańskiego piosenkarza: „Mam wiele szacunku dla jego wokalnego talentu oraz pasji i siły w jego głosie. Alejandro ma duże możliwości”. 11 maja opublikowano okładkę singla „Hoy tengo ganas de ti”; autorem zdjęcia był fotograf Mark Liddell. Fani Aguilery zauważyli podobieństwo oprawy do okładki EP-ki "Justin &amp; Christina" (2003). Piosenka przynależy do gatunku latin popu oraz muzyki bolero.
27 sierpnia 2013, podczas konferencji prasowej organizowanej z okazji wydania albumu "Confidencias", kierownik wytwórni Universal Music podzielił się z zebranymi dziennikarzami wspomnieniem rozmowy z Fernándezem, dotyczącej potencjalnej współpracy na jego płycie: „Zapytałem, kogo chciałby zaprosić do współpracy, a on powiedział: (...) 'Christinę Aguilerę. Ona jest najlepszą wokalistką pop swojego pokolenia, posługuje się dwoma językami, ma latynoskie korzenie i interesujące jest to, że nie śpiewała po hiszpańsku już od długiego czasu...'”. Sam Fernández wyznał, że za sprawą nagrania coveru „Hoy tengo ganas de ti” z Aguilerą udało mu się „dotrzeć do młodszych pokoleń”.
Wydanie singla.
10 maja 2013 roku singel wydano w Meksyku. W połowie maja 2013 obwieszczono, że „Hoy tengo ganas de ti” stał się natychmiastowym przebojem w krajach latynoskich, zwłaszcza w Ameryce Południowej. Utwór zajął miejsce pierwsze notowań sklepu internetowego iTunes Store w siedemnastu państwach, między innymi w Argentynie, Chile, Wenezueli, Kolumbii oraz Hiszpanii. Zaledwie siedemnaście dni po swoim wydaniu singel został odznaczony statusem złota w Meksyku, przy sprzedaży trzydziestu tysięcy kopii w samym tylko systemie cyfrowym. Do początku czerwca 2013 sprzedaż singla w tym kraju wzrosła do ponad sześćdziesięciu pięciu tysięcy egzemplarzy, co poskutkowało przyznaniem piosence statusu platyny przez organizację AMPROFON. W sierpniu 2014 sprzedaż singla sięgnęła trzystu tysięcy kopii, przez co AMPROFON wyróżnił kompozycję certyfikatem diamentowej płyty. Utwór odniósł sukces na listach przebojów. W Meksyku zdobył pierwsze miejsca list najlepiej sprzedających się singli oraz najczęściej emitowanych w radiach piosenek. Miejsce pierwsze drugiej z list okupował przez osiem tygodni z rzędu. Objął też pozycję szczytową w zestawieniu Mexican Airplay, wydawanym przez amerykański magazyn "Billboard". W Wenezueli nagranie dotarło do pozycji #1 w notowaniu najpopularniejszych singli, a w Kolumbii do miejsca pierwszego notowania hitów radiowych. Piosenka zajmowała pozycje w Top 10 list przebojów w Hiszpanii, Ekwadorze, Hondurasie, Indonezji, Mauritiusie i Kostaryce, a także w Top 20 w Argentynie i Chile. W Stanach Zjednoczonych „Hoy tengo ganas de ti” notowany był na listach "Billboardu" Hot Latin Tracks, Latin Pop Songs i Latin Airplay, kolejno na pozycjach #5, #13 i #25. W oficjalnym zestawieniu przebojów singlowych Brazylii utwór objął odległe 103. miejsce. W drugiej połowie grudnia 2013 ogłoszono, że „Hoy tengo ganas de ti” był drugim najlepiej sprzedającym się singlem roku w Meksyku.
Poza serialem "La tempestad", „Hoy tengo ganas de ti” promował dwudziesty czwarty album studyjny Fernandeza "Confidencias", wydany 27 sierpnia 2013. Na krążku, oprócz duetu z Aguilerą, znalazła się alternatywna wersja piosenki, wykonywana solowo przez wokalistę (wersja ta trafiła na deluxe edition płyty).
Opinie.
Strona internetowa the-rockferry.onet.pl wyłoniła „Hoy tengo ganas de ti” jako jeden z dwudziestu najlepszych singli roku 2013.
Recenzje.
Cover Fernandeza i Aguilery uzyskał pozytywne recenzje. Ze szczególną adoracją spotkało się wykonanie ballady przez muzyków. Dziennikarz współpracujący z witryną homorazzi.com chwalił singel. W swym omówieniu napisał: „Alejandro jest fantastycznym wokalistą, jednak staje się muzyczną ofiarą, gdy dopuszcza Christinę do swoich partii. Trzydziestodwuletnia artystka zwyczajnie go miażdży. Nawet jeśli to on potrafi bardziej związać się z tekstem utworu, spisanym w swoim ojczystym języku, Aguilera spisuje się równie dobrze, śpiewając słowami, których – jestem pewien – nie rozumie ani w ząb”. Ericka Garcia z serwisu Amazon.com uznała, że „Hoy tengo ganas de ti”, w przypadku obu wykonawców, jest „świetnym numerem”. Zdaniem Garcii, artyści „wkładają w piosenkę mnóstwo uczuciowości i energii”. Thom Jurek, w recenzji płyty "Confidencias" dla portalu AllMusic, wskazał „Hoy tengo ganas de ti” jako jeden z najlepszych albumowych utworów.
Teledysk.
Wideoklip do utworu kręcono w pierwszej połowie maja 2013. W czwartek, 11 lipca do informacji podano, że klip będzie miał premierę w najbliższy weekend. Premiera nastąpiła jednak 19 lipca 2013. W serwisie YouTube, na oficjalnym kanale VEVO Alejandro Fernandeza, w ciągu dwóch dni od wydania klip odtworzono ponad półtora miliona razy. Teledysk zrealizował Simón Brand, kolumbijski reżyser, który z Alejandro Fernándezem współpracował już w 2004 i 2007 roku, przy klipach do jego singli „Me dediqué a perderte” oraz „Te voy a perder”.
Akcja teledysku toczy się w zamożnej nadmorskiej willi. Bohaterami są Fernández i Aguilera, śpiewający w różnych skrzydłach posiadłości. Wideo rozpoczyna się ujęciem, w którym ubrana w suknię modelka wpada do basenu i tonie. Okazuje się, że była to ukochana bohatera granego przez Fernandeza. Wokaliści, spacerujący po rezydencji, spotykają się u podnóża eleganckich schodów i zaczynają się zmysłowo obejmować. W ostatnim kadrze Fernández niesie na rękach martwą, ociekającą wodą modelkę. Sceny retrospekcji powstały jako ujęcia czarno-białe. Brand wyznał, że postanowił nakręcić te akty w czerni i bieli, by uchwycić ich elegancję i abstrakcyjność oraz podkreślić namiętność relacji bohaterów. Aguilera, w jednym z udzielonych wywiadów, potwierdziła, iż jest poruszona wynikiem współpracy z reżyserem. Komentatorzy podsumowali teledysk jako „dojrzalszą wersję klipu do utworu 'Nobody Wants to Be Lonely'” – singla Ricky’ego Martina z 2001 roku, również nagranego we współpracy z Aguilerą. W kwietniu 2015 wideo wyróżniono specjalnym certyfikatem Vevo za przekroczenie stu milionów wyświetleń w serwisie YouTube.

</doc>
<doc id="2948603" url="https://pl.wikipedia.org/wiki?curid=2948603" title="Stade des Moneghetti">
Stade des Moneghetti

Stade des Moneghetti – stadion piłkarski w Monako. Jest obecnie używany głównie dla meczów piłki nożnej w rozgrywkach Challenge Prince Rainier III, Challenge Monégasque i Trophée Ville de Monaco.

</doc>
<doc id="2948605" url="https://pl.wikipedia.org/wiki?curid=2948605" title="Superchwast">
Superchwast

Superchwasty ("ang. superweeds") – biotypy, gatunki chwastów, które w wyniku przypadkowych mutacji uodporniły się na jedną lub kilka substancji aktywnych herbicydów. Z podobnym zjawiskiem można się spotkać w przypadku stosowania insektycydów i fungicydów, jednak chwasty wolniej wytwarzają odporność. Na całym świecie zaobserwowano w 2017 r. 491 biotypów i gatunków chwastów odpornych na herbicydy tzw. "superchwastów".
Powstawanie odporności.
Populacja chwastów jest mniej lub bardziej zróżnicowana genetycznie. Poszczególne osobniki - biotypy wykazują różną reakcję na czynniki środowiska w tym na herbicydy. Eliminacja ze zbiorowiska osobników podatnych na dany herbicyd prowadzi do selekcji, w wyniku której na skutek kompensacji pozostają osobniki odporne. Odporność na herbicyd jest dziedziczną zdolnością rośliny do przetrwania i reprodukcji po zastosowaniu dawki herbicydu, która zwykle powoduje jej zniszczenie.
Niektórzy przeciwnicy GMO błędnie obarczają GMO za pojawienie się superchwastów. Prawdziwą przyczyną jest nadmierne stosowanie herbicydów w zwalczaniu chwastów. Jest to proces podobny do zyskiwania odporności na antybiotyki przez bakterie. Tego typu efekty są przewidywane przez teorię ewolucji, więc nie są dla naukowców zaskoczeniem.
Przyczyny odporności na herbicydy.
Przyczynami odporności na herbicydy są:
Mało prawdopodobne jest, by odporność roślin transgenicznych przeniosła się spontanicznie na chwasty, jednak angielscy naukowcy stwierdzili przypadki krzyżowania się uprawianych roślin transgenicznych (rzepaku) z dziko rosnącą gorczycą polną, w wyniku której powstały nowe rośliny płodne i odporne na herbicydy.
Sposoby minimalizacji.
Sposoby minimalizacji ryzyka powstawania i propagacji oporności chwastów:
Superchwasty w Polsce.
W Polsce zgłoszono obserwację 15 różnych gatunków roślin, które uodporniły się na herbicydy:

</doc>
<doc id="2948608" url="https://pl.wikipedia.org/wiki?curid=2948608" title="That’s What the Blues Is All About (singel)">
That’s What the Blues Is All About (singel)

That’s What the Blues Is All About - singel amerykańskiego bluesmana Johna Lee Hookera Jr. i polskiego zespołu Daddy’s Cash promujący ich wspólny album o tym samym tytule.
Teledysk.
Obraz do piosenki został opublikowany w serwisie YouTube 5 stycznia 2013 roku.

</doc>
<doc id="2948609" url="https://pl.wikipedia.org/wiki?curid=2948609" title="Stade Nautique Rainier III">
Stade Nautique Rainier III

Stade Nautique Rainier III – wielofunkcyjny stadion w La Condamine, w Monako. Odkryty stadion dla sportów wodnych, basen (latem), lodowisko (zimą).

</doc>
<doc id="2948610" url="https://pl.wikipedia.org/wiki?curid=2948610" title="Liane Augustin">
Liane Augustin

Liane Augustin (ur. 18 listopada 1927 w Berlinie, zm. 30 kwietnia 1978 w Wiedniu) - niemiecko-austriacka piosenkarka i aktorka.
Swoją karierę muzyczną rozpoczęła w wiedeńskim nocnym klubie Boheme Bar. Jej występy zaowocowały nagraniem kilku płyt dla studia Vanguard. Towarzyszącymi jej muzykami byli wówczas Michael Danzinger (pianista), Laszlo Gatti (gitara) i Willi Fantel (basista).
W 1958 roku reprezentowała Austrię podczas 3. Konkursu Piosenki Eurowizji organizowanego w Hilversum. W finale widowiska zaprezentowała utwór "Die ganze Welt braucht Liebe, z którym zajęła piąte miejsce.
Zmarła w 1978 roku w Wiedniu. 26 maja 2009 roku jej imieniem nazwano jeden z placów w Wiedniu znajdujący się pomiędzy Neustiftgasse, Kirchengasse i Kellermanngasse.

</doc>
<doc id="2948612" url="https://pl.wikipedia.org/wiki?curid=2948612" title="Girolamo Simoncelli">
Girolamo Simoncelli

Girolamo Simoncelli (ur. prawdopodobnie w 1522 w Orvieto – zm. 22 lutego 1605 w Rzymie) – włoski kardynał.
Pochodził z Orvieto. Był synem Antonio Simoncelliego i Cristofory Ciocchi del Monte, bratanicy kardynała Giovanniego Marii Ciocchi del Monte, który w 1550 roku został papieżem Juliuszem III (1550–1555). Jego dokładna data urodzenia nie jest znana; najprawdopodobniej urodził się w roku 1522, ale w literaturze podawane są także inne daty (1524 lub 1536).
22 grudnia 1553 papież Juliusz III, będący jego prawujem, wyniósł go do godności kardynała diakona. W następnym roku, 25 czerwca 1554, został mianowany administratorem apostolskim rodzinnej diecezji Orvieto, a 5 grudnia 1554 otrzymał kościół Santi Cosma e Damiano jako tytularną diakonię kardynalską. Z zarządu diecezją orvietańską zrezygnował 17 kwietnia 1562, ale osiem lat później objął ją ponownie i pozostał jej biskupem aż do śmierci. W ciągu roku 1573 przyjął święcenia kapłańskie (sierpień 1573) i sakrę biskupią (8 listopada 1573) z rąk swego dalekiego krewnego kardynała Fulvio della Corgna. Prawdopodobnie w tym samym czasie został podniesiony do rangi kardynała prezbitera Ss. Cosma e Damiano. 15 stycznia 1588 wymienił swój dotychczasowy kościół tytularny na Santa Prisca, a ten z kolei 30 marca 1598 wymienił na Santa Maria in Trastevere. Od 30 marca 1598 do 21 lutego 1600 sprawował funkcję protoprezbitera Kolegium Kardynalskiego. 21 lutego 1600 został promowany do rangi kardynała biskupa obejmując kolejno diecezje suburbikarne Albano (21 lutego 1600), Frascati (24 kwietnia 1600) i Porto e S. Rufina (16 czerwca 1603), ale nie cieszył się poważaniem ówczesnego papieża Klemensa VIII (1592–1605). Po utworzeniu w 1588 przez papieża Sykstusa V stałych kongregacji kardynalskich Girolamo Simoncelli został skierowany do pracy w Kongregacji ds. Biskupów oraz Kongregacji ds. Dróg, Mostów i Akweduktów. Zmarł jako subdziekan Świętego Kolegium Kardynałów.
Girolamo Simoncelli jest wśród kardynałów rekordzistą, jeśli chodzi o uczestniczenie w konklawe, gdyż jako jedyny kardynał w historii uczestniczył łącznie aż w dziesięciu konklawe (wszystkich, jakie odbyły się za jego kardynalatu): w kwietniu i w maju 1555, w 1559, 1565/66, 1572, 1585, we wrześniu 1590, jesienią 1590, w 1591 i w 1592.
Niektórzy historycy łączą z kardynałem Simoncellim powstanie tzw. przepowiedni św. Malachiasza dotyczących papieży. W czasie jesiennego konklawe w 1590 jego zwolennicy mieli sfałszować te przepowiednie celem zwiększenia jego szans w wyborach. Według treści przepowiedni, następcą Urbana VII miał zostać papież "Ex antiquitate urbis", czyli "ze starego (antycznego) miasta". Ponieważ Orvieto, czyli miejsce pochodzenia i zarazem diecezja Simoncelliego, zwane było po łacinie "Urbs Vetus", czyli również "Stare Miasto", przepowiednia ta miała wskazywać właśnie na Simoncelliego. Papieżem został jednak wówczas kard. Sfondrati z Cremony, którzy przyjął imię Grzegorz XIV (1590–1591).

</doc>
<doc id="2948616" url="https://pl.wikipedia.org/wiki?curid=2948616" title="Zamek Beckov">
Zamek Beckov

Zamek Beckov (słow. "Beckovský hrad", wcześniej "Castrum Blundix, Blundus, Blondich, Bolondus, Bulunduz, Bolondóc") – rozległe ruiny zamku, położonego nad wioską o tej samej nazwie, administracyjnie w powiecie Nowe Miasto nad Wagiem.
Zamek jest bardzo dobrze widoczny z nieodległej autostrady D1.
Historia.
Zamek wznosi się na 70-metrowej wapiennej skale, na wysokości 245 m n.p.m. Kronika węgierska Gesta Hungarorum z XII wieku wspomina już o nim jako o starej twierdzy, lecz być może chodziło o wcześniejszy obiekt, a badania archeologiczne potwierdzają istnienie osadnictwa w tym miejscu już w kulturze lateńskiej. Dzisiejszy, kamienny obiekt zbudowano prawdopodobnie w XIII wieku.
Zamek był jednym z licznych zamków położonych nad Wagiem i strzegącym brodu oraz granic Królestwa Węgier. O jego sile świadczy fakt, że nie został zdobyty przez Mongołów w 1241 roku. Początkowo był w rękach węgierskich monarchów, ale w 1296 roku dostał się w ręce Mateusza Czaka (słow. "Matúš Čák III Trenčiansky", węg. "Máté Csák"), najpotężniejszego z ówczesnych węgierskich arystokratów, przez pewien okres "de facto" samodzielnego władcy na tych terenach. Czak przebudował zamek na swoją rezydencję, zamek i położone pod nim miasteczko stało się znanym centrum handlu i rzemiosła.
Po śmierci Czaka w 1321 zamek ponownie stał się majątkiem królewskim i administrowali nim kasztelanowie. Według niektórych źródeł w 1379 roku zamek i dobra Beckov uzyskała od króla rodzina Bánffy (Bánfi), za swoją wierną służbę. Od 1388 roku zaczyna się najlepszy okres w historii budowli – otrzymał go wówczas Ścibor ze Ściborzyc – przebudował on Beckov w gotyckim stylu, dobudował nowe obiekty bogato zdobione architektonicznymi detalami i malowidłami.
W 1414 zamek odziedziczył syn, Ścibor Ściborowic – nie miał on męskiego potomka, więc część jego majątku odziedziczyła córka Katarzyna, jednak bez samego zamku. Wróciła ona w rodzinne strony jako żona Pala Bánffy’ego, któremu podarował go król w 1437 roku. Beckov pozostał w rękach tej rodziny aż do wymarcia rodu; ostatni męski przedstawiciel poległ w 1594 w jednej z bitew z Turkami. Wcześniej, w XVI wieku, zamek został dodatkowo obwarowany i przebudowany w stylu renesansowym, podobnie miasteczko zostało otoczone murami miejskimi i fosą. Dzięki temu odparto atak armii osmańskiej w 1530, a w 1599 obroniono się przed ich sojusznikami – Tatarami, którzy zdołali jedynie spalić samą miejscowość. Był to też ostatni przykład świetności zamku, który w XVII wieku został zaniedbany i opustoszał, a majątek rodziny po 1646 roku, kiedy to zmarł ostatni potomek Bánffyych, podzielono wśród wielu dziedziców.
W 1729 w miasteczku wybuchł pożar, który przeniósł się na zamek i zniszczył wnętrza oraz dachy – nieodbudowany, od tego czasu niszczał coraz bardziej, aż zostały z niego tylko ruiny.
Jeszcze pod koniec XIX wieku na zamkowych ścianach widoczne były duże fragmenty dekoracji, z powodu których w dawnej kaplicy zamontowano prowizoryczny dach, który jednak z czasem także zniszczał. Dopiero w latach 70. XX wieku ruiny doczekały się zainteresowania specjalistów i władz – w 1970 zostały uznane za Narodowy Zabytek Kultury (słow. "Národná kultúrna pamiatka"), a do 1976 roku przeprowadzono rozległe prace archeologiczne oraz konserwacyjne, jednak, w przeciwieństwie do wielu innych zamków słowackich, nie dokonano jego odbudowy, a jedynie zabezpieczono istniejące pozostałości.
W latach 90. został udostępniony publiczności do zwiedzania (w okresie kwiecień-listopad). Kolejne prace konserwacyjne wraz z częściową rekonstrukcją ruiny przeszły w latach 2010-2012.
Architektura.
Zamek składał się z trzech części – najważniejszy był górny zamek, położony w północnej części kompleksu.
Na teren ruin wchodzi się przez resztki barbakanu, który styka się z pozostałościami murów miejskich dzisiejszej wsi. W dawnej wieży strażniczej z XIV wieku znajduje się kasa oraz punkt widokowy. Przedgrodzie z XV wieku kończy brama (w przeszłości w tym miejscu było główne wejście do zamku), prowadząca do gotyckiego dziedzińca zamku dolnego, na którym, po ostatniej rekonstrukcji, stanęły budynki mieszczące m.in. niewielkie muzeum. Dziedziniec otoczony jest murami obronnymi z XIV wieku. W północnej części dolnego zamku, oddzielonej od dziedzińca, znajduje się studnia z XIV stulecia.
Górny zamek został częściowo zrekonstruowany podczas ostatnich prac – dotyczy to m.in. kaplicy z 1410 roku, którą ponownie nakryto dachem. W południowej części górnego zamku zachował się kwadratowy donjon z XII/XIII wieku (jedna z najstarszych części kompleksu), trzy baszty – zachodnia, wschodnia z XV wieku oraz renesansowa, artyleryjska z wieku XVI. Największą powierzchnię mają dwa pałace – zachodni, wybudowany przez Ścibora ze Ściborzyc oraz północny z XV wieku. Na głównym dziedzińcu, powstałym w tym samym czasie co kaplica, znajduje się cysterna na wodę z XV wieku, a całość dopełniają zabudowania gospodarcze, starsze o jedno stulecie oraz trzeci, niewielki pałac w pobliżu kaplicy.
Kirkut.
Pod murami zamku, niedaleko dolnej bramy, znajduje się niewielki cmentarz żydowski, przedzielony drogą prowadzącą z wioski na dwie części. Jest to jedna z najbardziej malowniczych nekropolii żydowskich w kraju i powstała pod koniec XVII wieku.
Starsza część, przy murach, posiada około 80 nagrobków, głównie z XIX wieku i starszych. Młodsza część, położona wyżej, to około 100 nagrobków z pierwszej połowy XX wieku. Od 1991 roku kirkut także jest Narodowym Zabytkiem Kultury.

</doc>
<doc id="2948621" url="https://pl.wikipedia.org/wiki?curid=2948621" title="Dewi Sandra">
Dewi Sandra

Dewi Sandra Killick (ur. 3 kwietnia 1980 w Brazylii) – indonezyjska aktorka, prezenterka i piosenkarka.

</doc>
<doc id="2948623" url="https://pl.wikipedia.org/wiki?curid=2948623" title="John Meade Falkner">
John Meade Falkner

John Meade Falkner (ur. 8 maja 1858 w Manningford Bruce, zm. 22 lipca 1932 w Durham) – angielski pisarz i poeta, a także paleograf i biznesmen. Najbardziej znany ze swej powieści dla dzieci i młodzieży "Moonfleet", kilkukrotnie zekranizowanej, a w Polsce znanej pod tytułem "Diament Mohuna".

</doc>
<doc id="2948626" url="https://pl.wikipedia.org/wiki?curid=2948626" title="Jimmy Makulis">
Jimmy Makulis

Jimmy Makulis (gr. Τζίμης Μακούλης; ur. 12 kwietnia 1935 w Atenach, zm. 28 października 2007 w Atenach) – grecki piosenkarz oraz reprezentant Austrii podczas Konkursu Piosenki Eurowizji 1961 w Cannes.
Życiorys.
Jimmy Makulis przeprowadził się w 1950 roku do Niemiec, gdzie był niezwykle znany. Mimo popularności w Niemczech to nadawca publiczny z Austrii – ORF postanowił powierzyć reprezentowanie kraju podczas 6. Konkursu Piosenki Eurowizji, 18 marca 1961 roku. Podczas konkursu, który odbywał się wtedy po raz drugi w Cannes, na Lazurowym Wybrzeżu, we Francji, wraz z utworem „Sehnsucht” zdołał zdobyć zaledwie jeden punkt, zajmując tym samym ostatnie, 15. miejsce, razem z reprezentantem Belgii – Bobem Bennym.
Mimo swojej popularności w roku 1964 wydał swój ostatni singel „Little Moonlight Love”. Ten jednak nie odniósł sukcesu jak piosenki „Auf Cuba sind die Mädchen braun” czy „Gitarren klingen leise durch die Nacht”. Mimo tego, w roku 1965 Makulis postanowił przeprowadzić się do Stanów Zjednoczonych, aby tam występować w Las Vegas. Wrócił do rodzinnej Grecji w 1985 roku, a w 1990 roku wziął udział w greckich preselekcjach do Konkursu Piosenki Eurowizji, zajmując jednak piąte miejsce. Wkrótce potem powrócił do Niemiec na początku lat '90. 28 października zmarł po operacji serca w Ateńskim szpitalu, w wieku 72 lat.
Dyskografia.
Albumy.
Jimmy Mukalis wydał kilka albumów m.in. w 1956 i 1964 roku. Jednym z nich jest „Sings Greek Evergreens”.

</doc>
<doc id="2948627" url="https://pl.wikipedia.org/wiki?curid=2948627" title="Klapa s Mora">
Klapa s Mora

Klapa s Mora (ang.:Klapa From The Sea, pierwotnie: Super Klapa) – chorwacki zespół muzyczny stworzony na początku 2013 roku przez krajową telewizję publiczną Hrvatska Radiotelevizija (HRT) na potrzeby 58. Konkursu Piosenki Eurowizji.
Skład grupy.
Członkowie zespołu to wokaliści kilku popularnych w Chorwacji klap, wykonujących tradycyjną muzykę z Dalmacji.
Konkurs Piosenki Eurowizji.
Pod koniec lutego 2013 roku ogłoszono, że zespół został wewnętrznie wybrany na reprezentanta Chorwacji podczas 58. Konkursu Piosenki Eurowizji z utworem „Mižerja” autorstwa Gorana Topolovca, który pokazał tradycyjną chorwacką muzykę w sposób nowoczesny. Produkcją kompozycji zajął się Nikša Bratoš, który końcową wersję utworu współtworzył z włoskim producentem Lucą Bignardim. 14 maja grupa wystąpiła w pierwszym półfinale konkursu z czwartym numerem startowym. Nie awansowała jednak do sobotniego finału, zajęła 13. miejsce z 38 punktami na koncie.

</doc>
<doc id="2948629" url="https://pl.wikipedia.org/wiki?curid=2948629" title="Pernilla Karlsson">
Pernilla Karlsson

Pernilla Karlsson (ur. 11 czerwca 1990 w Siuntio) – fińska piosenkarka, reprezentantka Finlandii podczas 57. Konkursu Piosenki Eurowizji, który odbył się w Baku w Azerbejdżanie, zawodniczka klubu Sjundeå IF występującego w najwyższej klasie rozgrywkowej w piłce ręcznej w Finlandii.
Dzieciństwo.
Pernilla Karlsson należy do szwedzkojęzycznej mniejszości fińskiej.
Kariera muzyczna.
W 2006 roku Karlsson wygrała fińsko-szwedzki konkurs piosenki "Världens Minsta schlagerfestival". Pomimo wygranej zrezygnowała na kilka lat z kariery piosenkarki. Dzięki wsparciu brata Jonasa, fińskiego inżyniera dźwięku, producenta muzycznego i założyciela wytwórni muzycznej, postanowiła powrócić do śpiewania i nagrać materiał na debiutancki album.
Pod koniec lutego 2012 roku wystąpiła w finale fińskich eliminacji eurowizyjnych "Uuden musiikin kilpailu" ze szwedzkojęzyczną balladą „När jag blundar”, którą napisała wraz z Jonasem. Piosenka powstała z okazji 50. urodzin matki rodzeństwa. W finale selekcji zdobyła największe poparcie telewidzów (53,4% głosów) i wygrała selekcję, dzięki czemu została wybrana na reprezentantkę Finlandii podczas 57. Konkursu Piosenki Eurowizji organizowanego w Baku. 22 maja wystąpiła w pierwszym półfinale 57. Konkursu Piosenki Eurowizji z dziewiątym numerem startowym i zajęła ostatecznie 12. miejsce z 41 punktami na koncie, przez co nie zakwalifikowała się do finału.
Życie prywatne.
Poza śpiewaniem, pasją Karlsson jest piłka ręczna. Piosenkarka gra w klubie sportowym Sjundeå IF.

</doc>
<doc id="2948631" url="https://pl.wikipedia.org/wiki?curid=2948631" title="Stanisław Grabski (1633–1693)">
Stanisław Grabski (1633–1693)

Stanisław Grabski herbu Wczele (ur. 1633 - zm. 6 października 1693) – kasztelan rogoziński w latach 1678-1693, starosta kłecki, podczaszy poznański w 1677 roku, dowódca chorągwi przeciwko Turkom w bitwie pod Chocimiem, wielokrotny sędzia Trybunału Koronnego, senator.
Brał udział w wyprawach wojennych w Holsztynie, Danii, Litwie, Ukrainie przeciwko Szwedom, Kozakom i Tatarom. Kierował komisjami skarbowymi w Wielkopolsce. Zasłużony dla Kłecka. Jego żona, Dorota Grotówna wystawiła mu łacińskie epitafium w kaplicy Matki Boskiej w Kolegiacie św. Marii Magdaleny w Poznaniu.
Bohaterskiego starostę kłeckiego wspomina Kasper Niesiecki (1682-1744):
"(...) kasztelan Rogoziński, wspominają go konstytucye 1685, był i starostą Kłeckim, mąż rycerski, czego dowody tak dla ojczyzny swojej, życie swoje nieraz na sztych stawiając, jak też w Danii i Holzacyi, a co największa, przy Bogu i wierze prawowiernej nieustraszony. Raz u stołu siedząc najwyższego podkomorzego Duńskiego, w dzień Sobotni, który on według swego zwyczaju, ostrymi suchotami obchodził na cześć Matki Boskiej, ktoś z dyssydentów urągając się rzekł: Nie godna Marya, żeby ją tak ciężkim postem czczono. Porwał się od stołu, i do szabli, gorliwy o honor Matki Boskiej Stanisław, i życie swoje i krew chcąc położyć przy jej czci nienadwerężonej".
Krewnym starosty kłeckiego był Jan Kazimierz Grabski h. Wczele, sędzia grodzki w Nakle, deputat na trybunał koronny w 1694 r., który wydał drukiem w Poznaniu "Prawdy powszechne albo dowodne nauki Chrześcijańskiej Filozofji z Włoskiego i z łacińskiego przetłomaczone na Polskie".
Pochowany w bazylice Matki Bożej Nieustającej Pomocy, św. Marii Magdaleny i św. Stanisława Biskupa w Poznaniu.

</doc>
<doc id="2948632" url="https://pl.wikipedia.org/wiki?curid=2948632" title="Sędziwój z Czarnkowa">
Sędziwój z Czarnkowa

Sędziwój Czarnkowski (zm. po 1352) – syn Wincentego z Szamotuł, protoplasty rodu Czarnkowskich, sędzia nakielski (1318), przed 1352 r. kasztelan nakielski, pieczętował się herbem Nałęcz III, jednym z jego potomków był Władysław Czarnkowski.
Zdaniem Adama Bonieckiego:
&lt;br&gt;"Burzliwy i niespokojny, w ciągłych był zajściach z książętami pomorskimi i sąsiadującymi z sobą panami polskimi, a nawet knuł spiski przeciwko królowi Kazimierzowi III i naprowadzał na kraj nieprzyjaciół. Obwiniony o te występki i przekonany prawem, z rozkazu króla był ukarany śmiercią. Jego synowie, Jan podczaszy 1372 r. a sędzia poznański 1377 r. i Wincenty zmuszeni byli długami do zastawienia Człopy Januszowi Wedelskiemu w 1368 r."

</doc>
<doc id="2948634" url="https://pl.wikipedia.org/wiki?curid=2948634" title="Czarnogłów (gromada)">
Czarnogłów (gromada)

Czarnogłów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czarnogłów z siedzibą GRN w Czarnogłowiu utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Czarnogłów, Duchów i Wólka Czarnogłowska ze zniesionej gminy Rudzienko oraz obszary dotychczasowych gromad Garczyn Mały, Pokrzywnik, Strzebula i Zimnowoda ze zniesionej gminy Chrościce w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromad: Dobre (wsie Czarnogłów, Duchów i Wólka Czarnogłowska oraz kolonie Baltazarów i Czarnogłów) i Wiśniew (wsie Garczyn Mały, Pokrzywnik, Strzebula i Zimnowoda) w tymże powiecie.
Zobacz też: gmina Czarnogłów.

</doc>
<doc id="2948635" url="https://pl.wikipedia.org/wiki?curid=2948635" title="Barcząca (gromada)">
Barcząca (gromada)

Barcząca – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Barcząca z siedzibą GRN w Barczącej utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Barcząca, Budy Barcząckie, Chmielew, Targówka, Tyborów, Wiciejów, Wólka Wiciejowska, Zakole-Wiktorowo i Zakole Stare ze zniesionej gminy Rudzienko oraz miejscowość Zakole-Wiatraki z dotychczasowej gromady Julianów I ze zniesionej gminy Siennica w tymże powiecie. Dla gromady ustalono 17 członków gromadzkiej rady narodowej.
31 grudnia 1961 gromadę zniesiono, włączając jej obszar do nowo utworzonej gromady Mińsk Mazowiecki w tymże powiecie.
Zobacz też: gmina Barcząca.

</doc>
<doc id="2948636" url="https://pl.wikipedia.org/wiki?curid=2948636" title="Dębe Małe (gromada)">
Dębe Małe (gromada)

Dębe Małe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dębe Małe z siedzibą GRN w Dębem Małym utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Budziska, Dębe Małe i Gołełąki ze zniesionej gminy Wielgolas oraz obszar dotychczasowej gromady Generałowo ze zniesionej gminy Iwowe w tymże powiecie. Dla gromady ustalono 11 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Wielgolas (wsie Budziska, Dębe Małe i Gołe Łąki) i Iwowe (wieś Generałowo) w tymże powiecie.
Zobacz też: gmina Dębe Małe.

</doc>
<doc id="2948637" url="https://pl.wikipedia.org/wiki?curid=2948637" title="Grodzisk (gromada w powiecie mińskim)">
Grodzisk (gromada w powiecie mińskim)

Grodzisk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grodzisk z siedzibą GRN w Grodzisku utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Grodzisk, Skruda i Topór (z wyłączeniem wsi Jeziorek) oraz kolonia Natolin z dotychczasowej gromady Guzew ze zniesionej gminy Kuflew w powiecie mińskim oraz obszar dotychczasowej gromady Choszcze ze zniesionej gminy Sinołęka w powiecie węgrowskim (woj. warszawskie). Dla gromady ustalono 12 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Mrozy w tymże powiecie.

</doc>
<doc id="2948638" url="https://pl.wikipedia.org/wiki?curid=2948638" title="Łaziska (gromada w powiecie mińskim)">
Łaziska (gromada w powiecie mińskim)

Łaziska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łaziska z siedzibą GRN w Łaziskach utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Izabelin, Ludwinów, Łaziska, Szczytnik() i Tymoteuszew ze zniesionej gminy Jakubów w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Jakubów w tymże powiecie.
Zobacz też: gmina Łaziska.

</doc>
<doc id="2948639" url="https://pl.wikipedia.org/wiki?curid=2948639" title="Rudno (gromada w powiecie mińskim)">
Rudno (gromada w powiecie mińskim)

Rudno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rudno z siedzibą GRN w Rudnie utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Borków(), Podgórzno, Rudno i Władzin ze zniesionej gminy Kołbiel w tymże powiecie. Dla gromady ustalono 11 członków gromadzkiej rady narodowej.
1 stycznia 1957 do gromady Rudno przyłączono wieś Oleksin z gromady Rudzienko k/Kołbieli w tymże powiecie.
1 stycznia 1959 z gromady Rudno wyłączono wsie Borków, Podgórzno i Władzin, włączając je do gromady Kołbiel w powiecie otwockim, po czym gromadę Rudno zniesiono, a jej (pozostały) obszar włączono do gromady Rudzienko k/Kołbieli w powiecie mińskim.
Zobacz też: gmina Rudno.

</doc>
<doc id="2948641" url="https://pl.wikipedia.org/wiki?curid=2948641" title="Wiktor Veselago">
Wiktor Veselago



</doc>
<doc id="2948646" url="https://pl.wikipedia.org/wiki?curid=2948646" title="SM U-86">
SM U-86

SM U-86 – niemiecki okręt podwodny typu "U-81" zbudowany w Friedrich Krupp Germaniawerft w Kilonii w latach 1915-1916. Wodowany 7 listopada 1916 roku, wszedł do służby w Cesarskiej Marynarce Wojennej 30 listopada 1916 roku pod dowództwem kapitana Friedricha Crüsemanna. 21 lutego 1917 roku został przydzielony do IV Flotylli. U-86 w czasie dwunastu patroli zatopił 33 statki nieprzyjaciela o łącznej wyporności 117 583 GRT oraz jeden uszkodził. 
W czasie pierwszego patrolu na Morzu Północnym, 23 marca 1917 roku, U-86 zatopił niewielki brytyjski trawler parowy „Queenborough” o wyporności 165 GRT. „Queenborough” został zatrzymany, a następnie zatopiony ogniem z działa, dziewięcioro członków załogi opuściło trawler na łodzi ratunkowej, jednak łódź zaginęła.
Na początku kwietnia 1917 roku U-86 operował u zachodnich oraz południowych wybrzeży Irlandii. 5 kwietnia zatopił dwa niewielkie żaglowce francuskie: „Dunkerquoise” (127 GRT) oraz „Marie Celine” (142 GRT). Tego samego dnia 40 mil od Fastnet Rock U-86 zatopił belgijski statek parowy „Siberier”, który płynął z Gulfport do Calais z ładunkiem drewna. 6 kwietnia 180 mil od Fastnet Rock U-86 storpedował i zatopił brytyjski tankowiec „Rosalind” o wyporności 6 535 GRT.
23 czerwca 1917 roku kapitanem U-86 został Alfred Götze, który 26 stycznia 1918 roku został zastąpiony przez Helmuta Patziga.
27 czerwca 1918 roku U-86 pod dowództwem Patziga, 116 mil na zachód od Fastnet Rock storpedował i zatopił brytyjski statek szpitalny „Llandovery Castle”. Po zatonięciu statku załoga U-86 otworzyła do rozbitków ogień z broni pokładowej. W wyniku storpedowania oraz ostrzelania śmierć poniosły 234 osoby. Po zakończeniu wojny, w 1921 roku, Patzig oraz jego dwóch zastępców: Ludwig Dithmar i John Boldt, zostało oskarżonych o zbrodnie wojenne. Patzig uciekł do Gdańska i uniknął kary.
1 lipca 1918 roku U-86 storpedował płynący w konwoju z wojskami amerykańskimi statek transportowy „Covington” o wyporności 16 339 GRT. „Covington” zatonął następnego dnia. Zginęło sześcioro ludzi, a ponad siedmiuset siedemdziesięciu zostało uratowanych przez inne statki z konwoju. 
Po zakończeniu wojny U-86 został 20 listopada 1918 roku poddany Royal Navy. Zatonął w kanale La Manche w 1921 roku w czasie transportu do złomowania.

</doc>
<doc id="2948647" url="https://pl.wikipedia.org/wiki?curid=2948647" title="Margarito Flores García">
Margarito Flores García

Margarito Flores García (ur. 22 lutego 1899 w Taxco de Alarcón, zm. 12 listopada 1927 w Tulimán) – święty Kościoła katolickiego, działający na terenie Chilpancingo-Chilapa prezbiter, ofiara prześladowań antykatolickich zapoczątkowanych w okresie rewolucji meksykańskiej, męczennik.
Życiorys.
Był synem Germána Flores i Merced García. Ze względu na ciężkie warunki życia rodziny, od najmłodszych lat zmuszony był do podjęcia pracy zarobkowej. Sam również utrzymywał się gdy odbywał studia w seminarium duchownym w Chilapie do którego wstąpił mając 15 lat. Sakrament święceń przyjął z rąk José Guadalupe Ortiza 5 kwietnia 1924 r., a mszę prymicyjną odprawił w rodzinnym mieście, w kościele parafii „Santa Prisca y San Sebastián” 20 kwietnia 1924 r.. Początkowo pracował w seminarium, pełniąc jednocześnie obowiązki wikariusza. Skutecznie zwalczał ekspansję sekt. Gdy nasiliły się prześladowania katolików, po opublikowaniu w 1926 r. dekretu rządu E. Callesa nakazującego księżom opuszczenie parafii i przeniesienie do miast, będąc pod wrażeniem śmierci Dawida Uribe Velasco, poprosił o przeniesienie w region największego zagrożenia, gdzie Kościół był szczególnie atakowany. W tymże roku pod wpływem narastających represji wobec duchowieństwa został przeniesiony z Chilpancingo do Tecalpulco. Kontynuował studia w „Academia de San Carlos”. Aresztowany został w czerwcu roku następnego i uwięziony razem z grupą członków „Ligi Obrony Wolności Religijnej”, a po interwencji rodziny generała Roberto Cruza zwolniony. W listopadzie, zgodnie ze złożoną prośbą, skierowany został do pełnienia posługi w charakterze proboszcza do parafii w miejscowości Atenango del Río. Tamtejsze władze lokalne zapowiedziały wcześniej śmierć każdemu duchownemu na terenie miasta i wkrótce po przybyciu Margarito Flores García został aresztowany, a następnie zawleczony na powrozie przed oblicze generała w Tulimán. 
Rozstrzelany został 12 listopada, a komisarz policji Crus Pineda, który starał się pomóc księdzu wkrótce również podzielił jego los.
Po zakończeniu procesu informacyjnego na etapie lokalnej diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, został beatyfikowany 22 listopada 1992 roku w watykańskiej bazylice św. Piotra, a jego kanonizacja na placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Relikwie Margarito Flores García zostały przeniesione w 1925 r. do kaplicy w rodzinnej parafii Taxco, które jest miejscem szczególnego kultu świętego.
Atrybutem świętego męczennika jest palma, wspomnienie liturgiczne obchodzone jest w "dies natalis" (12 listopada).

</doc>
<doc id="2948648" url="https://pl.wikipedia.org/wiki?curid=2948648" title="Godziny rozpaczy (film 1955)">
Godziny rozpaczy (film 1955)

Godziny rozpaczy ("The Desperate Hours") – amerykański dreszczowiec noir z 1955, będący adaptacją sztuki Josepha Hayesa.
Opis fabuły.
Morderca, Glenn Griffin wraz z bratem – Halem i odsiadującym dożywocie Kobishem uciekają z więzienia. Szukając schronienia przed pościgiem, trafiają do przypadkowego domu na przedmieściach, gdzie mieszka rodzina Hillardów. Bandyci terroryzują rodzinę. Rozpoczyna się psychologiczna gra pomiędzy Griffinem a głową rodziny Danielem C. Hilliardem.

</doc>
<doc id="2948649" url="https://pl.wikipedia.org/wiki?curid=2948649" title="Godziny rozpaczy">
Godziny rozpaczy



</doc>
<doc id="2948652" url="https://pl.wikipedia.org/wiki?curid=2948652" title="Nadpromienista przemiana fazowa">
Nadpromienista przemiana fazowa

Nadpromienista przemiania fazowa (ang. "Superradiant phase transition") – w mechanice kwantowej podobna do nadprzewodnictwa i ferromagnetyzmu przemiana fazowa w układzie składającym się z materii i kwantowego pola elektromagnetycznego, polegająca na tym, że układ przechodzi do uporządkowanego stanu nadpromienistego, w którym w stanie podstawowym w odróżnieniu od normalnej próżni elektromagnetycznej istnieje znaczna gęstość uwięzionych wśród materii fotonów, a atomy pozostają na stałe w stanach silnie wzbudzonych. Oryginalnie została przewidziana w tzw. modelu Dicke, w którym zakłada się, że atomy posiadają jedynie dwa poziomy energetyczne i oddziałują one z jednym modem kwantowego pola elektromagnetycznego.
Przemiana ta zachodzi, kiedy siła oddziaływania atomów z polem elektromagnetycznym jest większa niż energia części nieoddziałującej układu, co podobnie jak w przypadku nadprzewodnictwa i ferromagnetyzmu prowadzi do efektywnych oddziaływań dynamicznych pomiędzy atomami typu ferromagnetycznego i spontanicznego pojawienia się uporządkowania wzbudzeń poniżej temperatury krytycznej. Znaczy to, że kolektywne przesunięcie Lamba w układzie oddziałujących z fluktuacjami próżni atomów staje się porównywalne z energiami samych atomów, a fluktuacje próżni powodują spontaniczne samowzbudzenie materii. Przemiana ta może być łatwo zrozumiana, stosując transformacje Holsteina-Primakoffa do atomów dwupoziomowych. W wyniku tej transformacji atomy stają się oscylatorami harmonicznymi o częstości równej różnicy poziomów, a cały układ układem oddziałujących oscylatorów harmonicznych atomów i pola, czyli dielektrykiem Hopfielda przewidującym w stanie normalnym polarony dla fotonów, czyli polarytony. Jeśli teraz oddziaływanie z polem elektromagnetycznym jest tak silne, że układ zapada się i pojawiają się częstości urojone wtedy układ fizyczny ze stabilizującymi członami wyższych rzędów będzie podlegał podobnej do ferroelektrycznej przemianie fazowej.
W modelu tym układ matematycznie równoważny jest dla jednego modu wzbudzeń paczce trojańskiej, kiedy to natężenie pola elektromagnetycznego spolaryzowanego kołowo odpowiada stałej sprzężenia elektromagnetycznego i powyżej jej wartości krytycznej przechodzi do ruchu niestabilnego (jonizacji).
Przemiana ta była przedmiotem szerokiej dyskusji czy jest wynikiem jedynie uproszczonego modelu matematycznego oddziaływania materii z polem i czy może zachodzić dla prawdziwych parametrów fizycznych układów.
Jednak zarówno oryginalne wyprowadzenie, jak też późniejsze poprawki prowadzące do nieistnienia przemiany z powodu reguły sum Thomasa-Reiche’a-Kuhna, które dla oscylatora harmonicznego skracają wymaganą nierówność do niemożliwej ujemności stałej oddziaływania, były oparte na założeniu, że operatory pola elektromagnetycznego są komutującymi liczbami oraz że atomy nie oddziałują między sobą statycznymi np. dipolowymi siłami kulombowskimi, co w ogólności nie jest prawdą, tak samo jak w przypadku twierdzenia van Leeuwen, i jedynie klasycznego nieistnienia diamagnetyzmu Landaua. Powrót przemiany zachodzi, ponieważ elektrostatyczne oddziaływania dipolowe atom-atom nigdy nie są pomijalne w zakresie nadpromienistym gęstości materii, a transformacja unitarna Powera-Zienau eliminująca kwantowy potencjał wektorowy w Hamiltonianie najmniejszego sprzężenia przekształca Hamiltonian dokładnie do postaci użytej kiedy nadpromienistość została odkryta, lecz ściśle, a nie w przybliżeniu pomijającym kwadrat potencjału wektorowego, którego dodanie jak później twierdzono powoduje zapobieżenie przemianie. Patrząc inaczej, w ramach pełnej mechaniki kwantowej włączając pole elektromagnetyczne uogólnione twierdzenie van Leeuwen nie działa i oddziaływania elektromagnetyczne nie mogą być całkowicie wyeliminowane, podczas gdy w wyniku transformacji zmieniają się one się jedynie ze sprzężenia poprzez potencjał wektorowy formula_1 na sprzężenie poprzez pole elektryczne formula_2 i inne efektywne oddziaływanie elektrostatyczne. Obecnie może być obserwowana w układach modelowych, jak kondensaty Bosego-Einsteina i sztuczne atomy.
Teoria.
Krytyczność w zlinearyzowanym modelu Jaynesa-Cummingsa.
Nadpromienista przemiana fazowa jest formalnie przewidziana już przez zachowanie krytyczne rezonansowego modelu Jaynesa-Cummingsa opisującego oddziaływanie nie formula_3 lecz tylko jednego atomu z jednym modem pola elektromagnetycznego. Zaczynając od dokładnego Hamiltonianu w modelu Jaynesa-Cummingsa w stanie rezonansu
stosując transformacje Holsteina-Primakoffa dla dwóch poziomów spinu oraz zastępując operatory podwyższające i obniżające spinu odpowiednimi operatorami kreacji i anihilacji dla oscylatora harmonicznego
otrzymuje się Hamiltonian dwóch sprzężonych oscylatorów harmonicznych:
który łatwo może zostać zdiagonalizowany.
Zakładając jego formę normalną
gdzie:
otrzymuje się równanie na wartości własne
z rozwiązaniami
System zapada się, kiedy jedna z częstości staje się urojona, tzn. kiedy
lub kiedy sprzężenie atom-pole jest silniejsze niż częstość oscylatorów modu pola i atomu.
Ponieważ w prawdziwym układzie fizycznym są człony wyższych rzędów, w tym regionie parametrów w układzie będzie zachodziła w zależności od temperatury przemiana fazowa.
Krytyczność w modelu Jaynesa-Cummingsa.
Uproszczony Hamiltonian modelu Jaynesa-Cummingsa z pominięciem członów przeciwnie rotujących (naruszających zasadę zachowania energii) jest dany przez
oraz energie dla przypadku rezonansu poziomów z modem pola są
gdzie formula_17 jest częstością Rabiego.
Można wtedy w przybliżeniu policzyć sumę statystyczną rozkładu kanonicznego
gdzie dyskretna suma została zastąpiona całką.
Standardowe podejście w tym przypadku polega na tym, że ostatnia całka jest liczona poprzez przybliżenie funkcji podcałkowej funkcją Gaussa wokoło maksimum wykładnika:
Prowadzi to do równania krytycznego:
Równanie to z własności funkcji hiperbolicznej formula_22 ma rozwiązania tylko jeśli
co znaczy, że faza normalna i nadpromienista istnieją jedynie, kiedy energia oddziaływania atom-pole jest znacznie większa, niż różnica poziomów energetycznych samego atomu.
Kiedy ten warunek jest spełniony, równanie to daje rozwiązanie na parametr porządku formula_24 w zależności od odwrotności temperatury formula_25 poniżej temperatury krytycznej, co znaczy istnienie uporządkowanego modu pola.
Podobne rozważania można przeprowadzić w prawdziwej granicy termodynamicznej nieskończonej liczby atomów.
Niestabilność klasycznego modelu elektrostatycznego.
Lepszy wgląd w naturę nadpromienistej przemiany fazowej, jak też w znaczenie wartości parametru krytycznego, który musi być przekroczony, aby przemiana zaszła, może być uzyskany poprzez badanie stabilności klasycznej układu naładowanych oscylatorów harmonicznych w przestrzeni trójwymiarowej oddziałujących jedynie elektrostatycznymi siłami odpychającymi, np. pomiędzy elektronami lokalnie będącymi w potencjale oscylatora harmonicznego. Pomimo oryginalnego modelu nadpromienistości kwantowe pole elektromagnetyczne jest tutaj całkowicie pominięte.
Zakłada się ponadto, że oscylatory mogą być położone np. na sieci sześciennej ze stałą sieci formula_26 w analogii do układu krystalicznego materii skondensowanej. Zakłada się najgorszy scenariusz defektu (jądra kondensacji niestabilności całego układu) w postaci nieobecności dwóch elektronów z sześciu najbliższych sąsiadów wybranego elektronu spoza płaszczyzny stabilizujących ruch, podczas kiedy 4 najbliższe elektrony uważa się za nieruchome w przestrzeni i produkujące zewnętrzny potencjał anty-harmoniczny w kierunku prostopadłym do płaszczyzny wszystkich pięciu elektronów. Warunkiem niestabilności ruchu wybranego elektronu prowadzącej do kaskady niestabilności jest aby całkowity potencjał będący złożeniem (sumą) potencjału oscylatora harmonicznego i rozwiniętego do kwadratu potencjału kulombowskiego od czterech elektronów był ujemny, tzn.
lub
Robiąc ten warunek sztucznie kwantowym poprzez pomnożenie licznika i mianownika ułamka przez formula_29 otrzymuje się
gdzie:
jest kwadratem siły przejścia dipolowego pomiędzy stanem podstawowym i pierwszym wzbudzonym kwantowego oscylatora harmonicznego,
jest przerwą energetyczną pomiędzy kolejnymi poziomami oraz jak można zauważyć
jest przestrzenną gęstością oscylatorów (liczbą oscylatorów na jednostkę objętości).
Warunek ten jest prawie identyczny, jak ten uzyskany przy oryginalnym odkryciu nadpromienistej przemiany fazowej w modelu Dicke, zastępując oscylatory harmoniczne atomami dwupoziomowymi o tym samym co w oscylatorach harmonicznym odstępie pomiędzy poziomami energetycznymi, sile przejścia dipolowego i gęstości przestrzennej, co oznacza, że przemiana zachodzi, kiedy oddziaływania kulombowskie pomiędzy elektronami dominują nad lokalnie harmonicznym oscylatorowym wpływem atomów.
W tym sensie wolny gaz elektronowy z formula_34 jest czysto nadpromienisty.
Nierówność krytyczna przepisana jeszcze inaczej
wyraża fakt, że nadpromienista przemiana fazowa zachodzi, kiedy częstość wiążących oscylatorów elektronowych jest niższa niż tzw. częstość plazmowa gazu elektronowego.

</doc>
<doc id="2948653" url="https://pl.wikipedia.org/wiki?curid=2948653" title="Almost Splendid">
Almost Splendid

Almost Splendid – pierwszy album długogrający warszawskiego zespołu Jazzpospolita, wydany w 2010 roku. Jego brzmienie było porównywane m.in. z twórczością Jaga Jazzist, Tortoise, Skalpela i Laboratorium.

</doc>
<doc id="2948656" url="https://pl.wikipedia.org/wiki?curid=2948656" title="Newag 220M">
Newag 220M



</doc>
<doc id="2948657" url="https://pl.wikipedia.org/wiki?curid=2948657" title="Daniel Zaragoza">
Daniel Zaragoza

Daniel Zaragoza (ur. 11 grudnia 1957 w Meksyku) – meksykański bokser, zawodowy mistrz świata kategorii koguciej i junior piórkowej.
Kariera amatorska.
Startował w wadze koguciej na igrzyskach panamerykańskich w 1979 w San Juan, gdzie przegrał w ćwierćfinale.
Wystąpił na igrzyskach olimpijskich w 1980 w Moskwie w wadze koguciej, gdzie po wygraniu dwóch walk przegrał w ćwierćfinale wskutek kontuzji z Michaelem Anthonym z Gujany.
Kariera zawodowa.
Rozpoczął karierę boksera zawodowego w 1980. Wygrał pierwsze 14 walk, zanim pokonał go w 1982 Harold Petty. W tym samym roku zdobył tytuł zawodowego mistrza Meksyku w wadze koguciej. W następnym roku usiłował zdobyć tytuł mistrza NABF ("North American Boxing Federation") w wadze koguciej, ale ponownie przegrał z Pettym.
4 maja 1985 w Oranjestad stoczył pojedynek o wakujący tytuł mistrza świata federacji World Boxing Council w wadze koguciej z Fredem Jacksonem. W 7. rundzie Jackson został zdyskwalifikowany za rozmyślne uderzenie głową i Zaragoza został po raz pierwszy mistrzem świata. Stracił ten tytuł już 9 sierpnia tego roku w Miami, kiedy przegrał z niepokonanym wówczas Miguelem „Happy” Lorą na punkty.
Zaragoza przeniósł się następnie do wagi junior piórkowej (superkoguciej). Przegrał pierwszy pojedynek w nowej kategorii 11 kwietnia 1986 w Perth z ówczesnym mistrzem świata federacji IBF w wadze koguciej Jeffem Fenechem, ale 6 grudnia tego roku został mistrzem NABF w wadze junior piórkowej po pokonaniu Mike'a Ayali.
Dwukrotnie skutecznie bronił tego mistrzostwa, a 29 lutego 1988 w Inglewood stoczył pojedynek o wakujący tytuł mistrza świata WBC wagi junior piórkowej ze swym rodakiem, wieloletnim mistrzem świata wagi koguciej Carlosem Zárate. Zaragoza wygrał przez techniczny nokaut w 10. rundzie. Zárate po tej walce zakończył swoją karierę.
Zaragoza w obronie tytułu zremisował 29 maja 1988 w Yeosu z byłym mistrzem świata Lee Seung-hoonem, znokautował 26 listopada tego roku w Forlì Valerio Natiego w 5. rundzie, wygrał na punkty 22 czerwca 1989 w Inglewood z Paulem Banke, zwyciężył przez techniczny nokaut 31 sierpnia tego roku w Inglewood Frankiego Duarte i pokonał na punkty 3 grudnia 1989 w Incheonie Park Chan-younga.
Stracił tytuł w kolejnej obronie, w walce rewanżowej z Paulem Banke, który 23 kwietnia 1990 w Inglewood wygrał przez techniczny nokaut w 9. rundzie. Odzyskał pas federacji WBC w wadzie junior piórkowej 14 czerwca 1991 w Nagoi po niejednogłośnej wygranej na punkty z Kiyoshi Hatanaką. Obronił tytuł, wygrywając na punkty 24 sierpnia 1991 w Seulu z Chun Huhem i 9 grudnia tego roku w Inglewood z Paulem Banke. W kolejnej walce o mistrzostwo 20 marca 1992 w Calais pokonał go Thierry Jacob. Jacobowi tytuł odebrał wkrótce Tracy Harris Patterson i z nim Zaragoza dwukrotnie się zmierzył, próbując po raz trzeci zostać mistrzem świata wagi junior piórkowej. W pierwszej walce 5 grudnia 1992 w Berck ogłoszono remis, a w rewanżu 25 września 1993 w Poughkeepsie Patterson zwyciężył przez techniczny nokaut w 7. rundzie.
Kolejną szansę walki o tytuł WBC Zaragoza uzyskał 2 czerwca 1995 w Foxwoods Casino, ale zremisował z broniącym pasa Héctorem Acero-Sánchezem. W rewanżowym pojedynku 6 listopada tego roku Zaragoza wygrał niejednogłośnie na punkty i po raz czwarty (a trzeci w tej kategorii) został mistrzem świata. Czterokrotnie skutecznie bronił tytułu, wygrywając z Joichiro Tatsuyoshim 3 marca 1996 w Jokohamie przez TKO w 11. rundzie, z Tsuyoshi Haradą 20 lipca 1996 w Osace przez TKO w 7. rundzie, z Wayne'em McCulloughem 11 stycznia 1997 w Bostonie na punkty i ponownie z Tatsuyoshim 14 kwietnia 1997 w Osace na punkty.
6 września 1997 w El Paso Érik Morales pokonał go przez nokaut w 11. rundzie i odebrał tytuł mistrza świata. Po tej walce Zaragoza zakończył karierę.
Został wybrany w 2004 do Międzynarodowej Bokserskiej Galerii Sławy.
Rodzina.
Ojciec Daniela Agustín Zaragoza był zawodowym bokserem, walczącym pod pseudonimem "Zurita II" (jako skojarzenie z Juanem Zuritą). W ciągu trzynastoletniej kariery stoczył blisko 500 walk. Miał 12 dzieci, z których Daniel był dziewiąty. Starszy brat Daniela, również Agustín Zaragoza, zdobył brązowy medal w wadze średniej na igrzyskach olimpijskich w 1968 w Meksyku.

</doc>
<doc id="2948658" url="https://pl.wikipedia.org/wiki?curid=2948658" title="Gaj (powiat kłodzki)">
Gaj (powiat kłodzki)

Gaj () – kolonia wsi Jaszkowa Górna w Polsce, położona w województwie dolnośląskim, w powiecie kłodzkim, w gminie Kłodzko.
Podział administracyjny.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948662" url="https://pl.wikipedia.org/wiki?curid=2948662" title="Giełczów">
Giełczów

Giełczów (niem. "Krähenhäuser") – przysiółek wsi Gorzuchów w Polsce, położony w województwie dolnośląskim, w powiecie kłodzkim, w gminie Kłodzko.
Położenie.
Giełczów to zgrupowanie kilku domów leżące na lewym brzegu Ścinawki, pomiędzy Bierkowicami i Gorzuchowem, na wysokości około 300 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Giełczów powstał prawdopodobnie na przełomie XVIII i XIX wieku jako kolonia Święcka. Ze względu na położenie między większymi i starszymi wsiami miejscowość nigdy się nie rozwinęła.

</doc>
<doc id="2948664" url="https://pl.wikipedia.org/wiki?curid=2948664" title="Huberek">
Huberek

Huberek () – przysiółek wsi Święcko w Polsce, położony w województwie dolnośląskim, w powiecie kłodzkim, w gminie Kłodzko.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948667" url="https://pl.wikipedia.org/wiki?curid=2948667" title="Pagórek (powiat kłodzki)">
Pagórek (powiat kłodzki)

Pagórek () – przysiółek wsi Święcko w Polsce, położony w województwie dolnośląskim, w powiecie kłodzkim, w gminie Kłodzko.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948669" url="https://pl.wikipedia.org/wiki?curid=2948669" title="Rybie (powiat kłodzki)">
Rybie (powiat kłodzki)

Rybie () – osada wsi Wojbórz, w Polsce, położony w województwie dolnośląskim, w powiecie kłodzkim, w gminie Kłodzko.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948673" url="https://pl.wikipedia.org/wiki?curid=2948673" title="Most Władysława Jagiełły w Bydgoszczy">
Most Władysława Jagiełły w Bydgoszczy

Most Władysława Jagiełły – most wantowy tramwajowy na rzece Brdzie w Bydgoszczy.
Lokalizacja.
Most Władysława Jagiełły łączy oba brzegi Brdy w zachodniej części Bydgoszczy, umożliwiając dotarcie tramwajom do dworca kolejowego Bydgoszcz Główna. W bliskim sąsiedztwie mostu znajdują się budynki Wyższej Szkoły Gospodarki oraz dawnej Dyrekcji Kolei w Bydgoszczy. Jest to pierwszy podwieszany most tramwajowy w Polsce.
Historia.
Po zawieszeniu w 1990 roku ruchu tramwajowego wzdłuż ulicy Dworcowej bydgoski dworzec kolejowy utracił połączenie z siecią tramwajową. Po przeszło dwudziestu latach dyskusji na temat różnych możliwości ponownego doprowadzenia linii tramwajowej na dworzec, zdecydowano się ostatecznie na budowę linii od ul. Focha równolegle do ulicy Królowej Jadwigi, następnie przez nowy most na Brdzie do ulicy Dworcowej, a następnie nią do budynku dworca i dalej ulicą Zygmunta Augusta do pętli przy ulicy Rycerskiej. Projekt pod nazwą „Budowa linii tramwajowej z centrum miasta do dworca kolejowego Bydgoszcz Główna z rozbudową ulic marszałka Focha, Naruszewicza, Dworcowej i Zygmunta Augusta w Bydgoszczy” opracowało konsorcjum firm: „Gotowski”, Uniwersytet Technologiczno-Przyrodniczy, Biuro Projektów Budownictwa Komunalnego oraz Przedsiębiorstwo Obsługi Inwestycyjnej.
Prace budowlane przy budowie mostu były realizowane w latach 2011–2012 przez bydgoską firmę "Gotowski" Sp z o.o. Koszt budowy całej trasy tramwajowej wyniósł 70,4 mln zł, z czego 42,6 mln przypadło na dofinansowanie unijne. Koszt budowy mostu wyniósł natomiast 12,2 mln zł. Most wraz z prowadzącą nim linią tramwajową oddano uroczyście do użytku 24 listopada 2012 roku.
Dane techniczne.
Most zbudowano jako wantowy z pomostem zespolonym stalowo-żelbetowym, długości 82,6 m i rozpiętości przęsła podwieszonego 70 m. Pylon pochylony w dwóch płaszczyznach, o wysokości 26,7 m opiera się na żelbetowych blokach połączonych przyczółkiem. Podwieszenie stanowi sześć par lin w układzie wachlarzowym, a równowagę zapewniają trzy pary want zakotwionych w blokach betonowych. Ustrój nośny składa się z dwóch dźwigarów głównych oraz współpracującej płyty pomostu o zmiennej grubości. Na pomoście znajduje się torowisko tramwajowe z możliwością ruchu drogowego dla pojazdów uprzywilejowanych oraz chodnik dla pieszych i ścieżka rowerowa. Obiektem dysponuje Zarząd Dróg Miejskich i Komunikacji Publicznej w Bydgoszczy.
Nazwa.
Nazwa mostu, upamiętniająca jednego z najwybitniejszych polskich władców, nawiązuje do znajdującego się nieco powyżej Mostu Królowej Jadwigi (którego patronka była żoną Władysława Jagiełły) i została nadana przez Radę Miasta w dniu 27 października 2010 roku Wcześniej most Władysława Jagiełły, bo taką nazwę dla powstającego obiektu wybrali mieszkańcy Bydgoszczy. Stosowny konkurs ogłosił Ratusz. (Konkurs zorganizowany przez Ratusz wygrał Bydgoszczanin Damian Szopiński) W tym samym Ratuszu uznano, że to niezgodne z prawem, gdyż nadawanie nazw ulic należy do kompetencji Rady Miasta.

</doc>
<doc id="2948676" url="https://pl.wikipedia.org/wiki?curid=2948676" title="Siodłków">
Siodłków

Siodłków () – osada wsi Wojbórz, w Polsce, położona w województwie dolnośląskim, w powiecie kłodzkim, w gminie Kłodzko.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948678" url="https://pl.wikipedia.org/wiki?curid=2948678" title="Wojbórz (osada)">
Wojbórz (osada)

Wojbórz () – osada leśna wsi Wojbórz w Polsce, położona w województwie dolnośląskim, w powiecie kłodzkim, w gminie Kłodzko.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948680" url="https://pl.wikipedia.org/wiki?curid=2948680" title="Dolnia">
Dolnia

Dolnia – część miasta Kłodzko w Polsce, położona w województwie dolnośląskim, w powiecie kłodzkim.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948681" url="https://pl.wikipedia.org/wiki?curid=2948681" title="Goszyce (Kłodzko)">
Goszyce (Kłodzko)

Goszyce – część miasta Kłodzko w Polsce, położona w województwie dolnośląskim, w powiecie kłodzkim.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948682" url="https://pl.wikipedia.org/wiki?curid=2948682" title="Nowy Świat (Kłodzko)">
Nowy Świat (Kłodzko)

Nowy Świat – część miasta Kłodzko w Polsce, położonego w województwie dolnośląskim, w powiecie kłodzkim. W ciągu dziejów jego lokalizacja ulegała licznym zmianom.
Pierwsza lokalizacja.
W okresie średniowiecza na południe od zabudowań miejskich, tworzących współczesne Stare Miasto, które otoczone było murami, bramami i fosą znajdowały się liczne przedmieścia. Jednym z nich położonym na obszarze na obszarze zachód od Młynówią, a obecną ulicą Bohaterów Getta był Nowy Świat (niem. "Naulende"). Przedmieście to wielokrotnie było niszczone, a następnie odbudowywane podczas licznych konfliktów zbrojnych, w tym m.in.: wojen husyckich (1419–1436), wojny trzydziestoletniej (1618-1648) oraz wojen śląskich (1740-1763). Po przyłączeniu hrabstwa kłodzkiego do Królestwa Prus ich władca - Fryderyk II Wielki Hohenzollern postanowił rozbudować twierdzę na Górze Zamkowej, a co za tym idzie, przesiedlić mieszkańców najbliżej położonych przedmieść przyszłej fortyfikacji, w odleglejsze rejony od murów miejskich. Los taki spotkał również mieszkańców przedmieścia Nowy Świat.
Współcześnie w pierwotnym miejscu zajmowanym przez kłodzki Nowy Świat znajduje się osiedle im. Gustawa Morcinka, powstałe w latach 70. XX wieku.
Druga lokalizacja.
W połowie XVIII wieku mieszkańcy Przedmieścia Nowy świat zostali przesiedleni na tereny określane do tej pory mianem Łąk Komturowskich (niem. "Comthurwiesen"). Znajdowały się one na południe od wzniesienia Krzyżna Góra, u ujścia Jaszkówki do Nysy Kłodzkiej. W ciągu kilkunastu lat zbudowali oni wzdłuż szosy prowadzącej do Bystrzycy Kłodzkiej nową osadę, którą nazwali na cześć poprzedniczki także Nowym Światem (niem. "Neuland"). Pomimo bliskości zabudowań Nowego Świata z domostwami Jaszkowej Dolnej, osada ta nie została wchłonięta przez tę wioskę, zostając wciąż kłodzkim przedmieściem.
Po zakończeniu II wojny światowej i przyłączeniu ziemi kłodzkiej do Polski w 1945 roku dokonano urzędowych zmian dotychczasowych miejscowości niemieckich na polskie. Dawny "Neuland" został częścią Kłodzka z oficjalną nazwą urzędową Nowy Świat. Mimo wprowadzenia tej nazwy nie przyjęła się ona wśród nowych mieszkańców tego terenu, którymi byli w większości repatrianci, uważający Nowy Świat za integralną część miasta. Pomimo to określenie tego obszaru, położonego na południowy wschód od Jaszkówki i na wschód od Nysy Kłodzkiej, jako Nowy Świat - znalazło swoje potwierdzenie w kolejnych rozporządzeniach władz centralnych, w tym m.in. z 2012 roku. 
Trzecia lokalizacja.
W związku ze zmianą nazw miejscowości w pierwszych latach powojennych, lokalne władze dokonywały, w większości na własną rękę, przemianowania placów i ulic. Podobnie sytuacja taka miała miejsce w Kłodzku. Dotychczasowa niemiecka ulica "Totenweg", położona na północ od kłodzkiej twierdzy, na terenie historycznego Ustronia Górnego (niem. "Oberhalbendorf"), została przemianowana na ulicę Nowy Świat. Nowym Światem określono także Państwowe Ogródki Działkowe położone wzdłuż ulicy Noworudzkiej w Kłodzku. W związku z powyższym, z upływem lat cały ten obszar, który historycznie nazywać się powinien Ustroniem Górnym, zaczęto określać mianem osiedla Nowy Świat. Co warto zaznaczyć z braku oficjalnego podziału Kłodzka na osiedla czy dzielnice, będące jednostkami samorządowymi, nazwa ta nie została oficjalnie usankcjonowana, a pojawia się w licznych opracowaniach miejskich, w tym strategiach rozwoju gminy miejskiej oraz funkcjonuje w świadomości lokalnych mieszkańców.

</doc>
<doc id="2948689" url="https://pl.wikipedia.org/wiki?curid=2948689" title="Zarzecze (Kłodzko)">
Zarzecze (Kłodzko)

Zarzecze – część miasta Kłodzko w Polsce, położona w województwie dolnośląskim, w powiecie kłodzkim.
W latach 1975–1998 miejscowość administracyjnie należała do województwa wałbrzyskiego.

</doc>
<doc id="2948690" url="https://pl.wikipedia.org/wiki?curid=2948690" title="Diecezja Gaspé">
Diecezja Gaspé

Diecezja Gaspé – diecezja rzymskokatolicka w Kanadzie. Powstała w 1922.

</doc>
<doc id="2948691" url="https://pl.wikipedia.org/wiki?curid=2948691" title="Sokołówka (Polanica-Zdrój)">
Sokołówka (Polanica-Zdrój)

Sokołówka (niem. "Falkenhain") – część miasta Polanica-Zdrój w Polsce, położona w województwie dolnośląskim, w powiecie kłodzkim.
Położenie.
Sokołówka leży w Górach Bystrzyckich, na północno-wschodnim stoku Kamiennej Góry, na południe od centrum Polanicy-Zdroju, na wysokości około 400–560 m n.p.m.
Podział administracyjny.
Dawna wieś, wchodząca w okresie 28 czerwca 1946 – 29 września 1954 w skład gminy wiejskiej Polanica Zdrój, ostatecznie przyłączona do Polanicy w 1973. W latach 1975–1998 miejscowość administracyjnie należała do województwa wałbrzyskiego.
Nazwa.
Niemiecka nazwa pochodzi od nazwiska wolnego sędziego Friedricha von Falkenhaina, który założył osadę.
Historia.
Sokołówka została założona w 1584 przez Friedricha von Falkenhaina. Od początku miejscowa ludność zajmowała się przede wszystkim tkactwem. W 1747 roku mieszkało tu 16 zagrodników i chałupników, a w 1787 miejscowość liczyła 19 domów, w tym kościół i leśniczówkę. W 1840 roku w Sokołówce działało 20 warsztatów tkackich i gorzelnia. W XIX wieku po powstaniu uzdrowiska w sąsiedniej Polanicy miejscowość stała się letniskiem i popularnym celem wycieczek kuracjuszy. W XIX wieku powstała tu duża gospoda, a później liczne pensjonaty. W 1927 roku powstał dom misyjny "Christus Rex". Po 1945 roku Sokołówka początkowo była wsią rolniczą. Obecnie jest to typowa dzielnica wczasowo-uzdrowiskowa.
Etnograficzne Muzeum Misyjne.
Budynek z XIX wieku, w którym pierwotnie była gospoda, w roku 1927 adaptowano na dom misyjny "Christus Rex". Od 1947 funkcjonuje tu klasztor sercanów, a od 1977 otwarto w nim muzeum misyjne. Placówka prezentuje zbiory etnograficzne takie jak: stroje, ozdoby, instrumenty muzyczne i przedmioty codziennego użytku zgromadzone przez misjonarzy w Peru, Zairze, na Tahiti i Wyspie Wielkanocnej. Zwiedzaniu muzeum towarzyszą prelekcje ilustrowane pokazami przeźroczy, wykonanymi przez misjonarzy w egzotycznych krajach. Zbiory muzeum liczą około tysiąca eksponatów.
Na dziedzińcu przed budynkiem stoi pomnik Damiana De Veustera, misjonarza i członka zgromadzenia sercanów, który poświęcił się opiece nad chorymi na trąd na Hawajach, gdzie zmarł zarażony tą chorobą.
Szlaki turystyczne.
Przez Sokołówkę przechodzą dwa szlaki turystyczne:

</doc>
<doc id="2948692" url="https://pl.wikipedia.org/wiki?curid=2948692" title="Nowy Wielisław">
Nowy Wielisław

Nowy Wielisław (niem. "Neuwilmsdorf" lub "Neu Wilmsdorf") – część miasta Polanica-Zdrój w Polsce, położona w województwie dolnośląskim, w powiecie kłodzkim.
Położenie.
Nowy Wielisław to dawna wieś, a obecnie część Polanicy-Zdroju leżąca w południowo-zachodniej części miasta, nad potokiem Wielisławka, na wysokości około 360-410 m n.p.m. 
Podział administracyjny.
W latach 1975-1998 miejscowość administracyjnie należała do województwa wałbrzyskiego.
Historia.
Nowy Wielisław powstał w 1564 jako osada w parafii Stary Wielisław, stąd pochodzi jego nazwa. Około roku 1680 wieś objęły rozruchy chłopskie, które przerwał dopiero wybuch epidemii dżumy. W połowie XVIII wieku była to typowa wieś rolnicza, część jej mieszkańców trudniła się także tkactwem. W 1767 roku mieszkało tu 6 kmieci, 29 zagrodników i 4 chałupników, w tym 2 rzemieślników. W 1787 roku liczba zagrodników wzrosła do 47, przybyło również rzemieślników. Było tu też kilka stawów rybnych, a w XIX wieku powstał młyn. W drugiej połowie XIX wieku kiedy rozwinęło się uzdrowisko w Polanicy miejscowość stała się popularnym letniskiem. Po 1945 roku Nowy Wielisław utracił znaczenie letniskowe i ponownie stał się wsią typowo rolniczą. Od 1973 roku miejscowość znalazła się w granicach administracyjnych Polanicy-Zdroju.
Zabytki.
Do wojewódzkiego rejestru zabytków wpisana jest:
Inne zabytki:
Szlaki turystyczne.
Zachodnim skrajem Nowego Wielisławia przechodzą dwa szlaki turystyczne: 

</doc>
<doc id="2948694" url="https://pl.wikipedia.org/wiki?curid=2948694" title="Severino Clasen">
Severino Clasen

Severino Clasen OFM (ur. 10 czerwca 1954 w Indaiá) – brazylijski duchowny katolicki, arcybiskup metropolita Maringi od 2020.
Życiorys.
10 lipca 1982 otrzymał święcenia kapłańskie w zakonie franciszkanów. Pełnił funkcje proboszcza zakonnych parafii, był też sekretarzem prowincjalnym ds. powołań.
11 maja 2005 papież Benedykt XVI mianował go biskupem diecezji Araçuaí. Sakry biskupiej udzielił mu 25 czerwca 2005 ówczesny nuncjusz apostolski w Brazylii - arcybiskup Lorenzo Baldisseri.
6 lipca 2011 został mianowany biskupem ordynariuszem diecezji Caçador.
1 lipca 2020 papież Franciszek mianował go arcybiskupem metropolitą Maringi.

</doc>
<doc id="2948705" url="https://pl.wikipedia.org/wiki?curid=2948705" title="Uniqplan">
Uniqplan

Uniqplan – polska grupa muzyczna, powstała w 2010 w Warszawie z inicjatywy Michała Wojtasa, który zaprezentował swoje pomysły perkusiście Konradowi Zielińskiemu, znajomemu z pracy. Po dołączeniu Bartka Lewczuka, poznanego w kościele, oraz Piotra "Kephasa" Pawęski, znalezionego dzięki ogłoszeniu, zespół rozpoczął pracę nad płytą. Zespół wykonuje muzykę indie rockową z wpływami nowej fali i elektroniki. Ich debiutancki album "Wilderness" ukazał się 10 czerwca 2013. Zespół został finalistą konkursu "trendy" i 8 czerwca 2013 wystąpił podczas 11. edycji festiwalu TOPtrendy. 

</doc>
<doc id="2948707" url="https://pl.wikipedia.org/wiki?curid=2948707" title="Proteza stomatologiczna">
Proteza stomatologiczna



</doc>
<doc id="2948708" url="https://pl.wikipedia.org/wiki?curid=2948708" title="Grzegorz Walkiewicz">
Grzegorz Walkiewicz

Grzegorz Walkiewicz – polski prezbiter rzymskokatolicki. Dyrektor Radia Warszawa. 
Życiorys.
Przyjął święcenia kapłańskie z rąk biskupa Kazimierza Romaniuka 14 czerwca 2003 roku. Od lutego 2007 do czerwca 2009 był dyrektorem administracyjnym Wyższego Seminarium Duchownego Diecezji Warszawsko-Praskiej. 
Od września 2013 roku jest zastępcą przewodniczącego Forum Niezależnych Rozgłośni Katolickich w Polsce. Ponadto od 2014 jest rezydentem w Parafii Matki Boskiej Nieustającej Pomocy w Warszawie.
W 2018 został wyróżniony Nagrodą Miasta Stołecznego Warszawy.

</doc>
<doc id="2948709" url="https://pl.wikipedia.org/wiki?curid=2948709" title="Proteza zębowa">
Proteza zębowa



</doc>
<doc id="2948710" url="https://pl.wikipedia.org/wiki?curid=2948710" title="Julian z Egiptu">
Julian z Egiptu

Julian z Egiptu (gr.: Ιουλιανός Αιγύπτιος) – poeta bizantyński z VI wieku, autor epigramatów.
Osoba.
O samym poecie wiadomo, że był podprefektem Egiptu za panowania cesarza Justyniana I. Agatiasz Scholastyk umieścił 70 jego epigramów w swojej "Antologii nowych epigramów", skąd trafiły one w X wieku do "Antologii palatyńskiej".
Twórczość.
Spośród epigramów Juliana tradycja uznała za najlepsze epigramy nagrobkowe, najwięcej też się ich zachowało. Julian pisał epitafia na nieznanych rozbitków (VII 575, 582, 586, 589). Upamiętniał wybitnych twórców literatury: Archilocha (VII 58, 70), Anakreonta (VII 32, 33) i filozofii: Demokryta (VII 58, 59), Pyrrona (VII 576). Nie zapominał też o sobie współczesnych: myślicielu Pamfilu (VII 587), gramatyku Teodorze (VII 594, 595), mówcy Kraterosie (VII 561, 562). Zaskakującą pointą kończy poeta epigram na nagrobku Rodio (VII 605): "mąż ufundował jej trumnę z marmuru, wybudował grobowiec, dał biedakowi jałmużnę, aby się modlił za jej duszę, wszystko w podzięce za to, że wcześniej umarła i przywróciła mu wolność".
Zupełnie przeciętne są epigramy wotywne Juliana. "Stary rybak, Kinyres, składa nimfom w ofierze swoje zniszczone sieci, jedyne swoje dobro" (VI 25), "odtąd ryby odetchną z ulgą, nic im już więcej nie grozi" (VI 26). Ciekawsze są utwory o posągach i obrazach Konstantynopola (IX 738, 739, 793, 980), o krowie Myrona (XIV 87, 88, 107, 108, 113, 139). Epigramy miłosne są raczej konwencjonalne. Poeta prosi Dike, boginię sprawiedliwości, by ukarała dumną Marię długą starością (V 298).
Wśród epigramów nagrobkowych na osoby sobie współczesne poeta dotknął drażliwego tematu, pisząc o pustym grobowcu (cenotafie) siostrzeńca cesarza Anastazjusza, Hypatosie (VII 591), którego cesarz Justynian kazał po nieudanym buncie stracić, a zwłoki wrzucić do morza. Julian pisze, że ziemia bała się przykryć małym grobem tak wielkiego męża i wolała go oddać morzu. Obawiając się jak Justynian zareaguje na ten wiersz, Julian napisał w kolejnym (VII 572), że cesarz rozgniewał się na morze, pokrywające zwłoki Hypatosa, bo chciał mu oddać ostatnią przysługę, nie mógł jednak, bo morze zabrało jego ciało. Wystawił mu więc przynajmniej pusty cenotaf, dowód życzliwego serca.

</doc>
<doc id="2948713" url="https://pl.wikipedia.org/wiki?curid=2948713" title="Mercedes-Benz W222">
Mercedes-Benz W222



</doc>
<doc id="2948716" url="https://pl.wikipedia.org/wiki?curid=2948716" title="Sony Ericsson Open 2007 – kobiety">
Sony Ericsson Open 2007 – kobiety



</doc>
<doc id="2948718" url="https://pl.wikipedia.org/wiki?curid=2948718" title="Sony Ericsson Open 2007 – mężczyźni">
Sony Ericsson Open 2007 – mężczyźni



</doc>
<doc id="2948720" url="https://pl.wikipedia.org/wiki?curid=2948720" title="Sony Ericsson Open 2008 – kobiety">
Sony Ericsson Open 2008 – kobiety



</doc>
<doc id="2948722" url="https://pl.wikipedia.org/wiki?curid=2948722" title="Sony Ericsson Open 2008 – mężczyźni">
Sony Ericsson Open 2008 – mężczyźni



</doc>
<doc id="2948724" url="https://pl.wikipedia.org/wiki?curid=2948724" title="Sony Ericsson Open 2009 – mężczyźni">
Sony Ericsson Open 2009 – mężczyźni



</doc>
<doc id="2948726" url="https://pl.wikipedia.org/wiki?curid=2948726" title="Sony Ericsson Open 2010 – kobiety">
Sony Ericsson Open 2010 – kobiety



</doc>
<doc id="2948728" url="https://pl.wikipedia.org/wiki?curid=2948728" title="Sony Ericsson Open 2010 – mężczyźni">
Sony Ericsson Open 2010 – mężczyźni



</doc>
<doc id="2948730" url="https://pl.wikipedia.org/wiki?curid=2948730" title="Sony Ericsson Open 2011 – kobiety">
Sony Ericsson Open 2011 – kobiety



</doc>
<doc id="2948732" url="https://pl.wikipedia.org/wiki?curid=2948732" title="Sony Ericsson Open 2011 – mężczyźni">
Sony Ericsson Open 2011 – mężczyźni



</doc>
<doc id="2948734" url="https://pl.wikipedia.org/wiki?curid=2948734" title="Sony Ericsson Open 2012 – kobiety">
Sony Ericsson Open 2012 – kobiety



</doc>
<doc id="2948737" url="https://pl.wikipedia.org/wiki?curid=2948737" title="Sony Ericsson Open 2012 – mężczyźni">
Sony Ericsson Open 2012 – mężczyźni



</doc>
<doc id="2948740" url="https://pl.wikipedia.org/wiki?curid=2948740" title="Sony Open Tennis 2013 – kobiety">
Sony Open Tennis 2013 – kobiety



</doc>
<doc id="2948742" url="https://pl.wikipedia.org/wiki?curid=2948742" title="Sony Open Tennis 2013 – mężczyźni">
Sony Open Tennis 2013 – mężczyźni



</doc>
<doc id="2948746" url="https://pl.wikipedia.org/wiki?curid=2948746" title="Polina Yurchenko">
Polina Yurchenko



</doc>
<doc id="2948747" url="https://pl.wikipedia.org/wiki?curid=2948747" title="Paweł Graczow">
Paweł Graczow



</doc>
<doc id="2948749" url="https://pl.wikipedia.org/wiki?curid=2948749" title="Re-Volt">
Re-Volt

Re-Volt – komputerowa gra wyścigowa wydana w 1999 roku przez studio Acclaim Entertainment, dostępna na komputery osobiste oraz konsole PlayStation, Nintendo 64 i Dreamcast. Gra polega na wyścigach modeli samochodów RC sterowanych drogą radiową, które odbywają się w różnorodnych sceneriach (supermarket, ogród botaniczny itd.).
Rozgrywka.
Do dyspozycji gracza oddanych jest 28 modeli zdalnie sterowanych samochodów, które są podzielone na pięć klas (rookie, amateur, advanced, semi-pro oraz pro). Zawody przeprowadzane są na 14 trasach podzielonych na 4 kategorie (easy, medium, hard oraz extreme), które można również pokonywać w ich lustrzanym odbiciu oraz w przeciwnym kierunku. Kolejne samochody i trasy odblokowywane są w miarę wygrywania kolejnych medali za udział w turniejach (brązowy, srebrny, złoty, platynowy). Wyścigi urozmaicają rozrzucone po trasach bonusy, zarówno wspomagające pojazd gracza (chwilowe przyśpieszenie, nietykalność), jak również działające na szkodę przeciwników (plama oleju, impuls elektryczny itp.).
Gra wieloosobowa.
W wersjach na konsole rozgrywka w trybie wieloosobowym pozwala na rywalizację 2-4 graczy dzięki trybowi podzielonego ekranu, natomiast w wersji PC możliwa jest jedynie rozgrywka przez Internet.
Edytor tras.
Wszystkie wersje gry posiadają wbudowany edytor tras, w skład którego wchodzą różnorodne moduły, takie jak mosty, skocznie, rynny, z których można zbudować ogromną liczbę unikalnych tras. Po stworzeniu nowego poziomu może on służyć zarówno w trybie rozgrywki dla pojedynczego gracza, jak i w grze wieloosobowej.
Odbiór gry.
Gra spotkała się z pozytywnymi reakcjami recenzentów, uzyskując według agregatora GameRankings średnią ocen wynoszącą 79,36% w wersji na konsolę Dreamcast oraz 76,76% w wersji na komputery osobiste.

</doc>
<doc id="2948750" url="https://pl.wikipedia.org/wiki?curid=2948750" title="Primorje Władywostok">
Primorje Władywostok



</doc>
<doc id="2948751" url="https://pl.wikipedia.org/wiki?curid=2948751" title="Primorje Władywostok (piłka siatkowa)">
Primorje Władywostok (piłka siatkowa)

Primorje Władywostok (ros. Приморье Владивосток) — rosyjski żeński klub siatkarski z siedzibą we Władywostoku.

</doc>
<doc id="2948752" url="https://pl.wikipedia.org/wiki?curid=2948752" title="Tengiz Kitowani">
Tengiz Kitowani

Tengiz Kitowani (gruz. თენგიზ კიტოვანი; ur. 9 czerwca 1938) – gruziński polityk i działacz wojskowy, pierwszy komendant Gwardii Narodowej, uczestnik zamachu stanu przeciwko prezydentowi Zwiadowi Gamsachurdii i członek utworzonej po nim Rady Wojskowej.
Życiorys.
Uzyskał wykształcenie artystyczne w Akademii Sztuk Pięknych w Tbilisi, ze specjalnością rzeźba. W ZSRR był zaangażowany w działalność dysydencką; w tym czasie poznał Zwiada Gamsachurdię, co miało decydujące znaczenie dla jego kariery w niepodległej Gruzji. Wojciech Materski podaje, że Kitowani miał również przeszłość kryminalną.
Będąc już prezydentem Gruzji, Gamsachurdia nie był w stanie kontrolować paramilitarnych organizacji, w tym najsilniejszej grupy Mchedrioni kierowanej przez Dżabę Joselianiego. W tym celu utworzył Gwardię Narodową, której dowódcą uczynił Kitowaniego, mimo faktu, iż ten nie miał żadnego wykształcenia ani doświadczenia wojskowego. W 1991 został wicepremierem i przewodniczącym Komisji ds. Obrony i Bezpieczeństwa (ministrem obrony). Jego konflikt z prezydentem stopniowo narastał. Kitowani publicznie krytykował jego politykę, domagał się także, by Gwardia Narodowa otrzymała większą autonomię i nie pełniła tylko funkcji sił ochraniających prezydenta i realizujących jego doraźne cele. Latem 1991 Gamsachurdia zażądał, by Gwardia złożyła broń; o przyszłych losach żołnierzy zdecydować miało ministerstwo spraw wewnętrznych. Kitowani razem z większością oddziałów wycofał się z Tbilisi do ufortyfikowanego prywatnego domu. W końcu 1991 dzięki swojej znajomości z gen. Pawłem Graczowem pozyskał znaczną ilość broni rosyjskiej, co uczyniło Gwardię Narodową najpoważniejszą formacją zbrojną w Gruzji, ogarniętej wojną domową między zwolennikami i przeciwnikami Zwiada Gamsachurdii.
Brał udział w walkach w Tbilisi i w szturmie na gmach parlamentu, w którym przebywał prezydent Gamsachurdia. Następnie wszedł w skład Rady Wojskowej, która ogłosiła pozbawienie Gamsachurdii urzędu, rozwiązanie parlamentu i zapowiedziała nowe wybory. Razem z nim w Radzie znaleźli się przywódca Mchedrioni Dżaba Joseliani oraz były premier Tengiz Sigua. Rada, rozważając początkowo restytucję monarchii w Gruzji, pragnąc ratować niepodległość postanowiła ostatecznie zaprosić do objęcia władzy Eduarda Szewardnadzego. 10 marca Rada Wojskowa utworzyła Radę Państwa Republiki Gruzji. Przewodniczącym jej prezydium, kolektywnie pełniącego obowiązki prezydenta, został Szewardnadze. Do prezydium weszli także Kitowani, Sigua i Joseliani. W Gruzji nadal nie funkcjonowały siły zbrojne, przez co Kitowani i Joseliani, jako przywódcy najpoważniejszych formacji paramilitarnych, utrzymywali się w kręgach rządowych. W 1992 Kitowani wszedł do parlamentu gruzińskiego jako poseł niezależny.
Na czele dowodzonych przez siebie formacji brał udział w wojnie w Abchazji. Latem 1993 został skierowany do Megrelii, gdzie marszem na Zugdidi miał rozbić siły zwolenników Gamsachurdii. Kitowani przecenił swoje możliwości i po wykonaniu pierwotnego rozkazu wszedł do Abchazji, łamiąc rozejm zawarty przez walczące strony 27 lipca tego samego roku. W odpowiedzi Abchazowie przystąpili do uderzenia na Oczamczyrę i rozpoczęli oblężenie Suchumi, zakończone jego zdobyciem 26-27 września.
Po klęsce w Abchazji i wstąpieniu Gruzji do WNP pogorszyły się relacje między Kitowanim a Szewardnadzem. Przywódca Gwardii Narodowej w końcu 1994 razem z Tengizem Siguą utworzył Narodowy Front Wyzwolenia, którego celem miało być zbrojne odzyskanie kontroli nad prowincją. Oddziały zmierzające do Abchazji zostały jednak zatrzymane przez policję, a sam Kitowani - aresztowany. Wpływy w polityce wewnętrznej Gruzji stracił ostatecznie po wyborach parlamentarnych w 1995. Za działalność antypaństwową (tak zakwalifikowano jego udział w tworzeniu Narodowego Frontu Wyzwolenia) został skazany na karę pozbawienia wolności. Następnie emigrował do Moskwy, skąd krytykował politykę Szewardnadzego.

</doc>
<doc id="2948755" url="https://pl.wikipedia.org/wiki?curid=2948755" title="Stara Góra (Częstochowa)">
Stara Góra (Częstochowa)



</doc>
<doc id="2948756" url="https://pl.wikipedia.org/wiki?curid=2948756" title="Błeszno (wzgórze)">
Błeszno (wzgórze)

Błeszno – wzgórze w Częstochowie, w Obniżeniu Górnej Warty, wznoszące się na 298,7 m n.p.m. Znajduje się w dzielnicy Wrzosowiak (do 2004 roku na Błesznie). Jest to wzniesienie ostańcowe zbudowane z wapieni górnojurajskich (podobnie jak Jasna Góra).
Na wzgórzu znajdują się:

</doc>
<doc id="2948759" url="https://pl.wikipedia.org/wiki?curid=2948759" title="Billel B. Omrani">
Billel B. Omrani



</doc>
<doc id="2948761" url="https://pl.wikipedia.org/wiki?curid=2948761" title="Yaya Sanogo">
Yaya Sanogo

Yaya Sanogo (ur. 27 stycznia 1993 w Massy) – francuski piłkarz pochodzenia iworyjskiego występujący na pozycji napastnika w armeńskim klubie Urartu Erywań. W swojej karierze grał także w takich zespołach, jak AJ Auxerre, Arsenal, Crystal Palace, AFC Ajax, Charlton Athletic, Toulouse oraz Huddersfield Town. Ma za sobą liczne występy w młodzieżowych i juniorskich reprezentacjach Francji. Był także kapitanem reprezentacji Francji do lat 17.

</doc>
<doc id="2948762" url="https://pl.wikipedia.org/wiki?curid=2948762" title="Liszka (wzgórze)">
Liszka (wzgórze)

Liszka – wzgórze w Częstochowie o wysokości 296,8 m n.p.m. Najwyżej położony punkt znajduje się przy ulicy Radomskiej, w pobliżu skrzyżowania z ulicą Białostocką.
Na wzniesieniu znajdują się umocnienia, w których żołnierze polscy bronili się podczas bitwy stoczonej 2 września 1939 roku. W okolicy wzgórza położone jest osiedle Liszka Górna.

</doc>
<doc id="2948763" url="https://pl.wikipedia.org/wiki?curid=2948763" title="Pierre Durand">
Pierre Durand

Pierre Durand (ur. 16 lutego 1955) – francuski jeździec sportowy. Dwukrotny medalista olimpijski z Seulu.
Startował w skokach przez przeszkody. Igrzyska w 1988 były jego drugą olimpiadą, wcześniej startował w IO 84. W Seulu triumfował w konkursie indywidualnym i zajął trzecie miejsce w drużynie. Partnerowali mu Hubert Bourdy, Frédéric Cottier i Michel Robert. Startował na koniu "Jappeloup". Był mistrzem świata w drużynie w 1990, cztery lata wcześniej sięgnął w tej konkurencji po brąz. W 1987 został indywidualnym mistrzem Europy, a w konkursie drużynowym srebrnym medalistą. Srebro w drużynie wywalczył również w 1989. W 1982 i 1986 zostawał indywidualnym mistrzem Francji.

</doc>
<doc id="2948764" url="https://pl.wikipedia.org/wiki?curid=2948764" title="Jean Marie Guyau">
Jean Marie Guyau



</doc>
<doc id="2948768" url="https://pl.wikipedia.org/wiki?curid=2948768" title="Kamionka (Obniżenie Górnej Warty)">
Kamionka (Obniżenie Górnej Warty)

Góra Kamionka (inaczej "Wrzosowa Góra") – wzgórze na granicy Częstochowy z Wrzosową o wysokości 306,4 m n.p.m. Położone na północ od Wrzosowej, stanowi najwyżej położony punkt w gminie Poczesna.
Pod względem fizycznogeograficznym należy do Obniżenia Górnej Warty. Jest to wzgórze ostańcowe zbudowane z wapieni górnojurajskich. Na wzniesieniu znajduje się dawny kamieniołom.

</doc>
<doc id="2948772" url="https://pl.wikipedia.org/wiki?curid=2948772" title="Brycinus">
Brycinus

Brycinus – rodzaj słodkowodnych ryb kąsaczokształtnych z rodziny alestesowatych (Alestiidae).
Występowanie.
Afryka.
Klasyfikacja.
Gatunki zaliczane do tego rodzaju:
Gatunkiem typowym jest "Brycinus macrolepidotus".

</doc>
<doc id="2948775" url="https://pl.wikipedia.org/wiki?curid=2948775" title="Kokocówka">
Kokocówka

Kokocówka – wzgórze Częstochowie o wysokości 301 m n.p.m. Położona na Mirowie, w pobliżu ulicy Skalnej. Pod względem fizycznogeograficznym należy do Wyżyny Częstochowskiej.
Wzgórze porośnięte jest grądem, uznawane jest za obszar cenny przyrodniczo.

</doc>
<doc id="2948777" url="https://pl.wikipedia.org/wiki?curid=2948777" title="Myrmica">
Myrmica

Myrmica – rodzaj mrówek z podrodziny Myrmicinae. Obejmuje 141 opisanych gatunków.

</doc>
<doc id="2948781" url="https://pl.wikipedia.org/wiki?curid=2948781" title="Deutsch-Russisches Museum Berlin-Karlshorst">
Deutsch-Russisches Museum Berlin-Karlshorst



</doc>
<doc id="2948782" url="https://pl.wikipedia.org/wiki?curid=2948782" title="Vladimír Kalina">
Vladimír Kalina

Vladimír Kalina (ur. 17 kwietnia 1967) – czeski żużlowiec.
Dwukrotny medalista indywidualnych młodzieżowych mistrzostw Czechosłowacji: złoty (1987) oraz brązowy (1986). Dwukrotny finalista indywidualnych mistrzostw świata juniorów (Zielona Góra 1987 – VII miejsce, Slaný 1988 – XVI miejsce). Finalista drużynowych mistrzostw świata (Pardubice 1990 – IV miejsce). Uczestnik finału kontynentalnego indywidualnych mistrzostw świata (Norden 1990 – XII miejsce). Uczestnik półfinału światowego indywidualnych mistrzostw świata (Równe 1991 – XI miejsce).
Startował w lidze polskiej, w barwach klubów Kolejarz Opole (1991) i Unia Leszno (1992). W 1993 roku podpisał również kontrakt z klubem Victoria – Rolnicki Machowa.

</doc>
<doc id="2948783" url="https://pl.wikipedia.org/wiki?curid=2948783" title="Vladimir Kalina">
Vladimir Kalina



</doc>
<doc id="2948784" url="https://pl.wikipedia.org/wiki?curid=2948784" title="Jimmie Johnsson">
Jimmie Johnsson

Jimmie Johnsson (ur. 6 czerwca 1985) – szwedzki biegacz narciarski, zawodnik klubu AXA Sports Club.
Kariera.
Po raz pierwszy na arenie międzynarodowej Jimmie Johnsson pojawił się 11 stycznia 2004 roku w zawodach juniorskich w szwedzkiej miejscowości Asarna, gdzie był szesnasty w sprincie techniką dowolną. W Pucharze Świata zadebiutował 5 marca 2006 roku w Mora, zajmując 23. miejsce na dystansie 90 km klasykiem. Tym samym w swoim debiucie od razu zdobył pucharowe punkty. W klasyfikacji generalnej sezonu 2005/2006 zajął ostatecznie 144. miejsce. Był to jedyny raz kiedy Szwed był klasyfikowany. Startuje także w zawodach FIS Marathon Cup, w których dwukrotnie stawał na podium, nie odnosząc jednak zwycięstwa. W klasyfikacji generalnej najlepiej wypadł w sezonie 2011/2012, który ukończył na piątej pozycji. Nigdy nie startował na igrzyskach olimpijskich ani mistrzostwach świata.
Osiągnięcia.
Puchar Świata.
Miejsca na podium.
Johnsson nie stał na podium zawodów Pucharu Świata.

</doc>
<doc id="2948785" url="https://pl.wikipedia.org/wiki?curid=2948785" title="Antal Kosco">
Antal Kosco



</doc>
<doc id="2948786" url="https://pl.wikipedia.org/wiki?curid=2948786" title="Spluwy, dziewczyny i poker">
Spluwy, dziewczyny i poker

Spluwy, dziewczyny i poker (ang. "Guns, Girls and Gambling") – amerykański film kryminalny z 2011 roku oparty na scenariuszu i reżyserii Michaela Winnicka. Wyprodukowany przez Universal Studios.
Opis fabuły.
Stany Zjednoczone. Na pustyni w indiańskim kasynie odbywa się konkurs na sobowtóra Elvisa Presleya. W jego trakcie znika cenny eksponat Indian. O kradzież jest podejrzewany John Smith (Christian Slater). Mężczyzna musi odnaleźć prawdziwego złodzieja.

</doc>
<doc id="2948792" url="https://pl.wikipedia.org/wiki?curid=2948792" title="Edward Jennings">
Edward Jennings

Edward Francis "Ed" Jennings (ur. 9 kwietnia 1898 w Filadelfii, zm. 9 lutego 1975 w San Diego) – amerykański wioślarz (sternik). Dwukrotny medalista olimpijski.
Brał udział w dwóch igrzyskach (IO 24, IO 32), na obu zdobywał medale. W 1924 sięgnął po brąz w dwójce ze sternikiem, osiem lat później triumfował w tej konkurencji.

</doc>
<doc id="2948793" url="https://pl.wikipedia.org/wiki?curid=2948793" title="Espen Harald Bjerke">
Espen Harald Bjerke

Espen Harald Bjerke (ur. 12 kwietnia 1980) – norweski biegacz narciarski, zawodnik klubu Lillehammer Skiklub.
Kariera.
Po raz pierwszy na arenie międzynarodowej Espen Harald Bjerke pojawił się w 1999 roku podczas mistrzostw świata juniorów w Saalfelden, gdzie był trzynasty w biegu na 10 km techniką klasyczną. Na rozgrywanych rok później mistrzostwach świata juniorów w Štrbskim Plesie był szósty na dystansie 30 km stylem klasycznym oraz trzeci w sztafecie. W Pucharze Świata zadebiutował 10 marca 2001 roku w Oslo, zajmując 20. miejsce na dystansie 50 km klasykiem. Tym samym w swoim debiucie od razu zdobył pucharowe punkty. W klasyfikacji generalnej najlepsze wyniki osiągnął w sezonie 2004/2005, który ukończył na 47. miejscu. Startuje także w zawodach FIS Marathon Cup, w których raz stanął na podium: 17 marca 2012 roku był trzeci w norweskim maratonie Birkebeinerrennet. W zawodach tych wyprzedzili go jedynie dwaj rodacy Anders Aukland oraz Roger Aa Djupvik. W klasyfikacji generalnej najlepiej wypadł w sezonie 2011/2012, który ukończył na 25. pozycji. Nigdy nie startował na igrzyskach olimpijskich ani mistrzostwach świata.
Osiągnięcia.
Puchar Świata.
Miejsca na podium.
Bjerke nie stał na podium zawodów Pucharu Świata.

</doc>
<doc id="2948794" url="https://pl.wikipedia.org/wiki?curid=2948794" title="Zhang Binglin">
Zhang Binglin

Zhang Binglin (ur. 12 stycznia 1869 w Yuhang w prow. Zhejiang, zm. 14 czerwca 1936 w Suzhou w prow. Jiangsu) – chiński uczony, językoznawca, działacz polityczny.
Otrzymał tradycyjną edukację konfucjańską. Związany ze stronnictwem Kang Youweia, uczestniczył w ruchu tzw. stu dni reform w 1898 roku. Po jego upadku uciekł na znajdujący się wówczas pod panowaniem japońskim Tajwan, gdzie pracował jako reporter w gazecie "Riri Xinbao" (日日新報). Rok później wyjechał do Japonii, gdzie nawiązał znajomość z Sun Jat-senem. W swoich artykułach nawoływał do obalenia rządzącej Chinami mandżurskiej dynastii Qing, za co po powrocie do kraju został w 1903 roku aresztowany. Po zwolnieniu z więzienia w 1906 roku ponownie wyjechał do Japonii, gdzie wstąpił do rewolucyjnej Ligi Związkowej. Był redaktorem naczelnym organu prasowego Ligi, "Minbao" (民报).
Po rewolucji Xinhai wrócił na stałe do Chin. Ponieważ pozostawał skłócony z Sun Jat-senem, Yuan Shikai zaproponował mu stanowisko swojego doradcy. Zhang propozycję jednak odrzucił i wystąpił przeciwko dyktatorskim zapędom Yuana, nagłaśniając m.in. sprawę zabójstwa Song Jiaorena, za co w 1913 roku został umieszczony w areszcie domowym. Zwolniony po śmierci Yuana w 1916 roku, wyjechał do Kantonu, gdzie współpracował z utworzonym przez Sun Jat-sena opozycyjnym rządem. Po śmierci Suna stanął w opozycji do Czang Kaj-szeka i w 1924 roku wystąpił z Kuomintangu. Poświęcił się pracy naukowej i redagowaniu periodyku "Zhiyan" (制言). Był przeciwnikiem prowadzonej przez Czanga wojny domowej z komunistami, nawołując do jedności i utworzenia jednolitego frontu przeciwko japońskiej agresji.
Pochowano go nad brzegiem Jeziora Zachodniego w Hangzhou.
Zhang opowiadał się za kultywowaniem i obroną chińskich tradycji kulturalnych, jego pisma i twórczość poetycka utrzymane były w klasycznym stylu. Sprzeciwiał się uczynieniu z potocznego języka baihua standardu literackiego, wobec czego wystąpił zdecydowanie przeciwko Ruchowi Nowej Kultury. Podczas pobytu w Japonii opracował system pisma sylabicznego zhuyin zimu, służący do zapisu wymowy znaków pisma chińskiego.

</doc>
<doc id="2948796" url="https://pl.wikipedia.org/wiki?curid=2948796" title="Jack Du Brul">
Jack Du Brul

Jack Du Brul (ur. 15 października 1968 w Burlington) – amerykański pisarz, autor powieści sensacyjno-przygodowych.
Życiorys.
Wychował się w stanie Vermont. Ukończył prywatną Westminster School, a następnie waszyngtoński The George Washington University. Po studiach wyjechał na Florydę, gdzie pracował jako kelner. Tam napisał swoją drugą książkę, "Vulcan's Forge".
Po wydaniu w 1998 "Vulcan's Forge", wrócił do Burlington, żeby pomóc ojcu w prowadzeniu firmy budowlanej. Dużo podróżował po całym świecie, m.in. wspinał się nocą do twierdzy Masada, pływał w Oceanie Arktycznym w rejonie Point Barrow oraz Amazonce, zapoznając się na własnej skórze z zębami piranii.
15 marca 2001 ożenił się z poznaną „w miejscu najbardziej romantycznym z możliwych czyli barze” – Debbie Saunders. Rok później, po nagłej śmierci ojca, musiał przejąć zarządzanie przedsiębiorstwem budowlanym oraz wynajmem nieruchomości z lokalami lokatorskimi.
Mimo licznych zajęć biznesowych, nie przestał pisać, publikując kolejne tomy o przygodach, stworzonego przez siebie bohatera, geologa, Phillipa Mercera. Ponadto w 2004 podjął autorską współpracę z Clive'em Cusslerem, z którym napisał większość książek z serii: „Z archiwów "Oregona"”. Nadal mieszka w Burlington. Kolekcjonuje pamiątki związane ze sterowcami Zeppelina.

</doc>
<doc id="2948798" url="https://pl.wikipedia.org/wiki?curid=2948798" title="Karen Sharpe">
Karen Sharpe

Karen Sharpe (ur. 20 września 1934) — amerykańska aktorka filmowa i telewizyjna.
Filmografia.
seriale
film
Nagrody i nominacje.
Za rolę Nell Buck w filmie Noc nad Pacyfikiem został uhonorowana nagrodą Złotego Globu.

</doc>
<doc id="2948799" url="https://pl.wikipedia.org/wiki?curid=2948799" title="Ernst Gaber">
Ernst Gaber

Ernst Gaber (ur. 6 czerwca 1907 w Mannheim, zm. 13 sierpnia 1975) – niemiecki wioślarz. Dwukrotny medalista olimpijski.
Brał udział w trzech igrzyskach (IO 28, IO 32, IO 36), na dwóch zdobywał medale. W 1932 sięgnął po srebro w czwórce bez sternika, cztery lata później triumfował w konkurencji czwórek ze sternikiem.
W trakcie II wojny światowej służył w SS w stopniu Obersturmführera.

</doc>
<doc id="2948800" url="https://pl.wikipedia.org/wiki?curid=2948800" title="Ogród botaniczny i arboretum w Štramberku">
Ogród botaniczny i arboretum w Štramberku

Ogród botaniczny i arboretum w Štramberku (cz. "Botanická zahrada a arboretum Štramberk") – ogród botaniczny wraz z arboretum, zlokalizowany w Štramberku (Czechy) na wysokości 422 metrów n.p.m.
Budowę założenia rozpoczęto w 1996 na terenach dawnego kamieniołomu wapienia i w jego bezpośrednich okolicach (10 ha). Kamieniołom działał od 1860 do 1920. Potem składowano tu odpadki, a część terenu użytkowano jako boisko piłkarskie. Od 1996 rozpoczęto porządkowanie obszaru, a pierwsze nasadzenia odbyły się w 1998. Obecnie występuje tu około 1200 gatunków roślin.
Ekspozycja prezentuje rośliny związane z rejonem Štramberka, w tym unikatową florę przenoszoną z działającego kamieniołomu na górze Kotouč. Istnienie kilku oczek wodnych i miejsc podmokłych, umożliwia hodowlę w pobliżu siebie zarówno roślin lubiących wilgoć, jak i kserofitów. W maju 1999 odkryto na dnie kamieniołomu jaskinię (43 m), która uzyskała nazwę "Pouťova". Jaskinia ta wspominana była już w roku 1880, ale w trakcie eksploatacji kamienia została częściowo zniszczona i zasypana, a potem zapomniana.
Do najciekawszych roślin występujących na terenie kamieniołomu należą: skrzyp pstry, pałka wysmukła ("Typha laxmannii"), kruszczyk błotny, tłustosz pospolity i września pobrzeżna. Reprezentantami fauny są m.in.: zębiełek karliczek, koszatka leśna, grubodziób zwyczajny, ropucha zielona, rzekotka drzewna, kumak górski, traszka zwyczajna, traszka grzebieniasta, a także owady: siwoszek błękitny, trzyszcz polny, powszelatek sertor oraz ślimak "Candidula unifasciata". Na skałach w obrębie ogrodu widocznych jest około 600 sztuk skamieniałości. Niektóre ściany skalne są popularne wśród wspinaczy – najstarsze drogi wspinaczkowe wyznaczono tutaj w 1934. 

</doc>
<doc id="2948801" url="https://pl.wikipedia.org/wiki?curid=2948801" title="Ulica Karola Świerczewskiego">
Ulica Karola Świerczewskiego

Ulice i aleje nazwane w PRL na cześć gen. Karola Świerczewskiego
Ulice
Aleje

</doc>
<doc id="2948804" url="https://pl.wikipedia.org/wiki?curid=2948804" title="Jezioro Staffel">
Jezioro Staffel



</doc>
<doc id="2948805" url="https://pl.wikipedia.org/wiki?curid=2948805" title="Altmühl (jezioro)">
Altmühl (jezioro)



</doc>
<doc id="2948806" url="https://pl.wikipedia.org/wiki?curid=2948806" title="Young and Beautiful">
Young and Beautiful

Young and Beautiful – singel amerykańskiej wokalistki Lany Del Rey pochodzący ze ścieżki dźwiękowej filmu "Wielki Gatsby". Został wydany 23 kwietnia 2013 roku na świecie, a do amerykańskich rozgłośni radiowych trafił 21 maja tego samego roku.
Tło i produkcja.
Utwór został pierwotnie nagrany na mini-album artystki, "Paradise", jednak ostatecznie postanowiono przeznaczyć go na cele promocyjne filmu "Wielki Gatsby".
Teledysk.
Wideoklip do piosenki początkowo miał zostać opublikowany 22 kwietnia 2013 roku, lecz ostatecznie miał swoją premierę 10 maja. Projekt wyreżyserował Chris Sweene.

</doc>
<doc id="2948809" url="https://pl.wikipedia.org/wiki?curid=2948809" title="Beetzsee (jezioro)">
Beetzsee (jezioro)



</doc>
<doc id="2948810" url="https://pl.wikipedia.org/wiki?curid=2948810" title="NOB &quot;Życie i Śmierć dla Narodu&quot;">
NOB &quot;Życie i Śmierć dla Narodu&quot;



</doc>
<doc id="2948812" url="https://pl.wikipedia.org/wiki?curid=2948812" title="Agent USA">
Agent USA

Agent USA – komputerowa gra edukacyjna wydana w 1984 roku przez Scholastic Corporation.
Rozgrywka.
W jednym z amerykańskich miast ktoś umieścił „FuzzBomb” – bombę biologiczną, która infekuje ludzi, zamieniając je w bezwolnie poruszające się „FuzzBodies”, które dalej rozprzestrzeniają zarazę, infekując ludzi, z którymi się zetkną. Celem gracza, który wciela się w rolę tajnego agenta, jest zneutralizowanie tej bomby za pomocą stu specjalnych kryształków. Poza zneutralizowaniem bomby, kryształki służą także do leczenia zainfekowanych osób. Na początku agent dysponuje dziesięcioma takimi kryształkami, jednak może on powiększyć ich ilość, rzucając je na ziemię, dzięki czemu będą samoczynnie się pomnażać. Utrudnieniem jest fakt, że zwykli obywatele również próbują je podnieść; pełnią oni jednak istotną rolę pomocniczą w grze, gdyż również mogą rozprzestrzeniać kryształki, pomagając walczyć z zarazą, a nawet ratując czasem agenta z opresji. Każde zetknięcie gracza z zainfekowaną osobą powoduje zmniejszenie liczby posiadanych kryształków o połowę, a w końcu zarażenie. Gracz może podróżować pociągiem po różnych miastach Stanów Zjednoczonych, ale musi w tym celu w kasie kupić bilet na określony pociąg. W punktach informacyjnych, położonych w stolicach stanów, może śledzić aktualne położenie bomby.
Podstawowym celem gry jest nauka geografii Stanów Zjednoczonych.

</doc>
<doc id="2948814" url="https://pl.wikipedia.org/wiki?curid=2948814" title="Ulica Stalina">
Ulica Stalina

Polska
NRD
Węgry
Wielka Brytania

</doc>
<doc id="2948815" url="https://pl.wikipedia.org/wiki?curid=2948815" title="Popgergewci">
Popgergewci

Popgergewci (bułg. "Попгергевци") – wieś w środkowej Bułgarii, w obwodzie Gabrowo, w gminie Trjawna. Miejscowość jest niezamieszkana.

</doc>
<doc id="2948816" url="https://pl.wikipedia.org/wiki?curid=2948816" title="14. Ośrodek Szkolenia Specjalistów Radiotechnicznych">
14. Ośrodek Szkolenia Specjalistów Radiotechnicznych



</doc>
<doc id="2948817" url="https://pl.wikipedia.org/wiki?curid=2948817" title="Plötzensee (jezioro)">
Plötzensee (jezioro)



</doc>
<doc id="2948820" url="https://pl.wikipedia.org/wiki?curid=2948820" title="Alp (jezioro)">
Alp (jezioro)



</doc>
<doc id="2948822" url="https://pl.wikipedia.org/wiki?curid=2948822" title="Leoncjusz Scholastyk">
Leoncjusz Scholastyk

Leoncjusz Scholastyk (gr.: Λεόντιος ο σχολαστικός) – poeta bizantyński z VI wieku, autor epigramatów.
Osoba.
Leoncjusz Scholastyk żył i tworzył za panowania cesarza Justyniana I (527-565) w Konstantynopolu. Był stołecznym adwokatem ("σχολαστικός") należącym do kręgu wykształconych prawników i humanistów skupionych wokół Agatiasza Scholastyka. Pisali oni epigramy w klasycznej grece, które najprawdopodobniej były potem odczytywane w czasie wspólnych spotkań. Agatiasz wydał 24 epigramy Leoncjusza w "Antologii nowych epigramów" skąd trafiły one potem do "Antologii palatyńskiej".
Twórczość.
W swojej twórczości Leoncjusz zachwycał się budowlami Justyniana w stolicy: termami cesarskimi (IX 630), nową łaźnią obok Zeuksyppowej (IX 614, 624), domem między łaźnią Zeuksyppa a hipodromem (IX 623). Równie pochlebne są jego portrety cesarskich dostojników prefekta Gabriela (XVI 32), szambelana Kallinika (XVI 33), prefekta Piotra (XVI 37). Oprócz wielkich tego świata przedstawia też sylwetki uczciwego lekarza Jamblicha (XVI 2272), woźnicy cyrkowego Porfiriusza (XVI 357), modnych tancerek, pląsającej jak muza Heladii (XVI 286), pięknej Antusy, której nie tknął Zeus (XVI 285).
W epigramach nagrobkowych opłakiwał cytrzystę Platona, porównywanego z Orfeuszem (VII 571), retora z Attyki Cheirediosa (VII 573), wesołego mówcę Piotra Patrycjusza, który spadł z dachu podczas Bachanaliów (VII 579), Rodę z Tyru, żonę prawnika Gemellosa (VII 575). Jedyny epigram miłosny, o kubku który dotyka warg ukochanej, a poeta może mu tylko zazdrościć (V 295), jest naśladownictwem Agtiasza (V 201), który z kolei naśladował Meleagra.

</doc>
<doc id="2948823" url="https://pl.wikipedia.org/wiki?curid=2948823" title="Diablak (Pogórze Kaczawskie)">
Diablak (Pogórze Kaczawskie)

Diablak (niem. "Hohle Stein") – wzniesienie o wysokości 391 m n.p.m., w południowo-zachodniej Polsce, na Pogórzu Kaczawskim, na Pogórzu Złotoryjskim.
Leży w północno-wschodniej części Pogórza Kaczawskiego, w północno-zachodniej części Pogórza Złotoryjskiego, około 1,5 km na południe od Wilkowa.
Wzniesienie położone jest na terenie otuliny Parku Krajobrazowego "Chełmy", w woj. dolnośląskim.
To bazaltowe wzniesienie utwardza próg strukturalny (kuestę) o przebiegu północny zachód - południowy wschód. Na północnym zachodzie grzbiet ten kończy się Czerwonym Kamieniem, a na południowym wschodzie łączy się z gniazdem Łysanki, Sosnówki i Trupienia i Prusickiej Góry. Zbocze południowo-zachodnie stromo spada do doliny Wilczej, a północne łagodnie ku dolinie Drążnicy. Linia grzbietowa i północne zbocze zbudowane są z gruboziarnistych piaskowców o jasnych barwach oraz margli górnokredowych. Poniżej, na zboczach południowych występują dolnotriasowe (pstry piaskowiec) piaskowce czerwone, przeważnie przykryte glinami zboczowymi i rumoszem skalnym. Jeszcze niżej zalegają permskie (cechsztyńskie) wapienie, dolomity i anhydryty. Na szczycie oraz na północnym i południowym stoku znajdują się niewielkie wychodnie mioceńskiego bazaltu, stanowiące część dawnego komina wulkanicznego lub żył, które nie osiągnęły powierzchni ziemi. Bazalt Diablaka jest wykształcony w formie wielobocznych słupów. Unikatem są porwaki piaskowcowe, które w wyniku wysokiej temperatury również przybrały formę niewielkich termicznych słupków. Pod wychodniami bazaltu niewielka nisza skalna.
Takie ukształtowanie grzbietu, gdzie warstwy skalne zapadają łagodnie ku północy i są podcięte przez erozję od południa tworzy kuestę.
Południowe zbocza porośnięta są lasem świerkowym z domieszką gatunków liściastych, a północne zajmują pola uprawne i łąki.
Na podłożu bazaltowym rośnie wiele ciekawych roślin, m.in. wawrzynek wilczełyko, przylaszczka, barwinek pospolity, kopytnik pospolity, marzanka wonna.
Wzniesienie i wschodnia część grzbietu, położone są na terenie otuliny Parku Krajobrazowego "Chełmy".

</doc>
<doc id="2948824" url="https://pl.wikipedia.org/wiki?curid=2948824" title="Jezioro Eder">
Jezioro Eder



</doc>
<doc id="2948831" url="https://pl.wikipedia.org/wiki?curid=2948831" title="Pampowsee">
Pampowsee



</doc>
<doc id="2948833" url="https://pl.wikipedia.org/wiki?curid=2948833" title="Sergio Bonaldi">
Sergio Bonaldi

Sergio Bonaldi (ur. 7 września 1978 w San Giovanni Bianco) – włoski biathlonista i biegacz narciarski, zwycięzca FIS Marathon Cup.
Kariera.
Największym sukcesem w karierze Sergio Bonaldiego jest brązowy medal zdobyty w sztafecie podczas biathlonowych mistrzostw Europy w Haute-Maurienne w 2001 roku. W latach 2000-2005 startował w zawodach Pucharu Świata w biathlonie, jednak nie zdobył punktów. Jego najlepszym wynikiem było 38. miejsce w biegu pościgowym 9 stycznia 2005 roku w Oberhofie. W 2005 roku wystąpił w biegu indywidualnym na mistrzostwach świata w Hochfilzen, zajmując 45. miejsce. Na rozgrywanych rok później igrzyskach olimpijskich w Turynie wystartował w sprincie, kończąc rywalizację na 66. pozycji. Od 2007 roku startuje w biegach narciarskich, najlepsze wyniki osiągając w cyklu FIS Marathon Cup. W zawodach tych kilkakrotnie stawał na podium, odnosząc dwa zwycięstwa: 20 stycznia 2013 roku wygrał austriacki maraton Dolomitenlauf, a 23 lutego tego samego roku był najlepszy w amerykańskim American Birkebeiner. W klasyfikacji generalnej sezonu 2012/2013 Bonaldi był najlepszy, wyprzedzając Francuza Benoît Chauveta i Norwega Andersa Auklanda. Nigdy nie startował w zawodach Pucharu Świata i nie był uwzględniany w klasyfikacji generalnej. Nigdy też nie wziął udziału w mistrzostwach świata.

</doc>
<doc id="2948841" url="https://pl.wikipedia.org/wiki?curid=2948841" title="Puchar Challenge w piłce siatkowej mężczyzn (2013/2014)">
Puchar Challenge w piłce siatkowej mężczyzn (2013/2014)

Puchar Challenge siatkarzy 2013/2014 - 7. sezon pucharu Challenge rozgrywanego od 2007 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
System rozgrywek.
Rozgrywki składały się z dwóch rund kwalifikacyjnych, 1/16 finału, 1/8 finału, 1/4 finału, półfinałów i finałów. Nie rozgrywane były mecze o 3. miejsce. W 1/16 finału do rozgrywek dołączyły drużyny, które odpadły w 1/16 finału Pucharu CEV.
We wszystkich rundach rozgrywa się dwumecze (mecz i rewanż). Według regulaminu o zwycięstwie w dwumeczu decyduje liczba zdobytych punktów. Punkty przyznawane są: przy wyniku 3:0 lub 3:1 - 3 punkty dla zwycięzcy, 0 punktów dla przegranego, zaś przy wyniku 3:2 - 2 punkty dla zwycięzcy, 1 punkt dla przegranego. W przypadku remisu punktowego o awansie decyduje dodatkowy "złoty" set rozegrany do 15 punktów. Set ten rozgrywa się bezpośrednio po zakończeniu ostatniego seta drugiego spotkania.

</doc>
<doc id="2948843" url="https://pl.wikipedia.org/wiki?curid=2948843" title="Sciades">
Sciades

Sciades – rodzaj ryb sumokształtnych z rodziny ariusowatych (Ariidae).
Występowanie.
Ameryka Północna, Środkowa i Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Bagrus emphysetus" (="Sciades parkeri").

</doc>
<doc id="2948844" url="https://pl.wikipedia.org/wiki?curid=2948844" title="Selenaspis">
Selenaspis



</doc>
<doc id="2948845" url="https://pl.wikipedia.org/wiki?curid=2948845" title="Sciadeichthys">
Sciadeichthys



</doc>
<doc id="2948846" url="https://pl.wikipedia.org/wiki?curid=2948846" title="Leptarius">
Leptarius



</doc>
<doc id="2948847" url="https://pl.wikipedia.org/wiki?curid=2948847" title="Hexanematichthys">
Hexanematichthys



</doc>
<doc id="2948849" url="https://pl.wikipedia.org/wiki?curid=2948849" title="Roman Furger">
Roman Furger

Roman Furger (ur. 10 lutego 1990 w Altdorfie) – szwajcarski biegacz narciarski, brązowy medalista mistrzostw świata młodzieżowców.
Kariera.
Po raz pierwszy na arenie międzynarodowej Roman Furger pojawił się 27 grudnia 2006 roku w szwajcarskiej miejscowości Campra w zawodach juniorskich, zajmując trzynaste miejsce w biegu na 10 km techniką dowolną. W 2008 roku wystartował na mistrzostwach świata juniorów w Malles Venosta, gdzie zajął między innymi 57. miejsce w biegu na 10 km stylem klasycznym. Na imprezach tego cyklu startował jeszcze dwukrotnie, najlepsze wyniki osiągając podczas mistrzostw świata juniorów w Hinterzarten w 2010 roku, gdzie był ósmy w sztafecie i szesnasty w sprincie stylem dowolnym. Na rozgrywanych dwa lata później mistrzostwach świata młodzieżowców w Erzurum zdobył brązowy medal w sprincie stylem dowolnym. W Pucharze Świata zadebiutował 12 grudnia 2009 roku w Davos, zajmując 84. miejsce w biegu na 15 km techniką dowolną. Pierwsze pucharowe punkty wywalczył blisko trzy lata później – 24 listopada 2012 roku w Gällivare, gdzie był siedemnasty na tym samym dystansie. W klasyfikacji generalnej sezonu 2013/2013 zajął ostatecznie 136. miejsce. Startuje także w zawodach FIS Marathon Cup, w których raz stanął na podium: 11 marca 2012 roku wygrał szwajcarski Engadin Skimarathon.
Osiągnięcia.
Puchar Świata.
Miejsca na podium.
Furger jak dotąd nie stał na podium zawodów Pucharu Świata.

</doc>
<doc id="2948852" url="https://pl.wikipedia.org/wiki?curid=2948852" title="Martika (album)">
Martika (album)

Martika – debiutancki album Martiki wydany w 1988 roku. Najbardziej znaną piosenką z tego albumu jest "Toy Soldiers", która dotarła na pierwsze miejsce amerykańskiej listy przebojów Billboard. Tekstowo dotyczy ona problemu uzależnienia od narkotyków. Dominującymi stylami muzycznymi na płycie są pop i dance. Album uzyskał złotą płytę w Stanach Zjednoczonych. Jest to najlepiej sprzedający się jej album, dotarł on do 15 miejsca na liście Billboard 200 i do 11 miejsca w Wielkiej Brytanii.

</doc>
<doc id="2948854" url="https://pl.wikipedia.org/wiki?curid=2948854" title="Bedocja">
Bedocja



</doc>
<doc id="2948855" url="https://pl.wikipedia.org/wiki?curid=2948855" title="Kyaswa">
Kyaswa

Kyaswa (birm.: //; 1198–1251) – król królestwa Paganu w Birmie (Mjanma) w latach 1235–1251.
Kyaswa wstąpił na tron po swoim ojcu Htilominlo, którego przewyższył w pobożności. Panowanie Kyaswy, podobnie jak jego ojca, było w dużej mierze pokojowe, jednak pustki w królewskim skarbcu wynikające z braku opodatkowania dużych obszarów ziemskich należących do duchowieństwa, były jeszcze bardziej dotkliwe. Królewski skarbiec cierpiał na takie braki, że Kyaswa miał kłopot z ukończeniem budowy świątyni. Stworzone przez Anawrahtę ponad dwa wieki wcześniej imperium cieszyło się ciągle pokojem, ale trzymało się już ostatkiem sił, nieprzygotowane na wewnętrzne zaburzenia i działania zewnętrznych sił, jakie miały się wkrótce pojawić.
Wczesne lata życia.
Kyaswa był synem króla Htilominlo i królowej Eindawthe. Inskrypcja ufundowana przez jego ciotkę (młodszą siostrę matki) głosi, iż Kyaswa urodził się w poniedziałek, 4 maja 1198 roku o godzinie 4. rano. Data ta jest o dwa tygodnie późniejsza od daty 20 kwietnia 1198 roku, podawanej przez kronikę "Zatadawbon Yazawin".
Poniższa tabela przedstawia daty związane z życiem Kyaswy podawane przez cztery najważniejsze kroniki.
Panowanie.
Panowanie Kyaswy, podobnie jak jego ojca, było w dużej mierze pokojowe, jednak pustki w królewskim skarbcu wynikające z braku opodatkowania dużych obszarów ziemskich należących do duchowieństwa, były jeszcze bardziej dotkliwe. Królewski skarbiec cierpiał na takie braki, że Kyaswa miał kłopot z ukończeniem budowy świątyni. Pobożny król, inaczej niż jego poprzednicy, próbował rozwiązać ten problem odbierając część ziem mnichom zamieszkującym lasy. Jednak postawa opinii publicznej nastawionej przeciwko jakiemukolwiek przejmowaniu ziemi klasztornej zmusiła go do jej zwrotu. Sfrustrowany król pozostawił administrowanie królestwem swojemu synowi i wyznaczonym przedstawicielom i spędzał czas na pisaniu tekstów religijnych oraz zapewnianiu swojego patronatu jedynie odłamom ortodoksyjnym (therawada). Mnisi zamieszkujący lasy nigdy nie potrzebowali jego opieki ani nie obawiali się jego władzy. Pod koniec jego panowania mnisi ci otwarcie oferowali mięso i napoje alkoholowe swoim wiernym.
Król poświęcał się studiom i promowaniu "dharmy" poprzez działania humanitarne. W odróżnieniu od innych królów Paganu nie sięgał on po pracę przymusową przy budowie swoich świątyń. Jego Świątynia Pyathada w Paganie jest o wiele mniejsza od wielu świątyń wybudowanych przez jego poprzedników. W roku 1249 wydał on szereg edyktów królewskich (datowanych na 22 kwietnia, 1 maja i 6 maja 1249), które miały być umieszczone, po wyryciu w kamieniu, w każdej wsi imperium liczącej więcej niż 50 domów:
Śmierć.
Według najważniejszych kronik król zmarł między rokiem 1249 a 1251. Ponieważ jednak wiadomo, że jego syn Uzana zmarł w maju 1256 roku po pięciu latach panowania, najbardziej prawdopodobne jest to, że Kyaswa umarł na początku roku 1251, tak jak podaje kronika "Zatadawbon Yazawin"' w rozdziale z horoskopami.

</doc>
<doc id="2948857" url="https://pl.wikipedia.org/wiki?curid=2948857" title="Fabio Cristofari">
Fabio Cristofari

Fabio Christofari (zm. 1689) – włoski mozaikarz, żył w drugiej połowie XVII w. i pierwszej XVIII w. Był ojcem innego znanego twórcy mozaik, Pietro Paolo Cristofari.

</doc>
<doc id="2948862" url="https://pl.wikipedia.org/wiki?curid=2948862" title="Toy Soldiers">
Toy Soldiers

Toy Soldiers – drugi singiel na debiutanckiej płycie amerykańskiej piosenkarki Martiki. Tematem piosenki jest uzależnienie od narkotyków. W refrenie piosenkarce towarzyszy chórek, w którego składzie znalazła się między innymi znana później z zespołu "The Black Eyed Peas" Fergie. Singiel dotarł do 1 miejsca na amerykańskiej liście Billboard, pokonując w tym czasie drugi singel Madonny z płyty "Like a Prayer", "Express Yourself" oraz do miejsca 5 w Wielkiej Brytanii.

</doc>
<doc id="2948863" url="https://pl.wikipedia.org/wiki?curid=2948863" title="Parafia św. Wojciecha w Woli Raniżowskiej">
Parafia św. Wojciecha w Woli Raniżowskiej

Parafia pw. św. Wojciecha w Woli Raniżowskiej − rzymskokatolicka parafia w dekanacie Raniżów, w diecezji Sandomierskiej.
Historia.
Wola Raniżowska była założona w 1366 roku i należała do parafii w Raniżowie, która wzmiankowana była już w 1409 roku przez kronikarza Jana Długosza. W 1862 roku Błażej Kuper ufundował murowaną kapliczkę, wokół której koncentrowało się życie religijne. W 1910 roku na placu gromadzkim postawiono figurę Matki Bożej Grunwaldzkiej z okazji 500-lecia bitwy pod Grunwaldem. 15 grudnia 1911 roku do Woli Raniżowskiej przybył wikariusz z Raniżowa ks. Czesław Broda, jako katecheta w miejscowej szkole, a dzięki jego staraniom w grudniu 1912 roku podjęta decyzję o budowie kościoła. W 1913 roku założono wiejską cegielnię na potrzeby kościoła. Na wiosnę 1914 roku rozpoczęto budowę kościoła, a 26 lipca 1914 roku poświęcono kamień węgielny. Autorem projektu świątyni w stylu neogotyckim był Franciszek Stążkiewicz z Rzeszowa, a budowę prowadził Józef Zawilski. Po wybuchu I wojny światowej prace zostały wstrzymane, a ponownie je zaczęto kontynuować w 1916 roku. Za zgodą władz kościelnych w 1919 roku ks. Czesław Broda odbył podróż do Ameryki w celu zebrania funduszy na dalszą budowę. 28 lutego 1919 roku dekretem bpa Józefa Sebastiana Pelczara została erygowana samodzielna "ekspozytura", której pierwszym ekspozytem od 16 marca 1919 roku został ks. Czesław Broda. 13 czerwca 1921 roku sufragan przemyski bp Fischer dokonał konsekracji kościoła pw. św. Wojciecha. W 1930 roku w przysiółku Stece zbudowano kapliczkę przydrożną.
W maju 1942 roku mieszkańcy Woli Raniżowskiej zostali wysiedleni przez Niemców, którzy na plebanii urządzili sobie koszary. Na terenie wsi urządzono poligon Luftwaffe, a budynki rozebrano lub spalono. Parafia zaczęła ponownie funkcjonować w drugiej połowie 1945 roku, gdy parafianie zaczęli wracać do swoich siedzib i wówczas przystąpiono do remontu kościoła i plebanii. 19 czerwca 1945 roku bp Franciszek Barda powołał ks. Bolesława Puzio na administratora parafii. 17 kwietnia 1956 roku w Woli Raniżowskiej urodził się Jan Ozga ("od 1981 roku kapłan, a od 1997 roku biskup w Kamerunie"). W 1966 roku Wola Raniżowska obchodziła 600-lecie istnienia miejscowości. We wrześniu 2006 roku na placu kościelnym postawiono pomnik papieża Jana Pawła II. 8 maja 2008 roku w parafii odbyło się nawiedzenie Obrazu Matki Boskiej Częstochowskiej. W czerwcu 2012 roku figura Matki Bożej Grunwaldzkiej została ponownie postawiona na płazu kościelnym, którą 1 lipca 2012 roku poświęcił bp Jan Ozga. 
Do parafii należy Wola Raniżowska z przysiółkiem Stece. W parafialnym archiwum znajdują się akta metrykalne, datowane od 1786 roku.

</doc>
<doc id="2948867" url="https://pl.wikipedia.org/wiki?curid=2948867" title="Dawid Uribe">
Dawid Uribe



</doc>
<doc id="2948868" url="https://pl.wikipedia.org/wiki?curid=2948868" title="Florian Kostner">
Florian Kostner

Florian Kostner (ur. 12 października 1979 w Bolzano) – włoski biegacz narciarski, zawodnik klubu C.S. Carabinieri.
Kariera.
Po raz pierwszy na arenie międzynarodowej Florian Kostner pojawił się w 1998 roku podczas mistrzostw świata juniorów w Sankt Moritz, gdzie zdobył brązowy medal w sztafecie. Był też piąty zarówno w biegu na 10 km stylem dowolnym, jak i na dystansie 30 km techniką klasyczną. Na rozgrywanych rok później mistrzostwach świata juniorów w Saalfelden ponownie zajął piąte miejsce na dystansie 30 km, tym razem stylem dowolnym, a w biegu na 10 km klasykiem zajął 23. pozycję. W Pucharze Świata zadebiutował 3 marca 2000 roku w Lahti, zajmując 56. miejsce w sprincie stylem dowolnym. Pierwsze pucharowe punkty zdobył dziewięć miesięcy później - 8 grudnia 2000 roku w Santa Caterina, gdzie był dwunasty w biegu na 15 km stylem dowolnym. W klasyfikacji generalnej najlepiej wypadł w sezonie 2000/2001, który ukończył na 64. miejscu. Startuje także w zawodach cyklu FIS Marathon Cup, w których raz stanął na podium: 12 lutego 2012 roku był trzeci we francuskim maratonie Transjurassienne. W zawodach tych wyprzedzili go jedynie Białorusin Alaksiej Iwanou oraz inny reprezentant Włoch - Sergio Bonaldi. W klasyfikacji generalnej najlepszy wynik osiągnął w sezonie 2011/2012, który ukończył na szóstej pozycji. Nigdy nie wziął udziału w igrzyskach olimpijskich ani mistrzostwach świata.
Osiągnięcia.
Puchar Świata.
Miejsca na podium.
Kostner nigdy nie stał na podium indywidualnych zawodów Pucharu Świata.

</doc>
<doc id="2948871" url="https://pl.wikipedia.org/wiki?curid=2948871" title="Barakudowate">
Barakudowate



</doc>
<doc id="2948879" url="https://pl.wikipedia.org/wiki?curid=2948879" title="Matías Abelairas">
Matías Abelairas

Matías Enrique Abelairas (ur. 18 czerwca 1985 w Olavarríi) – argentyński piłkarz pochodzenia włoskiego występujący na pozycji środkowego pomocnika, obecnie zawodnik chilijskiego Uniónu Española.
Kariera klubowa.
Abelairas jest wychowankiem akademii juniorskiej zespołu Club Atlético River Plate z siedzibą w stołecznym Buenos Aires. Do seniorskiej drużyny został włączony jako osiemnastolatek przez szkoleniowca Leonardo Astradę i w argentyńskiej Primera División zadebiutował 3 czerwca 2004 w wygranym 3:1 meczu z Racing Club. W sezonie Clausura 2004 wywalczył ze swoją drużyną tytuł mistrza Argentyny, lecz ani razu nie zdołał się wówczas pojawić na ligowych boiskach i przez następne kilka lat pełnił rolę głębokiego rezerwowego River Plate. Sytuacja ta uległa zmianie dopiero w 2007 roku, za kadencji trenera Daniela Passarelli, kiedy to zaczął notować częstsze występy i 15 czerwca 2007 w wygranej 3:2 konfrontacji z Vélezem Sarsfield strzelił premierowego gola w pierwszej lidze. Podczas wiosennych rozgrywek Clausura 2008, po przyjściu do drużyny szkoleniowca Diego Simeone, był już podstawowym graczem zespołu i znacząco pomógł mu w zdobyciu kolejnego mistrzostwa kraju. Do roli alternatywnego gracza został jednak relegowany z powrotem w 2010 roku i od tamtego czasu nie rozegrał w barwach River żadnego spotkania.
Jesienią 2011 Abelairas pozostawał bez klubu, przebywając w międzyczasie na testach w szkockim Rangers FC, których jednak nie przeszedł. Ostatecznie w styczniu 2012 podpisał umowę z brazylijskim zespołem CR Vasco da Gama z miasta Rio de Janeiro, gdzie występował przez kolejne pół roku, nie odnosząc jednak większych sukcesów zarówno w lidze stanowej Campeonato Carioca, jak i w rozgrywkach Copa Libertadores, w których kilkakrotnie występował już wcześniej jako gracz River Plate. W połowie 2012 roku, również na zasadzie wolnego transferu, przeszedł do meksykańskiej ekipy Puebla FC. W tamtejszej Liga MX zadebiutował 3 sierpnia 2012 w zremisowanym 2:2 spotkaniu z Santos Laguną, zaś premierową bramkę zdobył 21 września tego samego roku w zremisowanej 1:1 konfrontacji z Leónem. W Puebli spędził ogółem pół roku, przeważnie jako podstawowy zawodnik, lecz nie zdołał zanotować żadnego osiągnięcia.
Na początku 2013 roku Abelairas przeszedł do chilijskiej drużyny Unión Española ze stołecznego Santiago.

</doc>
<doc id="2948882" url="https://pl.wikipedia.org/wiki?curid=2948882" title="Catherine Doherty">
Catherine Doherty



</doc>
<doc id="2948884" url="https://pl.wikipedia.org/wiki?curid=2948884" title="Stanisław Krakiewicz">
Stanisław Krakiewicz

Stanisław Krakiewicz (ur. 16 maja 1892 w Dubience, zm. 4 stycznia 1985 w Warszawie) – w okresie międzywojennym ministerialny radca prawny, brał czynny udział w działaniach wojennych w roku 1920 i 1939. Był wieloletnim działaczem i jednym z przywódców wolnych chrześcijan. Po wojnie stał się jednym z założycieli Zjednoczonego Kościoła Ewangelicznego, którego prezesem był w latach 1947–1975. Aresztowano go w 1950 roku i skazano na wieloletnie więzienie. Od 1952 roku po wyjściu na wolność w wyniku amnestii prowadził ugodową względem władz politykę, za co został kilkakrotnie wyróżniony. Pod koniec życia został usunięty z ZKE i przeszedł do baptystów.
Publikował na łamach „Chrześcijanina”, zbiór wybranych artykułów został wydany w książce "Aby byli jedno" (1975).
Dzieciństwo i młodość.
Urodził się 16 maja 1892 roku w Dubience, w województwie lubelskim, w rzymskokatolickiej rodzinie. Ojciec, Franciszek Krakiewicz, prowadził przedsiębiorstwo przewozowe. Naukę rozpoczął w rodzinnej miejscowości, następnie uczył się w gimnazjum w Hrubieszowie. Od IV klasy gimnazjalnej, ze względu na trudną sytuację materialną rodziny, sam pracował na własne utrzymanie. W 1912 roku otrzymał świadectwo maturalne. Wstąpił na wydział prawa na Uniwersytecie Warszawskim. Studia ukończył w 1924 roku. Brał udział w wojnie polsko-bolszewickiej w roku 1920. W okresie studiów pracował jako osobisty sekretarz u ministrów Pruchnika, Jesionowskiego i Narutowicza.
Kariera prawnicza.
Po ukończeniu studiów rozpoczął karierę urzędniczą. Najpierw pracował w wydziale prawno-budowlanym Ministerstwa Robót Publicznych. Od roku 1932 pracował w departamencie budownictwa Ministerstwa Spraw Wewnętrznych, był zastępcą naczelnika Wydziału Prawno-Budowlanego w Ministerstwie Spraw Wewnętrznych. W 1936 roku został zastępcą przewodniczącego Odwoławczej Komisji Dyscyplinarnej działającej przy Ministerstwie Spraw Wewnętrznych.
W 1939 roku brał udział w kampanii wrześniowej. Podczas okupacji niemieckiej wraz z grupą polskich specjalistów przygotowywał projekty przyszłej odbudowy kraju. Współpracował wtedy z prof. Pniewskim, Kuncewiczem, Tołwińskim i Kaczorowskim. Okres powstania warszawskiego spędził w Radości pod Warszawą. W latach powojennych pracował na stanowisku naczelnika wydziału prawnego w Ministerstwie Odbudowy Kraju. W roku 1953 przeszedł na emeryturę.
Kariera duchownego.
Krakiewicz był początkowo mariawitą, w 1914 roku przyjął święcenia diakonatu z rąk bpa M. Jakuba Próchniewskiego. W 1925 roku przyłączył się do Zrzeszenia Zwolenników Nauki Pierwotnych Chrześcijan i wkrótce został przełożonym Zboru Ewangelicznych Chrześcijan Wolnych w Warszawie. Funkcję tę – później w ramach ZKE – pełnił przez ponad 50 lat. Podczas wojny prowadził bliską współpracę z baptystami, którą kontynuował też w latach powojennych. W latach 1945–1947 był sekretarzem Zarządu Polskiego Kościoła Ewangelicznych Chrześcijan Baptystów. 24–26 maja 1947 wespół z Szenderowskim zorganizował „Konferencję Braterską” w Ustroniu, na której powołano Zjednoczony Kościół Ewangeliczny, którego też został prezesem.
Od roku 1949 był rozpracowywany przez UB. Pierwsze jego charakterystyki były niedokładne, uznano go np. za katolika. Rozpracowujący go funkcjonariusze interesowali się jego działalnością podczas sanacji oraz niemieckiej okupacji. W nocy z 19 na 20 września 1950 został aresztowany przez Urząd Bezpieczeństwa, pod zarzutem „roboty wywiadowczej”. W grudniu 1951 został skazany na wieloletnie więzienie za „działalność antypaństwową”. W uzasadnieniu wyroku zarzucono: „W 1932 Krakiewicz w Warszawie otrzymał od Götzego broszurkę pt. «Co nas czeka», którą po przeczytaniu przechowywał w swojej biblioteczce do dnia zatrzymania tj. 19 września 1950 r. W broszurce tej pt. «Bolszewizm i Komunizm» w oszczerczy sposób przedstawia się stosunki panujące w Związku Radzieckim w latach dwudziestych na odcinku wychowania młodzieży i sytuacji polityczno-gospodarczej. W 1946 r. osk. Krakiewicz nawiązał ponownie kontakty z przedstawicielami zagranicznych misji należących do pokrewnych sekt, a to z Leas'em i Fugowskim, z którymi przeprowadzał rozmowy na tematy sytuacji gospodarczej w Polsce. Latem 1946 r. w Warszawie osk. Krakiewicz przyjął od Leasa 100 dol. papierowych jako zapomogę..., które w czerwcu 1950 r., sprzedał nieustalonej osobie w Warszawie za 200 000 zł, a pieniądze osk. Krakiewicz zużył na finansowanie obrońcy w procesie swojej krewnej...”. Podczas pobytu w więzieniu wyciągnął odpowiednie wnioski, „zdystansował się do własnej przeszłości” i zdecydował się na współpracę z komunistyczną władzą. Objęła go amnestia w końcu 1952 roku.
Po wyjściu na wolność został wybrany na prezesa ZKE. Jako prezes wielokrotnie łamał obowiązujący Statut ZKE. Zgłaszając swoją kandydaturę na prezesa mawiał: „przyjmę stanowisko prezesa Rady, jeśli Bracia powierzą mi ten mandat”. Jako prezes realizował wytyczne władz odnośnie do ZKE, hamował inicjatywy wewnątrzkościelne i był gwarantem właściwego kursu politycznego Kościoła. Był tajnym współpracownikiem UB, miał pseudonim „Jan Bąk”. Bezpieka na ogół pozytywnie oceniała jego postawę, według Ryszarda Michalaka w latach 60. bezpieka tylko raz wyraziła wątpliwość, co do jego postawy. Miał dobre kontakty z Urzędem do Spraw Wyznań, ufał mu Serafin Kiryłowicz. Kiryłowicz pod wpływem Krakiewicza przeciwstawiał się tendencjom separatystycznym w ZKE.
W latach 60. miał osiągnięcia w skutecznym rozwiązywaniu konfliktów na poziomie zborowym. W Międzyrzeczu usiłował przechwycić część wyznawców z Kościoła Metodystów tworząc placówkę ZKE. W roku 1966 w Zielonej Górze przyciągnął do zboru grupę świadków Jehowy, co zostało pozytywnie ocenione przez władze. Również w Żarach próbował pozyskać wyznawców innych grup religijnych. Jako prezes ZKE odbył kilkanaście podróży zagranicznych. W piśmie do prezbiterów okręgowych z 12 grudnia 1970 roku poinformował, że ZKE nie jest upoważniony do działania poza granicami kraju i w związku z tym nie ma prawa przemycania rosyjskich Biblii do ZSRR. Aktywnie uczestniczył w działalności Polskiej Rady Ekumenicznej i Chrześcijańskiej Konferencji Pokojowej.
Z funkcji prezesa został odsunięty w 1975 roku na VIII Synodzie Kościoła. W tej sytuacji zwrócił się o pomoc do Urzędu ds. Wyznań, zapewniając o swej lojalności i patriotyzmie. Krytykował jednocześnie niektórych działaczy ZKE, zarzucając im, że są „niesubordynowani, powiązani z Zachodem, niepatriotyczni”. Władze nie udzieliły mu jednak wsparcia, prawdopodobnie uznały, że Krakiewicz już się wysłużył. Po zdjęciu z funkcji prezesa nadano mu, na prośbę Konstantego Sacewicza jego następcy, tytuł honorowego prezesa. Odsunięcie Krakiewicza z Prezydium ZKE zapoczątkowało postępujące „rozluźnienie” w ZKE.
W końcu lat 70., będąc pastorem zboru centralnego, wygłaszał maryjne kazania. Z tego powodu Edward Czajko zarzucił mu na łamach „Chrześcijanina” odejście od chrystocentryzmu.
8 marca 1980 roku na posiedzeniu Rady Kościoła omawiano „sprawę Krakiewicza” i I Zboru warszawskiego. Krakiewicza obwiniano za wszelkie zło w Kościele. Bronili go tylko wolni chrześcijanie, którzy nie chcieli przyjąć do wiadomości, że Krakiewicz ponosi główną winę za złą sytuację w Kościele. Krakiewicz został pozbawiony tytułu honorowego prezesa, zdjęty ze stanowiska pastora, ponadto został wyłączony z lokalnego warszawskiego zboru ze względu na ujawnienie niemoralnego i niechrześcijańskiego stylu życia. Po usunięciu z ZKE zaczął uczęszczać do baptystycznego zboru w Warszawie. Zmarł 4 stycznia 1985 roku, pochowany został na Cmentarzu ewangelicko-reformowanym w Warszawie (kwatera N-1-32).
Działalność publicystyczna.
Jest autorem licznych artykułów na łamach „Chrześcijanina”, zbiór wybranych artykułów został wydany w książce "Aby byli jedno" (1975). Tytuł pochodzi od jednego z artykułów.
W 1969 roku z okazji 25-lecia Polski Ludowej opublikował na łamach „Chrześcijanina” wiernopoddańczy artykuł „Polska – to wielka rzecz”. Cytat z artykułu „Polska – to wielka rzecz”:
W 1918 roku odrodziła się Rzeczpospolita Polska, wymarzona przez całe pokolenia Polaków. (...) Nie była zjednoczona politycznie, gospodarczo i kulturalnie. Była słaba militarnie. Była w pełni wolna, ale także rozchwiana wewnętrznie, obciążona zbyt wieloma śladami po niewoli. (...) Mimo zrywu, mimo wysiłku nie udało się przetrwać straszliwej próby, jaką była II wojna światowa i cały zespół przyczyn i zjawisk towarzyszących jej i wywołujących ją. (...) Państwo Ludowe, w którym z łaski Bożej żyjemy i pracujemy, zagwarantowało wszystkim obywatelom wolność religijną i po raz pierwszy w naszej historii narodowej tak konsekwentnie zaprowadziło pełne równouprawnienie wszystkich wyznań, a także zapewniło wszystkim Kościołom równe prawa w ramach obowiązującego ustawodawstwa państwowego. Stosunek państwa do Kościoła oparty został na zasadach równości i wolności. Nie tylko z historii, ale z własnych doświadczeń życiowych znamy fakty nietolerancji i dyskryminacji. Władze naszej Ojczyzny wyrównały dług zaciągnięty wobec historii, ustanawiając jednakowe prawa dla wielkich i małych społeczności kościelnych.

</doc>
<doc id="2948886" url="https://pl.wikipedia.org/wiki?curid=2948886" title="Tegernsee">
Tegernsee

Niemcy:

</doc>
<doc id="2948887" url="https://pl.wikipedia.org/wiki?curid=2948887" title="Dina Garipova">
Dina Garipova



</doc>
<doc id="2948888" url="https://pl.wikipedia.org/wiki?curid=2948888" title="Szklana tetra">
Szklana tetra



</doc>
<doc id="2948889" url="https://pl.wikipedia.org/wiki?curid=2948889" title="Tinian Junior Senior High School Stadium">
Tinian Junior Senior High School Stadium

Tinian Junior Senior High School Stadium – wielofunkcyjny stadion w Tinian w Marianach Północnych. Jest obecnie używany głównie dla meczów piłki nożnej oraz zawodów lekkoatletycznych. Obok stadionu znajduje się boisko baseballowe.

</doc>
<doc id="2948890" url="https://pl.wikipedia.org/wiki?curid=2948890" title="Hrabstwo McCormick">
Hrabstwo McCormick

Hrabstwo McCormick (ang. "McCormick County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 394 mil2 (1020,46 km2), z czego 360 mil2 (932,4 km2) stanowią lądy, a 34 mile2 (88,06 km2) stanowią wody. Według szacunków United States Census Bureau w roku 2012 miało 9943 mieszkańców. Jego siedzibą administracyjną jest McCormick.

</doc>
<doc id="2948894" url="https://pl.wikipedia.org/wiki?curid=2948894" title="Michał de la Mora y de la Mora">
Michał de la Mora y de la Mora

Michał de la Mora y de la Mora, "Miguel de la Mora y de la Mora" (ur. 19 czerwca 1874 w Tecalitlán, zm. 7 sierpnia 1927 w Colimie) – święty Kościoła katolickiego, prezbiter, ofiara prześladowań antykatolickich zapoczątkowanych w okresie rewolucji meksykańskiej, męczennik. Pierwszy kapłan diecezji Colima, który poniósł śmierć męczeńską.
Życiorys.
Pochodził z bardzo ubogiej rodziny José de la Mora i Margarity de la Mora, a wcześnie osierocony przez ojca naukę mógł podjąć dzięki wsparciu starszego brata Regino. Święcenia kapłańskie otrzymał w Colimie w 1906 r. i skierowany został do realizacji posług kapłańskich przy tamtejszej katedrze. Od 19 października 1909 był wikariuszem w Comala, a 20 października 1914 r. został proboszczem w Zapotitlán. 1918 r. mianowany został kapelanem przy katedrze w Colimie i pełnił jednocześnie obowiązki kierownika diecezjalnego wydziału krzewienia wiary. Swój apostolat realizował będąc cenionym przez współwyznawców i duchowieństwo spowiednikiem, a prostota, powaga i dobroć sprawiały, że lgnęli do niego najubożsi i cierpiący. W czasie gdy nasiliły się prześladowania katolików, po opublikowaniu 24 lutego 1926 r. przez stanowego gubernatora Francisco Solórzano Béjara dekretu, który rygorystycznie wdrażał art. 130 Konstytucji z 1917 roku, na mocy którego księża mieli podporządkować się władzy cywilnej i realizować posługę kapłańską w ramach schizmatyckiego „kościoła narodowego”, nie zrezygnował z realizacji powołania i kontynuował działalność eucharystyczną w konspiracji. Odmówił oddania katedry. Aresztowany został gdy miał udzielić sakrament małżeństwa i rozstrzelany na rozkaz generała wojsk rządowych tego samego dnia w koszarach. Zmarł z różańcem w rękach.
Po zakończeniu procesu informacyjnego na etapie lokalnej diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, został beatyfikowany 22 listopada 1992 roku w watykańskiej bazylice św. Piotra, a jego kanonizacja na placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Relikwie Michała de la Mora y de la Mora zostały przeniesione do kaplicy męczenników w bazylice katedralnej w Colimie, które jest miejscem szczególnego kultu świętego.
Wspomnienie liturgiczne obchodzone jest w "dies natalis" (7 sierpnia).

</doc>
<doc id="2948896" url="https://pl.wikipedia.org/wiki?curid=2948896" title="Miguel de la Mora y de la Mora">
Miguel de la Mora y de la Mora



</doc>
<doc id="2948897" url="https://pl.wikipedia.org/wiki?curid=2948897" title="Kloster Andechs">
Kloster Andechs



</doc>
<doc id="2948898" url="https://pl.wikipedia.org/wiki?curid=2948898" title="Hrabstwo Oconee (Karolina Południowa)">
Hrabstwo Oconee (Karolina Południowa)

Hrabstwo Oconee (ang. "Oconee County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 674 mil2 (1745,65 km2), z czego 625 mil2 (1618,74 km2) stanowią lądy, a 48 mile2 (124,32 km2) stanowią wody. Według szacunków United States Census Bureau w roku 2012 miało 74 627 mieszkańców. Jego siedzibą administracyjną jest Walhalla.

</doc>
<doc id="2948904" url="https://pl.wikipedia.org/wiki?curid=2948904" title="Jezioro Großer Wann">
Jezioro Großer Wann



</doc>
<doc id="2948907" url="https://pl.wikipedia.org/wiki?curid=2948907" title="Oé, Oé, Oé">
Oé, Oé, Oé



</doc>
<doc id="2948908" url="https://pl.wikipedia.org/wiki?curid=2948908" title="Pesach Bar-Adon">
Pesach Bar-Adon

Pesach Bar-Adon (urodził się jako Pesach Panicz) (ur. 1907 w Kolnie, zm. 1985 w Merchawji) – izraelski archeolog i pisarz.
Urodził się w ortodoksyjnej rodzinie żydowskiej, w dzieciństwie uczył się w męskiej szkole żydowskiej w Nowogródku i w wileńskiej jesziwie. W 1925 razem z rodzicami wyjechał do Palestyny podczas czwartej alii. Brak udział w budowie państwa żydowskiego pracując przy budowie dróg, równocześnie studiował na Wydziale Bliskiego Wschodu na Uniwersytecie Hebrajskim w Jerozolimie. Prowadził badania historyczne nad pochodzeniem starożytnych królów Izraela, celem było wytłumaczenie kwestii, dlaczego wielu z nich było wcześniej pasterzami. W tym celu przez pewien okres żył razem z Beduinami w okolicach Ammanu, Bet Sze’an i Al-Kunajtiry. Dla osiągnięcia pełnej asymilacji używał imienia "Aziz Efendi" i nosił tradycyjne stroje beduińskie. Podczas zamieszek palestyńskich w 1929 i powstania arabskiego w Palestynie pomiędzy 1936 a 1939 uczestniczył w działaniach Hagany w Jerozolimie, brał udział w organizowaniu broni potrzebnej podczas Alii Bet. W 1932 brał udział w jednym z pierwszych filmów o Jiszuw, który zrealizował Aleksander Ford. W 1939 poślubił amerykańską pisarkę Dorothy Kahan (zm. 1950), która była zafascynowana ziemią izraelską, zamieszkali w Merchawji.
Pesach Ber-Adon był uczestnikiem wielu badań archeologicznych m.in. w Bet Sze’arim, Khirbet Kerak oraz podczas odkrycia skarbu Nachal Miszmar, prace archeologiczne opisał w sześciu książkach. W stan spoczynku przeszedł w 1977.

</doc>
<doc id="2948910" url="https://pl.wikipedia.org/wiki?curid=2948910" title="Vivasayee">
Vivasayee

Vivasayee (pol. "Rolnik") – indyjski film z 1967, w języku tamilskim, w reżyserii M. A. Thirumurugana.
Obsada.
Źródło:
Piosenki filmowe.
Twórcami ich tekstów byli Udumalai Narayana Kavi i A. Maruthakasi. Swoich głosów w playbacku użyczyli T.M. Soundararajan i P. Susheela.

</doc>
<doc id="2948912" url="https://pl.wikipedia.org/wiki?curid=2948912" title="Łysacz">
Łysacz

Łysacz ("Aspiolucius esocinus") – gatunek słodkowodnej, drapieżnej ryby z rodziny karpiowatych (Cyprinidae). Jedyny przedstawiciel rodzaju "Aspiolucius". Ma niewielkie znaczenie gospodarcze.
Występowanie.
Nizinny bieg Amu-darii i Syr-Darii (Kazachstan, Tadżykistan, Turkmenistan, Uzbekistan). Przebywa w korytach rzek, rzadko spotykany w jeziorach.
Charakterystyka.
Osiąga do 50 cm długości i ponad 1 kg masy ciała.

</doc>
<doc id="2948914" url="https://pl.wikipedia.org/wiki?curid=2948914" title="Hrabstwo Pickens (Karolina Południowa)">
Hrabstwo Pickens (Karolina Południowa)

Hrabstwo Pickens (ang. "Pickens County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 512 mil2 (1326,07 km2), z czego 497 mil2 (1287,22 km2) stanowią lądy, a 15 mil2 (38,85 km2) stanowią wody. Według szacunków United States Census Bureau w roku 2012 miało 119 670 mieszkańców. Jego siedzibą administracyjną jest Pickens.

</doc>
<doc id="2948915" url="https://pl.wikipedia.org/wiki?curid=2948915" title="Aspiolucius">
Aspiolucius



</doc>
<doc id="2948916" url="https://pl.wikipedia.org/wiki?curid=2948916" title="Aspiolucius esocinus">
Aspiolucius esocinus



</doc>
<doc id="2948917" url="https://pl.wikipedia.org/wiki?curid=2948917" title="Aspius esocinus">
Aspius esocinus



</doc>
<doc id="2948922" url="https://pl.wikipedia.org/wiki?curid=2948922" title="Klicówka">
Klicówka

Klicówka – wzgórze o wysokości 280 m n.p.m. Znajduje się na Garbie Tenczyńskim w północnej części miejscowości Nielepice (na granicy z Rudawą) w województwie małopolskim, na terenie Tenczyńskiego Parku Krajobrazowego. Północne zbocze opada stromo do Rowu Krzeszowickiego, a zachodnie do Doliny Nielepickiej. Przy szczycie znajdują się bunkry z 1944.

</doc>
<doc id="2948923" url="https://pl.wikipedia.org/wiki?curid=2948923" title="Pessah Ber-Adon">
Pessah Ber-Adon



</doc>
<doc id="2948925" url="https://pl.wikipedia.org/wiki?curid=2948925" title="Polycentridae">
Polycentridae

Polycentridae – rodzina słodkowodnych ryb z rzędu okoniokształtnych (Perciformes).
Występowanie.
Zachodnia Afryka i Ameryka Południowa.
Klasyfikacja.
Rodzaje zaliczane do tej rodziny:
"Afronandus" – "Monocirrhus" – "Polycentropsis" – "Polycentrus" 

</doc>
<doc id="2948927" url="https://pl.wikipedia.org/wiki?curid=2948927" title="Uniwersytet Kolombo">
Uniwersytet Kolombo

Uniwersytet Kolombo (Tamil: கொழும்பு பல்கலைக்கழகம்) – uczelnia o statusie uniwersytetu publicznego z siedzibą w Kolombo. Jest to największa i zarazem najstarsza szkoła wyższa na Sri Lance, specjalizująca się głównie w naukach przyrodniczych, społecznych i stosowanych, jak również matematycznych, komputerowych i prawnych. 
Uczelnia składa się z siedmiu wydziałów, czterdziestu jeden zakładów naukowych i ośmiu innych instytucji, w których kształci się jedenaście tysięcy studentów. Większość wydziałów oferuje zarówno stopnie licencjackie, jak i magisterskie, a także kursy dla studentów z zewnątrz i kształcenie na odległość.
Historia.
Ceylon Medical College.
Początki Uniwersytetu Kolombo sięgają 1870 roku, kiedy to założono Ceylon Medical School. Była to druga europejska szkoła medyczna utworzona w Azji Południowej. W 1880 r. uzyskała status college'u, a jej nazwę zmieniono na Ceylon Medical College. Jego absolwenci otrzymywali stopień licencjacki z medycyny i chirurgii. W 1889 r. College został zreorganizowany przez brytyjską Generalną Radę Medyczną.
Ceylon University College.
W 1906 r. grupa wykształconych na Zachodzie cejlońskich elit założyła Cejlońskie Stowarzyszenie Akademickie, na czele którego stanął Sir Ponnambalam Arunachalam. Dzięki wytrwałym żądaniom stowarzyszenia, rząd Cejlonu Brytyjskiego zdecydował się w 1913 r. utworzyć University college. 
Jednakże dyskusje dotyczące jego statusu i umiejscowienia zostały wstrzymane po wybuch I wojny światowej aż do 1920 r. Wtedy też rząd z rekomendacji Sir Edwarda Denhama nabył prywatną rezydencję zwaną "Regina Walawwa", pod przyszły University college, który otwarto w styczniu 1920 roku. Szkoła była stowarzyszona z Uniwersytetem Londyńskim i przygotowywała studentów do zdobywania na nim stopni naukowych. Choć nie była ona jeszcze w pełni uniwersytetem, to posiadała już dwa wydziały: nauk ścisłych i humanistyki.
Uniwersytet Cejloński.
1 lipca 1942 r. z połączenia Ceylon Medical College i University College powstał Uniwersytet Cejloński. Do istniejących już wcześniej wydziałów włączono jeszcze orientalistykę, a uczelnianą bibliotekę umiejscowiono w Queens Road. Z kolei wydziały prawa, rolnictwa i weterynarii przeniesiono w 1949 r. z Kolombo do nowo wybudowanego budynku w Peradeniyi. W 1952 r. przeniesiono tam także wydział humanistyczny i orientalistykę oraz uniwersytecką administrację, bibliotekę i akademiki. 
Oba oddziały uniwersytetu (w Kolombo i Peradeniyi) wspólnie służyły jako kampusy jednej uczelni do 1966 roku, kiedy to została ona podzielona na osobne części (Uniwersytet Cejloński, Peradeniya i Uniwersytet Cejloński, Kolombo). Parlament Sri Lanki utworzenie oddzielnych uniwersytetów ogłosił w 1967 r. a przygotowaniem stosownej legislacji zajęło się ministerstwo edukacji i kultury.
Uniwersytet Kolombo.
W 1972 r. na mocy nowej ustawy o szkolnictwie wyższym dotychczasowe cztery niezależne szkoły wyższe (Uniwersytet Cejloński, Peradeniya, Uniwersytet Cejloński, Kolombo, Uniwersytet Vidyodaya i Uniwersytet Vidyalankara) stało się kampusami jednego, wspólnego Uniwersytetu Sri Lanki ulokowanego w Kolombo. Jednakże już w 1978 r. uczelnia znów została podzielona na sześć niezależnych szkół: Uniwersytet Kolombo, Uniwersytet Peradeniya, Uniwersytet Sri Jayewardenepura, Uniwersytet Kelaniya, Uniwersytet Moratuwa i Uniwersytet Jaffna.
W 1978 r. Uniwersytet Kolombo posiadał wydziały: medycyny, pedagogiki, nauk ścisłych i humanistycznych oraz prawa. Wraz ze stopniowym rozwojem w latach 80. powstał wydział zarządzania i finansów, a w 1987 r. Instytut Technologii Komputerowych, który w 2002 r. przekształcono w szkołę komputerową.
Biblioteka.
Biblioteka Uniwersytetu Kolombo powstała w 1870 r. jako część Colombo Medical College i jest najstarszą tego typu placówką na Sri Lance. W jej skład wchodzi biblioteka główna i dwie pomniejsze (jedna z nich znajduje się na wydziale medycyny, a druga na wydziale nauk ścisłych). Łącznie zawiera ona ok. 40 000 pozycji i dokumentów co czyni ją jedną z największych bibliotek w kraju.
Studenckie organizacje.
Na uniwersytecie działa ponad czterdzieści klubów i organizacji studenckich, w tym także wiele drużyn sportowych, grup kulturowo-religijnych i wspólnych kółek zainteresowań. Każdy wydział posiada własny samorząd studencki, który jest wybierany przez studentów wydziału. 
Za działalność sportową odpowiada wydział edukacji fizycznej, który zrzesza różne grupy sportowe, m.in. drużynę krykieta, tenisa i rugby. Zespoły często rywalizują ze sobą w uniwersyteckich zawodach i międzyszkolnych turniejach, w których odnoszą spore sukcesy. Dla sportów rozgrywanych na wodzie przygotowane są baseny w Royal College Colombo i Colombo Rowing Club, a dla pozostałych sala gimnastyczna. 
Absolwenci.
W 2009 r. liczba absolwentów uczelni wynosiła 9100, jednak szkoła kształci też wielu studentów z zewnątrz lub na odległość. Wśród jej absolwentów jest wielu naukowców, sportowców, artystów oraz polityków (m.in. były premier Sri Lanki, Ranil Wickremesinghe).

</doc>
<doc id="2948932" url="https://pl.wikipedia.org/wiki?curid=2948932" title="5th Dimension (album)">
5th Dimension (album)

5TH DIMENSION – drugi album studyjny japońskiej grupy Momoiro Clover Z, wydany 10 kwietnia 2013. Osiągnął 1 pozycję w rankingu Oricon, sprzedał się w nakładzie egzemplarzy, zdobył status platynowej płyty. 

</doc>
<doc id="2948937" url="https://pl.wikipedia.org/wiki?curid=2948937" title="Hrabstwo Richland (Karolina Południowa)">
Hrabstwo Richland (Karolina Południowa)

Hrabstwo Richland (ang. "Richland County") – hrabstwo w stanie Karolina Południowa w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 772 mil2 (1999,47 km2), z czego 756 mil2 (1958,03 km2) stanowią lądy, a 15 mil2 (38,85 km2) stanowią wody. Według szacunków United States Census Bureau w roku 2012 miało 393 830 mieszkańców. Jego siedzibą administracyjną jest Columbia.

</doc>
<doc id="2948939" url="https://pl.wikipedia.org/wiki?curid=2948939" title="Pavol Frešo">
Pavol Frešo

Pavol Frešo (ur. 21 kwietnia 1969 w Bratysławie) – słowacki polityk, inżynier i przedsiębiorca, parlamentarzysta, od 2012 do 2016 przewodniczący Słowackiej Unii Chrześcijańskiej i Demokratycznej – Partii Demokratycznej.
Życiorys.
W 1992 ukończył studia na Słowackim Uniwersytecie Technicznym w Bratysławie, a w 1995 na Uniwersytecie Ekonomicznym w Bratysławie. Od 1990 do 1992 zajmował się organizacją szkoleń, w latach 1993–2006 prowadził własne przedsiębiorstwo.
W pierwszej połowie lat 90. działał w jednym z ugrupowań konserwatywnych. Od 2003 był przewodniczącym komisji rewizyjnej Partii Demokratycznej, a od 2005 wiceprzewodniczącym tego ugrupowania. W 2006 przystąpił z nim do Słowackiej Unii Chrześcijańskiej i Demokratycznej, która wówczas zmieniła nazwę. Wszedł w skład władz krajowych SDKÚ-DS. Również w 2006 uzyskał mandat deputowanego do Rady Narodowej. W 2009 został wybrany na przewodniczącego kraju bratysławskiego; reelekcję uzyskał w 2013, funkcję tę pełnił do 2017.
W wyniku wyborów w 2012 ponownie wszedł do krajowego parlamentu. 19 maja 2012 wybrany na przewodniczącego partii, zastąpił Mikuláša Dzurindę. Kierowana przez niego partia uległa rozpadowi i w 2016 znalazła się poza parlamentem. W lipcu tegoż roku zakończył pełnienie funkcji jej przewodniczącego.

</doc>
<doc id="2948941" url="https://pl.wikipedia.org/wiki?curid=2948941" title="Berenika Okuniewska">
Berenika Okuniewska



</doc>
<doc id="2948943" url="https://pl.wikipedia.org/wiki?curid=2948943" title="Południowy Pacyfik (film 1958)">
Południowy Pacyfik (film 1958)

Południowy Pacyfik (ang. "South Pacific") – amerykański film z 1958 roku w reżyserii Joshua Logana.

</doc>
<doc id="2948944" url="https://pl.wikipedia.org/wiki?curid=2948944" title="Karolina Kosek">
Karolina Kosek



</doc>
<doc id="2948958" url="https://pl.wikipedia.org/wiki?curid=2948958" title="Micro USB">
Micro USB



</doc>
<doc id="2948959" url="https://pl.wikipedia.org/wiki?curid=2948959" title="Mini USB">
Mini USB



</doc>
<doc id="2948960" url="https://pl.wikipedia.org/wiki?curid=2948960" title="Topsy (słoń)">
Topsy (słoń)

Topsy (około 1875 – 4 stycznia 1903) – słonica cyrkowa zabita poprzez porażenie prądem.
Życie.
Topsy należała do cyrku Forepaugh. Spędziła ostatnie lata swojego życia na nowojorskim półwyspie Coney Island. Z racji, iż zabiła w ciągu kilku lat trzech mężczyzn (m.in. opiekuna zwierząt, który próbował ją karmić papierosem), zaczęła stanowić zagrożenie dla ludzi, co było bezpośrednią przyczyną do jej uśmiercenia. Była to jedna z pierwszych śmierci udokumentowanych na taśmie filmowej.

</doc>
<doc id="2948961" url="https://pl.wikipedia.org/wiki?curid=2948961" title="Albrecht Gustav von Manstein">
Albrecht Gustav von Manstein

Albert Ehrenreich Gustav von Manstein (ur. 24 sierpnia 1805 w Willnischken, powiat Gumbinnen, Prusy Wschodnie, zm. 11 maja 1877 we Flensburgu) – pruski wojskowy, generał piechoty ("General der Infanterie"), uczestnik II wojny o Szlezwik, wojny prusko-austriackiej oraz francusko-pruskiej.
Manstein został w 1864 roku odznaczony orderem Pour le Mérite oraz Krzyżem Kawalerskim Orderu Marii Teresy. W 1872 roku otrzymał z rąk cesarza Wilhelma I Wielki Krzyż Orderu Czerwonego Orła. W tym samym roku otrzymał tytuł honorowego obywatela miasta Altona.
Syn Gustava, Georg von Manstein adoptował późniejszego feldmarszałka Ericha von Mansteina.

</doc>
<doc id="2948962" url="https://pl.wikipedia.org/wiki?curid=2948962" title="British Comedy Awards 2005">
British Comedy Awards 2005

British Comedy Awards 2005 – szesnasta edycja nagród British Comedy Awards, zorganizowana w 2005 roku. Ceremonia rozdania odbyła się tradycyjnie w grudniu, a poprowadził ją Jonathan Ross. 

</doc>
<doc id="2948974" url="https://pl.wikipedia.org/wiki?curid=2948974" title="60 Kompania Obrony Przeciwchemicznej">
60 Kompania Obrony Przeciwchemicznej



</doc>
<doc id="2948975" url="https://pl.wikipedia.org/wiki?curid=2948975" title="Południowy Pacyfik (ujednoznacznienie)">
Południowy Pacyfik (ujednoznacznienie)



</doc>
<doc id="2948976" url="https://pl.wikipedia.org/wiki?curid=2948976" title="Redtube">
Redtube



</doc>
<doc id="2948978" url="https://pl.wikipedia.org/wiki?curid=2948978" title="Józef Krasowski">
Józef Krasowski

Józef Krasowski ps. „Batowski”, „Brodacz”, „Jan”, „Konar” (ur. 12 kwietnia 1901, zm. 28 października 1946) – działacz organizacji „Racławice”
Życiorys.
Urodził się 12 kwietnia 1901 w Mińsku Litewskim i był synem Zenona i Stefanii z domu Pietuchowskiej. O jego życiu przed 1930 brak jest informacji. W czerwcu 1930 jako ekstern otrzymał świadectwo dojrzałości przed Państwową Komisją Egzaminacyjną w Brześciu nad Bugiem, a od października 1930 do września 1932 studiował w SNP w Warszawie na Wydziale Administracji Państwowej i Komunalnej. Instruktor–organizator Związku Pracowników Administracji Gminnej RP w końcu lat 20. i na początku 30. Był w konspiracji jednym z czołowych działaczy Chłopskiej Organizacji Wolności „Racławice”, która została utworzona w listopadzie 1939. Wchodził od 1942 do CK, a 10 listopada po aresztowaniu Józefa Marszałka został prezesem CK „Racławic”. Od października 1942 był jednocześnie współredaktorem wydawanego pisma „Gospodarka Chłopska”. Działał także w Społecznej Organizacji Samoobrony, a po aresztowaniu J. Marszałka był z ramienia „Racławic” wiceprezesem, a po aresztowaniu w kwietniu 1943 „Tomasza” (NN) z Polskiego Związku Wolności został prezesem SOS pod ps. „Konar”. Do wybuchu powstania warszawskiego pełnił funkcje prezesa „Racławic” i prezesa SOS. Od 15 lipca 1944 był reprezentantem „Racławic” w Radzie Jedności Narodowej. Do Warszawy powrócił po zakończeniu wojny i został wiceprezesem Związku Zawodowego Pracowników Samorządu Terytorialnego i Użyteczności Publicznej w Polsce. W 1945 został aresztowany, a 28 października 1946 zmarł w więzieniu w Warszawie. Pochowany na cmentarzu Powązkowskim w Warszawie (kwatera 142-1-28).

</doc>
<doc id="2948979" url="https://pl.wikipedia.org/wiki?curid=2948979" title="Anne Heywood">
Anne Heywood

Anne Heywood (ur. 11 grudnia 1932) — brytyjska aktorka filmowa.
Nagrody i nominacje.
Za rolę Ellen March w filmie The Fox została nominowana do nagrody Złotego Globu.

</doc>
<doc id="2948981" url="https://pl.wikipedia.org/wiki?curid=2948981" title="BBC Tees">
BBC Tees

BBC Tees – brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa Durham oraz dużej części hrabstwa ceremonialnego North Yorkshire. Rozgłośnia została uruchomiona ostatniego dnia 1970 roku pod nazwą BBC Radio Teeside. W 1974 została przemianowana na BBC Radio Cleveland. Obecną nazwę, zaczerpniętą od regionu geograficznego Tees Valley, uzyskała w 2007 roku.
Audycje własne stacji realizowane są w ośrodku BBC w Middlesbrough. Poza nimi w ramówce można znaleźć programy siostrzanych stacji lokalnych BBC z Leeds, Carlisle i Newcastle upon Tyne, a także audycje ogólnokrajowego radia BBC Radio 5 Live. 

</doc>
<doc id="2948987" url="https://pl.wikipedia.org/wiki?curid=2948987" title="Huta Szkła &quot;Niemen&quot;">
Huta Szkła &quot;Niemen&quot;



</doc>
<doc id="2948989" url="https://pl.wikipedia.org/wiki?curid=2948989" title="Czerwona tetra">
Czerwona tetra



</doc>
<doc id="2948990" url="https://pl.wikipedia.org/wiki?curid=2948990" title="Bystrzyk żółtopłetwy">
Bystrzyk żółtopłetwy



</doc>
<doc id="2948992" url="https://pl.wikipedia.org/wiki?curid=2948992" title="Paradontologia">
Paradontologia



</doc>
<doc id="2948994" url="https://pl.wikipedia.org/wiki?curid=2948994" title="Ursus A70522">
Ursus A70522



</doc>
<doc id="2948995" url="https://pl.wikipedia.org/wiki?curid=2948995" title="Thin Man Records">
Thin Man Records

Thin Man Records – jedna z najmłodszych niezależnych polskich wytwórni płytowych. Powstała w 2011 roku w Warszawie. 
Podstawowym celem działania wytwórni jest szeroko rozumiana promocja muzyki – głównie polskiej i głównie alternatywnej. Zgromadzenie pod jednym szyldem kilku zespołów, grup przyjaciół, którzy poza tym, że tworzą własne produkcje, w razie potrzeby łączą się w rozmaite projekty działające pod różnymi nazwami, było podstawą do założenia wydawnictwa.
Wydawnictwa wytwórni ukazują się nie tylko na płytach CD, ale też na kasetach magnetofonowych, płytach winylowych i w formie cyfrowej.
Dotychczasowy katalog wytwórni zawiera albumy śpiewane w większości w języku polskim. Ważne dla wydawcy jest to, by teksty piosenek były na wysokim poziomie literackim.
Wydany przez wytwórnię w 2011 roku album "Mutanty" zespołu Kobiety został uznany przez dziennikarzy pisma Machina "Polską płytą roku 2011".
Wydany przez wytwórnię w 2012 roku album "UL/KR" zespołu UL/KR został uznany przez dziennikarzy Gazety Wyborczej "Polską płytą roku 2012".
Dystrybucja.
Dystrybucję wydawnictw Thin Man Records prowadzą w Polsce firmy: Fonografika i Rockers Publishing. Katalog wytwórni jest także obecny w większości serwisów zarówno polskich jak i zagranicznych, oferujących sprzedaż plików dźwiękowych oraz strumieniowe odtwarzanie muzyki.

</doc>
<doc id="2948996" url="https://pl.wikipedia.org/wiki?curid=2948996" title="Sejm RP II kadencji (1928–1930)">
Sejm RP II kadencji (1928–1930)



</doc>
<doc id="2948998" url="https://pl.wikipedia.org/wiki?curid=2948998" title="Bystrzyk piękny">
Bystrzyk piękny



</doc>
<doc id="2949000" url="https://pl.wikipedia.org/wiki?curid=2949000" title="Office15">
Office15



</doc>
<doc id="2949002" url="https://pl.wikipedia.org/wiki?curid=2949002" title="Dennis Rijnbeek">
Dennis Rijnbeek

Dennis Martinus Hendrikus Rijnbeek (ur. 7 sierpnia 1972 w Haarlemie) – holenderski pływak, specjalizujący się w stylu dowolnym.
W 1999 roku wywalczył srebrny medal podczas mistrzostw Europy na krótkim basenie w Lizbonie w sztafecie 4 × 50 m stylem dowolnym.
Wystartował na igrzyskach olimpijskich w Sydney (2000) w sztafecie 4 × 100 m stylem dowolnym (sztafeta została zdyskwalifikowana).

</doc>
<doc id="2949005" url="https://pl.wikipedia.org/wiki?curid=2949005" title="Jajo orfickie">
Jajo orfickie

Jajo orfickie – w tradycji orfickiej jajo kosmiczne, z którego narodziło się pierwotne hermafrodytyczne bóstwo Phanes-Protogonos utożsamiane niekiedy z Zeusem bądź Erosem. Srebrne jajo orfickie przedstawiane jest często z wężem wokół. Pojęcie "jaja orfickiego" pojawia się także w pracach Carla Gustava Junga jako składnik mandal.

</doc>
<doc id="2949008" url="https://pl.wikipedia.org/wiki?curid=2949008" title="Hrabstwo Alleghany (Karolina Północna)">
Hrabstwo Alleghany (Karolina Północna)

Hrabstwo Alleghany – hrabstwo w stanie Karolina Północna w USA.
Geografia.
Według United States Census Bureau całkowita powierzchnia hrabstwa wynosi 612 km2 z czego 608 km2 stanowią lądy, a 4 km2 stanowią wody. Według szacunków w roku 2010 hrabstwo zamieszkiwało 11 155 mieszkańców. Jego siedzibą administracyjną jest Sparta.

</doc>
<doc id="2949009" url="https://pl.wikipedia.org/wiki?curid=2949009" title="Twierdzenie Furry">
Twierdzenie Furry



</doc>
<doc id="2949014" url="https://pl.wikipedia.org/wiki?curid=2949014" title="Halla Margrét Árnadóttir">
Halla Margrét Árnadóttir

Halla Margrét Árnadóttir (ur. 23 kwietnia 1964) – islandzka wokalistka, pochodząca z Włoch. Halla wystąpiła w Konkursie Piosenki Eurowizji 1987 z piosenką "Hægt og hljótt" i zajęła 16. miejsce z 28 pkt.

</doc>
<doc id="2949016" url="https://pl.wikipedia.org/wiki?curid=2949016" title="Kundzie Dzialpo">
Kundzie Dzialpo

Kulayarāja Tantra, tyb. Kundzie Dzialpo (tyb.: ཀུན་བྱེད་རྒྱལ་པོའི་རྒྱུད་, Wylie: "Kun-byed Rgyal-po'i Rgyud", pol.: "Wszystko Stwarzający Król"), jest buddyjskim tekstem tantrycznym, który skupia się na bezpośrednich naukach o pierwotnym, ostatecznym Buddzie (Adibudda), Samantabhadrze. Samantabhadra jest w tym tekście prezentowany, czy personifikowany jako bodhi-citta, Przebudzony Umysł, "umysł pierwotnej czystości". W Kundzie Dzialpo, Samantabhadra rozmawia z Wadźrasattwą, który prosi o wyjaśnienia. To tantryczne dzieło pochodzi z Serii Umysłu (Wylie: sems sde) tradycji Dzogczen szkoły Nyingma.
Nazwa.
Pełny tytuł oryginalnego dzieła w sanskrycie to Sarvadharma Mahasandhi Bodhichitta Kulayarāja Tantra (tyb. fonet. Chö Tamched Dzogpa Chenpo Changchub Kyi Sem Kunjed Gyalpo)
Streszczenie.
W Kulayarāja Tantrze, Samantabhadra mówi, że On, "Wszystko Stwarzający Król", jest esencją wszystkich rzeczy, istot i wszystkich Buddów i że znać Go, Przebudzony Umysł, to osiągnąć esencję Rzeczywistości.
Dla odczuwającej istoty rozpoznać swoją własną Bodhicittę lub Buddę Samantabhadrę (wiecznie istniejącego) to osiągnąć wyzwolenie. Ponieważ odczuwające istoty i wszystkie zjawiska powstają z powodu Bodhicitty lub Umysłu Doskonałej Czystości, Samantabhadra odnosi się do nich w swoich naukach, jako do swoich "dzieci". Samantabhadra twierdzi:
"Jesteście Moimi dziećmi i jesteście równi Mnie. [...] Ponieważ wszystkie rzeczy nie istnieją na zewnątrz Mnie, z całą pewnością twierdzę, że Jestem wszystkim"
Samantabhadra także podkreśla: 
"[...] wszystko jest Mną, Wszystko Stwarzającym Władcą, umysłem pierwotnej czystości. [...] Jestem przyczyną wszystkich rzeczy. [...] Nie ma innego Buddy poza Mną, Wszystko Stwarzającym."
Ostateczna podstawa rzeczywistości, Budda Samantabhadra, zwana także Rigpą, znajduje się we wszystkich istotach i można ją zrealizować. Jest ona mądrością, nieśmiertelną esencją, która jest poza myślami i która przenika naturę umysłu i wszystkich zjawisk. Jest spontaniczną, przekraczającą myśli natychmiastową obecnością, wszystko obejmującą świadomością.

</doc>
<doc id="2949018" url="https://pl.wikipedia.org/wiki?curid=2949018" title="Mniejszość polska w ZSRR">
Mniejszość polska w ZSRR



</doc>
<doc id="2949022" url="https://pl.wikipedia.org/wiki?curid=2949022" title="Séverine Ferrer">
Séverine Ferrer

Séverine Ferrer (ur. 31 października 1977 w Montpellier) – francuska prezenterka telewizyjna, piosenkarka i aktorka pochodząca z wyspy Reunion.
Życiorys.
Urodziła się w Montpellier, jest Francuzką włosko-wietnamsko-reuniońskiego pochodzenia. Wczesne lata spędziła na wyspie Reunion. Jako dziecko zdobyła tytuł minimiss Reunionu oraz poprowadziła programy: "Séverine Club" (dla telewizji Antenne Réunion) i "Les Enfants du Soleil" (dla RFO Réunion).
W latach 90. zagrała w filmach: "Delphine 1, Yvan 0" (1996) w reż. Dominique'a Farrugia, "Beaumarchais, l'insolent" (1997) w reż. Édouarda Molinaro i "Ça reste entre nous" (1998) w reż. Martina Lamotte. W latach 1997–2005 była gospodynią cotygodniowego programu "Fan de Stars" w telewizji M6. 22 kwietnia 1996 zadebiutowała w roli Chloé w serialu telewizyjnym "Studio Sud". Poza tym grała Lou w felietonie telewizyjnym "Lola, qui es-tu Lola?" w telewizji France 2 oraz wystąpiła gościnnie w jednym odcinku pierwszego sezonu serialu "Léa Parker" na M6.
27 kwietnia 2004 wydała swój pierwszy album studyjny, zatytułowany po prostu "Séverine Ferrer". W maju 2006, reprezentując kraju z utworem „La coco-dance”, wystąpiła w półfinale 51. Konkursu Piosenki Eurowizji organizowanym w Atenach; zajęła 21. miejsce, nie zdobywając awansu do finału.
W 2009 prowadziła dwudziestominutowy program poświęcony 43. edycji Festival de Jazz de Montreux dla szwajcarskiej telewizji La Télé oraz była gospodynią programu "Tibou 2 Star" na kanale RFO Réunion. W 2010 poprowadziła program "Riding zone" dla telewizji France Ô i zagrała w komedii "Dernière Station avant l'autoroute". W 2012 współtworzyła i prowadziła radiowy program „Studio Pirates” na żywo w Radio FM 93.9 (Paris Ile de France). W 2013 była współzałożycielką i gospodarzem audycji „Voltage réveil paris” z Gregiem Di mano i Jordanem De Luxem na FM 96.9 (Paris-Ile de France) i 102.9 (Meaux). Zagrała także w sztukach: "Les Monologues du vagin" i "A fond la caisse et George and Margaret".
Życie prywatne.
7 marca 2001 wyszła za Frédérica Mazé, z którym ma dwóch synów: Joshua i Milo. Mieszkają w Monako.

</doc>
<doc id="2949023" url="https://pl.wikipedia.org/wiki?curid=2949023" title="Marian Surdacki">
Marian Surdacki

Marian Surdacki (ur. 4 sierpnia 1955 w Urzędowie) – polski historyk, profesor nauk humanistycznych, nauczyciel akademicki w Katolickim Uniwersytecie Lubelskim.
Życiorys.
W latach 1962-1970 uczęszczał do Szkoły Podstawowej w Urzędowie, w latach 1970-1975 do Technikum Mechanicznego w Kraśniku, natomiast w latach 1975-1980 studiował historię na Katolickim Uniwersytecie Lubelskim. W 1980 uzyskał magisterium z historii, w 1987 doktorat z historii, a w 1998 habilitację z historii nowożytnej społecznej. W 2006 otrzymał tytuł profesora. 
Specjalizuje się w historii opieki społecznej i historii wychowania. Pełni funkcję kierownika Katedry Historii Opieki Społecznej w Instytucie Pedagogiki Katolickiego Uniwersytetu Lubelskiego Jana Pawła II. 
Jest członkiem Towarzystwa Naukowego KUL, członkiem Komitetu Redakcyjnego "Roczników Nauk Społecznych”, redaktorem serii Towarzystwa Naukowego KUL "Prace z Historii Szkolnictwa i Opieki Społecznej w Polsce”. Od 2003 pełni funkcję wiceprezesa Towarzystwa Ziemi Urzędowskiej, od 2006 jest redaktorem naczelnym "Głosu Ziemi Urzędowskiej”, członkiem zespołu redakcyjnego czasopisma "Region Lubelski", członkiem Zarządu Wojewódzkiej Rady Towarzystw Regionalnych Lubelszczyzny (od 2009). 
W 2005 został wybrany na Przewodniczącego Komitetu Obchodów 600-lecia Urzędowa. Dzięki jego inicjatywie Urzędów odzyskał w 2015 prawa miejskie. Od 2014 wchodzi w skład komitetu organizacyjnego obchodów 100-letniej rocznicy powstania Katolickiego Uniwersytetu Lubelskiego. 

</doc>
<doc id="2949025" url="https://pl.wikipedia.org/wiki?curid=2949025" title="Grand Prix Monako 2013">
Grand Prix Monako 2013

Grand Prix Monako 2013 (oficjalnie Formula 1 Grand Prix de Monaco 2013) – szósta runda Mistrzostw Świata Formuły 1 w sezonie 2013.
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2949027" url="https://pl.wikipedia.org/wiki?curid=2949027" title="Ingibjörg Stefánsdóttir">
Ingibjörg Stefánsdóttir

Ingibjörg Stefánsdóttir (ur. 31 sierpnia 1972 w Reykjaviku) – islandzka wokalistka i aktorka. Ingibjörg wystąpiła w Konkursie Piosenki Eurowizji 1993 z piosenką „Þá veistu svarið” (isl. Wtedy znasz odpowiedź) i zajęła 13 miejsce z 42 pkt. Ma 173 cm wzrostu.

</doc>
<doc id="2949028" url="https://pl.wikipedia.org/wiki?curid=2949028" title="Halla Margrét">
Halla Margrét



</doc>
<doc id="2949032" url="https://pl.wikipedia.org/wiki?curid=2949032" title="Waiting for the Night">
Waiting for the Night

Waiting for the Night – pierwszy singel holenderskiego DJ-a i producenta muzycznego Armina van Buurena z jego piątego albumu studyjnego Intense. Wydany 21 stycznia 2013 roku przez wytwórnię płytową, Armada Music. Gościnnie w nagraniu udział wzięła australijska piosenkarka Fiora. Utwór ukazał się na ścieżce dźwiękowej do holenderskiej komedii romantycznej "Verliefd op Ibiza". 
Lista utworów i formaty singla.
Opracowano na podstawie materiału źródłowego.

</doc>
<doc id="2949033" url="https://pl.wikipedia.org/wiki?curid=2949033" title="Mark van der Zijden">
Mark van der Zijden

Mark Richard van der Zijden (ur. 22 października 1973 w Boskoop) – holenderski pływak, specjalizujący się w stylu dowolnym i zmiennym.
Jego największym sportowym osiągnięciem jest wywalczenie w 2000 roku brązowego medalu na igrzyskach olimpijskich w Sydney w sztafecie 4 × 200 m stylem dowolnym.
Podczas mistrzostw Świata w Perth (1999) był w składzie sztafety 4 × 200 m stylem dowolnym, która przypłynęła do mety na 2. miejscu. 
W 1997 roku zdobył srebrny medal mistrzostw Europy w Sewilli w sztafecie 4 × 200 m stylem dowolnym, a 3 lata później brąz w Helsinkach w tej samej sztafecie.

</doc>
<doc id="2949035" url="https://pl.wikipedia.org/wiki?curid=2949035" title="Serdyca">
Serdyca

Serdyca – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Serdyca to "wieś w powiecie lwowskim, 26 km na płn.-zach. od Lwowa, 7 km na płn.-zach. od Szczerca".

</doc>
<doc id="2949043" url="https://pl.wikipedia.org/wiki?curid=2949043" title="Lesław M. Bartelski">
Lesław M. Bartelski



</doc>
<doc id="2949044" url="https://pl.wikipedia.org/wiki?curid=2949044" title="Filippo Juvarra">
Filippo Juvarra



</doc>
<doc id="2949046" url="https://pl.wikipedia.org/wiki?curid=2949046" title="Kuhajów">
Kuhajów

Kuhajów, także Kuchajów – wieś na Ukrainie w rejonie pustomyckim należącym do obwodu lwowskiego. We wsi istnieje opuszczony katolicki Kościół Najświętszej Marii Panny.
Położenie.
Na podstawie Słownika geograficznego Królestwa Polskiego i innych krajów słowiańskich: Kuhajów to "wieś w powiecie lwowskim, 14 km na południe od Lwowa".
Wieś prawa wołoskiego, położona była na początku XVI wieku w ziemi lwowskiej województwa ruskiego.
W 1913 utworzono we wsi dom polski.

</doc>
<doc id="2949047" url="https://pl.wikipedia.org/wiki?curid=2949047" title="This Is What It Feels Like">
This Is What It Feels Like

This Is What It Feels Like – drugi singel holenderskiego DJ-a i producenta muzycznego Armina van Buurena z jego piątego albumu studyjnego Intense. Wydany 29 kwietnia 2013 roku przez wytwórnię płytową, Armada Music. Gościnnie w nagraniu udział wziął kanadyjski piosenkarz Trevor Guthrie.
Lista utworów i formaty singla.
Opracowano na podstawie materiału źródłowego.

</doc>
<doc id="2949050" url="https://pl.wikipedia.org/wiki?curid=2949050" title="Święty Józef z Dzieciątkiem Jezus">
Święty Józef z Dzieciątkiem Jezus

Święty Józef z Dzieciątkiem Jezus – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco.
W 1597 roku El Greco otrzymał zlecenie na wykonanie kilku obrazów dla nowo wybudowanej kaplicy w Toledo, poświęconej św. Józefowi. Zleceniodawcą był profesor teologii na uniwersytecie w Toledo Martin Ramirez. 9 września artysta podpisał kontrakt na wykonanie trzech ołtarzy do dnia sierpniowego święta Matki Boskiej. Umowa bardzo szczegółowo określała zakres zlecenia: obraz do głównego ołtarza miał przedstawiać św. Józefa, nad nim miała znajdować się scena "Ukoronowania Marii", a po jej bokach wizerunki dwóch innych świętych. Dodatkowo El Greco miał wykonać z rzeźbionego drewna ramy, pokryte złoceniami.
Opis obrazu.
Przedstawiona postać Józefa zdecydowanie odbiegała od dotychczasowego sposobu przedstawiania świętego. W malarstwie włoskim przedstawiany był jako stary człowiek z ludu, rzemieślnik pracujący w pocie czoła w swoim warsztacie. El Greco ukazuje świętego jako olbrzyma, nieco wychudzonego z laską trzymaną w kościstej dłoni. Sylwetka jest wyjątkowo wydłużona, również jego głowa ma nienaturalnie podłużny kształt. Szata ułożona jest spiralnie wokół ciała, tworząc złudzenie wysokiej kolumny. Głowa na tak wysokiej sylwetce jest przechylona w bok, a smutny wzrok skierowany jest ku ziemi. U jego boku w czerwonej szacie stoi mały Jezus. I on przedstawiony został nie tradycyjnie jako niemowlę, ale jako już duży chłopiec. Dziecko tuli się do Józefa i wyciąga ku niemu rączki. Święty również odpowiada podobnym gestem, obejmuje go wielką dłonią, ale z pewną rezerwą i delikatnością, jakby nie chcąc go dotknąć.
Nad głowami Józefa i małego Jezusa odbywa się taniec uradowanych aniołów. Latają, fruwają i jednocześnie rzucają wieńce i kwiaty w stronę Józefa. Święty stąpa po ziemi, która tworzy bardzo niski horyzont, potęgując wielkość postaci i na której widać znajomy malarzowi widok miasta Toledo. Jest to jeden z pierwszych widoków miasta, w którym El Greco spędził całe życie. Ukochane miasto zostało przez niego ukazane w sposób wyrywkowy, przedstawia jedynie te budynki które są mu bliskie: most Alcantaryjski, Alcazar, katedrę, zamek San Servando. Artysta jako jeden z pierwszych stosował z zamiłowaniem pejzaż miasta, któremu podporządkowywał kompozycję obrazu.

</doc>
<doc id="2949053" url="https://pl.wikipedia.org/wiki?curid=2949053" title="BBC Radio Foyle">
BBC Radio Foyle

BBC Radio Foyle - brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa Londonderry w Irlandii Północnej. Jest jedyną stacją BBC nadającą poza Anglią o typowo lokalnym charakterze - pozostałe kanały radiowe tego nadawcy w Szkocji, Walii i Irlandii Północnej obejmują swoim zasięgiem całość danej części składowej Zjednoczonego Królestwa.
Audycje własne stacji, realizowane w ośrodku BBC w Londonderry, nadawane są w paśmie ciągłym w dni powszednie w godzinach 7:30-17:00, a oprócz tego także w krótszych pasmach wieczorami i w weekendy. W pozostałym czasie stacja transmituje program BBC Radio Ulster, mającego status narodowej rozgłośni BBC dla Irlandii Północnej. 
Stacja została uruchomiona 11 września 1979 roku. Jej nazwa pochodzi od rzeki Foyle. Obecnie dostępna jest w naziemnym przekazie analogowym oraz w Internecie. Dodatkowo możliwość jej odbioru mają także północnoirlandzcy użytkownicy naziemnej telewizyjnej platformy cyfrowej Freeview. 

</doc>
<doc id="2949054" url="https://pl.wikipedia.org/wiki?curid=2949054" title="Milatycze">
Milatycze

Milatycze – wieś na Ukrainie w rejonie pustomyckim należącym do obwodu lwowskiego.
Urodził się tu Adam Teofil Solski vel Solecki (ur. 4 stycznia 1895, zm. 9 kwietnia 1940 w Katyniu) – major piechoty Wojska Polskiego, uczestnik czterech wojen, kawaler Orderu Virtuti Militari, ofiara zbrodni katyńskiej.
Położenie.
Na podstawie Słownika geograficznego Królestwa Polskiego i innych krajów słowiańskich: Milatycze to "wieś w powiecie lwowskim, 15 km na południowy wschód od Lwowa, 7 km na południowy zachód od urzędu pocztowego w Dawidowie ".

</doc>
<doc id="2949055" url="https://pl.wikipedia.org/wiki?curid=2949055" title="Paul Stastny">
Paul Stastny

Paul Stastny (ur. 27 grudnia 1985 w Quebecu, Ontario) – amerykański hokeista pochodzenia słowackiego urodzony w Kanadzie. Reprezentant USA, olimpijczyk.
Życie prywatne.
Syn Dariny i Petera Šťastný’ego, słowackiego hokeisty, który w 1980 wyjechał do Kanady i od 1980 grał w klubie Quebec Nordiques. Ma dwie siostry i brata Yana (ur. 1982), który także jest hokeistą.
Kariera klubowa.
Występował w ligach juniorskich USHL, NCAA. W drafcie NHL z 2005 został wybrany przez Colorado Avalanche. Zawodnikiem tego klubu jest od 2006. W listopadzie 2008 przedłużył kontrakt z klubem o pięć lat. Od listopada 2012 do stycznia 2013 w okresie lokautu w sezonie NHL (2012/2013) związany kontraktem z niemieckim klubem EHC Red Bull Monachium w rozgrywkach Deutsche Eishockey Liga. Od lipca 2014 zawodnik St. Louis Blues związany czteroletnim kontraktem. Pod koniec lutego 2018 został zawodnikiem Winnipeg Jets. Od lipca 2018 zawodnik Vegas Golden Knights, związany trzyletnim kontraktem. W październiku 2020 przeszedł ponownie do Winnipeg Jets.
Kariera reprezentacyjna.
W barwach USA uczestniczył w turniejach mistrzostw świata w 2007, 2012, 2013 (kapitan) oraz zimowych igrzysk olimpijskich 2010, 2014.

</doc>
<doc id="2949058" url="https://pl.wikipedia.org/wiki?curid=2949058" title="Nam Naadu">
Nam Naadu

Nam Naadu (pol. "Nasz kraj") – indyjski film z 1969, w języku tamilskim, w reżyserii C.P. Jambulingama. Wskazuje się, iż zawiera wszystkie istotne cechy obrazów realizowanych przez twórców związanych z Drawidyjską Federacją Postępu (DMK). Ma wyraźnie moralizatorski wydźwięk, kończy się zwycięstwem bohatera pozytywnego nad siłami zła, jest przesycony polityką oraz tematyką społeczną. Zarówno w piosenkach filmowych, jak i w toku fabuły pojawiają się wielokrotnie odniesienia do założyciela DMK, C.N. Annaduraia, "Gandhiego południowych Indii". Wielokrotnie przywoływany jest również sam Mahatma. Film kończy scena ślubu udzielanego zgodnie z tradycją ruchu "szacunek dla siebie", z którego wywodzi się DMK.
Istotny z uwagi na sposób, w jaki prezentuje się w nim głównego bohatera, postać, w którą wcielił się M.G. Ramachandran (MGR). Jawi się on jako oddany swojej pracy, pełen poświęcenia urzędnik, niezwykle związany ze swoją rodziną. Jest przedstawiany jako wzór do naśladowania, broniący słabszych i ubogich, a przy tym jako człowiek wierny ideałom DMK. W pewnym momencie filmu nadaje się mu cechy boskie, co koresponduje z kultem jaki rozwinął się wokół MGR.
Obsada.
Źródło:
Piosenki filmowe.
Twórcą ich tekstów był Vaali. Swoich głosów w playbacku użyczyli T.M. Soundararajan i P. Susheela oraz L.R. Eswari.

</doc>
<doc id="2949059" url="https://pl.wikipedia.org/wiki?curid=2949059" title="Sołonka (Ukraina)">
Sołonka (Ukraina)

Sołonka – wieś na Ukrainie w rejonie pustomyckim należącym do obwodu lwowskiego.
Dawniej dwie wsie Sołonka Mała i Sołonka Wielka.

</doc>
<doc id="2949061" url="https://pl.wikipedia.org/wiki?curid=2949061" title="Porsche 918 Spyder">
Porsche 918 Spyder



</doc>
<doc id="2949062" url="https://pl.wikipedia.org/wiki?curid=2949062" title="NANDFS">
NANDFS

NANDFS – 64-bitowy system plików stworzony z myślą o nośnikach pamięci opartych na bramkach NAND, udostępniony na licencji BSD. Jest integralną częścią systemu FreeBSD od wersji 10.
Ma następujące cechy:
System plików został zaprojektowany przez polską firmę Semihalf, prace sponsorowały Juniper Networks oraz fundacja FreeBSD.

</doc>
<doc id="2949063" url="https://pl.wikipedia.org/wiki?curid=2949063" title="Porsche 918 RSR">
Porsche 918 RSR



</doc>
<doc id="2949064" url="https://pl.wikipedia.org/wiki?curid=2949064" title="Zagórze (rejon pustomycki)">
Zagórze (rejon pustomycki)

Zagórze – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Zagórze to "wieś w powiecie lwowskim, 16 km na południe od Lwowa, 14 km na południowy zachód od sądu pow. w Winnikach ".
Zabudowania.
Jesienią 1937 w gromadzie Zagórze odbyła się uroczystość poświęcenia nowo wybudowanej szkoły i Domu Ludowego TSL. W czerwcu 1938 poświęcono Dom Ludowy.

</doc>
<doc id="2949065" url="https://pl.wikipedia.org/wiki?curid=2949065" title="Porsche 918">
Porsche 918

Porsche 918 Spyder – hipersamochód marki Porsche zaprezentowany podczas 80. Międzynarodowej Wystawy Samochodowej w Genewie w 2010 roku jako następca Porsche Carrera GT. Auto zostało wyprodukowane jako seria limitowana w liczbie 918 sztuk. Pierwsze egzemplarze pojazdu pojawiły się w salonach w listopadzie 2013 roku. Finalnie auto zostało wdrożone do produkcji we wrześniu 2013 roku. W czerwcu 2015 roku Porsche ogłosiło, iż produkcja modelu dobiegła końca po dokładnie 21 miesiącach wytwarzania w zakładach marki w Zuffenhausen.
Opis modelu.
Prototyp został wyposażony w centralnie umieszczony silnik benzynowy V8 o pojemności 4.6 litra i mocy 540 KM oraz w dwa silniki elektryczne o łącznej mocy 230 KM. Łączna moc prototypu w podanej konfiguracji to 770 KM. Silnik spalinowy napędzał tylną oś pojazdu natomiast silniki elektryczne przednią. Wersja produkcyjna wyposażona jest w ten sam silnik spalinowy, lecz jego moc zwiększono do 608 KM. Moc silników elektrycznych także uległa zwiększeniu. Przedni elektromotor generuje 127 KM, a tylny 154 KM. Łącznie wersja produkcyjna generuje moc aż 889 KM. Pomimo iż jest to hipersamochód, to silnik spala w trybie ekologicznym zaledwie 3 litry na 100 km. We wrześniu 2012 roku podano do wiadomości, że auto pokonało Północną Pętlę toru Nürburgring (Nordschleife) w czasie 6 minut i 57 sekund (dla porównania, Lexus LFA pokonał tę trasę w 7 minut i 14 sekund. Opcjonalnie do samochodu dostępne było specjalne malowanie w kolorze "Liquid Metal Blue" oraz "Liquid Metal Grey". W sierpniu 2012 roku do sieci wyciekły zdjęcia Porsche 918 Spyder w sportowych barwach Martini Racing. Wersja produkcyjna różniła się szczegółami od konceptu. Wydechy zostały umieszczone w miejscu wysuwanych wlotów powietrza, czyli tuż nad silnikiem.
Auto zostało ciepło przyjęte przez świat gier komputerowych - 918 Spyder wystąpił m.in. w serii "Need for Speed", czy Forza Motorsport.
Porsche 918 RSR.
Porsche 918 RSR – koncepcyjny wyścigowy supersamochód zaprezentowany w 2011 roku w Detroit, a następnie podczas Geneva Motor Show jako prototypowa wariacja na temat, wtedy przyszłego, seryjnego modelu 918 Spyder. Prędkość maksymalna podana przez producenta to 322 km/h, czyli 200 mph, zaś przyspieszenie 0-100 km/h to 3,0 s. Do napędu użyto jednostkę V8 o pojemności 3,4 l (3400 cm³) DOHC 48v (48 zaworów), generującą moc 563 KM oraz dwa silniki elektryczne, generujące moc 204 KM (każdy 75 KW). Łączna moc maksymalna silników to 767 KM.
Typ nadwozia to 2-drzwiowe coupé. Napęd przenoszony jest przez 6-stopniową sekwencyjną przekładnie na tylną oś.
Samochód nie wyszedł z fazy prototypowej i nie trafił do seryjnej produkcji.

</doc>
<doc id="2949067" url="https://pl.wikipedia.org/wiki?curid=2949067" title="Craig Smith">
Craig Smith

Craig Smith (ur. 5 września 1989 w Madison) – amerykański hokeista. Reprezentant USA.
Kariera klubowa.
W drafcie NHL z 2009 został wybrany przez Nashville Predators. Zawodnikiem tego klubu jest od lipca 2011. Rozegrał w nim sezon NHL (2011/2012). We wrześniu 2012 przedłużył kontrakt z klubem o dwa lata. W październiku 2012 w okresie lokautu w sezonie NHL (2012/2013) związany kontraktem z fińskim klubem KalPa w rozgrywkach SM-liiga. Następnie rozegrał wznowiony sezon NHL (2012/2013), a w marcu 2013 krótkotrwale był przekazany do zespołu Milwaukee Admirals w rozgrywkach AHL. W październiku 2020 przeszedł do Boston Bruins, podpisując trzyletni kontrakt.
Kariera reprezentacyjna.
W barwach USA uczestniczył w turniejach mistrzostw świata w 2011, 2012, 2013, 2014.

</doc>
<doc id="2949068" url="https://pl.wikipedia.org/wiki?curid=2949068" title="Marcus Pedersen">
Marcus Pedersen

Marcus Pedersen (ur. 8 czerwca 1990 w Hamar) – norweski piłkarz występujący w Strømsgodset IF.
Kariera.
Zaczynał karierę w swoim rodzinnym mieście Hamar w tamtejszym klubie Hamarkameratene. Debiut zaliczył w meczu ze Skeid Fotball. Wystąpił tam w 9 meczach strzelając jednego gola. W 2009 roku przeniósł się do Strømsgodset IF na zasadzie wolnego transferu. Zaliczył tam bardzo dobry sezon, występując w 40 meczach zdobywając 17 goli. Został wicekrólem strzelców ligi norweskiej. Po zakończeniu sezonu wzbudził zainteresowane Vitesse. 30 sierpnia 2010 roku przeszedł do holenderskiego klubu za ok. 1,2 mln £ i podpisał 4-letni kontrakt. Zdobył swoje pierwsze dwa gole dla Vitesse w zwycięstwie 5-1 przeciwko VVV Venlo.
Na początku 2012 roku wypadł ze składu i w rezultacie został wypożyczony do Vålerenga Fotball. 31 sierpnia został ponownie wypożyczony. Tym razem z opcją wykupienia do Odense Boldklub. Z kolei w 2013 roku został wypożyczony do Barnsley.
Kariera reprezentacyjna.
Już w wieku 15 lat został powołany do młodzieżowej reprezentacji Norwegii.
Pedersen zadebiutował w dorosłej reprezentacji Norwegii w meczu towarzyskim przeciwko RPA w dniu 8 stycznia 2013 r. Cztery dni później wystąpił w kolejnym meczu, tym razem przeciwko Zambii.

</doc>
<doc id="2949069" url="https://pl.wikipedia.org/wiki?curid=2949069" title="Henryk Strzelecki (leśnik)">
Henryk Strzelecki (leśnik)

Henryk Strzelecki (ur. 14 lipca 1819 w Dobrotworze koło Kamionki Strumiłowej, zm. 16 sierpnia 1901 we Lwowie) – polski leśnik, jeden z pionierów leśnictwa w Polsce i jeden z najwybitniejszych organizatorów leśnictwa polskiego w drugiej połowie XIX wieku.
Życiorys.
Ojcem Henryka był nadleśniczy lasów Radziechów-Kamionka Józef Strzelecki, który zaszczepił mu miłość do lasów. W dziedzinie leśnictwa był samoukiem (nie licząc wskazówek przekazanych przez ojca), bowiem na terenie ziem polskich nie było wówczas żadnej szkoły leśnej.
Henryk Strzelecki po ukończeniu w Krakowie szkoły realnej i akademii handlowej rozpoczął pracę jako leśniczy na terenie rodzinnych lasów radziechowskich. W 1841 zdał egzamin leśny. Jego zamiłowanie do lasów zwróciło uwagę hr. Adama Zamoyskiego, który powierzył mu (jako 25-latkowi) nadleśnictwo swoich dóbr łopatyńskich, gdzie znajdowała się ogromna puszcza.
W 1855 zdał egzamin na „samoistnego gospodarza lasowego”. W 1857 widząc potrzebę zmiany gospodarki lasowej na ziemiach polskich założył szkołę dla leśniczych w Hołubli koło Przemyśla (obecnie osada leśna w gminie Przemyśl). Szkoła mimo tylko 6-letniego istnienia wykształciła wielu leśniczych. W tym samym roku Strzelecki objął na prośbę hr. Leona Sapiehy stanowisko dyrektora w lasach sapieżyńskich w Krasiczynie. W 1864 podjął decyzję o przeprowadzce do Lwowa, gdzie objął kierownictwo lasów miejskich.
Po powstaniu wyższej szkoły ziemiaństwa w Wiedniu ministerstwo zaproponowało mu objęcie profesury na tej uczelni, ale zrezygnował z tej możliwości, ponieważ celem nadrzędnym dla Strzeleckiego było utworzenie szkoły lasowej we Lwowie. Starania rozpoczął w 1871 ciągnęły się długo ze względu na brak zgody władz zaborczych. Zakończyły się sukcesem w 1874, kiedy to powstała we Lwowie Krajowa Szkoła Gospodarstwa Lasowego (od 1909 przemianowana na Wyższą Szkołę Lasową) a jej dyrektorem został Henryk Strzelecki, który stał na jej czele do 1892. W szkole osobiście witał wizytującego cesarza Franciszka Józefa.
Był zaangażowanym działaczem społecznym działającym czynnie w wielu organizacjach.
Od 1851 członek i działacz Galicyjskiego Towarzystwa Gospodarskiego, członek jego Komitetu (16 lutego 1868 – 20 czerwca 1873, 24 czerwca 1874 – 23 czerwca 1889), oraz jego wiceprezes (20 czerwca 1873 – 20 czerwca 1874). Drukował swoje prace w "Rozprawach" będących czasopismem tego Towarzystwa.
Przez pewien czas był wiceprezesem Towarzystwa oficjalistów prywatnych. W marcu 1894 na wniosek delegata Krokowskiego, referenta komisji wyszłej z łona rady nadzorczej, uchwalono obmyślić środki celem uczczenia prof. Henryka Strzeleckiego, wręczywszy byłemu wiceprezesowi pierścień złoty z napisem «wdzięczni swemu wiceprezesowi».
Wiele publikował, wspólnie z hr. Włodzimierzem Dzieduszyckim starał się założyć czasopismo fachowe poświęcone lasom. Był pionierem odnowy leśnictwa na terenie Małopolski, wzbogacił literaturę europejską o nowe spojrzenie na gospodarkę leśną. Był autorem najlepszej XIX-wiecznej pracy o urządzaniu lasów – "O pielęgnowaniu lasu". Współtworzył Galicyjskie Towarzystwo Leśne, przekształcone w 1925 w Polskie Towarzystwo Leśne. Członek założyciel Polskiego Towarzystwa Przyrodników im. Kopernika (1873).
Henryk Strzelecki był właścicielem największego na ziemiach polskich księgozbioru dzieł leśniczych. Część swoich zbiorów wystawił na Powszechnej Wystawie Krajowej we Lwowie. Po jego śmierci księgozbiór nabyło Galicyjskie Towarzystwo Leśne.
Zmarł 16 lipca 1901 we Lwowie i został pochowany na miejscowym cmentarzu Łyczakowskim. Po 2000 roku jego nagrobek został odrestaurowany staraniem i z funduszy Polskiego Towarzystwa Leśnego.

</doc>
<doc id="2949071" url="https://pl.wikipedia.org/wiki?curid=2949071" title="Żyrawka">
Żyrawka

Żyrawka – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Żyrwaka to "wieś w powiecie lwowskim, 12 km na południe od Lwowa, 6 km na południowy zachód od sądu pow. w Winnikach ".
Pod koniec XIX wieku w miejscowej cerkwi drewnianej (obecnie cerkiew św. Michała Archanioła) znajdował się rzeźbiony i złocony ołtarz, pochodzący z katedry łacińskiej we Lwowie.

</doc>
<doc id="2949078" url="https://pl.wikipedia.org/wiki?curid=2949078" title="Czerepin">
Czerepin

Czerepin – wieś na Ukrainie w rejonie pustomyckim należącym do obwodu lwowskiego.

</doc>
<doc id="2949079" url="https://pl.wikipedia.org/wiki?curid=2949079" title="Stephen Gionta">
Stephen Gionta

Stephen Gionta (ur. 9 października 1983 w Rochester) – amerykański hokeista, reprezentant USA.
Jego bracia Brian (ur. 1979) i Michael (ur. 1990) także są hokeistami.
Kariera.
Od 2010 zawodnik New Jersey Devils. Od tego czasu przekazywany do klubów podrzędnych w rozgrywkach AHL. Od października 2016 zawodnik Bridgeport Sound Tigers. Od grudnia 2016 zawodnik New York Islanders. Latem 2019 ogłosił zakończenie kariery zawodniczej.
Uczestniczył w turnieju mistrzostw świata w 2013.

</doc>
<doc id="2949081" url="https://pl.wikipedia.org/wiki?curid=2949081" title="Kościół św. Stanisława Kostki w Ciecierzynie">
Kościół św. Stanisława Kostki w Ciecierzynie

Kościół św. Stanisława Kostki – rzymskokatolicki kościół filialny, znajdujący się we wsi Ciecierzyn (gmina Byczyna), należący do parafii św. Augustyna w Kostowie w dekanacie Trzcinica, diecezji kaliskiej.
Historia kaplicy.
Kościół w Ciecierzynie to murowana, neogotycka świątynia, wybudowana w 1878 roku, w miejsce drewnianego kościoła, który spłonął w pożarze w 1838 roku. Inicjatorem i fundatorem budowy kościoła był Artur von Prittwitz (rodzina Prittwitz była wówczas właścicielami majątków w Ciecierzynie, Kostowie i Miechowej).

</doc>
<doc id="2949082" url="https://pl.wikipedia.org/wiki?curid=2949082" title="Tołszczów">
Tołszczów

Tołszczów – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Tołszczów to "wieś w powiecie lwowskim, 18 km na południowy wschód od Lwowa".
Historia.
11 czerwca 1939 w Tołszczowie poświęcono „pierwszy na ziemiach polskich pomnik ku uczczeniu odzyskania grodów czerwieńskich”.

</doc>
<doc id="2949085" url="https://pl.wikipedia.org/wiki?curid=2949085" title="Re-volt">
Re-volt



</doc>
<doc id="2949087" url="https://pl.wikipedia.org/wiki?curid=2949087" title="Siedliska (rejon pustomycki)">
Siedliska (rejon pustomycki)

Siedliska – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Siedliska to "wieś w powiecie lwowskim, 24 km na południowy wschód od Lwowa".

</doc>
<doc id="2949088" url="https://pl.wikipedia.org/wiki?curid=2949088" title="Otrupka Westwooda">
Otrupka Westwooda

Otrupka Westwooda ("Stenamma debile") – gatunek mrówki z podrodziny Myrmicinae.
Charakterystyka.
Długość ciała robotnic wynosi od 3,5 do 4,0 mm; ciało od żółtoczerwonego do czerwonobrązowego. Całe ciało owłosione, brak przyoczek.
Występowanie.
Zamieszkuje cieniste lasy, głównie liściaste, z grubą warstwą ściółki, w której buduje gniazda. Gatunek eurokaukaski, spotykany prawie w całej Polsce, choć trudny do znalezienia ze względu na skryty tryb życia.
Biologia.
Tworzy zwykle kolonie monogyniczne, liczące do 150 robotnic. Mrówki powolne, niezbyt agresywne, odżywiają się głównie padliną, rzadziej upolowanymi zwierzętami. Aktywne głównie rano i podczas ciepłych, pochmurnych dni. Lot godowy odbywa zwykle we wrześniu, czasem w październiku.

</doc>
<doc id="2949089" url="https://pl.wikipedia.org/wiki?curid=2949089" title="Backside illumination">
Backside illumination

Backside illumination, BSI – rodzaj matrycy aparatu cyfrowego, który wykorzystuje szczególne rozmieszczenia światłoczułych elementów w celu zwiększenia ilości światła pochłanianego, a tym samym poprawienia doświetlenia i jakości zdjęcia. Technika ta była wykorzystywana przez pewien czas do zadań specjalnych, takich jak kamery bezpieczeństwa pracujące w słabych warunkach oświetleniowych i przyrządy astronomiczne, ale była skomplikowana i wymagała udoskonaleń, by wejść do powszechnego użytku. Sony jako pierwszy zredukował te problemy i koszty wystarczająco, by wprowadzić na rynek dla przeciętnego użytkownika matrycę CMOS 5 Mpx 1.75 µm BI w 2009 roku. Matryce BSI firmy OmniVision Technologies od tego czasu zaczęły być używane w elektronice konsumenckiej innych producentów, jak w smartfonie z Androidem HTC EVO 4G, i jako główna reklamowana zaleta aparatu w produkcie Apple – iPhone 4.
Opis.
Tradycyjne aparaty cyfrowe wykorzystujące iluminację przednią składają się z matrycy indywidualnych elementów obrazujących, gdzie każdy z nich zbudowany jest w sposób podobny do ludzkiego oka z soczewką z przodu, ścieżkami w środku i komórkami światłoczułymi z tyłu. To tradycyjne ułożenie powoduje, że sensor posiada matrycę aktywną z przodu, co ułatwia produkcję. Jednak matryca i jej ścieżki odbijają część światła, więc warstwa fotokatodowa może odebrać pozostałą część docierającego światła; odbicia redukują sygnał, który można odczytać.
Matryce wykorzystujące iluminację tylną zawierają te same elementy, ale ścieżki znajdują się za fotokatodami – w trakcie produkcji odwrócony jest wafel krzemowy, którego druga strona jest następnie poddawana zmniejszeniu grubości tak, aby światło mogło przejść warstwę fotokatod bezpośrednio z pominięciem ścieżek. Ta zmiana może zwiększyć szansę złapania fotonu z 60% do ponad 90%. Umieszczanie ścieżek za sensorami światła jest podobne do różnicy pomiędzy oczami głowonoga i kręgowca. Umieszczenie tranzystorów matrycy aktywnej za warstwą fotokatod może prowadzić do mnóstwa problemów, takich jak przesłuchy, które powodują szumy, prąd ciemny i mieszanie kolorów pomiędzy sąsiadującymi pikselami. Zmniejszanie grubości powoduje również, że wafel krzemowy staje się delikatniejszy. Problemy te mogą być rozwiązane przez ulepszony proces produkcji, ale tylko kosztem ceny.
Pomimo tych problemów pierwsze matryce BSI znalazły zastosowania w rolach niszowych, gdzie ich lepsza wydajność przy słabym oświetleniu była ważna. Przykładami użycia są czujniki przemysłowe, kamery bezpieczeństwa, aparaty mikroskopowe i systemy astronomiczne.
Zauważono, że BSI może teoretycznie być tańsze niż podobna wersja FSI (front-side illumination). Możliwość pochłaniania większej ilości światła oznacza, że matryca podobnych rozmiarów może oferować wyższą rozdzielczość bez spadku wydajności w ciemnym otoczeniu, która to wydajność skądinąd powiązana jest z wyścigiem megapikseli. Alternatywnie ta sama rozdzielczość i zdolności pracy w słabych warunkach oświetleniowych mogą być osiągnięte na mniejszych układach, zmniejszając koszty produkcji. Kluczem do osiągnięcia tych zalet byłoby ulepszenie procesu wytwarzania ukierunkowanego na problemy wydajności, głównie przez udoskonalenie jednolitości wierzchniej warstwy detektorów.
Pierwszym krokiem do przyjęcia się sensorów BSI była próba pierwszego modelu używającego nowej techniki produkcji przez OmniVision Technologies w 2007 roku. Jednak te matryce nie rozpowszechniły się ze względu na duże koszty. Prace Sony nad nowymi materiałami i procesem wytwarzania diod pozwoliły im na wprowadzenie pierwszego konsumenckiego sensora BSI bazowanego na CMOS-ie „Exmor R” w sierpniu 2009. Według Sony nowy materiał oferował zysk +8 dB i szumy –2 dB. Kiedy połączono to z nowym układem wykorzystującym iluminację tylną, sprawność w ciemnym otoczeniu poprawiła się dwukrotnie.
Konkurencja podążała śladem Sony i pod koniec roku większość firm oferowała BSI w swoich high-endowych produktach. OmniVision kontynuowało wdrażanie technologii w ich produktach. Natomiast iPhone 4S używa matrycy produkcji Sony. Innym przykładem jest HTC EVO 4G, który wyposażony został w matrycę BSI 8 Mpx, 1.4 µm od OmniVision. W 2011 roku Sony wdrożyło ich matrycę Exmor R w sztandarowym smartfonie Sony Ericsson Xperia Arc.

</doc>
<doc id="2949090" url="https://pl.wikipedia.org/wiki?curid=2949090" title="Pasieki Zubrzyckie">
Pasieki Zubrzyckie

Pasieki Zubrzyckie – wieś na Ukrainie w rejonie pustomyckim należącym do obwodu lwowskiego.
W miejscowości znajduje się Cmentarz Sychowski.
Położenie.
Na podstawie Słownika geograficznego Królestwa Polskiego i innych krajów słowiańskich: Pasieki Zubrzyckie to "wieś w powiecie lwowskim, 10 km na południowy wschód od Lwowa".

</doc>
<doc id="2949091" url="https://pl.wikipedia.org/wiki?curid=2949091" title="Alex Galchenyuk">
Alex Galchenyuk

Alex Galchenyuk, błr. Аляксандр Аляксандравіч Гальчанюк – Alaksandr Alaksandrawicz Halczaniuk (ur. 12 lutego 1994 w Milwaukee) – amerykański hokeista pochodzenia białoruskiego. Reprezentant USA.
Życie prywatne.
Jest Amerykaninem pochodzenia białoruskiego. Jego ojciec Alaksandr Mikałajewicz Halczaniuk (ur. 1967) pochodzi z Mińska i jest byłym białoruskim hokeistą, w tym reprezentantem Białorusi. Gdy przebywał w USA i grał w drużynie Milwaukee Admirals, urodził się Alex, który otrzymał amerykańskie obywatelstwo, a jego nazwisko jest angielską formą transkrypcji pierwotnego nazwiska rodziny.
Kariera klubowa.
W OHL Priority Selection z 2010 został wybrany przez klubu Sarnia Sting z numerem 1. W maju 2010 został zawodnikiem tej drużyny. W jej barwach rozegrał trzy sezony. W drafcie NHL z 2012 został wybrany przez Montreal Canadiens z numerem 3 i tuż po tym w lipcu 2013 podpisał z tym klubem kontrakt na występy w lidze NHL. Wskutek lokautu w sezonie NHL (2012/2013) nadal grał w drużynie Sarnia Sting, zaś po wznowieniu sezonu NHL, w styczniu 2013 został wezwany do Montrealu i 19 stycznia 2013 zadebiutował w NHL. W lipcu 2015 przedłużył kontrakt z Canadiens o dwa lata. W sierpniu 2018 został zawodnikiem Arizona Coyotes. Pod koniec czerwca 2019 został przetransferowany do Pittsburgh Penguins. W lutym 2020 został zawodnikiem Minnesota Wild. Pod koniec października 2020 przeszedł do Ottawa Senators. 13 lutego 2021 ogłoszono jego transfer do Carolina Hurricanes, skąd dwa dni potem został przekazany do Toronto Maple Leafs. We wrześniu 2021 został zaangażowany przez Arizona Coyotes. Na początku listopada 2022 został zawodnikiem Colorado Eagles w AHL, a pod koniec tego miesiąca został zakontraktowany przez Colorado Avalanche.
Kariera reprezentacyjna.
Został reprezentantem USA. W kadrze juniorskiej do lat 20 brał udział w mistrzostwach świata juniorów do lat 20 edycji 2013 zdobywając złoty medal. W kadrze seniorskiej uczestniczył w turnieju mistrzostw świata w 2013 (w wieku 19 lat). Zdobył wówczas zwycięskiego gola w meczu ćwierćfinałowym z reprezentacją Rosji (czwarty gol, wynik 8:3) i w spotkaniu o brązowy medal z Finlandią (decydujący najazd, wynik 3:2 po karnych). Zagrał też w turnieju MŚ edycji 2022.

</doc>
<doc id="2949092" url="https://pl.wikipedia.org/wiki?curid=2949092" title="Budków (Ukraina)">
Budków (Ukraina)

Budków – wieś na Ukrainie w rejonie pustomyckim należącym do obwodu lwowskiego.
Znajduje się tu przystanek kolejowy 28 km, położony na linii Lwów – Czerniowce.

</doc>
<doc id="2949093" url="https://pl.wikipedia.org/wiki?curid=2949093" title="Herminio Miranda">
Herminio Miranda

Herminio Antonio Miranda Ovelar (ur. 7 maja 1985 w Itá) – paragwajski piłkarz występujący na pozycji środkowego obrońcy, obecnie zawodnik Olimpii.
Kariera klubowa.
Miranda rozpoczynał swoją karierę jako dwudziestolatek w drużynie General Caballero ze stołecznego miasta Asunción, w której barwach w 2005 roku zadebiutował w paragwajskiej Primera División. Od razu wywalczył sobie pewne miejsce w wyjściowej jedenastce, lecz mimo to nie zdołał uchronić swojego klubu przed spadkiem do drugiej ligi na koniec sezonu. On sam pozostał jednak w najwyższej klasie rozgrywkowej, podpisując kontrakt z absolutnym beniaminkiem pierwszej ligi – 2 de Mayo z miasta Pedro Juan Caballero. Podczas gry w tej drużynie zdobył premierowego gola w lidze paragwajskiej, 19 sierpnia 2006 w wygranej 3:2 konfrontacji z 12 de Octubre. Ogółem w 2 de Mayo spędził półtora roku w roli podstawowego zawodnika, nie odnosząc większych sukcesów, po czym przeszedł do chilijskiej ekipy CD Huachipato z siedzibą w Talcahuano. Tam również nie zanotował żadnego osiągnięcia, jednak pełnił rolę kluczowego punktu linii defensywnej, jedynego gola w chilijskiej Primera División strzelając 24 lutego 2008 w przegranym 1:4 pojedynku z Audax Italiano.
Latem 2008 Miranda powrócił do ojczyzny, podpisując umowę ze stołecznym Club Nacional. Również tam z miejsca zaczął odgrywać kluczową rolę w drużynie i został czołowym obrońcą w lidze paragwajskiej, a podczas jesiennego sezonu Clausura 2009 wywalczył z nią pierwsze w swojej karierze mistrzostwo Paragwaju, w tym samym roku biorąc również udział w pierwszym międzynarodowym turnieju w karierze, Copa Libertadores. Kolejny tytuł mistrzowski zdobył z Nacionalem półtora roku później, w wiosennych rozgrywkach Apertura 2011, a ogółem barwy klubu z dzielnicy Barrio Obrero przywdziewał przez cztery lata. W połowie 2012 roku po raz kolejny wyjechał za granicę, tym razem do Meksyku, gdzie zasilił zespół Puebla FC. W Liga MX zadebiutował 20 lipca 2012 w przegranym 0:2 spotkaniu z Tijuaną, natomiast pierwsze i zarazem jedyne trafienie zanotował 28 października tego samego roku w przegranym 1:2 meczu z Atlante.
Na początku 2013 roku Miranda powrócił do Paragwaju, przechodząc do stołecznego Club Olimpia.

</doc>
<doc id="2949097" url="https://pl.wikipedia.org/wiki?curid=2949097" title="Box A62S Evo">
Box A62S Evo

Boox A62S Evo jest e-czytnikiem (tj. czytnikiem treści elektronicznej, np. książek) wykonanym w technologii elektronicznego papieru. Zasada jego działania diametralnie różni się od powszechnie stosowanych w elektronice wyświetlaczy LCD. W wyświetlaczu zastosowano elektroniczny tusz (e-ink), który sterowany polem elektromagnetycznym tworzy dowolne wzory na powierzchni ekranu. Dzięki wyeliminowaniu elementów świecących oraz konieczności ciągłego odświeżania obrazu, uzyskano ekran nie męczący wzroku i zapewniający dobry obraz, nawet w pełnym słońcu. Pod względem wygody użytkowania, elektroniczny papier nie różni się od zadrukowanej kartki. Ponadto ekran jest wysoce energooszczędny - wykorzystuje energię elektryczną tylko przy odświeżaniu; raz narysowany obraz pozostaje.
Producentem tego urządzenia jest chińska firma Onyx International Inc. Czytnik pojawił się na rynku w 2012 roku. W Polsce jego dystrybutorem jest ARTA TECH.
System operacyjny.
Czytnik pracuje pod kontrolą open-source'owego systemu operacyjnego Linux z jądrem w wersji 2.6.35. Po podłączeniu się do terminala szeregowego przez port USB (wymagane pobranie aplikacji) możliwe jest dowolne modyfikowanie parametrów urządzenia - w niektórych wersjach m.in. poprawienie kontrastu ekranu. Interfejs graficzny obsługiwany jest przez framework Qt, firma Onyx udostępniła Onyx SDK umożliwiając tworzenie dowolnych aplikacji. Można także tworzyć własne skrypty - wystarczy nadać im rozszerzenie OAR by stały się wykonywalne.

</doc>
<doc id="2949099" url="https://pl.wikipedia.org/wiki?curid=2949099" title="Aaron Palushaj">
Aaron Palushaj

Aaron Palushaj (ur. 7 września 1989 w Livonia) – amerykański hokeista pochodzenia albańskiego. Reprezentant USA.
Kariera.
W drafcie NHL z 2007 został wybrany przez St. Louis Blues. W tym czasie grał do 2009 w drużynie akademickiej na University of Michigan. W kwietniu 2009 podpisał kontrakt na grę w NHL z St. Louis Blues, jednak nie wystąpił w jego barwach. Od 2009 do 2010 występował w rozgrywkach AHL w zespole Peoria Rivermen. W marcu 2010 jego prawa zawodnicze zostały sprzedane do klubu Montreal Canadiens. Od tego czasu aż do 2013 był wielokrotnie przekazywany do zespołu farmerskiego Hamilton Bulldogs w lidze AHL. Grał także w sezonach NHL w barwach Canadiens, lecz w mniejszym wymiarze. W lutym 2013 został zawodnikiem Colorado Avalanche i pozostał nim do końca czerwca 2013. Od lipca 2013 zawodnik Carolina Hurricanes, związany rocznym kontraktem. W 2013 trafił do zespołu farmerskiego. Zawodnikiem Carolina był do końca czerwca 2014. Od września zawodnik KHL Medveščak Zagrzeb. Od listopada 2014 zawodnik Awtomobilista Jekaterynburg. Odszedł z klubu z końcem kwietnia 2015. Od maja 2015 zawodnik Philadelphia Flyers, jednak przekazany do farmy w lidze AHL. W grudniu 2016 został zawodnikiem Dynama Mińsk. Od czerwca 2017 zawodnik Brynäs IF. Od czerwca 2018 do kwietnia 2019 zawodnik Örebro HK.
Uczestniczył w turnieju mistrzostw świata w 2013.

</doc>
<doc id="2949102" url="https://pl.wikipedia.org/wiki?curid=2949102" title="Ewa Żak">
Ewa Żak

Ewa Żak (ur. 27 kwietnia 1993) – polska siatkarka, grająca na pozycji przyjmującej. Była reprezentantka Polski juniorek i seniorek.
W latach 2008-2012 była zawodniczką Sparty Warszawa, z której przeniosła się do pierwszoligowej drużyny AGH Galeco Wisła Kraków. W 2013 roku podpisała kontrakt z drużyną KS Developres SkyRes Rzeszów, z którą wywalczyła awans do Orlen Ligi. W najwyższej klasie rozgrywkowej zadebiutowała 3 października 2014 roku w meczu przeciwko Chemikowi Police, zdobywając 12 punktów. W sezonie 2016/2017 wraz z rzeszowskim klubem wywalczyła brązowy medal mistrzostw Polski.
Podczas czterech sezonów gry w Orlen Lidze rozegrała 85 meczów, w których zdobyła 447 punktów: 375 atakiem, 34 blokiem, 38 zagrywką.
W 2013 roku otrzymała powołanie do szerokiej kadry reprezentacji Polski przez Piotra Makowskiego. Zadebiutowała w niej pod koniec czerwca 2013 roku w spotkaniu przeciwko Kubie podczas turnieju o Puchar Borysa Jelcyna.
Karierę sportową zakończyła w 2018.
Sukcesy klubowe.
Mistrzostwa Polski Młodziczek:
Mistrzostwa Ogólnopolskiej Olimpiady Młodzieży Juniorek Młodszych:
Mistrzostwa Polski Kadetek:
Ogólnopolska Olimpiada Młodzieży:
Mistrzostwa Polski Juniorek:
Mistrzostwo Polski:

</doc>
<doc id="2949104" url="https://pl.wikipedia.org/wiki?curid=2949104" title="Arturowo">
Arturowo



</doc>
<doc id="2949105" url="https://pl.wikipedia.org/wiki?curid=2949105" title="Arturowo (Litwa)">
Arturowo (Litwa)

Arturowo (lit. "Arturiškis") − wieś na Litwie, w rejonie wileńskim, 8 km na zachód od Bujwidzów, zamieszkana przez 2 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949107" url="https://pl.wikipedia.org/wiki?curid=2949107" title="Hans Maier">
Hans Maier

Hans Maier (ur. 13 lipca 1909 w Mannheim, zm. 6 marca 1943 na linii Mareth) – niemiecki wioślarz. Dwukrotny medalista olimpijski.
Brał udział w trzech igrzyskach (IO 28, IO 32, IO 36), na dwóch zdobywał medale. W 1932 sięgnął po srebro w czwórce bez sternika, cztery lata później triumfował w konkurencji czwórek ze sternikiem. 
Zginął w czasie walk na Linii Mareth. Jego brat Gustav także był wioślarzem i olimpijczykiem.

</doc>
<doc id="2949109" url="https://pl.wikipedia.org/wiki?curid=2949109" title="Bruthal 6">
Bruthal 6

Bruthal 6 (pol. Brutalna Szóstka) - zespół heavymetalowy pochodzący z Buenos Aires.
Historia.
Bruthal 6 powstało na początku roku 1998 w zachodniej dzielnicy Buenos Aires, stolicy Argentyny. Zespół, który na początku grał thrash metal, z czasem zmienił charakter. Liczne próby, wpływały na czas i na rozwój indywidualny. W 1998 nagrali pierwsze demo pod tytułem "Sangre Para La Bestia". W 1999 roku postanowili grać występy bardziej artystyczne, nie tylko muzyczne, np. malując swoje twarze na różnorodne malowidła. 

</doc>
<doc id="2949110" url="https://pl.wikipedia.org/wiki?curid=2949110" title="Balimpol">
Balimpol

Balimpol (lit. "Balėnai") − wieś na Litwie, w rejonie wileńskim, 7 km na zachód od Bujwidzów, zamieszkana przez 8 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949111" url="https://pl.wikipedia.org/wiki?curid=2949111" title="Balińce (Litwa)">
Balińce (Litwa)

Balińce (lit. "Baliniai") − wieś na Litwie, w rejonie wileńskim, 8 km na zachód od Bujwidzów, zamieszkana przez 11 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949112" url="https://pl.wikipedia.org/wiki?curid=2949112" title="Fabianiszki">
Fabianiszki



</doc>
<doc id="2949113" url="https://pl.wikipedia.org/wiki?curid=2949113" title="Fabianiszki (gmina Bujwidze)">
Fabianiszki (gmina Bujwidze)

Fabianiszki (lit. "Fabijoniškės") − wieś na Litwie, w rejonie wileńskim, 5 km na zachód od Bujwidzów, zamieszkana przez 16 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949114" url="https://pl.wikipedia.org/wiki?curid=2949114" title="Walter D`Hondt">
Walter D`Hondt



</doc>
<doc id="2949115" url="https://pl.wikipedia.org/wiki?curid=2949115" title="Diecezja Kamloops">
Diecezja Kamloops

Diecezja Kamloops – diecezja rzymskokatolicka w Kanadzie. Powstała w 1945.

</doc>
<doc id="2949116" url="https://pl.wikipedia.org/wiki?curid=2949116" title="Girdziuny (gmina Bujwidze)">
Girdziuny (gmina Bujwidze)

Girdziuny (lit. "Girdžiūnai") − wieś na Litwie, w rejonie wileńskim, 1 km na południe od Bujwidzów, zamieszkana przez 3 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949117" url="https://pl.wikipedia.org/wiki?curid=2949117" title="Dan Avrault">
Dan Avrault



</doc>
<doc id="2949118" url="https://pl.wikipedia.org/wiki?curid=2949118" title="Girdziuny">
Girdziuny



</doc>
<doc id="2949119" url="https://pl.wikipedia.org/wiki?curid=2949119" title="Thievy Bifouma">
Thievy Bifouma

Thievy Guivane Bifouma Koulossa (ur. 13 maja 1992 w Saint-Denis) – kongijski piłkarz grający na pozycji napastnika. Od 2019 jest zawodnikiem klubu Yeni Malatyaspor.
Kariera klubowa.
Thievy dołączył do RCD Espanyolu w 2010 roku z RC Strasbourg. 13 marca 2011 roku zadebiutował w pierwszej drużynie Katalończyków, gdy wszedł na boisko w końcówce meczu z Deportivo La Coruña.
W sezonie 2012/13 został wypożyczony do UD Las Palmas, grającego w Segunda División.

</doc>
<doc id="2949120" url="https://pl.wikipedia.org/wiki?curid=2949120" title="Gewciany">
Gewciany

Gewciany (lit. "Griaučionys") − wieś na Litwie, w rejonie wileńskim, 10 km na zachód od Bujwidzów, zamieszkana przez 5 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949121" url="https://pl.wikipedia.org/wiki?curid=2949121" title="Diecezja Nelson">
Diecezja Nelson

Diecezja Nelson – diecezja rzymskokatolicka w Kanadzie. Powstała w 1936.

</doc>
<doc id="2949122" url="https://pl.wikipedia.org/wiki?curid=2949122" title="Komitet Obywatelski &quot;Solidarność&quot;">
Komitet Obywatelski &quot;Solidarność&quot;



</doc>
<doc id="2949124" url="https://pl.wikipedia.org/wiki?curid=2949124" title="Czyżyszki">
Czyżyszki

Czyżyszki (lit. "Čižiškės") − wieś na Litwie, w rejonie wileńskim, 10 km na północny zachód od Bujwidzów, zamieszkana przez 16 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949125" url="https://pl.wikipedia.org/wiki?curid=2949125" title="Stojanka Grujczewa-Kurbatowa">
Stojanka Grujczewa-Kurbatowa



</doc>
<doc id="2949128" url="https://pl.wikipedia.org/wiki?curid=2949128" title="Iszoryszki">
Iszoryszki

Iszoryszki (lit. "Išoriškės") − wieś na Litwie, w rejonie wileńskim, 3 km na południe od Bujwidzów, zamieszkana przez 14 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949129" url="https://pl.wikipedia.org/wiki?curid=2949129" title="Tablica pamiątkowa poświęcona Andrzejowi Ziółkowskiemu">
Tablica pamiątkowa poświęcona Andrzejowi Ziółkowskiemu



</doc>
<doc id="2949130" url="https://pl.wikipedia.org/wiki?curid=2949130" title="Justyna Łukasik">
Justyna Łukasik

Justyna Łukasik (ur. 27 stycznia 1993 w Gdańsku) – polska siatkarka, grająca na pozycji środkowej. Była reprezentantka Polski juniorek, obecnie seniorek. .
W 2013 roku otrzymała powołanie do szerokiej kadry reprezentacji Polski, prowadzonej przez Piotra Makowskiego.
Pod koniec czerwca 2013 roku zadebiutowała w kadrze Polski seniorek w spotkaniu przeciwko Kubie podczas turnieju o Puchar Borysa Jelcyna.
Jej młodsza siostra Martyna, również jest siatkarką. Gra na pozycji atakującej i przyjmującej.
Sukcesy klubowe.
Mistrzostwo Polski Kadetek:
Ogólnopolska Olimpiada Młodzieży:
Mistrzostwo Polski Juniorek:
Mistrzostwo Polski:
Akademickie Mistrzostwo Polski:
Puchar Polski:
Puchar CEV:

</doc>
<doc id="2949131" url="https://pl.wikipedia.org/wiki?curid=2949131" title="Aenictinae">
Aenictinae



</doc>
<doc id="2949132" url="https://pl.wikipedia.org/wiki?curid=2949132" title="Bryże">
Bryże

Bryże (lit. "Brižiai") − wieś na Litwie, w rejonie wileńskim, 8 km na północny zachód od Bujwidzów, zamieszkana przez 6 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949133" url="https://pl.wikipedia.org/wiki?curid=2949133" title="Miejski Sort">
Miejski Sort

Miejski Sort – polska grupa muzyczna wykonująca hip-hop. Powstała w 2011 roku z inicjatywy Dudka RPK, Kłyzy, Narczyka oraz Waruni. Debiutancki album zespołu zatytułowany "Z podwórka dla podwórek" ukazał się 11 maja 2013 roku nakładem Proper Records w dystrybucji firmy Fonografika. Nagrania dotarły do 38. miejsca zestawienia OLiS. Do roku 2013 grupę tworzyło czterech członków, lecz w wyniku nieporozumień Narczyk musiał opuścić zespół. 
W maju 2020 roku na zawał serca zmarł członek grupy Kłyza.

</doc>
<doc id="2949134" url="https://pl.wikipedia.org/wiki?curid=2949134" title="Ochotniki (Litwa)">
Ochotniki (Litwa)

Ochotniki (lit. "Akuotninkai") − wieś na Litwie, w rejonie wileńskim, 6 km na północny zachód od Bujwidzów, zamieszkana przez 46 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949136" url="https://pl.wikipedia.org/wiki?curid=2949136" title="Natalia Gajewska">
Natalia Gajewska

Natalia Gajewska (ur. 24 maja 1994 w Gdańsku) – polska siatkarka, grająca na pozycji rozgrywającej, reprezentantka kraju. 
W 2013 roku otrzymała powołanie do szerokiej kadry reprezentacji Polski przez Piotra Makowskiego.
Sukcesy klubowe.
Mistrzostwa Polski Kadetek:
Ogólnopolska Olimpiada Młodzieży:
Mistrzostwa Polski Juniorek:
Mistrzostwo Polski:
Akademickie Mistrzostwa Polski:
Młoda Liga Kobiet:

</doc>
<doc id="2949143" url="https://pl.wikipedia.org/wiki?curid=2949143" title="Gong (wytwórnia płytowa)">
Gong (wytwórnia płytowa)

Gong – polska prywatna wytwórnia płytowa, uruchomiona w 1946 w Krakowie przez pracowników lokalnej rozgłośni Polskiego Radia, a wkrótce przeniesiona do Katowic. Wśród nich mógł być inż. Leonard Czupryk, który był jedną z pierwszych osób, które 19 stycznia 1945 zjawiły się w rozgłośni (pracował tam jeszcze przed wojną), gdzie dokonał niezbędnych napraw zniszczonego przez Niemców sprzętu i dzięki temu 28 stycznia rozgłośnia krakowska mogła przekazywać sygnał radiowy. 
Na początku wytwórnia działała w pomieszczeniach piwnicznych krakowskiej Filharmonii, wykorzystując do produkcji płyt aparaturę niezbyt wysokiej klasy, bo gotowy produkt był słaby jakościowo i tłoczony w niewielkiej liczbie egzemplarzy. Nagrania rejestrowane były w prywatnym mieszkaniu w Krakowie.
Płyty nagrywane przez wytwórnię to szybkoobrotowe (78 obr./min) płyty szelakowe. Na każdej stronie nagrany jest jeden utwór, który trwa ok. 3 minut.
Znane są dwa wzory naklejek na płytach Gongu. Te o śliwkowej barwie mają w swej górnej części rysunek dwóch greckich wojowników uderzających w gong, część dolna zawiera symetrycznie rozmieszczone napisy informacyjne (zdjęcie). Drugi wzór jest skromniejszy, ale z rzadko stosowanym wzornictwem - nazwa firmy panoramicznie rozpisana w części środkowej naklejki, informacje na górze i dole (zdjęcie).
Gong podzielił los pozostałych prywatnych firm płytowych, które uruchomione zostały w Polsce w pierwszych latach po wojnie: „Mewy” Mieczysława Wejmana i „Fogg Record” Mieczysława Fogga. Na przełomie lat 40. i 50. wytwórnię zlikwidowano, a przeprowadzająca czynności komisja dodatkowo skrupulatnie zniszczyła cały zbiór płyt znajdujących się w pomieszczeniach firmy.
Wśród artystów nagrywających dla Gongu byli: Andrzej Hiolski, Aniela Szlemińska, chór Cztery Asy, pianista Leon Rzewuski, zespół muzyczny Jerzego Haralda i Kazimiera Kaliszewska (obdarzona ciemnym, niskim głosem piosenkarka jazzowa, która po wyjeździe z Polski została pracownicą Radia Wolna Europa), Edward Jasiński (znany jako Jaś Malina), Edward Kluczka i najpopularniejszy wtedy kobiecy zespół wokalny, tercet Sióstr Do-Re-Mi.

</doc>
<doc id="2949151" url="https://pl.wikipedia.org/wiki?curid=2949151" title="Florida (Chile)">
Florida (Chile)

Florida – miasto w Chile, w regionie Biobío, w prowincji Concepción. Powierzchnia: 609 km². Według danych z 2002 liczy 10 167 mieszkańców. Miasto założone zostało w 1755 roku.

</doc>
<doc id="2949155" url="https://pl.wikipedia.org/wiki?curid=2949155" title="Dookoła Norwegii">
Dookoła Norwegii



</doc>
<doc id="2949158" url="https://pl.wikipedia.org/wiki?curid=2949158" title="Cynoglossus">
Cynoglossus

Cynoglossus – rodzaj morskich ryb z rodziny ciosankowatych (Cynoglossidae).
Klasyfikacja.
Gatunki zaliczane do tego rodzaju:

</doc>
<doc id="2949159" url="https://pl.wikipedia.org/wiki?curid=2949159" title="Trulla">
Trulla



</doc>
<doc id="2949160" url="https://pl.wikipedia.org/wiki?curid=2949160" title="Notrullus">
Notrullus



</doc>
<doc id="2949161" url="https://pl.wikipedia.org/wiki?curid=2949161" title="Icania">
Icania



</doc>
<doc id="2949162" url="https://pl.wikipedia.org/wiki?curid=2949162" title="Dollfusichthys">
Dollfusichthys



</doc>
<doc id="2949163" url="https://pl.wikipedia.org/wiki?curid=2949163" title="Dexiourius">
Dexiourius



</doc>
<doc id="2949164" url="https://pl.wikipedia.org/wiki?curid=2949164" title="Cynoglossoides">
Cynoglossoides



</doc>
<doc id="2949165" url="https://pl.wikipedia.org/wiki?curid=2949165" title="Cantorusia">
Cantorusia



</doc>
<doc id="2949166" url="https://pl.wikipedia.org/wiki?curid=2949166" title="Areliscus">
Areliscus



</doc>
<doc id="2949167" url="https://pl.wikipedia.org/wiki?curid=2949167" title="Arelia">
Arelia



</doc>
<doc id="2949171" url="https://pl.wikipedia.org/wiki?curid=2949171" title="General Díaz Asunción">
General Díaz Asunción

Club General Díaz - paragwajski klub piłkarski z siedzibą w mieście Asunción.
Klub "General Díaz" wziął udział w pierwszych w dziejach mistrzostwach Paragwaju. W liczącej 6 drużyn lidze klub zajął 4 miejsce, zdobywając 8 punktów. Był to pierwszy i ostatni występ klubu "General Díaz" w pierwszej lidze paragwajskiej.

</doc>
<doc id="2949172" url="https://pl.wikipedia.org/wiki?curid=2949172" title="John Gibson (hokeista)">
John Gibson (hokeista)

John Gibson (ur. 14 lipca 1993 w Pittsburghu) – amerykański hokeista, reprezentant USA.
Kariera klubowa.
W drafcie NHL z 2011 został wybrany przez Anaheim Ducks. Tuż po tym w lipcu 2011 został zawodnikiem kanadyjskiego klubu Kitchener Rangers w rozgrywkach OHL, z którym rozegrał sezon 2011/2012. W marcu 2012 podpisał kontrakt na występy w lidze NHL z klubem . Wskutek lokautu w sezonie NHL (2012/2013) nadal grał w drużynie Kitchener Rangers, zaś po wznowieniu sezonu NHL, w styczniu 2013 został wezwany do Montrealu i 19 stycznia 2013 zadebiutował w NHL. W tym czasie był wzywany do Anaheim, jednak nie zadebiutował w NHL i w konsekwencji rozegrał kolejny pełny sezon w lidze OHL. W kwietniu 2013 został przekazany do zespołu Norfolk Admirals w rozgrywkach AHL. W 2014 rozpoczął występy w Anaheim Ducks w lidze NHL. We wrześniu 2015 przedłużył kontrakt z klubem o trzy lata.
Kariera reprezentacyjna.
Jest reprezentantem USA. Występował w kadrach juniorskich kraju na mistrzostwach świata do lat 17 (2010), do lat 18 (2011) i do lat 20 (2013). We wszystkich trzech kategoriach wiekowych zdobył tytuł mistrza świata. W kadrze seniorskiej uczestniczył w turnieju mistrzostw świata w 2013 (w wieku 19 lat). W barwach zespołu Ameryki Północnej do lat 23 brał udział w turnieju Pucharu Świata 2016.

</doc>
<doc id="2949173" url="https://pl.wikipedia.org/wiki?curid=2949173" title="14 de Mayo Asunción">
14 de Mayo Asunción

14 de Mayo - paragwajski klub piłkarski z siedzibą w mieście Asunción.
Klub "14 de Mayo" wziął udział w pierwszych w dziejach mistrzostwach Paragwaju. W liczącej 6 drużyn lidze klub zajął ostatnie, 6 miejsce, zdobywając 2 punkty. Był to pierwszy i ostatni występ klubu "14 de Mayo" w pierwszej lidze paragwajskiej.
W 1911 roku klub wziął udział w lidze Liga Centenario, konkurencyjnej wobec tej, która jako pierwsza zorganizowała mistrzostwa Paragwaju. Liga Centenario organizowała mistrzostwa do 1917 roku, zmieniając pod koniec nazwę na Liga Asociación Paraguaya de Fútbol.

</doc>
<doc id="2949174" url="https://pl.wikipedia.org/wiki?curid=2949174" title="Jezus Méndez Montoya">
Jezus Méndez Montoya

Jezus Méndez Montoya, "Jesús Méndez Montoya" (ur. 10 czerwca 1880 w Tarímbaro, zm. 5 lutego 1928 w Valtierrilli) – święty Kościoła katolickiego, prezbiter działający na terenie Archidiecezji Morelia, ofiara prześladowań antykatolickich zapoczątkowanych w okresie rewolucji meksykańskiej, męczennik.
Życiorys.
Był synem Florentino Méndeza i Marii Cornelii Montoya. Do diecezjalnego seminarium duchownego w Morelli wstąpił w 1894 r.. Święcenia diakonatu otrzymał 23 lipca 1905 r. Gdy otrzymał święcenia kapłańskie z rąk arcybiskupa Atenógenesa Silvy (3 czerwca 1906 r.) skierowany został do pełnienia posługi kapłańskiej, którą pełnił jako wikariusz i spowiednik na terenie Archidiecezji Morelia. Mszę prymicyjną odprawił 22 czerwca 1906 r. w rodzinnym mieście. W okresie gdy nasiliły się prześladowania katolików pełnił swoje obowiązki w parafii na terenie Valtierrilli. Mimo zagrożenia pozostał pełniąc apostolat wśród wiernych swojej parafii. Duszpasterzował ludziom ubogim, chorym, katechizował środowisko robotnicze i chłopskie. Kierował założonym przez siebie chórem, którego był też dyrygentem, a także działał w stowarzyszeniach parafialnych. Aresztowany został przez żołnierzy wkraczającego do miasta oddziału wojska, gdy odprawiał mszę. Zanim został rozstrzelany uchronił przed profanacją konsekrowane Hostie spożywając je.
Relikwie Jezusa Méndeza Montoyi zostały przeniesione do nowego kościoła parafialnego w Valtierrilli, który jest miejscem jego kultu.
Śmierć Jezusa Méndeza Montoyi była wynikiem nienawiści do wiary "odium fidei", a przestępstwem posługa kapłańska. Po zakończeniu procesu informacyjnego na etapie lokalnej diecezji, który toczył się w latach 1933–1988 w odniesieniu do męczenników okresu prześladowań Kościoła katolickiego w Meksyku, został beatyfikowany 22 listopada 1992 roku w watykańskiej bazylice św. Piotra, a jego kanonizacja na Placu Świętego Piotra, w grupie Krzysztofa Magallanesa Jary i 24 towarzyszy, odbyła się 21 maja 2000 roku. Wyniesienia na ołtarze Kościoła katolickiego dokonał papież Jan Paweł II.
Atrybutem świętego jest palma.
Wspomnienie liturgiczne obchodzone jest w "dies natalis" (5 lutego).

</doc>
<doc id="2949175" url="https://pl.wikipedia.org/wiki?curid=2949175" title="SM U-87">
SM U-87

SM U-87 – niemiecki okręt podwodny typu "U-87" zbudowany w Kaiserliche Werft Danzig w Gdańsku w latach 1915-1917. Wodowany 22 maja 1916 roku, wszedł do służby w Cesarskiej Marynarce Wojennej 26 lutego 1917 roku. 24 kwietnia 1917 roku został przydzielony do III Flotylli pod dowództwem kapitana Rudolfa Schneidera. U-87 w czasie pięciu patroli zatopił 22 statki nieprzyjaciela o łącznej wyporności 59 828 BRT oraz dwa uszkodził. 
W czasie pierwszego patrolu na Morzu Północnym na północ od Westray, 23 maja 1917 roku, U-87 uszkodził holenderski parowiec "Bernisse" o wyporności 951 BRT oraz zatopił "Elve" o wyporności 962 BRT. Oba statki płynęły został z Rufisque do Rotterdam z ładunkiem orzeszków ziemnych.
2 czerwca 1917 roku w odległości około 150 mil na południowy zachód od Brest U-87 zatopił włoski parowiec "Eliofilo" (3 583 BRT)płynący z ładunkiem rudy żelaza z Włoch do Wielkiej Brytanii, a następnie uszkodził duży francuski parowiec "Missisipi" o wyporności 6 687 BRT, płynący z Hawru do Nowego Orleanu. 
11 lipca 1917 roku U-87 zatopił swój największy statek, był to brytyjski parowiec "Kioto" o wyporności 6 182 BRT, który płynął z Nowego Jorku ze zróżnicowanym ładunkiem. 20 mil na południowy zachód od Fastnet Rock "Kioto" został storpedowany, w wyniku czego wkrótce zatonął.
27 sierpnia 1917 roku U-87 dowodzony przez Schneidera zatopił dwa duńskie statki. Parowce "Anna" (1 211 BRT z 1914 roku) oraz "Aurora" (768 BRT z 1905 roku). Oba płynęły z ładunkiem węgla i zostały storpedowane około 25 mik od Lerwick. Były to ostatnie odniesione przez Rudolfa Schneidera zwycięstwa. 13 października 1917 roku w czasie sztormu na Północnym Atlantyku, Rudolf Schneider został zmyty z pokładu i pomimo wyciągnięcia go przez załogę i reanimacji zmarł. Został oddany morzu pomiędzy Szetlandami a Norwegią.
13 października 1917 roku kapitanem U-87 został Freiherr Rudolf von Speth-Schülzburg. Pod jego dowództwem U-87 zatopił 3 statki. 13 grudnia niewielki brytyjski żaglowiec "Little Gem" (114 BRT). 24 grudnia parowiec "Daybreak" (3 238 BRT) płynący z Huelva do Glasgow z ładunkiem rudy żelaza, w wyniku ataku torpedowego zginęło 21 członków załogi. 
25 grudnia 1917 roku U-87 zaatakował płynący w konwoju brytyjski parowiec "Agberi" płynący z ładunkiem oraz pasażerami z Dakaru do Liverpoolu. Atak nastąpił około 18 mil na północ od Bardsey Island. W czasie ataku na "Agberi" U-87 został zauważony i zaatakowany przez statki osłony. Najpierw został staranowany przez HMS Buttercup, a następnie zatopiony w wyniku ataku bombami głębinowymi zrzuconymi z HMS PC.56.

</doc>
<doc id="2949177" url="https://pl.wikipedia.org/wiki?curid=2949177" title="Puchar ZSRR w piłce nożnej (1937)">
Puchar ZSRR w piłce nożnej (1937)

Puchar ZSRR 1937 - druga w historii edycja tych rozgrywek. 
Trofeum zdobyła drużyna Dinama Moskwa.

</doc>
<doc id="2949184" url="https://pl.wikipedia.org/wiki?curid=2949184" title="Ben Bishop">
Ben Bishop

Ben Bishop (ur. 21 listopada 1986 w Denver) – amerykański hokeista, reprezentant USA.
Kariera klubowa.
Pochodzi z Denver. Karierę hokejową rozpoczynał w Saint Louis. Studiował na University of Maine, gdzie przez trzy lata występował w drużynie akademickiej. W drafcie NHL z 2005 został wybrany przez St. Louis Blues. W drużynie rozegrał sześć meczów w sezonie NHL (2008/2009) i siedem w sezonie NHL (2010/2011), zaś w latach 2008-2012 głównie grał w zespole Peoria Rivermen w lidze AHL. W lutym 2012 nabył go kanadyjski klub Ottawa Senators. W barwach drużyny zdążył rozegrać dziesięć spotkań w sezonie NHL (2011/2012), a ponadto występował też w zespole farmerskim Binghamton Senators w AHL. W drużynie Senatorów był zmiennikiem pierwszego bramkarza, swojego rodaka Craiga Andersona. W kolejnym sezonie NHL (2012/2013) zaliczył trzynaście meczów i pod jego koniec, na początku kwietnia 2013 został zawodnikiem klubu Tampa Bay Lightning, z którym wkrótce podpisał dwuletni kontrakt. W ramach wymiany pomiędzy klubami Ottawa otrzymała z Tampy napastnika Cory'ego Conachera oraz prawo wyboru w czwartej rundzie draftu NHL 2013. W nowym zespole Bishop do końca sezonu zasadniczego pojawił się na lodzie dziewięć razy. Od końca lutego 2017 zawodnik Los Angeles Kings. Od maja 2017 zawodnik Dallas Stars.
Został najwyższym bramkarzem w lidze NHL. Z racji swojego wzrostu i w odniesieniu do imienia nosi przydomek "Big Ben" jako skojarzenie do wieży zegarowej o tej samej nazwie w Londynie.
Kariera reprezentacyjna.
Uczestniczył w turniejach mistrzostw świata w 2010, 2013, Pucharu Świata 2016. W rywalizacji z 2013 zagrał 5 spotkań z 10 wszystkich kadry (aczkolwiek w decydujących meczach występował drugi golkiper, John Gibson). Uzyskał skuteczność interwencji 87,61% (18. miejsce) i średnią goli straconych na mecz 2,83 (15. miejsce).

</doc>
<doc id="2949185" url="https://pl.wikipedia.org/wiki?curid=2949185" title="Ketoza krów">
Ketoza krów

Ketoza krów – choroba metaboliczna bydła.
Występuje w krótkim czasie po ocieleniu. Wynika ona z błędów żywieniowych, zwłaszcza większego zapotrzebowania energetycznego krów wysoko wydajnych mlecznie, które przewyższa zwykle ilość energii pobranej z paszy. Dotyczy to głównie krów nadmiernie otłuszczonych, których organizm sięga do rezerw zgromadzonych w tkance tłuszczowej. Skutkuje to wzrostem stężenia we krwi wolnych, niezestryfikowanych kwasów tłuszczowych, co wpływa ujemnie na pobranie paszy, w tym energii z węglowodanów. Powoduje to zmniejszenie poziomu glukozy we krwi. Ujemny bilans energii i zaburzenia przemiany węglowodanowo-tłuszczowej mogą prowadzić do stłuszczenia wątroby i upośledzenia jej funkcji.
W hodowli bydła mlecznego bardzo istotne jest monitorowanie stada w celu jak najszybszego wykrycia objawów chorobowych. W postaci klinicznej ketozy krowy nie chcą pobierać pasz treściwych, następnie kiszonek i siana. Krowy chore przestają interesować się otoczeniem, nie wstają, chwieją się, wykazują parcie do przodu, zgrzytają zębami, mogą mieć objawy szału, ryczą. W mleku krów zmagających się z ketozą pojawia się większa ilość tłuszczu, przy jednoczesnym obniżeniu poziomu białka.
Aby zapobiec ketozie należy stosować pasze prawidłowo zbilansowane pod względem energii, unikać nadmiernego otłuszczenia krów, nie stosować pasz ketogennych oraz kiszonek złej jakości. Profilaktyka specjalistyczna polega na podawaniu dwa razy dziennie glikolu.

</doc>
<doc id="2949186" url="https://pl.wikipedia.org/wiki?curid=2949186" title="Diecezja Prince George">
Diecezja Prince George

Diecezja Prince George – diecezja rzymskokatolicka w Kanadzie. Powstała w 1944 jako wikariat apostolski Prince Rupert. W 1967 podniesiona do rangi diecezji i otrzymała obecną nazwę.

</doc>
<doc id="2949187" url="https://pl.wikipedia.org/wiki?curid=2949187" title="SM U-88 (1916)">
SM U-88 (1916)

SM U-88 – niemiecki okręt podwodny typu "U-87" zbudowany w Kaiserliche Werft Danzig w Gdańsku w latach 1915-1917. Wodowany 22 czerwca 1916 roku, wszedł do służby w Cesarskiej Marynarce Wojennej 7 kwietnia 1917 roku. 18 maja 1917 roku został przydzielony do III Flotylli pod dowództwem kapitana Walthera Schwiegera. U-88 w czasie czterech patroli zatopił 12 statków nieprzyjaciela o łącznej wyporności 39 382 BRT oraz dwa uszkodził. 
W czasie pierwszego patrolu na Morzu Północnym, 23 maja 1917 roku, U-88 zatopił norwesku parowiec "Hector" o wyporności 1 146 BRT, który płynął z Norwegii do Hull z ładunkiem śledzi. 
31 maja 1917 roku U-88 zatopił swój największy statek, był to japoński parowiec pasażerski "Miyazaki Maru" o wyporności 6 182 BRT, który płynął z Jokohamy do Londynu z ładunkiem oraz pasażerami.
5 września 1917 roku U-88 zaginął, zatonął z nieznanych przyczyn na Morzu Północnym niedaleko od wybrzeży Holandii. Poległa cała 43 osobowa załoga

</doc>
<doc id="2949190" url="https://pl.wikipedia.org/wiki?curid=2949190" title="Jacob Trouba">
Jacob Trouba

Jacob Trouba (ur. 26 lutego 1994 w Rochester, Michigan) – amerykański hokeista, reprezentant USA.
Kariera klubowa.
Grał w lidze juniorskiej USHL. Od 2012 zawodnik Michigan Wolverines, drużyny akademickiej uczelni University of Michigan w lidze NCAA. W drafcie NHL z 2012 został wybrany przez Winnipeg Jets w pierwszej rundzie z numerem 9. W kwietniu 2013 podpisał z tym klubem kontrakt wstępny do rozgrywek NHL. W listopadzie 2016 przedłużył kontrakt o dwa lata. W czerwcu 2019 przeszedł do New York Rangers, gdzie w lipcu tego roku podpisał siedmioletnią umowę.
Kariera reprezentacyjna.
Został reprezentantem USA. Występował w kadrach juniorskich kraju na mistrzostwach świata do lat 17 (2011), do lat 18 (2011, 2012) i do lat 20 (2012, 2013). W kadrze seniorskiej uczestniczył w turnieju mistrzostw świata w 2013 (w wieku 19 lat), 2014, 2017. W barwach zespołu Ameryki Północnej do lat 23 brał udział w turnieju Pucharu Świata 2016.

</doc>
<doc id="2949200" url="https://pl.wikipedia.org/wiki?curid=2949200" title="Nick Bjugstad">
Nick Bjugstad

Nick Bjugstad (ur. 17 lipca 1992 w Minneapolis) – amerykański hokeista, reprezentant USA.
Jego wujek Scott (ur. 1961) także był hokeistą.
Kariera klubowa.
W latach 2010-2013 był zawodnikiem drużyny akademickiej University of Minnesota. W drafcie NHL z 2010 został wybrany przez Florida Panthers w pierwszej rundzie z numerem 19. W dniu 3 kwietnia 2013 podpisał z tym klubem kontrakt. W lidze NHL zadebiutował 6 kwietnia 2013, a do końca sezonu NHL (2012/2013) rozegrał 11 meczów. Od lutego 2019 był zawodnikiem Pittsburgh Penguins. We wrześniu 2020 przeszedł do Minnesota Wild. W lipcu 2022 przeszedł do Arizona Coyotes.
Kariera reprezentacyjna.
Został reprezentantem USA. Występował w kadrze juniorskiej kraju na mistrzostwach świata do lat 20 (2011, 2012). W kadrze seniorskiej uczestniczył w turniejach mistrzostw świata w 2013, 2017.

</doc>
<doc id="2949204" url="https://pl.wikipedia.org/wiki?curid=2949204" title="Martin-Luther-Straße (Berlin)">
Martin-Luther-Straße (Berlin)

Martin-Luther-Straße (pol. "Ulica Marcina Lutra") – ulica w berlińskiej dzielnicy Schöneberg. Jest główną arterią komunikacyjną w poddzielnicy, ma długość 2300 m.
W latach 1884-1893 ulica nosiła nazwę "Rostocker Straße", a przez kolejne sześć lat "Heinrich-Kiepert-Straße". W 1899 roku została jej nadana obecna nazwa na cześć reformatora religijnego Marcina Lutra.
Swój początek ma w północnej części dzielnicy, przy skrzyżowaniu ulic Kleiststraße oraz An der Urania, a koniec przy Innsbrucker Platz, gdzie łączy się z Hauptstraße. W 1963 roku przyłączono do "Martin-Luther-Straße" północny odcinek od ulicy Motzstraße do Kleiststraße noszący nazwę "Lutherstraße", który do 1938 roku należał do Charlottenburga.

</doc>
<doc id="2949215" url="https://pl.wikipedia.org/wiki?curid=2949215" title="Daniel Massey">
Daniel Massey

Daniel Raymond Massey (ur. 10 października 1933 w londyńskiej dzielnicy Westminster, zm. 25 marca 1998 w Londynie) — brytyjski aktor filmowy i telewizyjny.
Życiorys.
Wczesne lata.
Urodził się w Westminster dzielnica środkowego Londynu jako syn angielskiej aktorki teatralnej Adrianne Allen (1907–1993) i urodzonego w Kanadzie aktora Raymonda Masseya (1896-1983). Jego młodsza siostra Anna Raymond Massey (1937–2011) była także aktorką.
Był siostrzeńcem Vincenta Masseya, gubernatora generalnego Kanady, a jego chrzestnym był dramaturg Sir Noël Coward.
Ukończył Eton College i King's College w Cambridge.
Kariera.
Miał dziewięć lat, kiedy wystąpił po raz pierwszy jako syn swojego ojca chrzestnego Noëla Cowarda w dramacie wojennym Davida Leana "Nasz okręt" ("In Which We Serve", 1942). Dwadzieścia sześć lat później, za rolę Noëla Cowarda w biograficznym musicalu Roberta Wise "Gwiazda!" ("Star!", 1968) z Julie Andrews i Richardem Crenną został nominowany do Oscara, a także otrzymał dwie nominacje do nagrody Złotego Globu i otrzymał statuetkę w kategorii Najlepszy aktor drugoplanowy. Pojawił się jako Graham w dramacie Tony'ego Richardsona "Music Hall" ("The Entertainer", 1960) wg sztuki Johna Osborne'a u boku Laurence'a Oliviera.
Grywał głównie na scenie. Jednym z jego późniejszych filmów był dramat Jima Sheridana "W imię ojca" ("In the Name of the Father", 1993), gdzie zagrał prokuratora i prześladującego oskarżonego o bomby podkładane przez IRA Gerarda "Gerry'ego" Conlona (Daniel Day-Lewis).
30 września 1961 poślubił Adrienne Corri, lecz w roku 1968 doszło do rozwodu. 12 grudnia 1975 ożenił się z Penelope Wilton, z którą miał dwójkę dzieci: syna Paula (ur. 1976 jako martwe dziecko) i córkę Alice (ur. 1977). W 1984 rozwiódł się, a 21 czerwca 1997 poślubił siostrę ex-żony Penelope Wilton – Lindę Mary 'Lindy' Wilton.
Zmarł 25 marca 1998 w Londynie na chłoniaka Hodgkina w wieku 64 lat.

</doc>
<doc id="2949224" url="https://pl.wikipedia.org/wiki?curid=2949224" title="Halinów (Skierniewice)">
Halinów (Skierniewice)

Halinów – osiedle w południowo-zachodniej części Skierniewic.
Charakter osiedla.
Osiedle oddalone jest od centrum o około 2,5 km. Osiedle charakteryzuje się wyłącznie zabudową domów jednorodzinnych.
Komunikacja.
Przez osiedle przebiega droga wojewódzka nr 705. Osiedle posiada połączenia Miejskich Zakładów Komunikacyjnych o numerach 1,5,7. Z osiedla można dostać się do centrum miasta, osiedla Widok, Rawki.
Niedaleko znajduje się stacja kolejowa w Dąbrowicach, można z niej dojechać do Koluszek, Łodzi oraz centrum Skierniewic. Głównymi ulicami Halinowa to: ul. Łódzka, Przechodnia, Napoleońska, Na Piaski, Podmiejska, Żwirowa.
Przyroda.
Na obszarze osiedla znajduje się dużo obszarów zielonych. Blisko osiedla znajduje się las Zwierzyniecki.

</doc>
<doc id="2949230" url="https://pl.wikipedia.org/wiki?curid=2949230" title="David Moss (hokeista)">
David Moss (hokeista)

David Moss (ur. 28 grudnia 1981 w Livonia) – amerykański hokeista, reprezentant USA.
Hokeistami zostało także jego kuzynostwo: Phil Kessel (ur. 1987), Blake Kessel (ur. 1989) i Amanda Kessel (ur. 1991).
Kariera.
W latach 2001-2005 był zawodnikiem Michigan Wolverines, drużyny akademickiej University of Michigan. W drafcie NHL z 2001 został wybrany przez Calgary Flames. Zawodnikiem tego klubu był w latach 2006-2012 przez sześć sezonów NHL. W międzyczasie w kwietniu 2009 przedłużył kontrakt o trzy lata. W lipcu 2012 podpisał dwuletnią umowę z Phoenix Coyotes. Od grudnia 2015 zawodnik EHC Biel. Wkrótce potem wypożyczony do HC Davos na czas turnieju Puchar Spenglera 2015. W październiku 2016 ogłosił zakończenie kariery zawodniczej.
Uczestniczył w turniejach mistrzostw świata w 2010, 2013.

</doc>
<doc id="2949232" url="https://pl.wikipedia.org/wiki?curid=2949232" title="David Moss">
David Moss



</doc>
<doc id="2949239" url="https://pl.wikipedia.org/wiki?curid=2949239" title="Zjadacz grzechów (religioznawstwo)">
Zjadacz grzechów (religioznawstwo)

Zjadacz grzechów – osoba, która poprzez rytualne spożycie pożywienia i napoju bierze na siebie grzechy innej osoby, często będącej na łożu śmierci, uwalniając jej duszę od tych grzechów i pozwalając jej odejść w spokoju.
Uważa się, że rytuał zjadania grzechów był praktykowany w niektórych rejonach Wielkiej Brytanii i przetrwał tam do wczesnych lat XX w. "1911 Encyclopeadia Britannica" pod hasłem "sin eaters" podaje przykłady podobnych zwyczajów w innych częściach Europy.
Zjadacz grzechów wiódł życie osoby wykluczonej społecznie. Człowiek ten był przyprowadzany do łoża umierającej osoby, a krewny kładł skórkę chleba na jej piersi oraz podawał zjadaczowi, ponad ciałem umierającego, butelkę piwa. Po modlitwie lub recytacji formuły zjadacz wypijał piwo i zjadał chleb. W ten sposób razem z jedzeniem grzechy przenoszone były na odprawiającego rytuał.
Zgodnie z lokalną legendą Richard Munslow, którego grób znajduje się w Shropshire w Anglii, był ostatnim angielskim zjadaczem grzechów. Zmarł w 1906 roku.

</doc>
<doc id="2949246" url="https://pl.wikipedia.org/wiki?curid=2949246" title="Emil Väre">
Emil Väre

Emil Ernst Väre także Eemeli Väre (ur. 28 września 1885 w Kärkölä, zm. 31 stycznia 1974 tamże) – fiński zapaśnik. Dwukrotny medalista olimpijski.
Walczył w stylu klasycznym, w kategorii lekkiej (do 67.5 kilogramów). Brał udział w dwóch igrzyskach (IO 12, IO 20), na obu zdobywał złote medale. W 1912 złoto na nieoficjalnych mistrzostwach Europy, w 1911 był mistrzem świata.

</doc>
<doc id="2949249" url="https://pl.wikipedia.org/wiki?curid=2949249" title="Eemeli Väre">
Eemeli Väre



</doc>
<doc id="2949251" url="https://pl.wikipedia.org/wiki?curid=2949251" title="Cielechowizna (gromada)">
Cielechowizna (gromada)

Cielechowizna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cielechowizna z siedzibą GRN w Cielechowiźnie utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Anielina (z wyłączeniem wsi Anielina Mała), Cielechowizna, Chochół, Gliniak, Marianka, Mikanów i Tartak ze zniesionej gminy Mińsk w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Cielechowizna przyłączono wsie Grabina, Iłównia i Wólka Iłówiecka ze znoszonej gromady Grzebowilk w tymże powiecie.
31 grudnia 1961 do gromady Cielechowizna włączono wieś Julianów I ze zniesionej gromady Pogorzel oraz wieś Kluki ze zniesionej gromady Zamienie w tymże powiecie.
31 grudnia 1962 z gromady Cielechowizna wyłączono wieś Julianów I, włączając ją do gromady Siennica w tymże powiecie.
Gromadę zniesiono 1 stycznia 1969, a jej obszar włączono do gromady Mińsk Mazowiecki w tymże powiecie.

</doc>
<doc id="2949252" url="https://pl.wikipedia.org/wiki?curid=2949252" title="Łukasz Śmigiel">
Łukasz Śmigiel

Łukasz Śmigiel (ur. 1 lipca 1982 we Wrocławiu) − polski pisarz, dziennikarz, wydawca.
Życiorys.
Debiutował w 2001 roku opowiadaniem "Zamiana" w miesięczniku „Magia i Miecz”. Publikował m.in. w „Nowej Fantastyce”, „Science Fiction Fantasy i Horror”, „Magazynie Fantastycznym”, „Alfred Hitchcock poleca”, „SFerze”, „Ubiku”, „Portalu”, „Magii i Mieczu”, „Gwiezdnym Piracie”, „Czachopiśmie”, „Przekroju”, „Gazecie Wrocławskiej”, „Tyglu kultury”, „Znaczeniach”, „Angorze”, „Dozie literackiej”, „Zaćmieniu słońca”.
W 2006 napisał w duecie z Kazimierzem Kyrczem opowiadanie pt. "Głowa do kochania", które zdobyło dużą popularność po ukazaniu się drukiem w magazynie „Alfred Hitchcock poleca” i zostało następnie opublikowane w tygodniku „Przekrój”, w antologii opowiadań CITY 1 (Wydawnictwo Forma 2009), w anglojęzycznym magazynie „Suspense Magazine” oraz adaptowane na scenariusz krótkometrażowego filmu grozy "Head to Love".
W 2013 wraz z rysowniczką Katarzyną Babis stworzył crowdfoundingowy projekt w serwisie PolakPotrafi.pl, pt. "Tequila". W ramach projektu powstaje nowy cykl powieści jego autorstwa oraz komiksów.
W 2008 był nominowany do nagrody „Gazety Wyborczej” "Warto". Jest laureatem plebiscytu na najlepszą książkę magazynu „Esensja” za "Demony" (2010) oraz konkursu na kryminał „Gazety Wrocławskiej” (2011).
W 2012 razem z Jakubem Wiśniewskim i Sebastianem Zakrzewskim założył magazyn literacki „Coś na Progu”, którego był redaktorem naczelnym do zamknięcia pisma w 2014. Wcześniej, w latach 2009−2010, był redaktorem naczelnym magazynu grozy „Lśnienie” (w druku ukazały się tylko trzy numery). W latach 2012-2015 współwłaściciel wrocławskiego wydawnictwa "Dobre Historie" oraz działającego przy wydawnictwie studia nagrań i produkcji video Tube Studio.
Od 2015 dziennikarz Radia Wrocław Kultura, w którym wraz z Jackiem Antczakiem prowadzi pasmo literackie (gośćmi w programie byli autorzy polscy i zagraniczni m.in. Olga Tokarczuk, Andrzej Ziemiański, Mariusz Czubaj, Krzysztof Mroziewicz, Marcin Meller, Stefan Ahnhem, Iva Procházková, Jonathan Carroll, Sylwia Vanden Heede, The Tjong-Khing, Charlotte Link, Brandon Mull, Edward Lee, Graham Masterton, Martin Pollack). Od 2017 gościnnie recenzuje i poleca książki i komiksy w paśmie porannym w Radiu Wrocław.
Pracuje w Instytucie Dziennikarstwa i Komunikacji Społecznej we Wrocławiu.

</doc>
<doc id="2949254" url="https://pl.wikipedia.org/wiki?curid=2949254" title="Sołki (gromada)">
Sołki (gromada)

Sołki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sołki z siedzibą GRN w Sołkach utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Drop, Kobylanka, Nowa Wieś, Makówiec Mały, Makówiec Duży, Marcelin, Sołki, Sąchocin i Świdrów ze zniesionej gminy Rudzienko w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Dobre w tymże powiecie.

</doc>
<doc id="2949257" url="https://pl.wikipedia.org/wiki?curid=2949257" title="Brzóze (gromada)">
Brzóze (gromada)

Brzóze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzóze z siedzibą GRN w Brzózem utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Brzóze, Borek, Cyganka, Dłużka i Żuków ze zniesionej gminy Mińsk w tymże powiecie. Dla gromady ustalono 16 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Stojadła (wsie Brzóze, Cyganka i Żuków) i Ładzyń (wieś Borek) oraz do nowo utworzonej gromady Mińsk Mazowiecki (wieś Dłużka) w tymże powiecie.

</doc>
<doc id="2949261" url="https://pl.wikipedia.org/wiki?curid=2949261" title="Emil Vare">
Emil Vare



</doc>
<doc id="2949265" url="https://pl.wikipedia.org/wiki?curid=2949265" title="Erik Johnson">
Erik Johnson

Erik Eobert Johnson (ur. 21 marca 1988 w Bloomington) – amerykański hokeista, reprezentant USA, olimpijczyk.
Kariera klubowa.
W drafcie NHL z 2006 został wybrany przez St. Louis Blues z pierwszym numerem. Tym samym jest jednym z sześciu hokeistów amerykańskich wybranych z najwyższym numerem w drafcie do NHL. W tym zespole rozegrał cztery sezony, w tym ostatni niepełny. W lutym 2011 został zawodnikiem Colorado Avalanche. W lipcu 2012 przedłużył kontrakt z klubem o cztery lata, a we wrześniu 2015 o siedem lat.
Kariera reprezentacyjna.
Został reprezentantem USA. Występował w kadrach juniorskich kraju na mistrzostwach świata do lat 17 (2005), do lat 18 (2005, 2006) i do lat 20 (2006, 2007). W kadrze seniorskiej uczestniczył w turniejach mistrzostw świata 2007, 2013, na zimowych igrzyskach olimpijskich 2010, Pucharu Świata 2016.

</doc>
<doc id="2949279" url="https://pl.wikipedia.org/wiki?curid=2949279" title="Budy Janowskie (gromada)">
Budy Janowskie (gromada)

Budy Janowskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Budy Janowskie z siedzibą GRN w Budach Janowskich utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Anielew, Budy Janowskie, Dziękowizna, Janów, Osiny, Osiny Nowe i Walerianów ze zniesionej gminy Mińsk w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, włączając jej obszar do nowo utworzonej gromady Mińsk Mazowiecki w tymże powiecie.

</doc>
<doc id="2949283" url="https://pl.wikipedia.org/wiki?curid=2949283" title="Jędrzejów Nowy (gromada)">
Jędrzejów Nowy (gromada)

Jędrzejów Nowy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jędrzejów Nowy z siedzibą GRN w Jędrzejowie Nowym utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Aleksandrów, Jędrzejów, Jędrzejów Nowy, Józefin, Leonów i Przytoka ze zniesionej gminy Jakubów w tymże powiecie. Dla gromady ustalono 13 członków gromadzkiej rady narodowej.
31 grudnia 1959 z gromady Jędrzejów Nowy wyłączono wsie Leonów i Przytoka, włączając je do gromady Kałuszyn w tymże powiecie, po czym gromadę Jędrzejów Nowy zniesiono a jej (pozostały) obszar włączono do gromady Jakubów tamże.

</doc>
<doc id="2949287" url="https://pl.wikipedia.org/wiki?curid=2949287" title="Rawszan Kulab">
Rawszan Kulab

Rawszan Kulab (tadż. Клуби футболи «Равшан» Кўлоб) – tadżycki klub piłkarski, mający siedzibę w mieście Kulab, na południu kraju.
Historia.
Chronologia nazw:
Piłkarski klub Ansol został założony w miejscowości Kulab w 1965 roku. Do 1970 roku nazywał się Zwiezda, Instrumentalszczik i Motor. Potem przyjął obecną nazwę Rawszan Kulab. Do rozpadu ZSRR zespół występował w lokalnych rozgrywkach amatorskich.
W 1992 po uzyskaniu niepodległości przez Tadżykistan zespół debiutował w rozgrywkach Wyższej Ligi Tadżykistanu. Jednak przez rozpoczęcie wojny domowej klub po 10 kolejkach zrezygnował z dalszych występów. W sezonie 1993 zespół ponownie startował w Wyższej Lidze, gdzie zajął 11. miejsce w końcowej klasyfikacji. Pierwszy sukces przyszedł w 1994, kiedy to zespół zdobył Puchar Tadżykistanu. W 1998 klub nie przystąpił do rozgrywek, ale w 1999 ponownie startował w Wyższej Lidze i zdobył brązowe medale mistrzostw. W 2000 był ósmym w końcowej klasyfikacji, jednak sezon 2001 znów opuścił. W 2002 z nazwą Ansol Kulab po raz kolejny startował w Wyższej Lidze. W następnym roku zmienił nazwę na Olimp-Ansol Kulab, ale w 2005 znów wrócił do historycznej nazwy Rawszan Kulab. W 2006 przez brak sponsora klub znów nie uczestniczył w rozgrywkach zawodowych. W 2007 na pomoc klubowi przyszli władze miasta i klub startował w rozgrywkach Pucharu Tadżykistanu. Przed rozpoczęciem sezonu 2008 klub Hima Duszanbe wycofał się z rozgrywek Wyższej Ligi i został zastąpiony przez Rawszan Kulab. W 2012 oficjalnym sponsorem klubu został "Bozori Hoji Sharif" i po raz pierwszy zdobył tytuł mistrza kraju. W 2013 debiutował w rozgrywkach pucharów azjatyckich.
Stadion.
Klub rozgrywa swoje mecze domowe na stadionie Centralnym im. Langari Langarijewa w Kulabie, który może pomieścić 20 000 widzów.

</doc>
<doc id="2949289" url="https://pl.wikipedia.org/wiki?curid=2949289" title="Claes Johansson">
Claes Johansson

Claes Edvin Johansson (ur. 4 listopada 1884 w Hyssnie, zm. 9 marca 1949 w Göteborgu) – szwedzki zapaśnik. Dwukrotny medalista olimpijski.
Walczył w stylu klasycznym, w kategorii średniej i półciężkiej, a następnie ciężkiej. Brał udział w trzech igrzyskach (IO 12, IO 20, IO 24), na dwóch zdobywał złote medale. Triumfował w 1912 i 1920. W 1913 wywalczył złoto na nieoficjalnych mistrzostwach Europy.

</doc>
<doc id="2949290" url="https://pl.wikipedia.org/wiki?curid=2949290" title="Kiczki (gromada)">
Kiczki (gromada)

Kiczki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kiczki z siedzibą GRN w Kiczkach (obecnie są to dwie miejscowości: Kiczki Pierwsze i Kiczki Drugie) utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Kiczki, Kiczki Poduchowne i Skupie ze zniesionej gminy Cegłów w tymże powiecie. Dla gromady ustalono 14 członków gromadzkiej rady narodowej.
31 grudnia 1961, na mocy Uchwały Nr IV-19/61 z 27 września 1961, do gromady Kiczki przyłączono (a) wsie Piaseczno i Posiadały z gromady Cegłów, (b) wieś Nowodzielnik z gromady Siennica oraz (c) wieś Dzielnik z gromady Wielgolas – w tymże powiecie. Ostatecznie zrezygnowano z tych zmian, ponieważ na mocy Uchwały Nr IV-19/61 z 22 listopada 1961, tego samego dnia (czyli 31 grudnia 1961) z gromady Kiczki wyłączono (a) wsie Piaseczno i Posiadały, włączając je z powrotem do gromady Cegłów, (b) wieś Nowodzielnik, włączając ją z powrotem do gromady Siennica oraz (c) wieś Dzielnik, włączając ją z powrotem do gromady Wielgolas – w tymże powiecie (na uwagę zasługuje fakt że późniejsza uchwała nie "cofnęła" tej pierwszej, jedynie "włączyła" z powrotem poszczególne miejscowości do ich pierwotnych gromad, mimo że data projektowanego manewru nie weszła nawet w życie). 31 grudnia 1961 gromadę Kiczki zniesiono, włączając jej (cały) obszar do gromady Cegłów w powiecie mińskim.

</doc>
<doc id="2949291" url="https://pl.wikipedia.org/wiki?curid=2949291" title="Lipiny (gromada w powiecie mińskim)">
Lipiny (gromada w powiecie mińskim)

Lipiny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lipiny z siedzibą GRN w Lipinach utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Borki, Dębowce i Lipiny ze zniesionej gminy Jeruzal w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Jeruzal w tymże powiecie.

</doc>
<doc id="2949292" url="https://pl.wikipedia.org/wiki?curid=2949292" title="Niedziałka Stara (gromada)">
Niedziałka Stara (gromada)

Niedziałka Stara – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niedziałka Stara z siedzibą GRN w Niedziałce Starej (w obecnym brzmieniu "Stara Niedziałka") utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Karolina, Niedziałka, Niedziałka Stara i Wólka Mińska ze zniesionej gminy Mińsk w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę zniesiono, włączając jej obszar do nowo utworzonej gromady Mińsk Mazowiecki w tymże powiecie.

</doc>
<doc id="2949293" url="https://pl.wikipedia.org/wiki?curid=2949293" title="Nowy Zglechów (gromada)">
Nowy Zglechów (gromada)

Nowy Zglechów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowy Zglechów z siedzibą GRN w Nowym Zglechowie utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy Łękawickie, Łękawica, Nowy Zglechów, Siodło, Swoboda, Świętochy i Zglechów ze zniesionej gminy Siennica w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Siennica w tymże powiecie.

</doc>
<doc id="2949295" url="https://pl.wikipedia.org/wiki?curid=2949295" title="Pogorzel (gromada w powiecie mińskim)">
Pogorzel (gromada w powiecie mińskim)

Pogorzel – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pogorzel z siedzibą GRN w Pogorzeli utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Dąbrowa (z wyłączeniem wsi Borówek), Julianów I (z wyłączeniem wsi Zakola-Wiatraki), Krzywica, Nowe Zalesie (z wyłączeniem miejscowości Nowodwór), Nowa Pogorzel, Pogorzel, Strugi Krzywickie i Wojciechówka ze zniesionej gminy Siennica w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Pogorzel przyłączono obszar zniesionej gromady Grzebowilk w tymże powiecie (bez wsi Borówek, Chełst, Grabina, Iłównia, Wólka Iłówiecka i Grębiszew).
31 grudnia 1961 gromadę zniesiono, włączając jej obszar do gromad: Siennica (wsie Dąbrowa, Krzywica, Nowa Pogorzel, Nowe Zalesie, Pogorzel, Strugi Krzywickie i Wojeciechówka), Cielechowizna (wieś Julianów I) i Rudzienko k/Kołbieli (wieś Grzebowilk) w tymże powiecie.

</doc>
<doc id="2949296" url="https://pl.wikipedia.org/wiki?curid=2949296" title="Posiadały (gromada)">
Posiadały (gromada)

Posiadały – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Posiadały z siedzibą GRN w Posiadałach utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Posiadały, Piaseczno i Rososz ze zniesionej gminy Cegłów w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Cegłów w tymże powiecie.

</doc>
<doc id="2949298" url="https://pl.wikipedia.org/wiki?curid=2949298" title="Eric Malmberg">
Eric Malmberg



</doc>
<doc id="2949299" url="https://pl.wikipedia.org/wiki?curid=2949299" title="Rynia (gromada)">
Rynia (gromada)

Rynia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rynia z siedzibą GRN w Ryni utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Głęboczyca, Rynia, Ruda-Pniewnik i Wólka Kobylańska ze zniesionej gminy Rudzienko w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Rynia wyłączono wsie Ruda Pniewnik i Wólka Kobylańska, włączając je do gromady Wiśniew w tymże powiecie, po czym gromadę Rynia zniesiono a jej (pozostały) obszar włączono do gromady Dobre tamże.

</doc>
<doc id="2949300" url="https://pl.wikipedia.org/wiki?curid=2949300" title="Matt Hunwick">
Matt Hunwick

Matt Hunwick (ur. 21 maja 1985 w Warren) – amerykański hokeista, reprezentant USA.
Jego brat Shawn (ur. 1987) także jest hokeistą na pozycji bramkarza.
Kariera klubowa.
W latach 2003-2007 był zawodnikiem Michigan Wolverines, drużyny akademickiej University of Michigan. W międzyczasie w drafcie NHL z 2004 został wybrany przez Boston Bruins. W lidze NHL zadebiutował w barwach tej drużyny w listopadzie 2007 i rozegrał 13 meczów edycji NHL (2007/2008), jednak większość sezonu rozegrał zespole farmerskim Providence Bruins w rozgrywkach AHL. Od sezonu NHL (2008/2009) regularnie występował w Boston Bruins. W listopadzie 2010 został zawodnikiem Colorado Avalanche. Od lipca 2014 zawodnik New York Rangers. Od lipca 2015 zawodnik Toronto Maple Leafs. Od lipca 2017 zawodnik Pittsburgh Penguins. W czerwcu 2018 przeszedł do Buffalo Sabres.
Kariera reprezentacyjna.
Jest reprezentantem USA. Występował w kadrach juniorskich kraju na mistrzostwach świata do lat 18 (2003) i do lat 20 (2004, 2005). W kadrze seniorskiej uczestniczył w turnieju mistrzostw świata w 2013.

</doc>
<doc id="2949301" url="https://pl.wikipedia.org/wiki?curid=2949301" title="Rządza (gromada)">
Rządza (gromada)

Rządza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rządza z siedzibą GRN w Rządzy utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Ołdakowizna, Papiernia, Rządza i Wólka Piecząca oraz kolonia Mianowszczyzna z dotychczasowej gromady Retków ze zniesionej gminy Stanisławów, a także obszary dotychczasowych gromad Osęczyzna i Poręby Stare ze zniesionej gminy Rudzienko, w tymże powiecie. Dla gromady ustalono 10 członków gromadzkiej rady narodowej.
31 grudnia 1959 z gromady Rządza wyłączono wsie Osęczyzna i Poręby Stare, włączając je do gromady Dobre w tymże powiecie, po czym gromadę Rządza zniesiono a jej (pozostały) obszar włączono do gromady Stanisławów tamże.

</doc>
<doc id="2949304" url="https://pl.wikipedia.org/wiki?curid=2949304" title="Wola Rafałowska (gromada)">
Wola Rafałowska (gromada)

Wola Rafałowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Rafałowska z siedzibą GRN w Wola Rafałowskiej utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Dąbrowa, Lubomin, Sokolnik i Trojanów, ponadto wieś Guzew i kolonia Nowy Guzew z dotychczasowej gromady Guzew oraz wieś Wola Rafałowska, kolonia Wymyśle Dolne, kolonia Wymyśle Górne i kolonia Wymyśle Środkowe z dotychczasowej gromady Wola Rafałowska ze zniesionej gminy Kuflew, w tymże powiecie. Dla gromady ustalono 21 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Mrozy w tymże powiecie.

</doc>
<doc id="2949305" url="https://pl.wikipedia.org/wiki?curid=2949305" title="Chief Dan George">
Chief Dan George



</doc>
<doc id="2949306" url="https://pl.wikipedia.org/wiki?curid=2949306" title="Zamienie (gromada)">
Zamienie (gromada)

Zamienie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zamienie z siedzibą GRN w Zamieniu utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Celinów, Jędrzejnik, Józefów, Kluki, Maliszewo, Podrudzie i Zamienie ze zniesionej gminy Glinianka w tymże powiecie. Dla gromady ustalono 16 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Stojadła (wsie Celinów, Jędrzejnik, Podrudzie i Zamienie), Rudzienko k/Kołbieli (wsie Józefów i Maliszew) i Cielechowizna (wieś Kluki) w tymże powiecie.

</doc>
<doc id="2949308" url="https://pl.wikipedia.org/wiki?curid=2949308" title="Żaków (gromada)">
Żaków (gromada)

Żaków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żaków z siedzibą GRN w Żakowie utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Dłużew, Kąty, Kulki, Nowodzielnik, Wólka Dłużewska i Żaków ze zniesionej gminy Siennica w tymże powiecie. Dla gromady ustalono 13 członków gromadzkiej rady narodowej.
29 lutego 1956 z gromady Żaków wyłączono wieś Dłużew włączając ją do gromady Siennica w tymże powiecie.
Gromadę zniesiono 31 grudnia 1959, a jej obszar włączono do gromady Siennica w tymże powiecie.

</doc>
<doc id="2949312" url="https://pl.wikipedia.org/wiki?curid=2949312" title="Starogród (gromada w powiecie mińskim)">
Starogród (gromada w powiecie mińskim)

Starogród – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Starogród z siedzibą GRN w Starogrodzie utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Starogród i Starogród Nowy oraz wieś Ptaki z dotychczasowej gromady Borówek ze zniesionej gminy Wielgolas w powiecie mińskim, obszar dotychczasowej gromady Majdan ze zniesionej gminy Siennica w powiecie mińskim oraz obszar dotychczasowej gromady Stodzew ze zniesionej gminy Parysów w powiecie garwolińskim (woj. warszawskie). Dla gromady ustalono 10 członków gromadzkiej rady narodowej.
31 grudnia 1959 z gromady Starogród wyłączono (a) wieś i kolonię Stodzew, włączając je do gromady Parysów w powiecie garwolińskim w tymże województwie oraz (b) wieś Majdan, włączając ją do gromady Siennica w powiecie mińskim, po czym gromadę Starogród zniesiono a jej (pozostały) obszar włączono do gromady Wielgolas w powiecie mińskim.

</doc>
<doc id="2949318" url="https://pl.wikipedia.org/wiki?curid=2949318" title="Chrośla (gromada)">
Chrośla (gromada)

Chrośla – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chrośla z siedzibą GRN w Chrośli utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Bykowizna, Choszczówka, Chrośla i Ruda ze zniesionej gminy Glinianka oraz obszary dotychczasowych gromad Choszczówka i Kobierne ze zniesionej gminy Dębe Wielkie w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Dębe Wielkie w tymże powiecie.

</doc>
<doc id="2949322" url="https://pl.wikipedia.org/wiki?curid=2949322" title="Grzebowilk (gromada)">
Grzebowilk (gromada)

Grzebowilk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grzebowilk z siedzibą GRN w Grzebowilku utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Grębiszew, Grzebowilk, Iłowiec i Wólka Iłowiecka ze zniesionej gminy Glinianka, obszar dotychczasowej gromady Grabina ze zniesionej gminy Mińsk oraz wieś Borówek z dotychczasowej gromady Dąbrowa i miejscowość Chełst() z dotychczasowej gromady Kośminy ze zniesionej gminy Siennica w tymże powiecie. Dla gromady ustalono 18 członków gromadzkiej rady narodowej.
31 grudnia 1959 z gromady Grzebowilk wyłączono (a) wsie Borówek i Chełst, włączając je do gromady Siennica, (b) wsie Grabina, Iłównia i Wólka Iłówiecka, włączając je do gromady Cielechowizna oraz (c) wieś Grębiszew, włączając ją do gromady Rudzienko k/Kołbieli w tymże powiecie, po czym gromadę Grzebowilk zniesiono a jej (pozostały) obszar włączono do gromady Pogorzel tamże.

</doc>
<doc id="2949323" url="https://pl.wikipedia.org/wiki?curid=2949323" title="Sztuki wyzwolone (film)">
Sztuki wyzwolone (film)

Sztuki wyzwolone () – amerykański komediodramat z 2012 roku, drugi film wyreżyserowany i napisany przez Josha Radnora, który w filmie występuje również w jednej z głównych ról. Film opowiada historię 35-letniego Jesse'ego (Radnor) zakochującego się w 19-letniej studentce Zibby (Elizabeth Olsen). Premiera odbyła się na Festiwalu Filmowym w Sundance w styczniu 2012 roku.
Opis fabuły.
35-letni Jesse (Radnor) wiedziony tęsknotą za czasem spędzonym w college'u w Ohio wraca tam na zaproszenie swojego byłego profesora Petera Hoberga (Richard Jenkins). Poznaje tam 19-letnią studentkę Zibby (Elizabeth Olsen), córkę przyjaciół Petera, z którą łączą go wspólne zainteresowania i pasje.

</doc>
<doc id="2949324" url="https://pl.wikipedia.org/wiki?curid=2949324" title="Hrabstwo Transylvania">
Hrabstwo Transylvania

Hrabstwo Transylvania – hrabstwo w stanie Karolina Północna w USA.
Geografia.
Według United States Census Bureau całkowita powierzchnia hrabstwa wynosi 985 km2 z czego 980 km2 stanowią lądy, a 5 km2 stanowią wody. Według szacunków w roku 2010 hrabstwo zamieszkiwało 33 090 mieszkańców. Jego siedzibą administracyjną jest Brevard.

</doc>
<doc id="2949325" url="https://pl.wikipedia.org/wiki?curid=2949325" title="Iłowanie">
Iłowanie

Iłowanie - w górnictwie i wiertnictwie: mechaniczny proces zatykania iłem pęknięć i szczelin w caliźnie lub też obudowie murowanej, czy przestrzeni otworowej. Celem iłowania w otworach wiertniczych jest zapobieżenie mieszaniu się wód z różnych poziomów wodonośnych, ich zanieczyszczeniu płuczką wiertniczą i zapobieganie samowypływom, a także zapobieżenie przedostawaniu się gazów mogących wywoływać pożary. W wiertnictwie iłowanie może też oznaczać wypełnienie mające na celu całkowitą likwidację otworu.

</doc>
<doc id="2949326" url="https://pl.wikipedia.org/wiki?curid=2949326" title="Justin Faulk">
Justin Faulk

Justin Faulk (ur. 20 marca 1992 w South St. Paul, Minnesota) – amerykański hokeista, reprezentant USA, olimpijczyk.
Kariera klubowa.
W drafcie NHL z 2010 został wybrany przez Carolina Hurricanes. W kwietniu 2011 podpisał trzyletni kontrakt z tym klubem. W jego barwach występuje w lidze NHL od sezonu NHL (2012/2013). W międzyczasie do 2012 grał także w zespole farmerskim Charlotte Checkers w rozgrywkach AHL. W marcu 2014 przedłużył kontrakt z Caroliną o sześć lat.
Kariera reprezentacyjna.
Jest reprezentantem USA. Występował w kadrach juniorskich kraju na turniejach mistrzostw świata do lat 18 w 2010) i mistrzostw świata do lat 20 w 2011. W kadrze seniorskiej uczestniczył w turniejach mistrzostw świata w 2012, 2013, 2015 oraz zimowych igrzysk olimpijskich 2014.

</doc>
<doc id="2949328" url="https://pl.wikipedia.org/wiki?curid=2949328" title="Posłowie na Sejm RP IV kadencji (1935–1938)">
Posłowie na Sejm RP IV kadencji (1935–1938)



</doc>
<doc id="2949329" url="https://pl.wikipedia.org/wiki?curid=2949329" title="Posłowie na Sejm RP V kadencji (1938–1939)">
Posłowie na Sejm RP V kadencji (1938–1939)



</doc>
<doc id="2949330" url="https://pl.wikipedia.org/wiki?curid=2949330" title="Posłowie na Sejm RP III kadencji (1930–1935)">
Posłowie na Sejm RP III kadencji (1930–1935)



</doc>
<doc id="2949331" url="https://pl.wikipedia.org/wiki?curid=2949331" title="Posłowie na Sejm RP II kadencji (1928–1930)">
Posłowie na Sejm RP II kadencji (1928–1930)



</doc>
<doc id="2949332" url="https://pl.wikipedia.org/wiki?curid=2949332" title="Posłowie na Sejm RP I kadencji (1922–1927)">
Posłowie na Sejm RP I kadencji (1922–1927)



</doc>
<doc id="2949333" url="https://pl.wikipedia.org/wiki?curid=2949333" title="Senat RP V kadencji (1938–1939)">
Senat RP V kadencji (1938–1939)



</doc>
<doc id="2949334" url="https://pl.wikipedia.org/wiki?curid=2949334" title="Senat RP IV kadencji (1935–1938)">
Senat RP IV kadencji (1935–1938)



</doc>
<doc id="2949337" url="https://pl.wikipedia.org/wiki?curid=2949337" title="SN 2013cq">
SN 2013cq



</doc>
<doc id="2949340" url="https://pl.wikipedia.org/wiki?curid=2949340" title="Senat RP II kadencji (1928–1930)">
Senat RP II kadencji (1928–1930)



</doc>
<doc id="2949341" url="https://pl.wikipedia.org/wiki?curid=2949341" title="Senat RP I kadencji (1922–1927)">
Senat RP I kadencji (1922–1927)



</doc>
<doc id="2949342" url="https://pl.wikipedia.org/wiki?curid=2949342" title="Sejm RP I kadencji (1922–1927)">
Sejm RP I kadencji (1922–1927)



</doc>
<doc id="2949346" url="https://pl.wikipedia.org/wiki?curid=2949346" title="Sejm RP V kadencji (1938–1939)">
Sejm RP V kadencji (1938–1939)



</doc>
<doc id="2949348" url="https://pl.wikipedia.org/wiki?curid=2949348" title="Sejm RP IV kadencji (1935–1938)">
Sejm RP IV kadencji (1935–1938)



</doc>
<doc id="2949349" url="https://pl.wikipedia.org/wiki?curid=2949349" title="Stephen Carson">
Stephen Carson

Stephen Carson, (ur. 6 października 1980 w Ballymoney) – północnoirlandzki piłkarz grający na pozycji pomocnika.
Kariera klubowa.
Carson jest wychowankiem klubu Linfield F.C. W wieku 19 lat wyjechał do Szkocji. Reprezentował barwy Rangers F.C., a następnie Dundee United. W 2003 roku trafił do Anglii, gdzie przez roku występował w zespołach z niższych klas rozgrywkowych – Barnsley F.C. i Hartlepool United. W 2004 roku powrócił do rodzinnego kraju. Przez siedem sezonów reprezentował barwy Coleraine F.C., a od lata 2011 roku jest graczem Glentoran F.C.
Latem 2009 roku mówiło się o możliwym wyjeździe Carsona do Australii. Zainteresowanie piłkarzem wyraził Newcastle United Jets. Ostatecznie piłkarz pozostał jednak w Irlandii Północnej.
Kariera reprezentacyjna.
Carson w reprezentacji Irlandii Północnej zadebiutował 6 czerwca 2009 roku w towarzyskim meczu przeciwko Włochom. Na boisku przebywał do 70 minuty. Był to jego, jak dotychczas, jedyny występ w kadrze (stan na 18 maja 2013).

</doc>
<doc id="2949350" url="https://pl.wikipedia.org/wiki?curid=2949350" title="Sejm RP III kadencji (1930–1935)">
Sejm RP III kadencji (1930–1935)



</doc>
<doc id="2949351" url="https://pl.wikipedia.org/wiki?curid=2949351" title="Senatorowie V kadencji Senatu RP (1938–1939)">
Senatorowie V kadencji Senatu RP (1938–1939)



</doc>
<doc id="2949352" url="https://pl.wikipedia.org/wiki?curid=2949352" title="Senatorowie IV kadencji Senatu RP (1935–1938)">
Senatorowie IV kadencji Senatu RP (1935–1938)



</doc>
<doc id="2949353" url="https://pl.wikipedia.org/wiki?curid=2949353" title="Senatorowie III kadencji Senatu RP (1930–1935)">
Senatorowie III kadencji Senatu RP (1930–1935)



</doc>
<doc id="2949354" url="https://pl.wikipedia.org/wiki?curid=2949354" title="Senatorowie II kadencji Senatu RP (1928–1930)">
Senatorowie II kadencji Senatu RP (1928–1930)



</doc>
<doc id="2949355" url="https://pl.wikipedia.org/wiki?curid=2949355" title="Senatorowie I kadencji Senatu RP (1922–1927)">
Senatorowie I kadencji Senatu RP (1922–1927)



</doc>
<doc id="2949359" url="https://pl.wikipedia.org/wiki?curid=2949359" title="Kluki (gromada w powiecie mińskim)">
Kluki (gromada w powiecie mińskim)

Kluki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kluki z siedzibą GRN w Klukach utworzono – jako jedną z 8759 gromad na obszarze Polski – w powiecie mińskim w woj. warszawskim, na mocy uchwały nr VI/10/7/54 WRN w Warszawie z dnia 5 października 1954. W skład jednostki weszły obszary dotychczasowych gromad Abramy, Chrościce, Garczyn Duży, Kluki, Szembory, Wąsy, Wólka Kałuska i Żebrówka ze zniesionej gminy Chrościce w powiecie mińskim oraz kolonia Dwór z dotychczasowej gromady Kazimierzów i kolonia Majdan z dotychczasowej gromady Jaworek ze zniesionej gminy Ossówno w powiecie węgrowskim (woj. warszawskie). Dla gromady ustalono 12 członków gromadzkiej rady narodowej.
31 grudnia 1959 z gromady Kluki wyłączono (a) kolonie Majdan i Stary Dwór, włączając ją do gromady Wierzbno w powiecie węgrowskim w tymże województwie oraz (b) wsie Garczyn Duży i Żebrówka, włączając je do gromady Wiśniew w powiecie mińskim, po czym gromadę Kluki zniesiono a jej (pozostały) obszar włączono do gromady Kałuszyn w powiecie mińskim.

</doc>
<doc id="2949362" url="https://pl.wikipedia.org/wiki?curid=2949362" title="Theodore Edme Mionnet">
Theodore Edme Mionnet

Théodore Edme Mionnet (1770 - 1842) – numizmatyk francuski.
Urodzony w Paryżu, gdzie kształcił się w renomowanym kolegium kardynała Le Moine, a następnie odbył studia prawnicze w École de droit. Po czterech latach praktyki w tym zawodzie i odsłużeniu krótkiego okresu w wojsku, skąd zwolniono go wskutek choroby, w 1795 r. podjął pracę asystenta w gabinecie numizmatycznym paryskiej Biblioteki Narodowej. Położył tam znaczne zasługi w katalogowaniu i opisywaniu zbiorów. 
Podróżował po Włoszech. Zgromadził pokaźny zbiór odcisków (w siarce) monet greckich i rzymskich. Dokonał wielu cennych ustaleń i odkryć numizmatycznych. W 1830 r. został przyjęty do Akademii Inskrypcji i Literatury Pięknej.
Dziełem jego życia jest 17-tomowe "Description des médailles antiques, grecques et romaines avec leur degré de rareté et leur estimation" (1806-1830). Wydał też "De la rareté et du prix des médailles romaines" (1815, "O rzadkości i cenie medali rzymskich"). Był twórcą tzw. skali Mionneta, która przez długi czas służyła do określania wielkości (modułów) monet (składała się z 19 koncentrycznych kręgów o zróżnicowanej średnicy, zgodnych z najczęściej spotykanymi wymiarami monet starożytnych).

</doc>
<doc id="2949365" url="https://pl.wikipedia.org/wiki?curid=2949365" title="Jesús Méndez Montoya">
Jesús Méndez Montoya



</doc>
<doc id="2949366" url="https://pl.wikipedia.org/wiki?curid=2949366" title="Voldemar Väli">
Voldemar Väli

Voldemar Väli (ur. 10 stycznia 1903 w Kuressaare, zm. 13 kwietnia 1997 w Sztokholmie) – estoński zapaśnik. Dwukrotny medalista olimpijski.
Walczył w stylu klasycznym, w kategorii piórkowej, a następnie lekkiej. Brał udział w trzech igrzyskach (IO 24, IO 28, IO 36), na dwóch zdobywał medale. Triumfował w 1928 i zajął trzecie miejsce osiem lat później. W 1926 oraz 1927 wywalczył złoto mistrzostwach Europy, w 1930 i 1931 zajmował w tej imprezie drugie miejsce. Wywalczył, w obu stylach, 19 tytułów mistrza Estonii.
W czasie wojny wyjechał do Szwecji.

</doc>
<doc id="2949367" url="https://pl.wikipedia.org/wiki?curid=2949367" title="Voldemar Vali">
Voldemar Vali



</doc>
<doc id="2949369" url="https://pl.wikipedia.org/wiki?curid=2949369" title="Ulica Dominikańska w Poznaniu">
Ulica Dominikańska w Poznaniu

Ulica Dominikańska "(do 1918 i w latach 1939-1945 „Dominikanerstrasse”)" – ulica w Poznaniu na Starym Mieście, na osiedlu Stare Miasto, na północ od Starego Rynku. Zaczyna się od skrzyżowania z ulicą Żydowską, a kończy przy skrzyżowaniu z ulicą Garbary. Nazwa ulicy pochodzi od stojącego przy niej kościoła dominikanów.
Historia.
W miejscu obecnego przebiegu ulicy w średniowieczu znajdowała się osada Św.Gotarda.Jej przebieg wytyczono w 1804, po ostatecznym splantowaniu Złotej Góry, wznoszącej się w tym rejonie. Przy skrzyżowaniu z Szewską w latach 1360-67 zbudowano pierwszą synagogę dla poznańskich żydów. Na jej miejscu po pożarze w latach 1856-57 postawiono kolejną synagogę, która ucierpiała w wyniku wojny i została rozebrana w 1947 roku. Synagoga Stowarzyszenia Przyjaciół Dobroczynności stanęła pod numerem 7 w latach 1883-1884. Została rozebrana również w 1947.
Zabytki.
Przy ulicy znajdują się następujące obiekty wpisane do wojewódzkiego rejestru zabytków:

</doc>
<doc id="2949370" url="https://pl.wikipedia.org/wiki?curid=2949370" title="Voldemar Vaeli">
Voldemar Vaeli



</doc>
<doc id="2949377" url="https://pl.wikipedia.org/wiki?curid=2949377" title="Mistrzostwa Świata w Strzelaniu do Rzutków 1930">
Mistrzostwa Świata w Strzelaniu do Rzutków 1930

Mistrzostwa Świata w Strzelaniu do Rzutków 1930 – pierwsze odrębne mistrzostwa świata w strzelaniu do rzutków; rozegrano je we włoskim Rzymie.
Rozegrano tylko jedną konkurencję: był to trap (indywidualny), w którym zwyciężył Amerykanin, Mark Arie; dał on tym samym zwycięstwo Amerykanom w klasyfikacji medalowej.

</doc>
<doc id="2949398" url="https://pl.wikipedia.org/wiki?curid=2949398" title="Mistrzostwa Świata w Strzelaniu do Rzutków 1933">
Mistrzostwa Świata w Strzelaniu do Rzutków 1933

Mistrzostwa Świata w Strzelaniu do Rzutków 1933 – drugie mistrzostwa świata w strzelaniu do rzutków; rozegrano je w Wiedniu.
Rozegrano tylko dwie konkurencje: był to trap indywidualny oraz trap drużynowy. W obydwóch konkurencjach zwyciężyli Węgrzy, którzy tym samym triumfowali w klasyfikacji medalowej.

</doc>
<doc id="2949406" url="https://pl.wikipedia.org/wiki?curid=2949406" title="Mistrzostwa Świata w Strzelaniu do Rzutków 1934">
Mistrzostwa Świata w Strzelaniu do Rzutków 1934

Mistrzostwa Świata w Strzelaniu do Rzutków 1934 – trzecie mistrzostwa świata w strzelaniu do rzutków; rozegrano je w Budapeszcie.
Rozegrano tylko dwie konkurencje: był to trap indywidualny oraz trap drużynowy. W obydwóch konkurencjach zwyciężyli Węgrzy, którzy tym samym triumfowali w klasyfikacji medalowej.

</doc>
<doc id="2949407" url="https://pl.wikipedia.org/wiki?curid=2949407" title="Henson Recording Studios">
Henson Recording Studios

Henson Recording Studios – amerykańskie studio nagraniowe mieszczące się przy 1416 North La Brea Avenue w dzielnicy Hollywood z siedzibą w Los Angeles. Powstałe w 2000 roku na terenie byłego A&amp;M Studios.
Historia.
W 1919 przy Sunset Boulevard w Hollywood swe studio filmowe zbudował Charlie Chaplin. Nakręcono tu klasyczne filmy Chaplina, m.in. "Brzdąc" (1921), "Gorączka złota" (1925), "Światła wielkiego miasta"(1931), "Dzisiejsze czasy" (1936), "Dyktator" (1940), "Pan Verdoux" (1947) i "Światła rampy" (1952). Chaplin opuścił Stany Zjednoczone w 1952, a rok później sprzedał studio firmie Webb i Knapp, która wydzierżawiła pomieszczenia firmie produkującej filmy telewizyjne, zmieniając nazwę na „Kling Studios”. M.in. w 1955 kręcono tu odcinki serialu telewizyjnego "Adventures of Superman" z George Reevesem. W latach 1960-1962 właścicielem był aktor Red Skelton. W latach 1962-1966 z kolei studio należało do sieci CBS, wtedy nakręcono tu serial telewizyjny "Perry Mason". 
W 1966 studio zakupili Herb Alpert oraz Jerry Moss. Zostało ono przekształcone w A&amp;M Records. 28 stycznia 1985 w studiu został nagrany utwór „We Are the World” przez specjalnie założoną grupę muzyczną USA for Africa. Ponadto w studiu został zarejestrowany również teledysk do utworu. W nagraniach udział wzięli między innymi Michael Jackson, Lionel Richie, Bob Dylan, Kenny Rogers, Stevie Wonder oraz Bruce Springsteen.
W studio swoje nagrania realizowało, i wciąż realizuje, wiele znanych zespołów oraz wykonawców, między innymi The Rolling Stones, John Lennon, George Harrison, Van Morrison, The Doors, Eric Clapton, Styx, The Carpenters, The Police, The Moody Blues, Oingo Boingo, Soundgarden, U2, Kiss, Tom Petty, Metallica, Alice in Chains, No Doubt, Rage Against the Machine, Megadeth, Black Sabbath, Dr. Dre, Daft Punk, Shakira, Pearl Jam, Rihanna czy Justin Timberlake. W studio nakręcono również teledyski do takich utworów jak „Every Breath You Take” grupy The Police czy „Ghostbusters” Raya Parkera Jr.
W lutym 2000 dzieci Jima Hensona zakupiły studio za kwotę 12,5 miliona dolarów, na potrzeby organizacji The Jim Henson Company. 80 000 stóp kwadratowych (7,400 m²) obiektu zostało wydzierżawione The Jim Henson Co na 10 lat w leasingu. Zmieniono wówczas nazwę na „The Jim Henson Company Lota”. Firma zdecydowała się na utrzymanie starej części studia A&amp;M i ostatecznie zmieniono nazwę na „Henson Recording Studios”.

</doc>
<doc id="2949408" url="https://pl.wikipedia.org/wiki?curid=2949408" title="Innsbrucker Platz">
Innsbrucker Platz

Innsbrucker Platz – plac na granicy berlińskich dzielnic Schöneberg oraz Friedenau. Usytuowany jest u zbiegu ulic Hauptstraße, Innsbrucker Straße, Ebersstraße oraz Wexstraße.
Plac powstał w 1910 roku i od samego początku istnieje pod nim podziemna stacja metra Berlin Innsbrucker Platz, dzisiejszej linii U4, która tutaj kończy bieg. W 1927 roku została nadana obecna nazwa. Na południowej stronie placu znajduje się wejście do stacji okrężnej linii S-Bahn.
Od 1979 r. plac jest dominowany przez węzeł autostrady "Stadtring" (dziś A100), która prowadzona jest pod placem w tunelu.

</doc>
<doc id="2949414" url="https://pl.wikipedia.org/wiki?curid=2949414" title="Wu Block">
Wu Block

Wu Block – kolaboracyjny album dwóch amerykańskich raperów, Ghostface Killah z Wu-Tang Clanu oraz Sheek Loucha z grupy D-Block, wydany 27 listopada 2012 roku nakładem wytwórni E1 Music. Nazwa albumu jest kontaminacją, która pochodzi od nazw grup obu raperów to jest Wu-Tang Clan i D-Block.
Na albumie gościnnie udział wzięli inni raperzy zaprzyjaźnieni z Ghostface’em oraz Sheek'em tj. Raekwon, Jadakiss, Cappadonna, Method Man, Styles P i inni. Za warstwę muzyczną odpowiadają między innymi Erick Sermon, Frank Dukes, Red Spyda oraz Termanology. Wu Block zadebiutowało na 90. miejscu amerykańskiej listy Billboard 200, 15. miejscu Top R&amp;B/Hip-Hop Albums oraz na 8-ej pozycji Billboard Independent Albums.

</doc>
<doc id="2949417" url="https://pl.wikipedia.org/wiki?curid=2949417" title="Złośnica zwyczajna">
Złośnica zwyczajna

Złośnica zwyczajna ("Ponera coarctata") – gatunek mrówek z podrodziny Ponerinae.
Występowanie.
Gatunek śródziemnomorski, w Polsce znany z pojedynczych stanowisk na południu kraju.
Morfologia.
Długość ciała robotnic wynosi 2,5–3,5 mm; ciało brązowe lub brunatnoczarne. Samce czarne.
Biologia.
Zamieszkuje suche zbiorowiska trawiaste oraz widne lasy. Gniazda buduje w ściółce lub pod kamieniami. Zwykle tworzy kolonie monoginiczne, liczące do kilkudziesięciu robotnic. Mrówki drapieżne, odznaczające się spokojnym usposobieniem, trudne do wytropienia, ponieważ robotnice furażują pojedynczo, przeszukując warstwy gleby i ściółki. Lot godowy w sierpniu i wrześniu.

</doc>
<doc id="2949421" url="https://pl.wikipedia.org/wiki?curid=2949421" title="Intelsat 27">
Intelsat 27

Intelsat 27 – niedoszły satelita telekomunikacyjny firmy Intelsat. Pierwotnie miał zastąpić satelitę Intelsat 805 na pozycji 55° W, jednak spoczął na dnie Oceanu Spokojnego wraz z rakietą Zenit-3SL, na której wystartował.
Budowa.
"Intelsat 27" był satelitą serii "BSS-702MP", zbudowanym przez firmę Boeing. Posiadał w sumie 60 transponderów: 20 dla pasma C i 20 dla pasma Ku dla użytkowników cywilnych, a także 20 transponderów pasma UHF do celów wojskowych. Transpondery pasma UHF miała początkowo wykorzystywać Marynarka Wojenna USA, później oddano je do użytku rządowi Włoch. Zasięgiem satelita miał obejmować rejon obydwu Ameryk, Europy i Atlantyku. Żywotność oszacowano na min. 15 lat.
Katastrofa podczas startu.
Do startu doszło 1 lutego 2013 o 06:56 UTC z platformy Ocean Odyssey na Pacyfiku. Według oświadczenia firmy Sea Launch doszło do utraty kontroli nad rakietą po 40 sekundach od startu, podczas pracy silnika 1. stopnia. Spółka udostępniła materiał z transmisji startu na żywo, w którym po kilku dziesięciu sekundach lotu można zauważyć wygaszenie silnika.
Prezes firmy Sea Launch, Kjell Karlsen, w oświadczeniu powiedział: "Jesteśmy mocno rozczarowani wynikiem startu rakiety i składamy szczere przeprosiny naszemu klientowi, tj. firmie Intelsat oraz dostawcy satelity, Boeingowi". 
Powstała w celu wyjaśnienia przyczyny katastrofy komisja specjalna w swoim raporcie wykazała, iż przyczyną nieudanego startu była awaria pompy hydraulicznej w 1. członie rakiety Zenit-3SL. 

</doc>
<doc id="2949428" url="https://pl.wikipedia.org/wiki?curid=2949428" title="Intercolonial Railway">
Intercolonial Railway



</doc>
<doc id="2949430" url="https://pl.wikipedia.org/wiki?curid=2949430" title="Chevrolet Traverse">
Chevrolet Traverse

Chevrolet Traverse – samochód osobowy typu crossover klasy pełnowymiarowej produkowany pod amerykańską marką Chevrolet od 2008 roku. Od 2017 roku produkowana jest druga generacja modelu.
Pierwsza generacja.
Chevrolet Traverse I został zaprezentowany po raz pierwszy w 2008 roku.
Model Traverse pojawił się w północnoamerykańskiej ofercie Chevroleta jako pełnowymiarowy crossover łączący cechy vana i SUV-a. Pojazd powstał na platformie "GM Lambda", na której General Motors zbudowało także bliźniacze modele Buick Enclave, GMC Acadia czy Saturn Outlook. W dotychczasowej ofercie Chevrolet Traverse zastąpił w ofercie Chevroleta modele Uplander i TrailBlazer EXT.
Pod kątem stylistycznym pierwsza generacja Traverse wyróżniała się agresywnie, wysoko umieszczonymi reflektorami, a także dużym wlotem powietrza przedzielonym poprzeczką w koloze nadwozia z logo producenta. Podłużna, tylna część nadwozia skrywała trzeci rząd siedzeń, gdzie miejsce mogło zająć 7-8 osób.
Lifting.
W kwietniu 2012 roku podczas wystawy New York Motor Show przedstawił Chevroleta Traverse pierwszej generacji po obszernej restylizacji. W jej ramach samochód zyskał nowy pas przedni z większymi reflektorami z ciemnymi wkładami, a także mniejsza, jednoczęściowa chromowana atrapa chłodnicy i inny zderzak. Ponadto zmienił się też wygląd tylnej części nadwozia, gdzie pojawiły się większe lampy z nowymi wkładami, a także umieszczona na klapie bagażnika tablica rejestracyjna i inaczej ukształtowany zderzak.
Silniki.
Do napędu służy silnik V6 3.6 LLT DOHC z systemem VVT i bezpośrednim wtryskiem paliwa. 6-biegowa automatyczna skrzynia biegów przenosi napęd na przednią oś (opcjonalnie AWD). 
Druga generacja.
Chevrolet Traverse II został zaprezentowany po raz pierwszy w 2017 roku.
Druga generacja Traverse zastąpiła produkowanego 9 lat poprzednika jako zbudowany od podstaw model zbudowany według zupełnie nowej koncepcji. Samochód stał się znacznie przestronniejszy powstając na nowej platformie General Motors "C1XX", na której oparto także nowe wcielenia bliźniaczych modeli Buick Enclave i GMC Acadia. Z przodu pojawiły się wąskie, strzeliste reflektory, a także duży dwuczęściowy grill. Tylną część nadwozia wieńczyły wąskie lampy połączone chromowaną poprzeczką.
Pojazd początkowo trafił do sprzedaży w Ameryce Południowej i Północnej oraz na Bliskim Wschodzie, z kolei we wrześniu 2019 roku pojazd trafił do sprzedaży w Korei Południowej.
Do napędu auta użyto silnik 3.6 V6 o mocy 310 KM, który współpracuje z 9-biegową automatyczną skrzynią biegów, oraz z napędem na przednie lub wszystkie koła. Do 2019 roku był również dostępny dwulitrowy motor benzynowy, dostępny tylko z napędem na przednie koła.
Lifting.
W marcu 2020 roku Chevrolet przedstawił Traverse po gruntownej modernizacji, w ramach której z przodu pojawiły się węższe reflektory wykonane w technologii LED, a także dodatkowe lampy nawiązujące formą do modeli Trailblazer i Blazer. Zmienił się też kształt atrapy chłodnicy, która zyskała bardziej regularny kształt, a także wypełnienie tylnych lamp.

</doc>
<doc id="2949431" url="https://pl.wikipedia.org/wiki?curid=2949431" title="Ligne à Grande Vitesse">
Ligne à Grande Vitesse



</doc>
<doc id="2949434" url="https://pl.wikipedia.org/wiki?curid=2949434" title="Formuła 4 BRDC Sezon 2013">
Formuła 4 BRDC Sezon 2013

Sezon 2013 Formuły 4 BRDC – pierwszy sezon Formuły 4 BRDC.
Mistrzem serii został Jake Hughes startujący w zespole Lanan Racing.
Samochód.
W sezonie stosowane były identyczne samochody, zbudowane przez Ralph Firman Racing modele MSV F4-013. Samochody zostały zaprojektowane z uwzględnieniem współczesnej technologii i spełniały standardy bezpieczeństwa zgodnie z artykułem 277 standardów bezpieczeństwa FIA.
Samochody zostały zbudowane wokół kratownicy przestrzennej z założeniem wytrzymałości, niskich kosztów i łatwości naprawy. Przednie i tylne struktury uderzeniowe zostały wykonane z włókna węglowego, a sekcje boczne Diolen zostały wzmocnione. Przednie koła miały średnicę 8 cali, a tylne – 10. Opony zostały dostarczone przez Yokohamę. Czterotłoczkowe hamulce zostały wyprodukowane przez AP Racing.
Na zawieszenie składały się podwójne wahacze, popychacze, stabilizatory poprzeczne i amortyzatory Bilstein.
Silnik o pojemności dwóch litrów i mocy 185 KM został wyprodukowany przez Duratec, a system zarządzania silnikiem – przez Coswortha. Sześciobiegowa półautomatyczna skrzynia biegów została wyprodukowana przez Sadev. Spiekowe sprzęgło wyprodukowała firma AP Racing.
Lista startowa.
Źródło: "formula4.com"
Kalendarz wyścigów.
Źródło: "formula4.com"
Mistrzostwa liczyły osiem weekendów wyścigowych. Podczas każdego były rozgrywane trzy dwudziestominutowe wyścigi poprzedzone jedną dwudziestominutową sesją kwalifikacyjną. Niektóre eliminacje towarzyszyły zawodom Formuły 3, GT lub DTM. Punktowanych było pierwszych 20 miejsc, a zwycięzca otrzymywał 30 punktów. 
Nagrody specjalne.
Jack Cavill Pole Position Cup.
Nagroda Jack Cavill Pole Position Cup została przyznana temu kierowcy, który zdobył najwięcej pole position w sezonie. Zdobywcą nagrody oraz kwoty pieniężnej w wysokości tysiąca funtów został Jake Hughes, który zdobył w sezonie cztery pole position..
Who Zooms Award.
Nagrodę tę oraz kwotę pięciu tysięcy funtów otrzymywał kierowca, który w wyścigach zyskał najwięcej pozycji w stosunku do swoich pozycji startowych. Zwycięzcą w tej klasyfikacji została Małgorzata Rdest, która zyskała 72 pozycje.

</doc>
<doc id="2949447" url="https://pl.wikipedia.org/wiki?curid=2949447" title="Everth Cabrera">
Everth Cabrera

Everth Cabrera (ur. 17 listopada 1986) – nikaraguański baseballista występujący na pozycji łącznika w organizacji Chicago White Sox.
Przebieg kariery.
Cabrera podpisał kontrakt jako wolny agent z Colorado Rockies w czerwcu 2004, ale występował jedynie w klubach farmerskich tego zespołu. W grudniu 2008 przeszedł do San Diego Padres na mocy tak zwanego Rule 5 draft, do którego przystępują zawodnicy z niższych lig, niemający miejsca w czterdziestoosobowym składzie klubu Major League Baseball na najbliższy sezon.
W Major League Baseball zadebiutował 8 kwietnia 2009 w meczu przeciwko Los Angeles Dodgers, w którym zaliczył double. W sezonie 2012 skradł najwięcej baz w National League (44). 14 maja 2013 w spotkaniu z Baltimore Orioles na Camden Yards, rozgrywanym w ramach interleague play, zaliczył 60 000. uderzenie w historii klubu.
16 lipca 2013 po raz pierwszy w karierze został wybrany do Meczu Gwiazd, jednak w nim nie wystąpił. W sierpniu 2013 został zawieszony na 50 meczów za zażywanie niedozwolonych środków dopingujących. W lutym 2015 podpisał jako wolny agent roczny kontrakt z Baltimore Orioles.
W lipcu 2015 podpisał niegwarantowany kontrakt z San Francisco Giants, zaś w styczniu 2017 związał się na tej samej zasadzie z Chicago White Sox.

</doc>
<doc id="2949449" url="https://pl.wikipedia.org/wiki?curid=2949449" title="Szybka kolej Kordoba-Málaga">
Szybka kolej Kordoba-Málaga



</doc>
<doc id="2949450" url="https://pl.wikipedia.org/wiki?curid=2949450" title="TSR Góra Cycówka">
TSR Góra Cycówka

TSR Góra Cycówka – telewizyjna stacja retransmisyjna z wieżą o wysokości 36 m, zlokalizowana na Cycówce, koło Rytra. Właścicielem obiektu jest EmiTel sp. z o.o.
20 maja 2013 została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.

</doc>
<doc id="2949455" url="https://pl.wikipedia.org/wiki?curid=2949455" title="Algebra Cuntza">
Algebra Cuntza

Algebra Cuntza – dla danej liczby naturalnej formula_1 uniwersalna C*-algebra, oznaczana symbolem formula_2 generowana przez elementy formula_3 spełniające relacje
przy czym symbol formula_5 oznacza deltę Kroneckera. Algebry te zostały skonstruowane przez Joachima Cuntza.
Algebry Cuntza formula_6 są ośrodkowe, nuklearne i proste. Dla danej liczby formula_7 zachodzi
Ponieważ "K"-teoria jest niezmiennikiem izomorficznym, dla formula_9 algebry formula_6 i formula_11 nie są izomorficzne.

</doc>
<doc id="2949457" url="https://pl.wikipedia.org/wiki?curid=2949457" title="Trattoria">
Trattoria

Trattoria (wł. "trattoria") – rodzaj lokalu gastronomicznego we Włoszech, utrzymanego we włoskim stylu, skromniejszego niż restauracja, ale oferującego więcej niż austeria (osteria).
Jadłodajnia otwarta jest codziennie, nie ma karty dań, jedzenie jest skromne, ale obfite, bazujące głównie na regionalnych i lokalnych przepisach, wino sprzedawane jest na karafki, ceny są niskie, główny nacisk kładzie się na stałą klientelę, a nie na wykwintność kuchni. Bywa, że w trattoriach klienci zasiadają przy dużych, wspólnych stołach.
Potrawy serwowane w trattorii opcjonalnie można kupić w pojemnikach na wynos, do spożywania w domu, podobnie jak w firmie cateringowej.

</doc>
<doc id="2949465" url="https://pl.wikipedia.org/wiki?curid=2949465" title="Chonju Castle">
Chonju Castle



</doc>
<doc id="2949466" url="https://pl.wikipedia.org/wiki?curid=2949466" title="Hrabstwo Union (Karolina Północna)">
Hrabstwo Union (Karolina Północna)

Hrabstwo Union – hrabstwo w stanie Karolina Północna w USA.
Geografia.
Według United States Census Bureau całkowita powierzchnia hrabstwa wynosi 1656 km² z czego 1635 km² stanowią lądy, a 21 km² stanowią wody. Według szacunków w roku 2010 hrabstwo zamieszkiwało 201 292 mieszkańców. Jego siedzibą administracyjną jest Monroe.

</doc>
<doc id="2949468" url="https://pl.wikipedia.org/wiki?curid=2949468" title="Pomnik Henryka Sienkiewicza">
Pomnik Henryka Sienkiewicza

Pomnik Henryka Sienkiewicza może dotyczyć:

</doc>
<doc id="2949469" url="https://pl.wikipedia.org/wiki?curid=2949469" title="Big Bird Stadium">
Big Bird Stadium



</doc>
<doc id="2949470" url="https://pl.wikipedia.org/wiki?curid=2949470" title="Pomnik Sienkiewicza">
Pomnik Sienkiewicza



</doc>
<doc id="2949471" url="https://pl.wikipedia.org/wiki?curid=2949471" title="Henryk Sienkiewicz (pomnik w Bydgoszczy)">
Henryk Sienkiewicz (pomnik w Bydgoszczy)



</doc>
<doc id="2949475" url="https://pl.wikipedia.org/wiki?curid=2949475" title="Lista chorążych reprezentacji Jemenu Południowego na igrzyskach olimpijskich">
Lista chorążych reprezentacji Jemenu Południowego na igrzyskach olimpijskich

Lista chorążych reprezentacji Jemenu Południowego na igrzyskach olimpijskich – lista zawodników reprezentacji Jemenu Południowego, którzy podczas ceremonii otwarcia nowożytnych igrzysk olimpijskich nieśli flagę narodową.

</doc>
<doc id="2949489" url="https://pl.wikipedia.org/wiki?curid=2949489" title="Sahim Salih Mahdi">
Sahim Salih Mahdi

Sahim Salih Mahdi (ar. سحيم صالح مهدي; ur. 17 października 1967) – jemeński lekkoatleta pochodzący z Jemenu Południowego. Uczestnik Letnich Igrzysk Olimpijskich 1988, na których Jemen Południowy wystartował jedyny raz w historii swego istnienia. Jedyny w historii chorąży tej reprezentacji podczas ceremonii otwarcia igrzysk olimpijskich.
W 1987 roku wziął udział w mistrzostwach świata rozgrywanych w Rzymie, na których startował w eliminacjach biegu na 200 metrów. 
Eliminacje rozpoczęły się 1 września 1987 roku. Jemeńczyk startował w czwartym biegu eliminacyjnym. Podczas tego biegu wiatr był korzystny; jego siła wyniosła 0,7 metra na sekundę. Z wynikiem 23,07 zajął ostatnie, 8. miejsce, a w łącznej klasyfikacji pierwszej rundy zajął 44. miejsce (wyprzedził dwóch zawodników sklasyfikowanych oraz jednego, który nie stanął na starcie eliminacji). 
W 1988 roku wziął udział w igrzyskach olimpijskich w Seulu. 26 września stanął na starcie eliminacji do biegu na 200 metrów, w których wystartował w drugim biegu eliminacyjnym. Startując z siódmego toru, uzyskał czas 22,95, który dał mu ostatnie, ósme miejsce w swoim biegu eliminacyjnym, a w łącznej klasyfikacji pierwszej rundy 70. miejsce (na 72 uczestników).
Jego wynik z Seulu jest również jego rekordem życiowym.

</doc>
<doc id="2949490" url="https://pl.wikipedia.org/wiki?curid=2949490" title="Mistyka wczesnochrześcijańska">
Mistyka wczesnochrześcijańska

Mistyka wczesnochrześcijańska – mistyka chrześcijańska pierwszych wieków, za której początek uznaje się ukamienowanie świętego Szczepana. Stanowisko Kościoła starożytnego wobec mistyki określa Stary Testament i Nowy Testament. 
Mistyka w Starym Testamencie.
Mistyka pojmowana jako dążenie człowieka do zjednoczenia z Bogiem i poznania Go dzięki kontemplacji i ekstazie nie występuje w Starym Testamencie. Wprawdzie prorocy dostępują wizji powołania i objawienia (Iz 6 i in.), ale to JHWH jest Panem, a dostęp do Boga jest możliwy tylko dzięki wybraniu. 
Mistyka w Nowym Testamencie.
Ewangelie.
Mistycyzm jako taki jest obcy ewangeliom. Możemy dostrzec w nich jedynie elementy pozornie mistyczne (Mt 11, 27, Łk 10,22), które wyjaśnić można wskazując na kontekst hellenistycznych religii misteriów.
Mistyka u św. Pawła.
Mistyczne sformułowania w listach Apostoła Pawła niekoniecznie świadczą o jego mistycznych doświadczeniach. Paweł jako doświadczony żyd znal duchowość misteryjną i widział w niej wielkie zagrożenie dla wspólnot chrześcijańskich, dlatego w wypowiedziach traktujących o „jedności z Chrystusem” (Flp 3,7nn.; Ga 2,20) znajdują się wprawdzie formuły mistyczne, ale istotą tych wypowiedzi jest zawsze zbawczy czyn Chrystusa.
Mistycyzm u Ojców Kościoła.
Chociaż Stary Testament, Nowy Testament i Kościół pierwotny nie znały mistyki jako zjednoczenia z Bogiem, to jednak „bycie w Chrystusie” (2 Kor 5,17, Rz 8, 10), zjednoczenie duchowe z Chrystusem było celem chrześcijan, który osiągano w naśladowaniu ("imitatio Christi") i kontynuowano w czystej formie w monastycyzmie. Mistyka wczesnochrześcijańska zbiega się z religijnością wspólnoty, np. Ignacy z Antiochii za główną zasadę teologii mistycznej uznaje zjednoczenie z Chrystusem, które przez naśladowanie i upodobnienie się do Chrystusa osiąga pełnię w męczeństwie. Poświadczają ją Akta Męczenników, np. Perpetua i Felicyta (zm. w Kartaginie, 202/203 r.) podobnie jak Szczepan, w godzinę męczeństwa doświadczają wizji, która je umacnia.
Chrześcijańską teologię mistyczną III i IV w. należy uznać za formę odparcia gnozy. Według Klemensa z Aleksandrii prawdziwy chrześcijanin zostaje oświecony w wierze, a prawdziwy "gnostyk", człowiek "przebóstwiony", sprawdza się w miłości do dobra. Orygenes upatruje w dążeniu do upodabniania się do Chrystusa życiowy cel chrześcijanina, którego etapy realizacji, stopnie duchowego wstępowania, nie wykluczają "narodzin Boga", ale domagają się ascezy w kontaktach ze światem. Metody z Olimpu (zm. 311, męczennik), chociaż był przeciwnikiem Orygenesa pogłębia te myśl w dziele "Uczta, czyli o dziewictwie". Atanazy (zm. 373), teolog Soboru Nicejskiego, w dwojaki sposób zasłużył się wobec mistyki chrześcijańskiej: potwierdził formułę Klemensa o "przebóstwionym" człowieku: "Bóg stał się człowiekiem, abyśmy my dzięki Niemu stali się Bogiem" ("De incarnatione 45"), a zarazem jego dzieło "Żywot św. Antoniego" ukazuje samotne życie pustelników, naznaczone ascezą i rozmyślaniem jako drogę do wyższej doskonałości. Bazyli Wielki (zm. 379) dodał kolejne elementy takie jak: posłuszeństwo i życie pobożne. 
Znaczącą postacią dla mistyki wczesnochrześcijańskiej był Ewagriusz z Pontu, który, opierając się na Orygenesie i uwzględniając idee stoickie i neoplatońskie i zdecydowanie odrzucając manicheizm. naucza o stopniowym powrocie rozumnego ducha do pierwotnej jedności z Logosem, aż po "istotowe poznanie".

</doc>
<doc id="2949491" url="https://pl.wikipedia.org/wiki?curid=2949491" title="Sahim Saleh Mehdi">
Sahim Saleh Mehdi



</doc>
<doc id="2949495" url="https://pl.wikipedia.org/wiki?curid=2949495" title="Cheju World Cup Stadium">
Cheju World Cup Stadium



</doc>
<doc id="2949521" url="https://pl.wikipedia.org/wiki?curid=2949521" title="W duchu St. Louis">
W duchu St. Louis

W duchu St. Louis (ang. "The Spirit of St. Louis") – amerykański film fabularny z 1957 roku w reżyserii Billy’ego Wildera.
Fabuła.
Pilot Charles „Slim” Lindbergh stara się sfinansować i zaprojektować samolot, który będzie w stanie przebyć drogę z Nowego Jorku do Paryża. Ma być to pierwszy w historii samotny lot transatlantycki.

</doc>
<doc id="2949523" url="https://pl.wikipedia.org/wiki?curid=2949523" title="Przewodniczący Połączonego Kolegium Szefów Sztabów">
Przewodniczący Połączonego Kolegium Szefów Sztabów



</doc>
<doc id="2949529" url="https://pl.wikipedia.org/wiki?curid=2949529" title="Maciej Grabowski (wiceminister)">
Maciej Grabowski (wiceminister)



</doc>
<doc id="2949530" url="https://pl.wikipedia.org/wiki?curid=2949530" title="Smoke on the Water">
Smoke on the Water

Smoke on the Water – utwór brytyjskiej grupy Deep Purple, który znalazł się na ich albumie "Machine Head". W maju 1973 roku wydany został na singlu, który dotarł do miejsca 4. na amerykańskiej liście "Billboard" Hot 100.
Popularność.
W 2004 roku znalazł się na 434. pozycji na liście 500 utworów wszech czasów magazynu "Rolling Stone". W tym samym roku sklasyfikowano utwór na 4. miejscu na "Liście największych riffów wszech czasów" magazynu, a w 2005 roku brytyjski magazyn muzyczny "Q" umieścił go na 12. miejscu listy "100. największych utworów gitarowych wszech czasów".
Piosenka została uhonorowana w Montreux rzeźbą (tuż obok posągu frontmana grupy Queen – Freddiego Mercury’ego) z nazwą zespołu, tytułem piosenki oraz riffem zapisanym w postaci notacji muzycznej.
Kompozycja.
„Smoke on the Water” rozpoznawany jest z powodu charakterystycznej melodii oraz jej aranżacji. Utwór zaczyna się od riffu granego przez Ritchiego Blackmore’a, następnie do gry włączają się hi-hat, przesterowane organy oraz perkusja i gitara basowa.
Pierwsze solo jest grane na gitarze przez Ritchiego Blackmore’a, a finałowe solo gra na organach Jon Lord.
Historia.
Tekst opowiada prawdziwą historię. 4 grudnia 1971 roku zespół miał użyć do nagrania wynajętego od The Rolling Stones mobilnego studia nagraniowego Rolling Stones Mobile Studio położonego w kompleksie rozrywkowym, który był częścią kasyna w szwajcarskim Montreux. W przeddzień sesji nagraniowej odbywał się w kasynie koncert Franka Zappy i jego zespołu The Mothers of Invention. W trakcie wykonywania solo do utworu „King Kong” na syntezatorze przez Dona Prestona miał miejsce nagły pożar wywołany przez kogoś z widowni, kto wystrzelił z rakietnicy. Pożar całkowicie zniszczył kasyno i sprzęt zespołu The Mothers of Invention.
Tytuł „Smoke on the Water” odnosi się do widoku pożaru jaki członkowie zespołu zobaczyli z hotelu nad Jeziorem Genewskim. Zespół został z drogim mobilnym studio nagraniowym ale musiał poszukać w mieście innego miejsca do nagrywania albumu. Jedną z obiecanych lokacji był teatr zwany The Pavillion, ale wkrótce, kiedy zespół zaczął prace nad nagrywaniem albumu, okoliczni sąsiedzi to uniemożliwili, przez co członkowie zespołu byli zmuszeni do opuszczenia tego miejsca. Po tygodniu poszukiwań zespół wynajął praktycznie pusty hotel Montreux Grand Hotel i przemianował korytarz oraz schody w studio nagraniowe, gdzie zarejestrowali większość materiału nagraniowego do swego najbardziej kasowego albumu "Machine Head". Jedyną piosenką nienagraną w całości w Grand Hotel był właśnie utwór „Smoke on the Water”.
Nowa wersja (1989).
Nowa wersja utworu została nagrana w ramach charytatywnego projektu Rock Aid Armenia, dochód z którego przeznaczony był na pomoc po trzęsieniu ziemi w Armenii. W nagraniu, oprócz części muzyków Deep Purple, uczestniczyli wykonawcy znani z karier solowych i z innych zespołów, m.in.: Bryan Adams, Bruce Dickinson (Iron Maiden), Geoff Downes i Chris Squire (Yes), Keith Emerson, David Gilmour (Pink Floyd), Tony Iommi (Black Sabbath), Alex Lifeson (Rush), Brian May i Roger Taylor (Queen), Paul Rodgers. Producentami nagrania byli Geoff Downes i Gary Langan.
Utwór znalazł się w 1990 roku na płycie "The Earthquake Album" oraz na "The Earthquake Video". Cztery wersje utworu (w tym jedna z 2010) zostały wydane w formie płyty "Smoke on the Water: Metropolis Sessions" w roku 2010.

</doc>
<doc id="2949535" url="https://pl.wikipedia.org/wiki?curid=2949535" title="Odiseas Wlachodimos">
Odiseas Wlachodimos

Odiseas Wlachodimos (gr. Οδυσσέας Βλαχοδήμος; ur. 26 kwietnia 1994 w Stuttgarcie) – grecki piłkarz, grający na pozycji bramkarza w SL Benfica. Jest bratem Panajotisa Wlachodimosa, także piłkarza. Młodzieżowy reprezentant Niemiec.
Kariera klubowa.
W rezerwach Stuttgartu zadebiutował 25 lutego 2012 w przegranym 1:0 wyjazdowym meczu 3. ligi przeciwko 1. FC Heidenheim. 22 czerwca 2012 przedłużył kontrakt z klubem do 30 czerwca 2015 roku. W styczniu 2016 podpisał trzyipółletni kontrakt z Panathinaikosem. 18 maja 2018 roku podpisał 5-letnią umowę z SL Benfica.
Kariera reprezentacyjna.
Vlachodimos był podstawowym bramkarzem reprezentacji Niemiec podczas mistrzostw Europy U-17 w 2011 i mistrzostw świata U-17 w 2011. W 2011 został nagrodzony brązowym medalem Fritza Waltera w kategorii U-17. Był zawodnikiem wszystkich reprezentacji od U-15 do U-21.
15 listopada 2018 zadebiutował w reprezentacji Grecji w wygranym 1:0 meczu z Finlandią.

</doc>
<doc id="2949538" url="https://pl.wikipedia.org/wiki?curid=2949538" title="Bund der Polen in Deutschland">
Bund der Polen in Deutschland



</doc>
<doc id="2949539" url="https://pl.wikipedia.org/wiki?curid=2949539" title="Li Jinzhe">
Li Jinzhe

Li Jinzhe (; ur. 1 września 1989 w Pekinie) – chiński lekkoatleta specjalizujący się w skoku w dal.
W 2007 był finalistą mistrzostw Azji, a rok później zdobył brązowy medal mistrzostw Azji juniorów. Nie udało mu się awansować do finału mistrzostw świata w Berlinie (2009). Na koniec sezonu 2009 wywalczył złote medale mistrzostw Azji oraz igrzysk Azji Wschodniej. Uczestnik halowych mistrzostw świata (2010) oraz reprezentant Azji i Oceanii w pucharze interkontynentalnym (2010). Piąty zawodnik mistrzostw Azji (2011). W 2012 został halowym mistrzem Azji oraz uczestniczył w igrzyskach olimpijskich. Rok później zajął 12. miejsce na mistrzostwach świata w Moskwie. W 2014 sięgnął po srebro halowych mistrzostw świata w Sopocie oraz stanął n najwyższym stopniu podium podczas igrzysk azjatyckich. 
Medalista mistrzostw Chińskiej Republiki Ludowej oraz Chińskiej Olimpiady Narodowej.
Rekordy życiowe: stadion – 8,47 (28 czerwca 2014, Bad Langensalza) rekord Chin; hala – 8,23 (8 marca 2014, Sopot).

</doc>
<doc id="2949543" url="https://pl.wikipedia.org/wiki?curid=2949543" title="Hussein Assem Al-Hizam">
Hussein Assem Al-Hizam



</doc>
<doc id="2949546" url="https://pl.wikipedia.org/wiki?curid=2949546" title="Święto Jezusa Chrystusa, Najwyższego i Wiecznego Kapłana">
Święto Jezusa Chrystusa, Najwyższego i Wiecznego Kapłana

Święto Jezusa Chrystusa, Najwyższego i Wiecznego Kapłana – święto liturgiczne w Kościele katolickim wyznaczone przez Stolicę Apostolską w 2012 na czwartek po niedzieli Zesłania Ducha Świętego. Pierwsze obchody odbyły się 23 maja 2013 roku.
W niektórych wspólnotach zakonnych i krajach święto to obchodzono od lat. Rozszerzone zostało na cały Kościół katolicki przez Benedykta XVI, pod koniec jego pontyfikatu. Obchody mają podkreślać potrzebę świętości życia duchowieństwa oraz pobudzać działania zmierzające do zwiększenia liczby powołań do kapłaństwa.

</doc>
<doc id="2949548" url="https://pl.wikipedia.org/wiki?curid=2949548" title="Świerczyńska">
Świerczyńska



</doc>
<doc id="2949550" url="https://pl.wikipedia.org/wiki?curid=2949550" title="Paul Ricoeur">
Paul Ricoeur



</doc>
<doc id="2949558" url="https://pl.wikipedia.org/wiki?curid=2949558" title="Konkurs Eurowizji dla Młodych Tancerzy 2013">
Konkurs Eurowizji dla Młodych Tancerzy 2013

13. Konkurs Eurowizji dla Młodych Tancerzy 2013 odbył się 14 czerwca 2013 w Operze Bałtyckiej w Gdańsku. W konkursie wzięło udział 10 państw, w tym dwa debiutujące – Armenia i Białoruś. Z rywalizacji wycofała się Chorwacja, Grecja, Kosowo i Portugalia, do konkursu powróci natomiast Ukraina oraz Czechy. Producentem wykonawczym z ramienia Telewizji Polskiej został Robert Kamyk. Scenę zaprojektował Michał Białousz.
Zwyciężył reprezentant Holandii, Sedrig Verwoer.

</doc>
<doc id="2949560" url="https://pl.wikipedia.org/wiki?curid=2949560" title="Piotr Mikuta">
Piotr Mikuta

Piotr Mikuta (ur. 17 maja 1976 w Tarnowie) – polski żużlowiec. Starszy brat Krzysztofa, także żużlowca.
Sport żużlowy uprawiał w latach 1994–1997 w barwach klubu Unia Tarnów. Dwukrotnie zdobył medale drużynowych mistrzostw Polski: srebrny (1994) oraz brązowy (1997).

</doc>
<doc id="2949561" url="https://pl.wikipedia.org/wiki?curid=2949561" title="Śledząc śmierć">
Śledząc śmierć

Śledząc śmierć (ang. "Indiscreet") – amerykański thriller z 1998 roku w reżyserii Marca Bienstocka.
Opis fabuły.
Były policyjny detektyw Nash (Luke Perry) obserwuje na zlecenie żonę wpływowego Dodda, Eve (Gloria Reuben), by dostarczyć mężowi dowody jej niewierności. Kobieta sprawia wrażenie niewinnej. Gdy próbuje się zabić. Nash ratuje ją. Nawiązują romans. Pewnego dnia Eve odkrywa, dla kogo pracuje jej wybranek.

</doc>
<doc id="2949565" url="https://pl.wikipedia.org/wiki?curid=2949565" title="Daddy">
Daddy

Daddy – ostatni utwór z debiutanckiego albumu grupy Korn.
W utworze „Daddy” Jonathan Davis śpiewa o tym jak w dzieciństwie był molestowany seksualnie. Nie był on jednak ofiarą swojego ojca – jak sugeruje tytuł – lecz osoby, której tożsamości nie zdradził. Płacz wokalisty słyszany pod koniec utworu jest prawdziwy.
Utwór trwa 14 minut i 6 sekund, z czego 5 minut i 11 sekund to przerwa (pod sam koniec), po którym następuje ukryty utwór.

</doc>
<doc id="2949566" url="https://pl.wikipedia.org/wiki?curid=2949566" title="Jens Henry Nielsen">
Jens Henry Nielsen

Jens Henry Nielsen (ur. 17 maja 1956 w Brovst) – duński żużlowiec, brat Hansa Nielsena.
Dwukrotny finalista indywidualnych mistrzostw świata na długim torze (Scheeßel 1988 – X miejsce, Herxheim 1990 – jako rezerwowy). Finalista indywidualnych mistrzostw Europy na torze trawiastym (Cloppenburg 1994 – XIII miejsce). Dwukrotny złoty medalista indywidualnych mistrzostw Danii na długim torze (1991, 1992). Złoty medalista drużynowych mistrzostw Niemiec (1990). Finalista indywidualnego Pucharu Mistrzów (Miszkolc 1987 – X miejsce). Wielokrotny uczestnik eliminacji indywidualnych mistrzostw świata (najlepszy wynik: XIII miejsce w finale skandynawskim, Linköping 1990).
Startował w lidze polskiej, w barwach klubu Motor Lublin (1992).

</doc>
<doc id="2949570" url="https://pl.wikipedia.org/wiki?curid=2949570" title="Shanghai Golden Grand Prix 2013">
Shanghai Golden Grand Prix 2013

Shanghai Golden Grand Prix 2013 – mityng lekkoatletyczny, który odbył się 18 maja w Szanghaju. Zawody były drugą odsłoną prestiżowej Diamentowej Ligi w sezonie 2013.
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2949574" url="https://pl.wikipedia.org/wiki?curid=2949574" title="Saipan Airport Field">
Saipan Airport Field

Saipan Airport Field – stadion piłkarski w Saipan w Marianach Północnych. Znajduje się na skrzyżowaniu dróg Chalan Herman Pan Guerrera (Airport Rd) i Flame Tree Road, w pobliżu międzynarodowego lotniska. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Paire FC.

</doc>
<doc id="2949576" url="https://pl.wikipedia.org/wiki?curid=2949576" title="Erté">
Erté

Erté, właśc. Romain de Tirtoff (ur. 23 listopada 1892 w Sankt Petersburgu, zm. 21 kwietnia 1990 w Paryżu) – rosyjski malarz, grafik, projektant mody i ilustrator. Pseudonim powstał z francuskiej wymowy inicjałów artysty.
Życiorys.
Pochodził z rodziny szlacheckiej de Tirtoff. Jego ojciec Piotr Iwanowicz Tirtoff był generałem-lejtnantem floty rosyjskiej.
Sławę zyskał jako przedstawiciel stylu art déco. Tworzył dekoracje i kostiumy do opery, teatru i baletu. W latach 1916–1926 projektował okładki czasopisma „Harper’s Bazaar”, poświęconego modzie. W 1925 wyjechał do Hollywood. Pracował tam jako scenograf przy produkcji filmów.

</doc>
<doc id="2949579" url="https://pl.wikipedia.org/wiki?curid=2949579" title="Handful of Hate">
Handful of Hate

Handful of Hate – włoski zespół black metalowy. Zespół grał w latach 1993-2007. W 2008 roku wznowili działalność .

</doc>
<doc id="2949580" url="https://pl.wikipedia.org/wiki?curid=2949580" title="Ian Bannen">
Ian Bannen

Ian Edmund Bannen (ur. 29 czerwca 1928 w Airdrie, zm. 3 listopada 1999 w Loch Ness) — szkocki aktor filmowy i telewizyjny. Został uhonorowany nagrodą Satelity, a także był nominowany do nagrody Złotego Globu, nagrody Aktor, Oscara i dwukrotnie do nagrody BAFTA.

</doc>
<doc id="2949584" url="https://pl.wikipedia.org/wiki?curid=2949584" title="Senat RP III kadencji (1930–1935)">
Senat RP III kadencji (1930–1935)



</doc>
<doc id="2949586" url="https://pl.wikipedia.org/wiki?curid=2949586" title="Narząd podkolanowy">
Narząd podkolanowy

Narząd podkolanowy () – narząd zmysłu występujący u niektórych owadów. Położony jest w dosiebnej części goleni, pod kolanem i składa się z od 10 do 50 skolopidiów, rozmieszczonych na planie półkola.
Narząd ten jest odpowiedzialny głównie za percepcję wibracji podłoża, ale może odbierać także wysokie częstotliwości fal mechanicznych o wysokim natężeniu. Razem z narządem tympanalnym i narządem Johnstona współtworzą zmysł słuchu owadów.
Wrażliwość narządu podkolanowego różni się pomiędzy gatunkami. U prostoskrzydłych, błonkoskrzydłych i motyli sięga ona do 1 lub więcej kHz, podczas gdy u pluskwiaków kilkuset Hz. U karaczana wschodniego wynosi od 25 do 6000 Hz, z maksimum osiąganym około 1500 Hz.

</doc>
<doc id="2949587" url="https://pl.wikipedia.org/wiki?curid=2949587" title="LaShauntea Moore">
LaShauntea Moore

LaShauntea Moore (ur. 31 lipca 1983 w Akron stanie Ohio) – amerykańska lekkoatletka specjalizująca się w biegach sprinterskich.
W 1999 zdobyła złoto w biegu na 200 metrów i w sztafecie szwedzkiej podczas mistrzostw świata juniorów młodszych w Bydgoszczy. Uczestniczka igrzysk olimpijskich w Atenach (2004). W 2007 była siódma na 200 metrów podczas mistrzostw świata w Osace oraz zajęła 3. miejsce w trakcie Światowego Finału IAAF.
Medalistka mistrzostw Stanów Zjednoczonych oraz mistrzostw NCAA.

</doc>
<doc id="2949590" url="https://pl.wikipedia.org/wiki?curid=2949590" title="Lashauntea Moore">
Lashauntea Moore



</doc>
<doc id="2949591" url="https://pl.wikipedia.org/wiki?curid=2949591" title="Daniel Vrangsinn Salte">
Daniel Vrangsinn Salte

Daniel Vrangsinn Salte (ur. 29 stycznia 1974) – norweski muzyk i artysta graficzny black metalowy znany głównie z gry na gitarze basowej w zespole Carpathian Forest od 1999 roku.

</doc>
<doc id="2949595" url="https://pl.wikipedia.org/wiki?curid=2949595" title="Mutaz Essa Barshim">
Mutaz Essa Barshim



</doc>
<doc id="2949598" url="https://pl.wikipedia.org/wiki?curid=2949598" title="Vrangsinn">
Vrangsinn



</doc>
<doc id="2949599" url="https://pl.wikipedia.org/wiki?curid=2949599" title="Rudolf Breslauer">
Rudolf Breslauer

Rudolf Breslauer, później Edward Wrocławski i Rudolf Wrocławski (ur. 16 kwietnia 1911 w Katowicach, zm. 23 stycznia 1999) – polski żużlowiec i kierowca wyścigowy; jeden z pionierów sportu żużlowego w Polsce.
Zwyciężył w pierwszych indywidualnych mistrzostwach Polski w 1932 r. w Mysłowicach, triumfując w klasach 350 ccm i 500 ccm. W mistrzostwach Polski startował jeszcze dwukrotnie, w 1933 r. w Mysłowicach zakwalifikował się biegu finałowego, ale w nim nie wystąpił, natomiast w 1935 r. w Bydgoszczy w biegu finałowych zanotował defekt i został sklasyfikowany na V miejscu.
Po II wojnie światowej zmienił nazwisko na Edward Wrocławski. W 1948 r. w Warszawie (na stadionie Skry przy ul. Wawelskiej) reprezentował Polskę w meczu międzypaństwowym z Czechosłowacją (wygranym przez Polaków 75:73), w którym zdobył 9 punktów.
Reprezentował Śląski Klub Motocyklistów (1927–1933), SKM Sosnowiec (1934–1939) oraz Pogoń Katowice (1946–1954).
Po zakończeniu kariery żużlowej startował w wyścigach samochodowych pod nazwiskiem Rudolf Wrocławski, w 1959 r. zdobywając tytuł mistrza Polski.

</doc>
<doc id="2949604" url="https://pl.wikipedia.org/wiki?curid=2949604" title="Daria Kinzer">
Daria Kinzer

Daria Kinzer (ur. 29 maja 1988 w Aschaffenburgu) – chorwacka piosenkarka.
Reprezentantka Chorwacji z piosenką „Celebrate” w 56. Konkursie Piosenki Eurowizji (2011). Podczas występu towarzyszyły jej chórzystki z zespołu Rivers: Katarina Jurić, Irena Križ, Ana Jakšić i Jasenka Rutar, a także iluzjonista Siergiej Woroncow.

</doc>
<doc id="2949605" url="https://pl.wikipedia.org/wiki?curid=2949605" title="Nasser Al-Attiyah">
Nasser Al-Attiyah



</doc>
<doc id="2949606" url="https://pl.wikipedia.org/wiki?curid=2949606" title="Muamer Aissa Barshim">
Muamer Aissa Barshim



</doc>
<doc id="2949610" url="https://pl.wikipedia.org/wiki?curid=2949610" title="Lars Ericsson">
Lars Ericsson

Lars Ericsson (ur. 16 kwietnia 1956 w Torsby) – szwedzki żużlowiec.
Srebrny medalista młodzieżowych indywidualnych mistrzostw Szwecji (Gislaved 1976). Finalista indywidualnych mistrzostw świata juniorów (Vojens 1977 – VII miejsce). Wielokrotny uczestnik eliminacji indywidualnych mistrzostw świata (najlepszy wynik: XIV miejsce w finale skandynawskim, Norrköping 1978).
Startował w lidze brytyjskiej, w barwach klubu z Leicesteru (1978).

</doc>
<doc id="2949611" url="https://pl.wikipedia.org/wiki?curid=2949611" title="Roberto Janet">
Roberto Janet

Roberto Janet Durruty (ur. 29 sierpnia 1986 w Santiago de Cuba) – kubański lekkoatleta specjalizujący się w rzucie młotem, olimpijczyk.
W 2005 zdobył srebro mistrzostw panamerykańskich juniorów, a rok później triumfował na młodzieżowych mistrzostwach NACAC w Santo Domingo. W 2009 sięgnął po złoty medal czempionatu Ameryki Środkowej i Karaibów. Rok później wywalczył złoto mistrzostw ibero-amerykańskich. W 2011 zdobył swój drugi złoty krążek mistrzostw Ameryki Środkowej i Karaibów oraz zajął 5. miejsce na igrzyskach panamerykańskich. Rok później ponownie triumfował na ibero-amerykańskim czempionacie. Reprezentował Kubę na igrzyskach olimpijskich w Londynie (2012). W 2014 stanął na najwyższym stopniu podium igrzysk Ameryki Środkowej i Karaibów. Srebrny medalista igrzysk panamerykańskich w Toronto (2015). Medalista mistrzostw Kuby.
Rekord życiowy: 78,02 (28 maja 2015, Hawana) – rekord Kuby.

</doc>
<doc id="2949615" url="https://pl.wikipedia.org/wiki?curid=2949615" title="Roberto Durruty">
Roberto Durruty



</doc>
<doc id="2949620" url="https://pl.wikipedia.org/wiki?curid=2949620" title="Asahi Baseball Field">
Asahi Baseball Field

Asahi Baseball Field – stadion baseballowy w Koror na Palau. Używany jest głównie meczów baseballu. Swoje mecze rozgrywają na nim drużyna Asahi Baseball Team.

</doc>
<doc id="2949625" url="https://pl.wikipedia.org/wiki?curid=2949625" title="Marcel Kajzer">
Marcel Kajzer

Marcel Kajzer (ur. 16 kwietnia 1990 w Rawiczu) – polski żużlowiec.
Życiorys.
Sport żużlowy uprawia od 2006 r. w klubach Kolejarz Rawicz (2006-2008, 2014-2016), Start Gniezno (2009), Ostrovia Ostrów Wielkopolski (2010), Włókniarz Częstochowa (2011), Wanda Kraków (2012), ROW Rybnik (2013), Kolejarz Rawicz (2014-2016), PSŻ Poznań (2017 - obecnie). 
Dwukrotny finalista turniejów o "Brązowy Kask" (2006 – XII miejsce, 2007 – VII miejsce). Dwukrotny finalista turniejów o "Srebrny Kask" (2007 – V miejsce, 2010 – XVII miejsce).
Finalista drużynowych mistrzostw Europy juniorów (Rawicz 2008 – IV miejsce). Finalista indywidualnych mistrzostw Europy juniorów (Stralsund 2008 – XIII miejsce). 
Pod koniec 2020 r. ogłosił zakończenie czynnej kariery żużlowej

</doc>
<doc id="2949626" url="https://pl.wikipedia.org/wiki?curid=2949626" title="Święta Eustochia">
Święta Eustochia

 
Zobacz też:

</doc>
<doc id="2949627" url="https://pl.wikipedia.org/wiki?curid=2949627" title="The SHINee World">
The SHINee World

The SHINee World – pierwszy album studyjny południowokoreańskiej grupy SHINee, wydany 29 sierpnia 2008 roku. Osiągnął 3 pozycję na listach przebojów w Korei Południowej, sprzedając się w ilości egzemplarzy (stan na wrzesień 2008).
"Amigo".
29 października 2008 roku album został wydany ponownie pod nowym tytułem "Amigo" i zawierał dodatkowo trzy nowe utwory: "Forever or Never", remiks utworu "Sa.Gye.Han (Love Should Go On)" (kor. 사.계.한) oraz "Amigo" (kor. 아.미.고 "A.mi.go."). Od swojej premiery płyta sprzedała się w ilości ponad 100 tysięcy kopii.

</doc>
<doc id="2949630" url="https://pl.wikipedia.org/wiki?curid=2949630" title="Jake Daubert">
Jake Daubert

Jacob Ellsworth Daubert (ur. 7 kwietnia 1884, zm. 9 października 1924) – amerykański baseballista, który występował na pozycji pierwszobazowego przez 15 sezonów w Major League Baseball.
Życiorys.
Daubert w MLB zadebiutował 14 kwietnia 1910 w zespole Brooklyn Superbas. W sezonie 1913 mając najlepszą średnią uderzeń (0,350) w National League i zaliczając między innymi 178 uderzeń (2. wynik w lidze), otrzymał nagrodę Chalmers Award dla najbardziej wartościowego zawodnika. W lutym 1919 przeszedł do Cincinnati Reds.
W sezonie 1919 wystąpił we wszystkich meczach World Series (znanych jako Black Sox Scandal), w których Reds pokonali Chicago White Sox 5–3. W 1918 i 1922 miał najwięcej zaliczonych triple'ów (odpowiednio 15 i 22) w National League. Po raz ostatni wystąpił 20 września 1924 w spotkaniu z Philadelphia Phillies. Zmarł 9 października 1924 w wieku 40 lat w wyniku powikłań po wycięciu wyrostka robaczkowego.

</doc>
<doc id="2949640" url="https://pl.wikipedia.org/wiki?curid=2949640" title="Samira Saïd">
Samira Saïd



</doc>
<doc id="2949641" url="https://pl.wikipedia.org/wiki?curid=2949641" title="Antoni Krzywonos">
Antoni Krzywonos

Antoni Krzywonos (ur. 18 maja 1956, zm. 15 września 1998) – polski żużlowiec.
Sport żużlowy uprawiał w latach 1978–1987 w barwach klubu Stal Rzeszów.
Finalista młodzieżowych drużynowych mistrzostw Polski (1979 – IV miejsce). Finalista indywidualnych mistrzostw Polski (Zielona Góra 1982 – XVI miejsce). Finalista mistrzostw Polski par klubowych (Toruń – VI miejsce).

</doc>
<doc id="2949643" url="https://pl.wikipedia.org/wiki?curid=2949643" title="Koray Günter">
Koray Günter

Koray Günter (ur. 16 sierpnia 1994 w Höxter) – niemiecki piłkarz tureckiego pochodzenia, grający na pozycji środkowego obrońcy we włoskim klubie Hellas Verona, do którego jest wypożyczony z zespołu Genoa CFC. Wychowanek niemieckiego zespołu Borussia Dortmund.
Kariera klubowa.
Obrońca zaczął karierę juniorską w miejscowym klubie SV Höxter, do którego trafił jako siedmiolatek. Potem przeniósł się do SpVgg Brakel, w którym grał do 30 czerwca 2008. Następnego dnia podpisał pięcioletni kontrakt z Borussią Dortmund. Jako 13-latek był najmłodszym zawodnikiem tej drużyny. Początkowo grał w akademii młodzieżowej tego zespołu jako napastnik. Później przekwalifikowano go na obrońcę. Po trzech latach gry w akademii trafił do klubowych rezerw. Pod koniec 2012 został włączony do pierwszej drużyny – znalazł się w składzie na mecz z Fortuną Düsseldorf 27 listopada 2012, jednak ostatecznie w nim nie zagrał.
30 stycznia 2014 podpisał 4,5-letni kontrakt z tureckim Galatasaray SK. 20 lipca 2018 został sformalizowany transfer do Genui, gdzie przeszedł za darmo.
19 lipca 2019 roku, włoski zespół Hellas Verona za pośrednictwem oficjalnej strony internetowej poinformował o pozyskaniu zawodnika na zasadzie wypożyczenia z opcją zakupu.
Kariera reprezentacyjna.
Günter występował w reprezentacji Turcji do lat 16, a potem zdecydował się na grę dla Niemiec – był zawodnikiem kadry do lat 17 tego kraju, a obecnie gra w reprezentacji U-20 (został powołany na towarzyskie mecze z Polską 6 września i Szwajcarią 10 września 2013). W drużynie U-17 zadebiutował 4 września 2010 z Azerbejdżanem.
Był członkiem drużyny, która zajęła trzecie miejsce na mistrzostwach świata do lat 17 w 2011 roku. Strzelił na nich trzy gole:
Życie prywatne.
Matka piłkarza jest fryzjerką. Zawodnik ma także starszego brata. Jest fanem książek filozoficznych, głównie autorstwa Paulo Coelho.

</doc>
<doc id="2949644" url="https://pl.wikipedia.org/wiki?curid=2949644" title="Seito Yamamoto">
Seito Yamamoto

 – japoński lekkoatleta specjalizujący się w skoku o tyczce.
Podczas igrzysk olimpijskich w Londynie (2012) nie zaliczył żadnej wysokości w eliminacjach i nie został sklasyfikowany. W 2013 zdobył srebro uniwersjady oraz zajął 6. miejsce na mistrzostwach świata. Srebrny medalista mistrzostw Azji w Wuhanie (2015). W 2016 zdobył srebro halowego czempionatu Azji w Doha. W kolejnym sezonie na eliminacjach zakończył udział podczas rozgrywanych w Londynie mistrzostwach świata. Złoty medalista igrzysk azjatyckich w Dżakarcie (2018).
Złoty medalista mistrzostw Japonii.
Rekordy życiowe: stadion – 5,75 (23 czerwca 2013, Hiratsuka i 12 sierpnia 2013, Moskwa), hala – 5,77 (15 stycznia 2016, Reno). Rezultat z Reno jest aktualnym halowym rekordem Japonii.

</doc>
<doc id="2949652" url="https://pl.wikipedia.org/wiki?curid=2949652" title="Para Rutha-Aarona">
Para Rutha-Aarona

Para Rutha-Aarona – para dwóch kolejnych liczb naturalnych, dla których suma czynników pierwszych jest identyczna.

</doc>
<doc id="2949655" url="https://pl.wikipedia.org/wiki?curid=2949655" title="Gianni Faresin">
Gianni Faresin

Gianni Faresin (ur. 16 lipca 1965 w Marostica) – włoski kolarz szosowy. 
Zakończył profesjonalną karierę w 2004 roku. Do najważniejszych sportowych osiągnięć należy zwycięstwo w prestiżowym wyścigu Giro di Lombardia w 1995 roku oraz mistrzostwo Włoch w wyścigu ze startu wspólnego dwa lata później.

</doc>
<doc id="2949656" url="https://pl.wikipedia.org/wiki?curid=2949656" title="GP Industria &amp; Artigianato di Larciano">
GP Industria &amp; Artigianato di Larciano

GP Industria &amp; Artigianato di Larciano – klasyczny wyścig kolarski rozgrywany we Włoszech, w regionie Toskania. Od 2005 roku należy do cyklu UCI Europe Tour i ma kategorię 1.HC.
Wyścig odbył się po raz pierwszy w roku 1967 i organizowany jest co rok. W 1972 roku wyścig nie odbył się. Rekordzistą pod względem ilości zwycięstw są Włosi: Franco Bitossi i Gianni Faresin, którzy trzykrotnie triumfowali w tym wyścigu.
W latach 1967-1976 był organizowany pod nazwą "Circuito di Larciano".

</doc>
<doc id="2949659" url="https://pl.wikipedia.org/wiki?curid=2949659" title="Rakowiec (rejon pustomycki)">
Rakowiec (rejon pustomycki)

Rakowiec – wieś na Ukrainie w rejonie pustomyckim należącym do obwodu lwowskiego. 
W 1466 r. wieś należała do Piotra z Czesybiesów. W 1598 r. kolejny właściciel, Mikołaj Narajowski, miecznik lwowski, ufundował tu kościół. W 1623 r. Elżbieta z Leśniowskich Humnicka część wsi przekazała na uposażenie klasztoru jezuitów i klasztory benedyktynek we Lwowie, co było powodem ustawicznych sporów między zakonami. Na przełomie XIX i XX wieku właścicielami pozostałych części wsi byli m.in. Alfred Potocki, Roman Potocki i Dawid Abrahamowicz. 
W okresie międzywojennym wieś należała do gminy Krasów w powiecie lwowskim w województwie lwowskim. W 1921 r. liczyła 113 zagród i 676 mieszkańców, w tym 415 Polaków i 261 Rusinów (Ukraińców). We wsi znajdowały się kościół rzymskokatolicki i cerkiew greckokatolicka oraz dwa cmentarze. 26 marca 1944 r., w czasie niedzielnej mszy św. nacjonaliści ukraińscy z UPA okrążył miejscowy kościół. Zabił sześciu Polaków, a 96 wiernych, głównie kobiety i dzieci, uprowadzili do lasu. Jednak miejscowy sołtys, Ukrainiec o nazwisku Ptasznik, i greckokatolicki ksiądz z sąsiedniej wsi Polany, o nazwisku Bereziuk, uprosili u napastników darowanie im życia w zamian za okup. 
Urodził się tu Karol Roman Zagórski – pułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej.
Położenie.
Na podstawie Słownika geograficznego Królestwa Polskiego i innych krajów słowiańskich: Rakowiec to "wieś w powiecie lwowskim, 22 km na południe od Lwowa, 12 km od sądu i stacji kolejowej w Szczercu".
Kościół parafialny w Rakowcu.
Wzniesiony pw. Św. Walentego w latach 1822 - 1856. Murowany, z wolnostojącą dzwonnicą, również murowaną. Jest czwartym kościołem w tym miejscu, trzy poprzednie, drewniane, uległy pożarom. W 1856 r. konsekrowany, w 1880 r. częściowo spalony, ale w latach następnych odbudowany. W 1893 r. w niszy górnej części frontonu umieszczono gipsową figurę Matki Bożej Niepokalanej Poczetej. W 1946 r., po ekspatriacji Polaków, zamknięty. Większość wyposażenia uległa spaleniu. Do 1980 r. wykorzystywany jako magazyn. Ocalały dwa obrazy, jeden św. Walentego, pędzla Ottona E. Borzemskiego, drugi św. Józefa, pędzla Władysława Rossowskiego. Przeniesione je do miejscowej cerkwi greckokatolickiej.Obecnie opuszczony i zrujnowany. W 2013 r. zawalił się dach.

</doc>
<doc id="2949663" url="https://pl.wikipedia.org/wiki?curid=2949663" title="Nowosiółki (rejon pustomycki)">
Nowosiółki (rejon pustomycki)

Nowosiółki – wieś na Ukrainie w rejonie pustomyckim należącym do obwodu lwowskiego.

</doc>
<doc id="2949664" url="https://pl.wikipedia.org/wiki?curid=2949664" title="The Sun Ain't Gonna Shine Anymore">
The Sun Ain't Gonna Shine Anymore



</doc>
<doc id="2949665" url="https://pl.wikipedia.org/wiki?curid=2949665" title="Hillary Yego">
Hillary Yego

Hillary Kipsang Yego (ur. 2 kwietnia 1992) – kenijski lekkoatleta specjalizujący się w biegach długich, od 2020 roku reprezentuje Turcję.
W 2009 zdobył złoty medal w biegu na 2000 metrów z przeszkodami podczas mistrzostw świata juniorów młodszych w Bressanone.
Rekordy życiowe: bieg na 3000 metrów z przeszkodami – 8:03,57 (18 maja 2013, Szanghaj).

</doc>
<doc id="2949667" url="https://pl.wikipedia.org/wiki?curid=2949667" title="Hillary Kipsang Yego">
Hillary Kipsang Yego



</doc>
<doc id="2949668" url="https://pl.wikipedia.org/wiki?curid=2949668" title="S/y Bumerang">
S/y Bumerang

Bumerang – polski jednomasztowy jacht żaglowy klasy Draco. Jacht został zbudowany dla Jerzego Siudego na Regaty o Puchar Admiralicji (Admiral's Cup).
Historia.
Jacht Bumerang został zbudowany w 1977 roku w Szczecińskiej Stoczni Jachtowej imienia Leonida Teligi. Został zbudowany jako jednostka na regaty Admiral's Cup. W 1977 i 1978 roku kapitan jachtu Jerzy Siudy zdobył na Bumerangu tytuł Mistrza Polski. Jacht był własnością klubu KS Stal Stocznia.
Po zbudowaniu jachtu Cetus kapitanem Bumeranga został kpt. Henryk Rokicki.

</doc>
<doc id="2949670" url="https://pl.wikipedia.org/wiki?curid=2949670" title="Podciemno">
Podciemno

Podciemno – wieś na Ukrainie w rejonie pustomyckim należącym do obwodu lwowskiego.
W Podciemnem urodził się Franciszek Mucha (1886–1941) – major piechoty Wojska Polskiego.

</doc>
<doc id="2949672" url="https://pl.wikipedia.org/wiki?curid=2949672" title="Fototeka Lanckorońskich">
Fototeka Lanckorońskich

Fototeka Lanckorońskich – zbiór archiwalny fotografii naukowych, zgromadzony na przełomie XIX i XX w. przez hrabiego Karola Lanckorońskiego. Składają się na nią głównie fotografie dzieł sztuki europejskiej, fotograficzna dokumentacja archeologiczna i etnograficzna z wypraw Karola Lanckorońskiego na Rodos i do Azji Mniejszej (1882/1883 oraz 1884), a także fotografie o charakterze dokumentacyjnym i artystycznym dotyczące miejsc, które zwiedzał Karol Lanckoroński podczas swoich licznych podróży. Zachowana część Fototeki Lanckorońskich przechowywana jest w Polskiej Akademii Umiejętności w Krakowie i liczy szacunkowo ok. 50 tys. obiektów (głównie odbitek fotograficznych z przełomu XIX i XX wieku).
Charakterystyka kolekcji.
Fototeka Lanckorońskich została stworzona przez hrabiego Karola Lanckorońskiego – miłośnika i kolekcjonera sztuki, podróżnika. Wyrosła ona na bazie jego zainteresowań. Nie wiadomo, ile fotografii liczyła ona pierwotnie; podawana bywa liczba ok. 120 tys. sztuk, a według wspomnień Karoliny Lanckorońskiej było ich ok. 80 tys. W skład kolekcji wchodziły zdjęcia kupowane przez Karola Lanckorońskiego podczas jego podróży bądź zamawiane w firmach fotograficznych, takich jak firma braci Alinarich we Florencji, a także zdjęcia wykonywane przez samego Lanckorońskiego i na jego zlecenie. Do autorów tych zdjęć – oprócz wspomnianych Alinarich – należą m.in. Giacomo Brogi, Carlo Naya, Georgio Sommer, Josef Wlha, a także polscy twórcy, tacy jak Ignacy Krieger i Walery Rzewuski.
Tematyka fotografii jest zgodna z zainteresowaniami kolekcjonera. Przede wszystkim przedstawiają one dzieła sztuki europejskiej, zwłaszcza włoskiego renesansu i manieryzmu. Część zbioru stanowią także zdjęcia z wypraw Lanckorońskiego do Azji Mniejszej i na Daleki Wschód. Fototeka Lanckorońskich od roku 2014 jest stopniowo digitalizowana i udostępniana w domenie publicznej, w ramach Katalogu zbiorów artystycznych i naukowych Polskiej Akademii Umiejętności.
Historia.
Zbiór ten prawdopodobnie zaczął powstawać na przełomie lat 70. i 80. XIX w. Przechowywany był w rezydencji Lanckorońskich w Rozdole, a opiekę nad nim sprawował do 1913 r. Ludwik Chotyniecki. Po zajęciu Galicji przez wojska austro-węgierskie kolekcja została przewieziona do posiadłości Lanckorońskich w Wiedniu. W 1929 r. Karol Lanckoroński wyraził wolę przekazania liczącego wówczas ok. 60 tys. fotografii zbioru Polskiej Akademii Umiejętności i przeniesienia go do należącej do niej wówczas Stacji Naukowej w Rzymie (obecnie Stacja Naukowa PAN w Rzymie), gdzie miał zostać otoczony fachową opieką i udostępniany zainteresowanym osobom. Zamiar ten został zrealizowany w styczniu 1930 r., kiedy fototeka, mimo licznych trudności, została przetransportowana z wiedeńskiego pałacu Lanckorońskich do Rzymu. Prace nad jej uporządkowaniem prowadziła córka darczyńcy, Karolina Lanckorońska, która dbała także o stopniowe powiększanie zbioru. Już w 1937 r., m.in. w wyniku trudności lokalowych i finansowych, Polska Akademia Umiejętności wyraziła wolę przeniesienia zbioru fotografii do Krakowa. Sprzeciwiła się temu Karolina Lanckorońska, która chciała, aby uszanowano wolę jej ojca i aby zbiór pozostał w Rzymie. Uważała także, że przenosiny takie nie przyniosą żadnych korzyści. Ostatecznie zbiór fotografii trafił do nowej siedziby Stacji PAU w Rzymie, tj. do Palazzo Doria.
Po wybuchu II wojny światowej fotografie z daru Karola Lanckorońskiego trafiły do Watykanu, tam – z krótką przerwą na pobyt części fotografii w American School of Rome – szczęśliwie doczekały końca wojny. W 1957 r. Stację Naukową PAU w Rzymie przejęła Polska Akademia Nauk, która zadecydowała o przewiezieniu części fotografii do Polski. W Rzymie, aż do roku 2014 pozostawało jeszcze 5775 fotografii. Pozostała część zbioru, czyli jej zdecydowana większość, trafiła w latach 1972–1976 do Biblioteki Kórnickiej, skąd w latach 80. przeniesiona została do Instytutu Sztuki PAN. Reaktywowana w 1989 r. Polska Akademia Umiejętności w Krakowie zwróciła się 9 lat później do Instytutu Sztuki PAN z prośbą o zwrot przekazanej jej przez Karola Lanckorońskiej fototeki. W 1999 r. Instytut Sztuki PAN przekazał Polskiej Akademii Umiejętności darowany jej w roku 1929 przez Karola Lanckorońskiego zbiór fotografii.
W Polsce fotografie z kolekcji Lanckorońskich po raz pierwszy publicznie zaprezentowane zostały na wystawie "Z Fototeki Lanckorońskich", zorganizowanej przez Archiwum Nauki PAN i PAU w Krakowie w 2009 r., tj. w 80. rocznicę przekazania zbioru Polskiej Akademii Umiejętności. Wybór zdjęć prezentowany był na wystawie "Moda w XIX-wiecznym świecie islamu a ówczesne konflikty społeczno-kulturowe" w 2013 r. w krakowskiej Space Gallery.

</doc>
<doc id="2949675" url="https://pl.wikipedia.org/wiki?curid=2949675" title="Gańczary">
Gańczary

Gańczary – wieś na Ukrainie w rejonie pustomyckim należącym do obwodu lwowskiego.

</doc>
<doc id="2949676" url="https://pl.wikipedia.org/wiki?curid=2949676" title="SM U-89 (1916)">
SM U-89 (1916)

SM U-89 – niemiecki okręt podwodny typu "U-87" zbudowany w Kaiserliche Werft Danzig w Gdańsku w latach 1915-1917. Wodowany 6 października 1916 roku, wszedł do służby w Cesarskiej Marynarce Wojennej 21 czerwca 1917 roku. 6 września 1917 roku został przydzielony do III Flotylli pod dowództwem kapitana Augusta Mildenbergera. U-89 w czasie trzech patroli zatopił 4 statki nieprzyjaciela o łącznej wyporności 8 496 BRT oraz jeden uszkodził. 
W czasie pierwszego patrolu na Atlantyku, na północny zachód od przylądku Ortegal, 2 października 1917 roku, U-89 zatopił portugalski parowiec "Trafalia" o wyporności 1 744 BRT, który płynął z Oporto do Bordeaux z ładunkiem różnych towarów. 
21 grudnia 1917 roku około 5 mil na południowy zachód od wyspy Île d'Yeu, U-89 zatopił portugalski parowiec "Boa Vista", który płynął z Bordeuax do Cardiff z ładunkiem stempli górniczych. W wyniku ataku zginęło dwóch członków załogi.
12 lutego 1918 roku U-89 został staranowany przez HMS Roxburgh w kanale Północnym. Cała załoga U-89 zginęła.

</doc>
<doc id="2949678" url="https://pl.wikipedia.org/wiki?curid=2949678" title="Rosa-Luxemburg-Straße (Berlin)">
Rosa-Luxemburg-Straße (Berlin)

Rosa-Luxemburg-Straße (pol. "Ulica Róży Luksemburg") – ulica w berlińskiej dzielnicy Mitte. Została nazwana na cześć Róży Luksemburg, działaczki polskiego i niemieckiego ruchu robotniczego.
Południowa część ulicy nosiła nazwy "Kaiser-Wilhelm-Straße" (1887-1947) oraz "Liebknechtsraße" (1947-1969), a północna "Zweite Scheunengasse" (ok. 1700-1860), "Amalienstraße" (1860-1910) oraz "Hankestraße" (1910-1969). Obecna nazwa obowiązuje od 1969 roku, kiedy Liebknechtstraße podzielono na Karl-Liebknecht-Straße i Rosa-Luxemburg-Straße.
Przy Rosa-Luxemburg-Straße znajduje się między innymi Kino Babylon oraz teatr Volksbühne ("Scena Ludowa").

</doc>
<doc id="2949679" url="https://pl.wikipedia.org/wiki?curid=2949679" title="Yonder Alonso">
Yonder Alonso

Yonder Alonso (ur. 8 kwietnia 1987) – kubański baseballista występujący na pozycji pierwszobazowego w Cleveland Indians.
Przebieg kariery.
Alonso studiował na University of Miami, gdzie występował w drużynie uniwersyteckiej Miami Hurricanes, z którą w 2008 zwyciężył w College World Series. W tym samym roku został wybrany w pierwszej rundzie draftu z numerem siódmym przez Cincinnati Reds i początkowo występował w klubach farmerskich tego zespołu, między innymi w Louisville Bats, reprezentującym poziom Triple-A. W Major League Baseball zadebiutował 1 września 2010 w meczu przeciwko Milwaukee Brewers jako pinch hitter.
W grudniu 2011 w ramach wymiany zawodników przeszedł do San Diego Padres. W swoim pierwszym pełnym sezonie rozegrał 155 meczów, a w głosowaniu do nagrody dla najlepszego debiutanta zajął 6. miejsce.
W grudniu 2015 w ramach wymiany przeszedł do Oakland Athletics. W lipcu 2017 został po raz pierwszy w karierze wybrany do składu na Mecz Gwiazd MLB. W sierpniu 2017 w ramach wymiany przeszedł do Seattle Mariners.
W grudniu 2017 podpisał dwuletni kontrakt z Cleveland Indians.

</doc>
<doc id="2949681" url="https://pl.wikipedia.org/wiki?curid=2949681" title="Eustochia">
Eustochia

Eustochia – imię pochodzenia greckiego, złożone z elementów: eu-, 'dobry' i -stochos, 'granica, meta, skała'. Oznacza to 'niewiastę dążącą do dobrego celu', 'idącą dobrą drogą'. Genetycznym zdrobnieniem imienia (przez zmianę rodzaju na nijaki) jest Eustochium ('malutka, milutka Eustochia').
Patronkami imienia są:

</doc>
<doc id="2949682" url="https://pl.wikipedia.org/wiki?curid=2949682" title="Wodniki (obwód lwowski)">
Wodniki (obwód lwowski)

Wodniki – wieś na Ukrainie w rejonie pustomyckim obwodu lwowskiego. Obok wsi przebiega ukraińska droga krajowa N09.
Położenie.
Na podstawie Słownika geograficznego Królestwa Polskiego i innych krajów słowiańskich: Wodniki to "wieś w powiecie bóbreckim, 10 km na północny zachód od sądu powiatowego w Bóbrce".
Historia.
Przez pewien czas, m.in. w 1905 właścicielem dóbr ziemskich Wodniki był Stanisław Cieński, prezes rady powiatowej w Stanisławowie.

</doc>
<doc id="2949683" url="https://pl.wikipedia.org/wiki?curid=2949683" title="Ellen Preis">
Ellen Preis



</doc>
<doc id="2949684" url="https://pl.wikipedia.org/wiki?curid=2949684" title="Robin Yalçın">
Robin Yalçın

Robin Yalçın (ur. 25 stycznia 1994 w Deggendorfie) – niemiecki piłkarz tureckiego pochodzenia grający na pozycji pomocnika w Sivasspor.
Kariera klubowa.
Karierę juniorską rozpoczął w SpVgg Grün-Weiß Deggendorf 03, w którym grał do 2009 roku. W lipcu 2009 przeniósł się do VfB Stuttgart. Początkowo grał w juniorach tej drużyny, jednakże 25 września 2012 zaliczył debiut w trzecioligowych rezerwach klubu. Wszedł na boisko w 84. minucie przegranego 0-2 meczu przeciwko Hansie Rostock za Manuela Janzera. W lipcu 2015 trafił do Çaykur Rizespor.
Kariera reprezentacyjna.
W 2011 zajął 3. miejsce na mistrzostwach świata do lat 17 i 2. na mistrzostwach Europy U-17. W tym samym roku został nagrodzony srebrnym medalem Fritza Waltera w kategorii U-17.

</doc>
<doc id="2949687" url="https://pl.wikipedia.org/wiki?curid=2949687" title="Kocurów (Ukraina)">
Kocurów (Ukraina)

Kocurów – wieś na Ukrainie w rejonie pustomyckim należącym do obwodu lwowskiego.

</doc>
<doc id="2949688" url="https://pl.wikipedia.org/wiki?curid=2949688" title="Edrei (terytorium Neftalego)">
Edrei (terytorium Neftalego)

Edrei, Adraa – niezidentyfikowane miasto, które według Księgi Jozuego (Joz 19,37) należało do obszarów należących do pokolenia Neftalego. Wymienione zostało w źródłach jako jedno z miejscowości podbitych w XV wieku p.n.e. przez Totmesa III.

</doc>
<doc id="2949689" url="https://pl.wikipedia.org/wiki?curid=2949689" title="Edrei (Baszan)">
Edrei (Baszan)

Edrei, Adraa () – miejscowość w Baszanie. Nazwa poświadczona przez Księgę Liczb, według której w pobliżu Edrei miała miejsce bitwa, w której Mojżesz pokonał króla Baszanu Oga. W III wieku, w okresie rzymskiej dominacji na Wschodzie, Edrei miało status "polis". Według Euzebiusza z Cezarei Edrei było zlokalizowane w Arabii około 36 km od Bostry. Przez badaczy miejscowość jest utożsamiana z syryjską Darą.

</doc>
<doc id="2949690" url="https://pl.wikipedia.org/wiki?curid=2949690" title="Niderlandy Karaibskie">
Niderlandy Karaibskie



</doc>
<doc id="2949692" url="https://pl.wikipedia.org/wiki?curid=2949692" title="Horodysławice">
Horodysławice

Horodysławice – wieś na Ukrainie w rejonie pustomyckim należącym do obwodu lwowskiego.
Położenie.
Własność Herburtów w połowie XVI wieku, położona była w ziemi lwowskiej. Na podstawie Słownika geograficznego Królestwa Polskiego i innych krajów słowiańskich: Horodysławice to "wieś w powiecie bóbreckim, 18 km na północ od miasta Bóbrka".

</doc>
<doc id="2949693" url="https://pl.wikipedia.org/wiki?curid=2949693" title="Tarnalelesz">
Tarnalelesz

 
Tarnalelesz – wieś w powiecie Pétervására w komitacie Heves. Położona 10 km od Bükkszék i 28 km od Egeru. Liczba ludności: 1674. W miejscowości krzyżują się drogi krajowe nr 23 i nr 25.
Historia.
Nazwa "Lelez" pojawiła się pierwszy raz na piśmie w 1280. W 1540 wieś została zniszczona przez Turków, kilka lat później została odbudowana. W 2001 72% ludności stanowili Węgrzy, a 28% Romowie.

</doc>
<doc id="2949695" url="https://pl.wikipedia.org/wiki?curid=2949695" title="Chaled Szejk Mohammed">
Chaled Szejk Mohammed



</doc>
<doc id="2949696" url="https://pl.wikipedia.org/wiki?curid=2949696" title="Mikołajów (rejon pustomycki)">
Mikołajów (rejon pustomycki)

Mikołajów – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Mikołajów to "wieś w powiecie bóbreckim, 16 km na północ od sądu powiatowego Bóbrce, 7 km na północ od urzędu pocztowego w Romanowie".

</doc>
<doc id="2949697" url="https://pl.wikipedia.org/wiki?curid=2949697" title="Ziarna kefirowe">
Ziarna kefirowe

Ziarna kefirowe, grzybki kefirowe – naturalne skupiska wielu populacji symbiotycznych mikroorganizmów o specyficznych właściwościach, tradycyjnie używane od stuleci w różnych społecznościach ludzkich jako naturalna kultura starterowa w procesie wytwarzania musującego napoju mlecznego – kefiru. Współcześnie wykorzystywane są zarówno w warunkach domowych, jak i na skalę przemysłową.
Struktura.
Są to złożone, kuliste struktury o nieregularnym kształcie i barwie od białej do żółtawej, przypominające małe różyczki kalafiora. Mają od 5 do 35 mm średnicy. Są klapowane. Mają luźną, ale wyraźną fakturę. W skład ziaren kefirowych wchodzi wiele gatunków bakterii kwasu mlekowego i octowego oraz drożdży. Wszystkie te organizmy są powiązane ze sobą matrycą białek i polisacharydem o nazwie kefiran. Zachowują się jak jeden organizm. Mikroflora ziaren kefirowych jest znacznie zróżnicowana i złożona, tym samym trudna do zbadania i zrozumienia.
Biologia i ekologia.
Drożdże i bakterie tworzące ziarna kefirowe współistnieją w symbiozie i są odpowiedzialne za fermentację mlekową i alkoholową. Aktywność ziaren jest uzależniona od żywotności wchodzących w jej skład mikroorganizmów. Początkowy rozmiar ziaren kefiru (inokulum) umieszczonych w mleku wpływa na wartość pH, lepkość i skład mikrobiologiczny produktu końcowego – kefiru. Za optymalną proporcję objętości ziaren w stosunku do mleka przyjmuje się od 1:30 do 1:50. Fermentacja mleka przez inokulum przebiega około 20 do 24 godzin, w czasie których szybko narastają homofermentatywne paciorkowce, początkowo powodując spadek pH wyrobu. Obniżone pH sprzyja rozwojowi pałeczek kwasu mlekowego, ale powoduje, że liczba paciorkowców maleje. Obecność drożdży w mieszaninie o temperaturze fermentacji (21–23 °C) pobudza wzrost wytwarzających zapach heterofermentatywnych paciorkowców. W miarę postępu fermentacji, wzrost bakterii kwasu mlekowego przebiega skuteczniej od wzrostu drożdży i bakterii kwasu octowego.
Analiza mikrobiologiczna wykazała, że struktura mikroorganizmów tworzących ziarna kefirowe różni się od struktury perkolatu wykonanego z ziaren kultury wyjściowej, a także produktu końcowego. Produkt końcowy nie nadaje się do stosowania jako kultura starterowa kolejnego procesu – nie można nim zastąpić ziaren kefirowych.
Pochodzenie.
Historia powstania biocenozy ziaren kefirowych nie została dotąd poznana. Przyjmuje się, że ziarna kefirowe i produkcja kefiru wywodzą się z gór Kaukazu. W literaturze naukowej opisano metodę uzyskania grzybków kefirowych z pasteryzowanego mleka z dodatkiem flory jelitowej owiec, umieszczonych w worku z koziej skóry. Poprzez systematyczne zastępowanie 3/4 roztworu kulturami organizmów pobieranych z wierzchniej warstwy mleka, w ciągu 12 tygodni uzyskiwano kefiran osadzający się na powierzchni skóry. Wówczas umieszczano go w pasteryzowanym krowim mleku, gdzie rozwijały się ziarna kefirowe. Nie ma doniesień o udanej produkcji ziaren kefiru z czystych kultur. 
Współcześnie grzybki kefirowe są stosowane w wielu krajach świata, na większości kontynentów, najpowszechniej w krajach Azji i Europy Wschodniej. Nie jest jasne, czy wszystkie ziarna kefirowe pochodzą od jednej kultury starterowej, ponieważ analizy próbek mikrobiologicznych kefirów pochodzących z różnych miejsc świata wykazują różnice w populacjach mikroflory. Skład mikroflory ziaren kefirowych jest zależny od regionu, z którego pochodzą. 
Zastosowania.
Unikalny różnorodny skład mikrobiologiczny ziaren kefiru umożliwia ich zastosowanie nie tylko w wielkoskalowej produkcji kefiru, ale potencjalnie również w innych nowych bioprocesach przemysłowej produkcji żywności, a nawet w niektórych innowacyjnych i wizjonerskich bioprocesach ekologicznych. Mogą być stosowane m.in. w produkcji chleba jako substytut drożdży piekarskich, w produkcji polisacharydów jako naturalne źródło egzopolisacharydów, w produkcji bioalkoholi jako źródło unieruchomionych komórek drożdży kefirowych, a także jako naturalna kultura starterowa w produkcji sojowego mleka w proszku.
Optymalną wydajność ziaren kefirowych tradycyjnie stosowanych do wyrobu kefiru uzyskuje się przenosząc je codziennie do świeżego mleka i pozwalając im rosnąć przez około 20 godzin. W tym czasie ziarna mogą zwiększyć swoją masę o 25%. Ziarna muszą być replikowane w ten sposób, aby zachowały swoją wydajność, ponieważ stare i wysuszone ziarna kefirowe mają niewielką zdolność do replikacji lub ją tracą całkowicie. Zaleca się, by do produkcji kefiru stosować ziarna codziennie przenoszone do świeżego mleka i wymieniać ziarna, u których zmniejszyła się zdolność fermentacji mleka. Przemywanie grzybków kefirowych wodą zmniejsza ich żywotność.
Garrote i inni (1997) wykazali, że przechowywanie ziaren kefiru w temperaturze -80 lub -20 °C przez 120 dni nie zmienia ich zdolności do fermentacji w porównaniu do ziaren, które nie zostały zamrożone. Jednak ziarna przechowywane w -4 °C po rozmrożeniu nie wytworzyły kefiru o akceptowalnych cechach.
Ziarna kefirowe mają złożoną mikroflorę i wykazują zdolność do dynamicznego wzrostu, co nie sprzyja komercyjnej produkcji nastawionej na produkt o stabilnym składzie. Z tego powodu w przemyśle spożywczym podjęto próby produkcji kefiru z mieszaniny czystych kultur. Efektem są odmiany przefermentowanego mleka o cechach zbliżonych do tradycyjnego kefiru.
Skład mikrobiologiczny.
Mikroorganizmy występujące w ziarnach kefirowych:
Dominującymi gatunkami są "L. lactis" (58–70% masy ziaren w grzybkach tybetańskich) i "L. mesenteroides" (wytwarza zapach, degraduje laktozę do kwasu mlekowego, kwasu octowego, etanolu i dwutlenku węgla, degraduje kwas cytrynowy do dwuacetylu, nadaje kefirowi smak). Są to probiotyki wpływające na poprawę środowiska jelit. W badaniach laboratoryjnych uzyskano szczepy "L. casei" o skutecznej aktywności degradacji cholesterolu.

</doc>
<doc id="2949699" url="https://pl.wikipedia.org/wiki?curid=2949699" title="János Garay (szermierz)">
János Garay (szermierz)

János Garay (ur. 23 lutego 1889 w Budapeszcie, zm. 3 maja 1945 w obozie koncentracyjnym Mauthausen-Gusen (KL)), węgierski szermierz. Trzykrotny medalista olimpijski.
Brał udział w dwóch igrzyskach (IO 24, IO 28). W 1924 zajął indywidualnie trzecie miejsce, w drużynie był drugi. Cztery lata później zwyciężył w drużynie. Wywalczył dwa złote medale mistrzostw świata (dopiero od 1937 oficjalnie rozgrywanych pod tą nazwą, jednak w różnych broniach rywalizacja toczyła się już wcześniej). Indywidualnie triumfował w 1925. Z drużyną szablistów triumfował w 1930. Był indywidualnym mistrzem Węgier w 1923, w drużynie zwyciężał w 1927 i 1930.
Garay był z pochodzenia Żydem. Został zamordowany obozie koncentracyjnym Mauthausen.

</doc>
<doc id="2949700" url="https://pl.wikipedia.org/wiki?curid=2949700" title="Rani Khedira">
Rani Khedira

Rani Khedira (ur. 27 stycznia 1994 w Stuttgarcie) – niemiecki piłkarz tunezyjskiego pochodzenia grający na pozycji pomocnika w Union Berlin.
Kariera klubowa.
Khedira zadebiutował w rezerwach VfB Stuttgart 28 stycznia 2012 w przegranym 3-1 meczu przeciwko Rot-Weiß Erfurt. Zagrał wtedy w podstawowym składzie i zszedł z boiska w 71. minucie.
W październiku 2012 został włączony do pierwszego zespołu.
W 2013 przedłużył kontrakt z klubem do 30 czerwca 2015 roku.
Po sezonie 2013/2014 podpisał kontrakt z RB Leipzig obowiązujący do 30 czerwca 2017. W czerwcu 2017 podpisał czteroletni kontrakt z FC Augsburg.
Kariera reprezentacyjna.
Rani Khedira wystąpił w 6 meczach podczas Mistrzostw Świata FIFA do lat 17 w 2011 roku w Meksyku. Reprezentacja Niemiec zdobyła wtedy brązowy medal.
W reprezentacji do lat 19 zadebiutował 14 listopada 2012 roku w meczu przeciwko reprezentacji Francji. W spotkaniu tym Rani Khedira zdobył gola, a reprezentacja Niemiec wygrała 3–0.
Życie prywatne.
Khedira urodził się w Stuttgarcie. Jego ojciec był Tunezyjczykiem, a matka Niemką. Jest młodszym bratem piłkarza Samiego Khediry.

</doc>
<doc id="2949701" url="https://pl.wikipedia.org/wiki?curid=2949701" title="Rejon szereszowski">
Rejon szereszowski

Rejon szereszowski (biał. Шарашоўскі раён, "Szaraszouski rajon", ros. Шерешевский район, "Szereszewskij rajon") – rejon w południowo-zachodniej części Białoruskiej SRR, w obwodzie brzeskim, istniejący "de facto" w latach 1940–1941 i 1944–1956, formalnie z punktu widzenia radzieckiego prawa 1940–1956. Utworzony został 15 stycznia 1940 roku, a jego terytorium obejmowało część dawnego powiatu prużańskiego województwa poleskiego II Rzeczypospolitej. Centrum administracyjnym rejonu było osiedle typu miejskiego Szereszów. 12 października 1940 roku dzielił się na 10 sielsowietów:
W latach 1940–1945 rejon szereszowski był jednostką administracyjną legalną z punktu widzenia władz ZSRR. Z punktu widzenia prawa międzynarodowego (traktat ryski (1921), pakt o nieagresji Polska - ZSRR (1932), konwencja o definicji agresora (1933) i inne) jej utworzenie było nielegalne, a jej obszar stanowił część terytorium II Rzeczypospolitej pod okupacją ZSRR. W latach 1941–1944, w wyniku walk na froncie wschodnim II wojny światowej, terytorium rejonu znajdowało się pod niemiecką okupacją.
W wyniku umowy polsko-radzieckiej z 16 sierpnia 1945 roku nowa granica między państwami przebiegła przez dotychczasowe terytorium rejonu szereszowskiego, czyniąc go rejonem granicznym. Tuż przed demarkacją nowej granicy władze rejonu podejmowały wysiłki na rzecz włączenia w jego skład części terytorium przyznanego Polsce. Argumentowano, że przyłączenie do Białoruskiej SRR węzła kolejowego w Hajnówce "da możliwość mieć sieć kolejową Brześć-Grodno". Prośby te nie zostały jednak spełnione. W wyniku prac mieszanej komisji polsko-radzieckiej granica uległa korekcie na rzecz Polski, do której z rejonów szereszowskiego i brzostowickiego włączono 40 miejscowości. Liczyły one w sumie 1414 gospodarstw (798 polskich i 616 białoruskich) zamieszkanych przez 7143 osób. Wszystkie białoruskie gospodarstwa zostały wysiedlone w głąb Białoruskiej SRR, ponieważ znajdowały się w 800-metrowym pasie granicznym.
16 lipca 1954 roku w granicach rejonu utworzony został sielsowiet Bakuny. 17 grudnia 1956 roku rejon został zlikwidowany, a wszystkie wchodzące w jego skład sielsowiety włączone do rejonu prużańskiego.

</doc>
<doc id="2949702" url="https://pl.wikipedia.org/wiki?curid=2949702" title="Rejon leniński (Białoruś)">
Rejon leniński (Białoruś)



</doc>
<doc id="2949703" url="https://pl.wikipedia.org/wiki?curid=2949703" title="Podsosnów">
Podsosnów

Podsosnów – wieś na Ukrainie w rejonie pustomyckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Podsosnów to "wieś w powiecie bóbreckim, 17 km na północny wschód od sądu powiatowego w Bóbrce".

</doc>
<doc id="2949704" url="https://pl.wikipedia.org/wiki?curid=2949704" title="Biegi narciarskie na Zimowej Uniwersjadzie 2009">
Biegi narciarskie na Zimowej Uniwersjadzie 2009

Biegi narciarskie na Zimowej Uniwersjadzie 2009 odbyły się w dniach 20 – 27 lutego 2009. Zawodnicy rywalizowali w dziesięciu konkurencjach – pięciu męskich i pięciu żeńskich. Zwycięzcami klasyfikacji medalowej zostali reprezentanci Rosji.

</doc>
<doc id="2949706" url="https://pl.wikipedia.org/wiki?curid=2949706" title="Dionizy Sinkiewicz">
Dionizy Sinkiewicz

Dionizy Sinkiewicz – (zm. ok. 1730) igumen monasteru w Krechowie koło Lwowa oraz lwowskiego klasztoru św. Jura.
Życiorys.
Autor wielu drzeworytów w lwowskich drukach cerkiewnych. Jego prace graficzne znajdują się w monasterze św. Katarzyny na Synaju oraz w zbiorach biblioteki Uniwersytetu w Princeton. 
Współpracował z nim Nikodem Zubrzycki, rytownik lwowski, wykonujący również drzeworyty i miedzioryty o charakterze ulotnym.
Autor projektu cerkwi pw. św. Mikołaja w Krechowie, zbudowanej w latach 1721-1751

</doc>
<doc id="2949707" url="https://pl.wikipedia.org/wiki?curid=2949707" title="Billy Fury">
Billy Fury

Billy Fury, właśc. Ronald Wycherley (ur. 17 kwietnia 1940 w Liverpoolu, zm. 28 stycznia 1983 w Londynie) – brytyjski piosenkarz i aktor filmowy.

</doc>
<doc id="2949708" url="https://pl.wikipedia.org/wiki?curid=2949708" title="Edrei">
Edrei



</doc>
<doc id="2949710" url="https://pl.wikipedia.org/wiki?curid=2949710" title="Grzybki kefirowe">
Grzybki kefirowe



</doc>
<doc id="2949711" url="https://pl.wikipedia.org/wiki?curid=2949711" title="Afia Charles">
Afia Charles

Afia Charles (ur. 22 lipca 1992 w Greenbelt w stanie Maryland) – lekkoatletka z Antigui i Barbudy specjalizująca się w biegach sprinterskich. 
Medalistka CARIFTA Games. W 2009 była ósma w biegu na 400 metrów podczas mistrzostw świata juniorów młodszych w Bressanone. W 2012 reprezentowała swój kraj na igrzyskach olimpijskich w Londynie, na których odpadła w eliminacjach 400 metrów. Medalistka mistrzostw NCAA.
Jej matka, Ruperta, również była lekkoatletką – podczas igrzysk olimpijskich w Los Angeles (1984) odpadła w eliminacjach biegu na 100 metrów. Spokrewniona jest także z Tabią Charles – rekordzistką Kanady w skoku w dal i trójskoku.

</doc>
<doc id="2949713" url="https://pl.wikipedia.org/wiki?curid=2949713" title="Grzybek tybetański">
Grzybek tybetański



</doc>
<doc id="2949714" url="https://pl.wikipedia.org/wiki?curid=2949714" title="The Originals">
The Originals

 "The Originals" – amerykański spin-off serialu "Pamiętniki wampirów". Opowiada o losach pierwotnej rodziny wampirów, żyjącej na przestrzeni wieków. Mikaelsonowie przenoszą się do Nowego Orleanu – miasta, które kiedyś pomogli zbudować. Wkrótce napotykają problemy, z którymi muszą sobie poradzić.
Premiera finałowego sezonu nastąpiła 18 kwietnia 2018 roku.
Fabuła.
Rodzina to siła. Pierwotna rodzina wampirów przysięgła to sobie tysiąc lat temu. Zadeklarowali, że będą razem zawsze i po wsze czasy. Minęły stulecia i więzy rodzinne zostały zerwane. Czas, tragedia i żądza władzy rozdzieliła Pierwotną Rodzinę. Gdy Klaus Mikaelson, pierwotna hybryda wampira i wilkołaka, otrzymuje tajemniczą wskazówkę, że w kolebce paranormalnego świata, jakim jest francuska dzielnica Nowego Orleanu, jest knuta intryga przeciwko niemu, Klaus powraca do miasta, które jego rodzina pomogła zbudować. Poszukiwania doprowadzają Klausa do ponownego spotkania z byłym protegowanym – Marcelem, charyzmatycznym wampirem mającym całkowitą kontrolę nad ludźmi i nadnaturalnymi mieszkańcami Nowego Orleanu. Elijah, zdeterminowany by pomóc swojemu bratu odnaleźć odkupienie, podąża za Klausem. Ponadto wilkołak Hayley również przybywa do francuskiej dzielnicy, w poszukiwaniu wskazówek dotyczących jej rodziny i wpada w ręce potężnej czarownicy Sophie. Napięcie między dwoma stronnictwami w mieście zbliża się do punktu krytycznego – posiada on bowiem sekretną broń, którą okazuje się być Davina – bardzo młoda czarownica, która została uratowana w czasie rytuału Żniw przez Marcela. Dla Klausa sama myśl, że miałby odpowiadać przed swoim protegowanym, jest nie do pomyślenia i przysięga, że odzyska to, co kiedyś należało do niego – władzę, miasto i rodzinę. Podczas oczekiwania na to, czy ich siostra Rebekah opuści Mystic Falls i dołączy do nich, Klaus i Elijah zawiązują niełatwe przymierze z czarownicami by mieć pewność, że Nowy Orlean będzie znów rządzony przez Pierwotnych. Po wielu spiskach i próbach odzyskania Nowego Orleanu Klausowi ostatecznie się udaje. Marcel oddaje panowanie nad dzielnicą Niklausowi, jednakże ten proponuje mu współpracę. Problemy jednak nie znikają. W wyniku nie dokończenia żniw czarownic zaczynają się dziać niewytłumaczalne rzeczy.
Lista odcinków.
&lt;onlyinclude&gt;
&lt;/onlyinclude&gt;
Produkcja.
The CW zamówiło oficjalnie cały, pierwszy sezon losów pierwotnych w Nowym Orleanie. Serial miał swoją premierę 3 października 2013 roku, czyli wcześniej niż pierwotnie oznajmiono.
13 lutego 2014 stacja The CW oficjalnie prolongowała serial "The Originals" do drugiego sezonu. 11 stycznia 2015 roku ogłoszono, że stacja The CW zamówiła trzeci sezon serialu. 11 marca 2016 roku stacja The CW ogłosiła przedłużenie serialu o czwarty sezon, a jego premiera odbyła się 17 marca 2017 roku.
10 maja 2017 roku stacja The CW ogłosiła przedłużenie serialu o piąty sezon, który będzie finałowym. Początkowo premierę zapowiadano na 20 kwietnia 2018 roku, jednak 30 marca zostało ogłoszone, że została przesunięta na 18 kwietnia 2018 roku.
Spin-off.
W sierpniu 2017 ogłoszono, że kontynuacja serialu jest w fazie początkowego rozwoju. Fabuła miała by się skupiać na Hope Mikaelson – córce Klausa i Hayley. Julie Plec, współtwórczyni "Pamiętników wampirów" i twórczyni "The Originals", napisała skrypt, na którym tworzony będzie serial.
W styczniu 2018 roku zostało ujawnione, że filmowanie odcinka pilotowego zostało zaplanowane na drugi kwartał 2018 roku.
Dwa miesiące później – w marcu, kiedy pilot serialu został oficjalnie zamówiony, Plec ogłosiła, że zamiast tradycyjnego odcinka pilotowego, wolała by stworzyć 15 minutową prezentację na temat nowego serialu stacji The CW. Do mediów trafiła również informacja, że weteran "Pamiętników wampirów" Matt Davis powtórzy swoją rolę, obok Aria Shahghasemi, Quincy Fouse, Jenny Boyd i Kaylee Bryant. Shahghasemi zadebiutował już podczas piątego sezonu "The Originals" jako Landon – przyjaciel Hope.
Dnia 11 maja 2018 roku ogłoszono, że kontynuacja będzie nosić tytuł "Legacies" i została zamówiona z premierą na sezon telewizyjny 2018-19. Fabuła będzie się skupiać na „17-letniej Hope, bliźniaczych córkach Alarica i innych młodych wiedźmach, wampirach i wilkołakach, którzy dorastają w Salvatore Boarding School dla młodych i obdarzonych”. W lipcu The CW ogłosiło, że premiera serialu została zaplanowana na 25 października 2018 roku. Dystrybucją serialu w Polsce zajęła się platforma HBO GO, która zapowiedziała, że zamierza udostępniać serial pod polskim tytułem "" dzień po amerykańskiej premierze, czyli od 26 października 2018 roku.

</doc>
<doc id="2949716" url="https://pl.wikipedia.org/wiki?curid=2949716" title="Nikodem Zubrzycki">
Nikodem Zubrzycki

Nikodem Zubrzycki – rytownik lwowski czynny na przełomie XVII i XVIII wieku. Autor szeregu drzeworytów wykonanych dla monasteru św. Katarzyny na Synaju. Niektóre z nich przechowywane są w kolekcji Princeton University Library. 

</doc>
<doc id="2949717" url="https://pl.wikipedia.org/wiki?curid=2949717" title="Iwanówka (rejon wileński)">
Iwanówka (rejon wileński)

Iwanówka (lit. "Joniškės") − wieś na Litwie, w rejonie wileńskim, 5 km na południowy zachód od Bujwidzów, zamieszkana przez 6 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949719" url="https://pl.wikipedia.org/wiki?curid=2949719" title="Koniuchy (rejon wileński)">
Koniuchy (rejon wileński)

Koniuchy (lit. "Kaniūkai") − wieś na Litwie, w rejonie wileńskim, 1 km na południe od Bujwidzów, zamieszkana przez 54 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949721" url="https://pl.wikipedia.org/wiki?curid=2949721" title="Leoniszki (gmina Bujwidze)">
Leoniszki (gmina Bujwidze)

Leoniszki (lit. "Leoniškės") − wyludniona wieś na Litwie, w rejonie wileńskim, 5 km na zachód od Bujwidzów. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949722" url="https://pl.wikipedia.org/wiki?curid=2949722" title="Łazaryszki (Litwa)">
Łazaryszki (Litwa)

Łazaryszki (lit. "Lozoriškės") − wieś na Litwie, w rejonie wileńskim, 6 km na zachód od Bujwidzów, zamieszkana przez 6 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2949726" url="https://pl.wikipedia.org/wiki?curid=2949726" title="BBC Radio Cumbria">
BBC Radio Cumbria

BBC Radio Cumbria - brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa Kumbria. Została uruchomiona 24 listopada 1973 jako BBC Radio Carlisle, obecną nazwę nosi od maja 1982 roku. Jest dostępna w analogowym przekazie naziemnym oraz w Internecie.
Główną siedzibą stacji, skąd nadawana jest większość jej audycji, jest ośrodek BBC w Carlisle. Pomocniczo stacja wykorzystuje również studio w Barrow-in-Furness. Oprócz tego na jej antenie można usłyszeć wspólny wieczorny magazyn reporterski wszystkich angielskich stacji lokalnych BBC, koordynowany przez BBC Radio Leeds, oraz audycje ogólnokrajowego BBC Radio 5 Live. 

</doc>
<doc id="2949728" url="https://pl.wikipedia.org/wiki?curid=2949728" title="Innocenzo Ciocchi del Monte">
Innocenzo Ciocchi del Monte

Innocenzo Ciocchi Del Monte (ur. w 1532 w Borgo San Donnino, zm. 2 listopada 1577 w Rzymie) – włoski kardynał, faworyt papieża Juliusza III.
Życiorys.
Jego matka była żebraczką, natomiast tożsamość ojca jest nieznana. Na chrzcie nadano mu imię Santino. Opuścił dom rodzinny w bardzo młodym wieku i znalazł schronienie na dworze kardynała Giovanni Marii Ciocchi del Monte, legata papieskiego w Parmie i Piacenzy w latach 1537–1539. Za jego sprawą został adoptowany przez brata kardynała, Baldovino Ciocchi del Monte. Prawdopodobnie przy tej okazji przyjął imię Innocenzo. Kardynał darzył go głębokim uczuciem i w 1546 uczynił 14-letniego zaledwie chłopca prepozytem Arezzo.
Po tym jak jego protektor został obrany papieżem Juliuszem III, Innocenzo został kreowany kardynałem, 30 maja 1550. Trzy dni później otrzymał kapelusz kardynalski i diakonię S. Onofrio. Otrzymał szereg bogatych beneficjów, m.in. opactwa Mont Saint-Michel (1550), S. Saba (1550), Miramont (1550), S. Zeno w Weronie (1551) i Grottaferrata (1554), diecezję Mirepoix (1553) oraz stanowisko protektora rzymskiego kolegium katechumenów. W listopadzie 1551 Juliusz uczynił go zwierzchnikiem Sekretariatu Papieskiego i szefem papieskiej dyplomacji, a w latach 1552-1554 powierzył mu funkcję legata apostolskiego w Bolonii. Ponieważ obowiązki dyplomatyczne przerastały możliwości młodego, niewykształconego kardynała, papież, w celu wyręczenia go od faktycznego wykonywania tych obowiązków, utworzył nowy, nominalnie podporządkowany mu urząd sekretarza stanu Stolicy Apostolskiej, na który mianował kardynała Girolamo Dandiniego. Kardynał wdał się także w skandalizujący związek z poetką Ersilią Cortese. Papież rozważał nawet przeniesienie go z powrotem do stanu świeckiego, lecz ostatecznie tego nie zrobił.
W 1559 w Nocera Umbra, zamordował dwóch mężczyzn, którzy źle się o nim wypowiedzieli. Rok później został aresztowany w Zamku św. Anioła, ale dzięki wstawiennictwu m.in. Kosmy Medyceusza, wyszedł na wolność jesienią 1561. Obiecał wówczas Piusowi IV zmienić swoje postępowanie, zapłacić 100 tys. skudów odszkodowania i zrzec się godności kardynalskiej w przypadku recydywy. Pius IV zadecydował wówczas o wygnaniu go do Tivoli i przydzieleniu mu dwóch jezuitów jako asystentów, mających pracować nad poprawą jego zachowania. W tym czasie dwukrotnie zmienił swoją tytularną diakonię (4 maja 1562 otrzymał diakonię S. Callisto, a 17 listopada 1564 S. Maria in Portico). Wziął udział w Konklawe 1565–1566, które wybrało papieża Piusa V. Dokonana krótko po konklawe promocja kardynała Giulio Feltre della Rovere do rangi kardynała prezbitera (15 lutego 1566) uczyniła Innocenzo protodiakonem Świętego Kolegium.
Na przełomie 1567/68 został oskarżony o dokonanie gwałtów na dwóch kobietach niskiego pochodzenia niedaleko Sieny. Również tym razem wstawił się za nim Kosma Medyceusz, który zapewnił papieża Piusa V o jego niewinności. Pius V początkowo zgodził się, by kardynał pozostał w Toskanii pod kuratelą księcia, jednak pod koniec 1568 wezwał go Rzymu, gdzie przydzielił mu mieszkanie na Watykanie i dwóch zakonników teatynów, którzy mieli pracować nad jego poprawą. Przy okazji, 3 grudnia 1568 po raz ostatni dokonał zamiany swej tytularnej diakonii (na S. Maria in Via Lata). W maju 1569 został uwięziony w Zamku św. Anioła i powołana została komisja kardynalska mająca zbadać zarzuty wobec niego. Kardynał bez większych oporów złożył zeznania dotyczące swego życia, przyznając się do licznych romansów z kobietami i korzystania z usług prostytutek, jak również do zabójstwa popełnionego w 1559. W czerwcu 1569, komisja kardynalska orzekła, że zabójstwo z 1559 zostało mu już przebaczone przez Piusa IV w 1561, zaś pozostałe jego przestępstwa sprowadzają się do "zwykłego cudzołóstwa", wobec czego nie powinny zakończyć się degradacją w hierarchii kościelnej. Jednak wobec braku skruchy, Pius V skazał go na banicję do Monte Cassino i nałożył na niego areszt domowy, który początkowo miał trwać jeden miesiąc, ale następnie był systematycznie przedłużany. Pozostał tam przez dwa lata, po upływie których, wobec doniesień o poprawie jego zachowania, Pius zezwolił mu na przeniesienie do klasztoru w Bergamo. Powrócił do Rzymu dopiero po śmierci Piusa V. Nie zdążył wprawdzie na konklawe, ale koronował (jako protodiakon) nowego papieża Grzegorza XIII. W 1574 był wymieniany wśród członków dwóch kongregacji kardynalskich (ds. petycji od książąt oraz ds. ceremonii). Zmarł w Rzymie, w Dzień Zaduszny 1577 roku.
Relacje z Juliuszem III.
Charakter relacji między Innocenzo a jego patronem Juliuszem III niemal od samego początku był przedmiotem kontrowersji. Zdaniem niektórych autorów, nadzwyczajna hojność Juliusza III dla mało uzdolnionego chłopca, która w krótkim czasie uczyniła go jednym z najbogatszych ludzi w Europie, świadczy, że była to relacja homoseksualna, a wniosek ten dodatkowo opierają na następujących świadectwach z epoki:
Nie wszyscy historycy podzielają powyższy wniosek. Ludwig von Pastor odrzucił zarzuty o niemoralność względem Juliusza III, jednak poza ogólnikową uwagą o powszechności rzucania tego rodzaju oskarżeń na przeciwników w dobie renesansu i reformacji i odwołaniem do opinii kilku wcześniejszych autorów nie uzasadnił szerzej swego stanowiska. Francis Burkle-Young i Michael Leopoldo Doerer, autorzy biografii Innocenzo, doszli do wniosku, że Innocenzo i Juliusz III nie byli kochankami, podając następujące argumenty:
Zarówno Pastor jak i Burkle-Young oraz Doerer wskazali ponadto, że większość ówczesnych mieszkańców Rzymu wcale nie uważała Innocenzo za kochanka Juliusza III, lecz za jego nieślubnego syna. Na takie poglądy opinii publicznej wskazuje wyraźnie m.in. wspomniany wyżej list Matteo Dandolo. Zdaniem Doerera i Burkle-Younga, dowodzi to, że wśród współczesnych bynajmniej nie było jednomyślności w kwestii domniemanych upodobań seksualnych Juliusza III i wielu (prawdopodobnie większość) przypisywało mu heteroseksualne skłonności. W związku z tym, okazjonalnie formułowane w paszkwilach zarzuty o uprawianie sodomii czy satyryczne porównania w utworach poetyckich du Bellaya nie mają zbyt dużej wartości dowodowej. W konkluzji Doerer i Burkle-Young stwierdzili, że relacje między Juliuszem III a jego adoptowanym bratankiem przypominały raczej relacje dziadka z wnukiem.
Nawet historycy odrzucający tezę o homoseksualnym charakterze relacji Juliusza i Innocenzo przyznają jednak, że Juliusz III sam swą nadzwyczajną hojnością i pobłażliwością wobec chłopaka dał pretekst do formułowania tego rodzaju zarzutów. Niektórzy autorzy ograniczają się do zrelacjonowania kontrowersji wokół tych relacji, nie wypowiadając własnego stanowiska.

</doc>
<doc id="2949730" url="https://pl.wikipedia.org/wiki?curid=2949730" title="Ätran">
Ätran

Ätran – rzeka na zachodnim wybrzeżu Szwecji o długości ok. 243 km, uchodząca do Kattegatu w Falkenberg (Halland). Powierzchnia jej dorzecza, obejmującego południowo-wschodnią część prowincji historycznej Västergötland oraz część Hallandu (głównie obszar gminy Falkenberg), wynosi 3 342,2 km².
Jedna z czterech, obok Viskan, Nissan i Lagan, dużych rzek Hallandu.
Geografia.
Przebieg rzeki.
Źródła Ätran położone są ok. 332 m n.p.m. na torfowisku w pobliżu Gullered na wschód od Ulricehamn (Västra Götaland). Początkowo rzeka płynie w kierunku północnym, przepływając przez jeziora Vinsarpasjön i Lönern. Następnie okrąża od północnego wschodu miejscowość Åsarp i płynie dalej na południe przez Ulricehamn i jezioro Åsunden. Przepływa przez leśne obszary południowo-wschodniej części Västergötland, płynąc przez m.in. Svenljunga w kierunku Halland. W Ätrafors, ok. 19 km na północny wschód od Falkenberg, przyjmuje swój największy prawy dopływ, rzekę Högvadsån. Następnie mija Vessigebro i uchodzi do Kattegatu w Falkenberg.
Miejscowości położone nad Ätran.
Åsarp, Timmele, Ulricehamn, Hillared, Svenljunga, Östra Frölunda, Ätran, Vessigebro, Falkenberg.
Zagospodarowanie.
Nad Ätran zlokalizowanych jest 19 elektrowni wodnych o łącznej mocy 67,7 MW, produkujących rocznie ok. 238,2 GWh energii elektrycznej. Największą z nich jest elektrownia wodna Yngeredsfors w gminie Falkenberg.

</doc>
<doc id="2949733" url="https://pl.wikipedia.org/wiki?curid=2949733" title="Modest Iljicz Czajkowski">
Modest Iljicz Czajkowski



</doc>
<doc id="2949736" url="https://pl.wikipedia.org/wiki?curid=2949736" title="Grumman HU-16 Albatross">
Grumman HU-16 Albatross

Grumman HU-16 Albatross – amerykańska wielozadaniowa łódź latająca opracowana w połowie lat 40. XX wieku przez przedsiębiorstwo Grumman, wykorzystywana głównie do zadań poszukiwawczo-ratunkowych.
W 1944 roku projekt samolotu został przedstawiony US Navy, a 24 października 1947 roku odbył się oblot pierwszego prototypu. Samolot został przyjęty do służby w marynarce wojennej pod oznaczeniem UF-1, a niedługo później także w US Air Force, gdzie otrzymał oznaczenie SA-16. Albatrossy wzięły udział w wojnie koreańskiej a następnie wietnamskiej. W 1962 roku oznaczenie samolotów zmieniono na HU-16.
Poza US Navy i US Air Force, samoloty wykorzystywane były przez US Coast Guard oraz formacje wojskowe ponad 20 krajów świata, m.in. Royal Canadian Air Force. Wyprodukowanych zostało 466 egzemplarzy samolotu, w tym dwa prototypy.
HU-16 Albatross był dwusilnikowym górnopłatem. Załogę samolotu stanowiły cztery osoby. Dodatkowo Albatross mógł przewozić 10 pasażerów, nosze bądź do 2300 kg ładunku. Pod skrzydłami samolotu znajdowały się zaczepy pozwalające na przenoszenie uzbrojenia lub dodatkowych zbiorników paliwa.

</doc>
<doc id="2949738" url="https://pl.wikipedia.org/wiki?curid=2949738" title="Pasha Parfeny">
Pasha Parfeny

Pasha Parfeny, właśc. Pavel Parfeni (ur. 30 maja 1986 w Orgiejowie) – mołdawski piosenkarz i kompozytor. Dwukrotny reprezentant Mołdawii w Konkursie Piosenki Eurowizji (2012 i 2023).
Życiorys.
Jest synem nauczycielki gry na fortepianie oraz piosenkarza i gitarzysty. 
W wieku siedmiu lat rozpoczął naukę gry na fortepianie w szkole muzycznej. W 2002 rozpoczął naukę śpiewu w Tiraspol Music College, następnie od 2006 rozwijał się w kierunku kompozytorskim w Państwowej Wyższej Szkole Muzyki, Teatru i Sztuk Pięknych.
W 2003 otrzymał Grand Prix konkursu "Voices Of Transnistria". W 2007 otrzymał pierwszą nagrodę na bułgarskich festiwalach "Duet of the Year" i "Silver Lantrei". W latach 2008–2009 był wokalistą zespołu SunStroke Project, z którym nagrał m.in. single „In Your Eyes”, „Summer” i „No Crime” i brał udział w krajowych eliminacjach do 54. Konkursu Piosenki Eurowizji w 2009. Jesienią 2010 odszedł z zespołu i rozpoczął karierę solową.
W 2009 otrzymał główną nagrodę na Międzynarodowym Festiwalu Muzyki im. George’a Grigoriu oraz na festiwalu "Mamaia Contest". W lutym 2010 z utworem „You Should Like” zajął drugie miejsce w programie "O melodie pentru Europa 2010". W maju 2012, reprezentując Mołdawię z utworem „Lăutar”, zajął 11. miejsce w finale 57. Konkursu Piosenki Eurowizji w Baku. W następnym roku ponownie wystąpił na Eurowizji, tym razem jako kompozytor utworu „O mie”, z którym Aliona Moon zajęła 11. miejsce w finale 58. Konkursu Piosenki Eurowizji w Malmö. W maju 2023, reprezentując Mołdawię z utworem „Soarele și luna”, wystąpi w 67. Konkursie Piosenki Eurowizji w Liverpoolu.

</doc>
<doc id="2949739" url="https://pl.wikipedia.org/wiki?curid=2949739" title="Albatross">
Albatross



</doc>
<doc id="2949740" url="https://pl.wikipedia.org/wiki?curid=2949740" title="HU-16">
HU-16



</doc>
<doc id="2949741" url="https://pl.wikipedia.org/wiki?curid=2949741" title="HU-16 Albatross">
HU-16 Albatross



</doc>
<doc id="2949743" url="https://pl.wikipedia.org/wiki?curid=2949743" title="Grumman EA-6 Prowler">
Grumman EA-6 Prowler



</doc>
<doc id="2949744" url="https://pl.wikipedia.org/wiki?curid=2949744" title="Samolot walki elektronicznej">
Samolot walki elektronicznej



</doc>
<doc id="2949750" url="https://pl.wikipedia.org/wiki?curid=2949750" title="Błękitny Jazz">
Błękitny Jazz

Błękitny Jazz – pierwsza państwowa orkiestra grająca muzykę jazzową w powojennej Polsce, założona w 1955 przez Ryszara Damrosza; znana później pod nazwami Państwowa Orkiestra Taneczna, Państwowa Orkiestra Jazzowa lub Państwowy Zespół Muzyczny.
W 1954 dyrekcja ogólnopolskiej Estrady zaproponowała Damroszowi utworzenie Państwowego Zespołu Muzyki Rozrywkowej, z popularnym repertuarem w stylu orkiestr André Kostelanetza czy Paula Whitemana. Wiosną 1955 Damrosz zaczął realizację tego projektu. Oparł swój zespół na muzykach pracujących w radiu lub w lokalach rozrywkowych (na planowane angażowanie muzyków z filharmonii nie wyraził zgody minister kultury i sztuki). W orkiestrze znaleźli się m.in. saksofoniści Jan Walasek i Władysław Kowalczyk, trębacz Józef Grabarski, pianista Waldemar Maciszewski, altowiolista Jerzy Róziewicz, jednym ze skrzypków był Władysław Pawelec. Piosenki śpiewali René Glaneau, Carmen Moreno (wcześniej wokalistka zespołu Zygmunta Wicharego) oraz Chór Czejanda. Dobór repertuaru miał być w gestii dyrektora i dyrygenta orkiestry. Estradzie zależało jednak na sukcesie komercyjnym i, wobec rosnącej w Polsce popularności muzyki jazzowej, zaleciła granie popularnych standardów oraz zmieniła planowaną nazwę Błękitni na Błękitny Jazz. Wśród utworów wykonywanych przez zespół była m.in. „Błękitna rapsodia” George'a Gershwina czy „Trumpet Rapsody” z repertuaru orkiestry Harry'ego Jamesa (solo na trąbce – Józef Grabarski). Grano również dużo popularnej muzyki tanecznej. Autorami wielu utworów i aranżacji byli tacy polscy kompozytorzy jak Jerzy Abratowski, Tadeusz Kwieciński, Wiesław Machan, Adam Markiewicz, Stefan Rembowski, Marek Sart czy też sam Damrosz.
Pierwsze koncerty orkiestry odbyły się w styczniu 1956 w Wałbrzychu i Jeleniej Górze. Oficjalna premiera nastąpiła 4 lutego 1956. Tego dnia Błękitny Jazz w 32-osobowym składzie wystąpił w Sali Kongresowej PKiN w Warszawie. Po kolejnych koncertach w Warszawie (w teatrze na Żoliborzu) zorganizowano im trasę koncertową obejmującą większe miasta Polski (ale, jak informuje Echo Krakowa z 11 kwietnia 1956, np. 5 marca 1956 grali też w Nowej Hucie dla kilkutysięcznej publiczności).
W czerwcu 1956 orkiestra wyjechała na tournée po Związku Radzieckim. Koncerty w parku Ermitaż, a potem Gorkiego w Moskwie gromadziły po kilkanaście tysięcy widzów, a występy odbywały się kilka razy dziennie. Po miesięcznym pobycie w Moskwie Błękitny Jazz przez kolejny miesiąc koncertował w Leningradzie, a później w Odessie, Kijowie i Lwowie.
Po przyjeździe do Polski Damrosz ujawnił w Ministerstwie Kultury odkryte przez siebie nieprawidłowości w finansach zespołu (wobec faktu, że sprawami tymi zajmowali się specjalni pracownicy Estrady, wkrótce potem wymieniono jej kierownictwo). Dyrygentowi zaproponowano w tym czasie dłuższy wyjazd do Francji. Po powrocie Damrosz stwierdził, że Błękitny Jazz właściwie już nie istnieje. Z dawnego zespołu utworzono Jan Walasek Big Band (nieobsadzone jeszcze było stanowisko kierownika artystycznego, które - wobec odmowy Damrosza - objął Edward Czerny).

</doc>
<doc id="2949753" url="https://pl.wikipedia.org/wiki?curid=2949753" title="Mistrzostwa Świata w Tenisie Stołowym 2013">
Mistrzostwa Świata w Tenisie Stołowym 2013

52. Mistrzostwa świata w tenisie stołowym 2013 odbyły się w dniach 13 - 20 maja 2013 w hali Bercy w Paryżu (Francja).

</doc>
<doc id="2949757" url="https://pl.wikipedia.org/wiki?curid=2949757" title="Marcel Bezençon">
Marcel Bezençon

Marcel Bezençon (ur. 1 maja 1907 w Orbe, zm. 17 lutego 1981 w Lozannie) – szwajcarski dziennikarz, długoletni dyrektor Europejskiej Unii Nadawców (ang. "European Broadcast Union" – EBU, fr. "Union européenne de radio-télévision" – UER), uważany za pomysłodawcę i twórcę corocznego Konkursu Piosenki Eurowizji.
Studiował literaturę na Uniwersytecie w Lozannie. Był również niezależnym krytykiem sztuki teatralnej. W 1932 roku rozpoczął swoją karierę dziennikarską jako redaktor gazety „Feuille Lausanne d’Avis”.
Od 1939 roku przez jedenaście lat sprawował funkcję dyrektora Radia Lozannie. W 1950 roku został dyrektorem generalnym SRG SSR (niem. "Schweizerische Radio – und Fernsehgesellschaft", fr. "Société suisse de radiodiffusion et télévision", wł. "Società svizzera di radiotelevisione", rom. "Societad svizra da radio e televisiun").
W latach 1954–1969 Bezençon był również przewodniczącym programu Komisji Europejskiej Unii Nadawców. W styczniu 1955 roku w Monako komitet, pod przewodnictwem Marcela Bezençona, przedstawił pomysł powołania Konkursu Piosenki Eurowizji wzorowanego na Festiwalu Piosenki Włoskiej w San Remo.
Podczas 47. Konkursu Piosenki Eurowizji w Estonii po raz pierwszy zostały rozdane Nagrody im. Marcela Bezençona dla najlepszych uczestników imprezy. Pomysłodawcami nagród byli Christer Björkman (reprezentant Szwecji podczas konkursu w 1992 roku, przewodniczący szwedzkiej delegacji eurowizyjnej) i Richard Herrey (członek zespołu Herreys, zwycięzca konkursu w 1984 roku).

</doc>
<doc id="2949759" url="https://pl.wikipedia.org/wiki?curid=2949759" title="Al-Manszijja">
Al-Manszijja

Al-Manszijja (arab. المنشية) – nieistniejąca już arabska wieś, która była położona w Dystrykcie Akki w Mandacie Palestyny. Wieś została wyludniona i zniszczona podczas wojny domowej w Mandacie Palestyny, po ataku sił żydowskiej organizacji paramilitarnej Hagana w dniu 14 maja 1948 roku.
Położenie.
Al-Manszijja leżała w północnej części równiny przybrzeżnej Izraela, w odległości 2 km na północny wschód od miasta Akka. Według danych z 1945 do wsi należały ziemie o powierzchni 1488,6 ha. We wsi mieszkało wówczas 1080 osób, w tym 270 Żydów.
Historia.
Nie jest dokładna data założenia wioski Al-Manszijja, jednak najstarsze odkryte w 1955 roku groby są datowane na XIII wiek p.n.e. Wcześniej mieszkańcy wierzyli, że wieś powstała w okresie panowania krzyżowców lub panowania mameluków. W następnych latach musiała być ona jednak opuszczona, ponieważ kolejne zapiski o niej pojawiają się dopiero przy spisie ludności z 1596 roku. Francuska mapa z 1799 roku ukazuje wieś jako „"bezludną ruinę"”. Victor Guérin napisał w 1880 roku, że Al-Manszijja jest „"nowo założoną"” wsią. Pod koniec XIX wieku jest opisana jako mała wieś położona na równinie. W otoczeniu gruntów ornych stały domy zbudowane z kamieni i gliny. Wieś liczyła około 150 mieszkańców. W wyniku I wojny światowej w 1918 roku cała Palestyna przeszła pod panowanie Brytyjczyków, którzy utworzyli Mandat Palestyny. W owym czasie okoliczne grunty zaczęły wykupywać od arabskich właścicieli żydowskie organizacje syjonistyczne, jednak stosunki między mieszkańcami Al-Manszijji a żydowskimi rolnikami układały się pozytywnie.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała te tereny państwu arabskiemu. Podczas wojny domowej w Mandacie Palestyny w 1948 roku w okolicy operowały siły Arabskiej Armii Wyzwoleńczej, które paraliżowały żydowską komunikację w całej Galilei. Z tego powodu, w dniu 6 lutego 1948 roku siły żydowskiej organizacji paramilitarnej Hagana zaatakowały wieś Al-Manszijja. Napastnicy zostali odparci przez siły lokalnej arabskiej milicji. Następny atak nastąpił podczas izraelskiej operacji „Ben-Ami”, w trakcie której w dniu 14 maja 1948 roku wieś została zajęta. Wysiedlono jej mieszkańców, a następnie w dniu 16 czerwca 1948 roku wyburzono jej domy. Jeszcze w trakcie I wojny izraelsko-arabskiej, w dniu 28 maja 1948 roku na terenie arabskiej wioski założono kibuc Szamerat, który później przeniósł się bardziej na północ.
Miejsce obecnie.
Obecnie na miejscu wioski Al-Manszijja znajduje się jedno z osiedli miasta Akka, natomiast pola uprawne zajęły kibuc Szamerat i moszaw Bustan ha-Galil. Palestyński historyk Walid Chalidi, tak opisał pozostałości wioski Al-Manszijja: „"Stoi kilka domów, islamska szkoła dla sierot, meczet i świątynia Baha’i; reszty wsi nie ma. Sanktuarium jest dostojnym budynkiem, z kopułą, z wybitym łukowatym wejściem w przedniej ścianie, posiada ono kamienne filary. Meczet jest kamienną budowlą z kopułą i sklepieniem, został przekształcony w prywatny dom żydowskiej rodziny. Dawna islamska szkoła dla sierot jest zamieszkana. Wybudowany z kamiennych bloków kanał na wodę al-Basza nadal istnieje, ale nie działa, to samo odnosi się do wodociągu"”.

</doc>
<doc id="2949761" url="https://pl.wikipedia.org/wiki?curid=2949761" title="Päivi Paunu">
Päivi Paunu

Päivi Paunu (właśc. Päivi von Hertzen; ur. 20 września 1946 w Helsinkach, zm. 14 grudnia 2016) – fińska piosenkarka.
W 1972 roku wystąpiła wraz z Kim Floorem w Konkursie Piosenki Eurowizji w Wielkiej Brytanii z piosenką "Muistathan" zajmując dwunastą pozycję i zdobywając 78 punktów.
Zmarła na raka 14 grudnia 2016.

</doc>
<doc id="2949762" url="https://pl.wikipedia.org/wiki?curid=2949762" title="Gran Premio Città di Camaiore">
Gran Premio Città di Camaiore

Gran Premio Città di Camaiore – klasyczny wyścig kolarski rozgrywany we Włoszech w prowincji Lukka, w regionie Toskania, co roku w sierpniu (w 2013 roku w lutym). Od 2005 roku należy do cyklu UCI Europe Tour i ma kategorię 1.1. 
Wyścig odbył się po raz pierwszy w roku 1949 i organizowany jest co rok. W 1978 roku wyścig nie odbył się. Rekordzistą pod względem ilości zwycięstw są Włosi: Giuseppe Saronni i Roberto Nencioli, którzy dwukrotnie triumfowali w tym wyścigu.

</doc>
<doc id="2949763" url="https://pl.wikipedia.org/wiki?curid=2949763" title="Elías del Socorro Nieves">
Elías del Socorro Nieves



</doc>
<doc id="2949764" url="https://pl.wikipedia.org/wiki?curid=2949764" title="Ellen Corby">
Ellen Corby

Ellen Corby, właśc. Ellen Hansen (ur. 3 czerwca 1911 w Racine, zm. 14 kwietnia 1999 w Los Angeles) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Została dwukrotnie uhonorowana nagrodą Złotego Globu i trzykrotnie nagrodą Emmy, a także otrzymała nominację do Oscara, trzykrotnie do nagrody Złotego Globu i dwukrotnie do nagrody Emmy.

</doc>
<doc id="2949770" url="https://pl.wikipedia.org/wiki?curid=2949770" title="Poprajkowci">
Poprajkowci

Poprajkowci (bułg. "Попрайковци") – wieś w środkowej Bułgarii, w obwodzie Gabrowo, w gminie Trjawna. Miejscowość jest niezamieszkana.

</doc>
<doc id="2949771" url="https://pl.wikipedia.org/wiki?curid=2949771" title="Prestoj">
Prestoj

Prestoj (bułg. "Престой") – wieś i kurort w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 25 mieszkańców.
Historia.
Do 1944 roku miejscowość nazywała się Dżurowci.

</doc>
<doc id="2949778" url="https://pl.wikipedia.org/wiki?curid=2949778" title="Artykuły z Marburga">
Artykuły z Marburga

Artykuły z Marburga powstały 3 października 1529 roku podczas dysputy teologicznej w Marburgu. Marcin Luter, Huldrych Zwingli jak również inni reformatorzy spotkali się z okazji sporu o Wieczerze Pańską, aby załagodzić różnice istniejące w ich poglądach. Głównym punktem sporu była nauka o realnej obecności Chrystusa w podaniu chleba i wina podczas Komunii Świętej. Pomimo prowadzonych rozmów nie doszli do porozumienia.
Wynik rozmów został zapisany w piśmie, które zawierało 15 artykułów, z czego 14 reprezentuje zgodność luterańskiej i zwinglowskiej nauki. Artykuł 15 wyraża różnicę poglądów pomiędzy nimi w kwestii rozumienia Komunii Świętej. Podstawą Artykułów Marburskich były Artykuły Szwabskie. Treść pisma w części podporządkowana jest apostolskiemu wyznaniu wiary.

</doc>
<doc id="2949780" url="https://pl.wikipedia.org/wiki?curid=2949780" title="Adam Mitscha">
Adam Mitscha

Adam Roman Mitscha (ur. 29 lutego 1892 w Przemyślu, zm. 23 marca 1992 w Bielsku Białej) – polski kompozytor, muzykolog, pedagog. 
Życiorys.
Syn Adama (1853–1907). Był uczniem Adolfa Chybińskiego. Studia muzyczne odbył na Wydziale Teorii i Kompozycji Konserwatorium Polskiego Towarzystwa Muzycznego we Lwowie oraz Prawo na Uniwersytecie Lwowskim. W 1921 uzyskał tytuł naukowy doktora praw. W latach 1926–1929 był wykładowcą Konserwatorium PTM we Lwowie i na Uniwersytecie Jana Kazimierza (gdzie prowadził zajęcia z harmonii i kontrapunktu).
Wchodził w skład komitetu redakcyjnego miesięcznika „Lwowskie Wiadomości Muzyczne i Literackie". W latach 1921–1929 zajmował się też krytyką muzyczną, prowadząc dział muzyczny w lwowskim „Słowie Polskim”. 
Od 1929 roku mieszkał i pracował w Katowicach. Po II wojnie światowej, w latach 1945–1946 był dyrektorem Szkoły Muzycznej im. Mieczysława Karłowicza, w latach 1945–1962 profesorem Państwowej Akademii Muzycznej w Katowicach, w latach 1947–1951 rektorem uczelni.
Skomponował "Trzy tańce śląskie" oraz kompozycje akordeonowe: "Miniatury" (1968), "Obrazy śląskie" (Sucha lipka, Patyjok, U sąsiada, Sikoreczka, Taniec) (1965) i "Suita" (1965).
Zmarł w wieku 100 lat. Został pochowany na cmentarzu przy ul. Henryka Sienkiewicza w Katowicach.

</doc>
<doc id="2949781" url="https://pl.wikipedia.org/wiki?curid=2949781" title="Ponton">
Ponton

Zobacz też: most pontonowy

</doc>
<doc id="2949786" url="https://pl.wikipedia.org/wiki?curid=2949786" title="Lookbook.nu">
Lookbook.nu

LOOKBOOK.nu – bezpłatny serwis społecznościowy związany z modą, oraz fotografią. Został założony przez Yurija Lee w San Francisco w 2008 roku. Inspiracją dla stworzenia tej witryny była moda uliczna, blogi takie jak The Sartorialis oraz The Cobrasnake. Domyślnym językiem portalu jest angielski i każdy ma możliwość zarejestrowania się.
Lookbook.
Portal skupia ludzi w wieku od 15 do 25 lat, 75 procent to kobiety. Około połowa wszystkich użytkowników pochodzi USA. Silnie reprezentowane na LOOKBOOKu państwa to również Polska, Argentyna, Francja, Australia. Strona odnotowuje znaczący przyrost nowych użytkowników (ponad 50 tys. członków oraz więcej niż 1 milion odsłon najmodniejszych stylizacji w ciągu miesiąca). Popularność i sukces tego portalu był omawiany w najważniejszych mediach związanych z modą między innymi: Elle Belgium, Status Magazine, London Evening Standard oraz w wielu innych.
Funkcje.
Portal zrzesza ludzi zainteresowanych modą. Podział stylizacji dzieli się na: marki, państwa pochodzenia właścicieli profilu oraz rodzaje części garderoby występujące w danym looku. Na stronie istnieje możliwość głosowania na subiektywnie najlepsze stylizacje, profile i dodawać je do ulubionych. Stylizacje są wyświetlane na wiele różnych sposobów. Domyślny podgląd w portalu następuje poprzez "zakładkę „HOT”", ukazującą te zdjęcia, które zdobyły największą liczbę punktów HYPE. Druga "zakładka „NEW" – nowości ukazuje wszystkie stylizacje przesłane do strony internetowej. Owa zakładka oferuje funkcję znaną jako „Filtr Karma”, dzięki której użytkownicy z dużą liczbą punktów są w najbardziej widocznym miejscu tablicy. "Zakładka „TOP”" posiada funkcję wyświetlania najpopularniejszych stylizacji umieszczonych w portalu oraz sortowanie ich według dni/tygodni/miesięcy/lat przez użytkowników. "Zakładka „STATS”" daje możliwość ujrzenia listy użytkowników z największą liczbą głosów „KARMA”. Użytkownicy zarejestrowani na LOOKBOOK.nu, Facebooku oraz Twitterze mają możliwość przyznawania punktów oraz komentowania stylizacji umieszczonych przez użytkowników LOOKBOOK.nu. Przyznawanie punktów Hype jest operacją anonimową w celu zachęcenia wszystkich do głosowania. Witryna oferuje więcej możliwości zalogowanym użytkownikom. Tacy użytkownicy poza jawnym oddawaniem głosów oraz zostawianiem komentarzy mogą przydzielać znak „LOVE” (oznaczony jako &lt;3) stylizacjom, które szczególnie przypadły im do gustu, udostępniać archiwum lubianych stylizacji oraz zostać fanem wybranego blogera (otrzymuje powiadomienie o każdej jego aktywności na LOOKBOOKu). Portal oferuje również forum, na którym można publikować posty z tematami i dyskutować nad nimi.
Sukcesy Polaków na LOOKBOOK.nu.
Obecnie na liście 25 najpopularniejszych blogerów lookbooka, od początku jego istnienia znajdują się dwie Polki. Julia Juliett Kuczyńska (6 miejsce, ponad 681 tysięcy fanów) oraz 2 najlepsza stylizacja w portalu oraz Kasia Gorol (17 miejsce, 442 tysiące fanów). Polskie stylizacje wzbudzają duże zainteresowanie oraz cieszą się popularnością.

</doc>
<doc id="2949791" url="https://pl.wikipedia.org/wiki?curid=2949791" title="Amici del Vento">
Amici del Vento

Amici del Vento (wł. "Przyjaciele Wiatru") - jeden z pierwszych i najbardziej znanych zespołów włoskiej prawicowej muzyki alternatywnej, aktywny w latach 1975-1998.
Historia.
Powstanie zespołu.
Zespół został założony przez Carlo Venturino, studenta medycyny z Mediolanu, należącego do prawicowego stowarzyszenia kulturalnego „Alternativa Nazionale”. W 1975 r. zaczął pisać swoje pierwsze piosenki ("Noi", "Nel suo nome" i "Vecchi amici"), które pierwotnie śpiewał tylko wśród bliskich znajomych. 
W lutym 1976 r. Carlo został zaproszony przez Ugo Martinat do jednego z lokali w Turynie, aby zaprezentować swoją twórczość szerszej publiczności. Przybywa tam w towarzystwie Alberto Clivati (autora tekstów dwóch piosenek) oraz innego działacza Alternativa Nazionale, Guido Giraudo. W trakcie koncertu piosenki Carlo były przeplatane utworami Roberta Brasillacha i Aleksandra Sołżenicyna. Występ okazał się sukcesem, a Carlo postanowił założyć zespół. Tak powstała grupa Amici del Vento w składzie: Carlo Venturino (wokal i gitara), jego brat Marco (gitara), dziewczyna Cristina Constantinescu (wokal) oraz Guido Giraudo (konferansjer i kabarecista).
Okres największej aktywności i śmierć Carlo.
W ciągu kilku miesięcy piosenki Amici del Vento stają się znane w środowisku prawicy, a nawet częściowo poza nim: piosenka "Trama nera" zdobyła tytuł "Najczęściej słuchanej piosenki" sycylijskiego radia bliskiego Partii Socjalistycznej. Rozpoczyna się okres największej aktywności zespołu i wielu koncertów w całym kraju.
W czerwcu 1977 r. Amici del Vento występują na I Obozie Hobbit w Montesarchio, gdzie ich koncert jest jednym z głównych punktów programu. Na jesieni tego roku nagrywają, środkami zupełnie nieprofesjonalnymi, swoją pierwszą kasetę "Trama nera", natomiast w grudniu biorą udział w międzynarodowym widowisku organizowanym w Madrycie przez Fuerza Nueva. W 1978 r. zespół nagrywa swoją drugą kasetę "Girotondo" (z piosenkami m.in. "Ritorno" i "Amici del Vento"), bierze udział w II Obozie Hobbit w Fonte Romana oraz dwa razy występuje w Niemczech. W marcu 1980 r. odbywa się duży koncert w teatrze w Mediolanie, w trakcie którego wraz z zespołem występuje także młodszy brat Cristiny, Fabio Constantinescu, który od tego momentu na stałe należy do Amici del Vento.
Na początku lat 80. aktywność zespołu wyraźnie spada, co jest spowodowane prywatnymi obowiązkami jego członków: Carlo pracuje jako lekarz, Marco bierze udział w misji wojskowej w Libanie natomiast Guido jest wicedyrektorem czasopisma "Candido". 
W listopadzie 1983 r. odbywa się ostatni koncert zespołu w takim składzie. 27 grudnia tego roku lider zespołu Carlo Venturino jadąc do pacjenta ginie w wypadku drogowym. Zespół rozwiązuje się.
Wznowienie i koniec działalności zespołu.
W ciągu 10 lat po śmierci lidera Amici del Vento grają z Marco Venturino na czele tylko 2 razy: na koncercie w 1986 r. na 3 rocznicę śmierci Carlo (Marco pisze na ten koncert piosenkę "A Carlo" poświęconą bratu) oraz w 1988 na inauguracji ulicy Sergio Ramelli w Veronie.
W 1993 r. z okazji 10 rocznicy śmierci Carlo Marco i Guido decydują o ponownym wydaniu starych kaset, a także trzeciej kasety "Vecchio Ribelle", która zawiera niewydane dotąd piosenki zespołu oraz kilka nowych napisanych przez Marco. 30 grudnia 1993 r. w teatrze Rosetum w Mediolanie odbywa się koncert z okazji 10-lecia śmierci Carlo. Wzbudza on wielkie zainteresowanie - teatr jest pełny, przychodzi znacznie więcej widzów niż jest miejsc. Ten nieoczekiwany sukces zachęca Marco do powrotu do aktywności muzycznej i tym samym stanowi początek wznowionej działalności grupy (jednak bez udziału Cristiny Constantinescu).
W 1994 r. powstają nowe piosenki a do zespołu przyłącza się gitarzysta Claudio Masella. W 1995 r. w Monzy odbywa się duży koncert (dla 800 osób) a w 1996 r. wydane zostaje pierwsze CD zespołu "Progressista rap". W tym okresie Guido Giraudo i Fabio Constantinescu opuszczają zespół, do którego przyłącza się perkusista Dario Bressan.
8 grudnia 1997 r. Amici del Vento wraz z zespołem Compagnia dell’Anello występują razem w Monzy na wielkim koncercie z okazji 20-lecia istnienia muzyki alternatywnej, na którym oba zespoły wykonują po 20 swoich utworów. Nagranie z koncertu zostaje wydane w formie płyt CD oraz DVD (nagranie wideo) pt. "Concerto del Ventennale" (wł "Koncert 20-lecia").
W 1998 r. Marco decyduje o zakończeniu kariery muzycznej. Od tego czasu zespół występuje jeszcze tylko 2 razy: w 2003 r. na koncercie na 20-lecie śmierci Carlo Venturino (nagranie zostaje opublikowane jako CD "Tributo a Carlo") oraz w maju 2010 r. w trakcie „tygodnia dla Sergio Ramelli”. W tym też roku zostaje wydana płyta "Opera Omnia" zawierająca wszystkie utwory zespołu.

</doc>
<doc id="2949795" url="https://pl.wikipedia.org/wiki?curid=2949795" title="Adraa">
Adraa

Edrei

</doc>
<doc id="2949797" url="https://pl.wikipedia.org/wiki?curid=2949797" title="SM U-90 (1917)">
SM U-90 (1917)

SM U-90 – niemiecki okręt podwodny typu "U-87" zbudowany w Kaiserliche Werft Danzig w Gdańsku w latach 1915-1917. Wodowany 12 stycznia 1917 roku, wszedł do służby w Cesarskiej Marynarce Wojennej 2 sierpnia 1917 roku. 10 września 1917 roku został przydzielony do III Flotylli pod dowództwem kapitana Waltera Remy. U-90 w siedmiu patroli zatopił 30 statków nieprzyjaciela o łącznej wyporności 74 175 BRT oraz dwa uszkodził o łącznej wyporności 8594 BRT.
W czasie pierwszego patrolu na Morzu Celtyckim, około 100 mil na północny zachód od Penmarch, 25 września 1917 roku, U-90 zatopił francuski kuter rybacki „Union Republicaine” o wyporności 44 BRT. 27 września U-90 zatopił kolejne trzy francuskie kutry rybackie: „Deux Jeannes” o wyporności 50 BRT, „Liberte” o wyporności 49 BRT oraz „Peuples Freres” o wyporności 41 BRT. Kutry zostały zatrzymane, a następnie zatopione około 30 mil na południowy zachód od Ouessant w Bretanii. W czasie tego samego patrolu, na przełomie września i października, U-90 zatopił kolejne cztery statki, zaś 30 września dwa brytyjskie parowce. 340 mil na zachód od Ouessant „SS Drake” o wyporności 2267 BRT, płynący z ładunkiem towarów oraz materiałami wybuchowymi z Londynu do Genui, a następnie około 40 mil bliżej do wybrzeży Francji „SS Heron” o wyporności 885 BRT, płynący z Newcastle do Oporto z ładunkiem węgla. W wyniku ataku torpedowego zginęło 22 członków załogi parowca.
W czasie drugiego patrolu U-90 zatopił dwa brytyjskie statki. 20 listopada 1917 roku 155 mil na południowy zachód od Bishop Rock statek żaglowy „Robert Morris” (146 BRT) płynący z Cardiff do Lizbony z ładunkiem węgla. Następnego dnia w ataku torpedowym łupem U-90 padł duży parowiec „Aros Castle” o wyporności 4460 BRT płynący po ładunek z Londynu do Baltimore. W czasie zatonięcia dwóch marynarzy poniosło śmierć.
31 maja 1918 roku około dziewiątej rano, około 600 mil od Brestu, U-90 zaatakował amerykański statek USS „President Lincoln” o wyporności 18 168 BRT, transportujący żołnierzy z Brestu do Stanów Zjednoczonych. „President Lincoln” został trafiony trzema torpedami i zatonął po około 20 minutach. W wyniku ataku śmierć poniosło 26 ludzi, a kapitan Edouard Izac został wzięty do niewoli przez kapitana Waltera Remy jako dowód na zatopienie statku.
1 sierpnia 1918 roku dowódcą okrętu na miesiąc został Helmut Patzig. W czasie jednego patrolu pod jego dowództwem U-90 zatopił 5 statków oraz jeden uszkodził. 15 sierpnia na Atlantyku storpedowany przez U-90 zatonął amerykański parowiec „Montanan” o wyporności 6659 BRT, płynący z Nowego Jorku do Saint-Nazaire, w wyniku ataku zginęło 5 członków załogi. 16 sierpnia U-90 storpedował amerykański parowiec „West Bridge” o wyporności 5189 BRT, płynący z Seattle do Bordeaux. Statek został poważnie uszkodzony i opuszczony przez załogę, ale nie zatonął i został doholowany do stoczni w Breście.
1 września 1918 roku Patzig został zastąpiony przez kapitana Heinricha Jess. Pod dowództwem Jessa U-90 zatopił dwa statki brytyjskie.
20 listopada 1918 roku okręt został poddany Royal Navy i zezłomowany na przełomie 1919 i 1920 roku.

</doc>
<doc id="2949798" url="https://pl.wikipedia.org/wiki?curid=2949798" title="Adam Czarnołuski">
Adam Czarnołuski

Adam Czarnołuski (Czarnołoski) herbu Ciołek – podstoli czernihowski w latach 1785-1794, podczaszy bełski, szambelan królewski w 1783 roku, poseł z województwa czernihowskiego na Sejm Czteroletni w 1790 roku.

</doc>
<doc id="2949799" url="https://pl.wikipedia.org/wiki?curid=2949799" title="Adam Czarnołoski">
Adam Czarnołoski



</doc>
<doc id="2949802" url="https://pl.wikipedia.org/wiki?curid=2949802" title="Danio tęczowe">
Danio tęczowe



</doc>
<doc id="2949803" url="https://pl.wikipedia.org/wiki?curid=2949803" title="Dennik">
Dennik



</doc>
<doc id="2949806" url="https://pl.wikipedia.org/wiki?curid=2949806" title="Petra Mede">
Petra Mede

Petra Maria Mede (ur. 7 marca 1970 w Sztokholmie) – szwedzka satyryczka, tancerka i prezenterka telewizyjna, znana m.in. jako główna prowadząca 58. Konkursu Piosenki Eurowizji organizowanego w Malmö w 2013 roku oraz współprowadząca 61. Konkursu, który odbył się w 2016 roku w Sztokholmie.
Kariera.
Jako dwunastoletnia dziewczynka rozpoczęła naukę w Szwedzkiej Akademii Baletowej. Z upływem lat jej zainteresowania artystyczne przesuwały się w stronę tańca współczesnego, w którym postanowiła specjalizować się, gdy w wieku 18 lat skończyła szkołę i zaczęła pracować jako zawodowa tancerka. Po okresie działalności w tym charakterze w Szwecji oraz we Francji, jej kariera została przerwana przez serię następujących po sobie kontuzji pleców, które bardzo poważnie zagrażały jej zdrowiu i zmusiły do rezygnacji z tańca.
Po kilku latach rehabilitacji postanowiła spróbować swoich sił w dziedzinie komedii. W 2005 Mede wygrała festiwal stand-upu "Bungy Comedy" i zaczęła profesjonalnie występować z własnymi monologami. Od 2007 była regularnie zapraszana do programów satyrycznych w szwedzkiej telewizji. W 2009 wygrała plebiscyt na najpopularniejszą kobietę ze świata szwedzkiej komedii. W tym samym roku powierzono jej rolę prezenterki podczas konkursu "Melodifestivalen 2009", jednego z najważniejszych wydarzeń w kalendarzu szwedzkiej muzyki popularnej, stanowiącego zarazem krajowe preselekcje do 54. Konkursu Piosenki Eurowizji.
W 2010 otrzymała własny program w telewizji TV3, zatytułowany "Petra Mede Show" i łączący elementy komedii oraz talk-show. W latach 2011 i 2012 prowadziła ceremonie rozdania nagród Guldbagge, będących najważniejszym wyróżnieniem w szwedzkiej branży filmowej. Stała się również jedną z najpopularniejszych w Szwecji konferansjerek, prowadzących rozmaite koncerty, festiwale, konferencje itp.
W maju 2013 roku Mede poprowadziła 58. Konkurs Piosenki Eurowizji organizowany w Malmö. Pod koniec marca 2015 roku została prowadzącą specjalny koncert jubileuszowy "Eurovision Song Contest’s Greatest Hits" organizowany w Londynie.
W lutym 2016 roku z Giną Dirawi poprowadziła pierwszy koncert eliminacyjny "Melodifestivalen 2016". W maju wraz z Månsem Zelmerlöwem poprowadziła wszystkie koncerty 61. Konkursu Piosenki Eurowizji organizowanego w Sztokholmie.

</doc>
<doc id="2949809" url="https://pl.wikipedia.org/wiki?curid=2949809" title="El Charro">
El Charro

El Charro – węgierska grupa muzyczna grająca pop i disco, istniejąca w 1995 roku. Zespół został założony w Budapeszcie przez braci Istvána i Zoltána Tabárów po rozpadzie Exotic. Grupa nagrała jeden studyjny album – "Pancsi a vízben itt délen", który zajął 36 miejsce na liście Top 40 album- és válogatáslemez-lista.

</doc>
<doc id="2949810" url="https://pl.wikipedia.org/wiki?curid=2949810" title="Lista odcinków programu Od przedszkola do Opola">
Lista odcinków programu Od przedszkola do Opola

Ten artykuł przedstawia listę odcinków programu "Od przedszkola do Opola." Numeracja i kolejność odcinków są zgodne z kolejnością pierwszej ich emisji w TVP1.

</doc>
<doc id="2949816" url="https://pl.wikipedia.org/wiki?curid=2949816" title="Leopold König">
Leopold König

Leopold König (ur. 15 listopada 1987 w Moravská Třebová) – czeski kolarz szosowy.

</doc>
<doc id="2949818" url="https://pl.wikipedia.org/wiki?curid=2949818" title="André Gertler">
André Gertler

André Gertler (ur. 26 lipca 1907 w Budapeszcie, zm. 23 lipca 1998 w Brukseli) – węgierski skrzypek i pedagog muzyczny.
Życiorys.
Urodził się jako syn tkacza pochodzenia żydowskiego. Już w wieku sześciu lat został uczniem Akademii Muzycznej im. Liszta w Budapeszcie. Uczył się pod kierunkiem Jenő Hubaya, Leó Weinera i Zoltána Kodálya. W roku 1926, w wieku 19 lat, koncertował w Belgii. W roku 1928 zamieszkał w Brukseli i kontynuował studia gry na skrzypcach u Eugène’a Ysaÿe’a. Na decyzję o pozostaniu w Belgii wpłynął narastający na Węgrzech antysemityzm.
Początkowo zarabiał grając ilustracje muzyczne do niemych filmów w brukselskim kinie Eden. Występował też w Holandii, Szwajcarii, Francji i Włoszech. W roku 1931 założył wspólnie ze skrzypkiem Baumannem kwartet smyczkowy swego imienia.
Od 1937 zasiadał w jury Konkursu im. Królowej Elżbiety, oraz od roku 1952 Konkursu im. Wieniawskiego. Podczas konkursu zaprzyjaźnił się z laureatem I nagrody, skrzypkiem radzieckim Dawidem Ojstrachem.
W roku 1938 rozpoczął współpracę z kompozytorem węgierskim Bélą Bartókiem. Dokonał nagrań fonograficznych wszystkich utworów skrzypcowych tego kompozytora. Utrzymywał też współpracę z innymi kompozytorami, jak Igorem Strawinskim, Dariusem Milhaud, Paulem Hindemithem i Karlem Amadeusem Hartmannem.
W roku 1947 został powołany na profesora wiolinistyki na Konserwatorium Królewskim w Brukseli. Od roku 1954 był też profesorem Wyższej Szkoły Muzycznej w Kolonii, od roku 1964 w Wyższej Szkole Muzyki i Teatru w Hanowerze. Jako pedagog wykształcił wielu znanych skrzypków, jak Joshua Epstein, Carola Nasdala, Hedwig Pirlet-Reiners, André Rieu i Rudolf Werthen. W ciągu dziesięciu ostatnich lat życia prowadził kursy mistrzowskie w swoim miejscu zamieszkania w Uccle.
Był jurorem Międzynarodowego Konkursu Skrzypcowego im. Henryka Wieniawskiego w Poznaniu.

</doc>
<doc id="2949821" url="https://pl.wikipedia.org/wiki?curid=2949821" title="Gmach Czytelni Żydowskiej w Poznaniu">
Gmach Czytelni Żydowskiej w Poznaniu

Gmach Czytelni Żydowskiej – budynek w Poznaniu na Starym Mieście przy ulicy Żydowskiej 32na rogu z ulicą Dominikańską.
Kamienica została wzniesiona po pożarze w 1803 roku, który zniszczył tę część miasta, w wyniku tego pożaru poszerzono ulicę, więc fasada budynku jest cofnięta w stosunku do sąsiedniego budynku. W marcu 1904 roku Miejscowa Grupa Syjonistyczna otworzyła czytelnię. W 1913 roku w budynku znajdowało się 1600 tomów, książek o tematyce żydowskiej. W okresie międzywojennym budynek zajmowała "Żydowska Biblioteka Ludowa im. Y.L. Pereca".

</doc>
<doc id="2949822" url="https://pl.wikipedia.org/wiki?curid=2949822" title="GMC Acadia">
GMC Acadia

GMC Acadia − samochód osobowy typu crossover klasy pełnowymiarowej, a następnie klasy wyższej produkowany pod amerykańską marką GMC od 2006 roku. Od 2017 roku produkowana jest druga generacja modelu.
Pierwsza generacja.
GMC Acadia I został zaprezentowany po raz pierwszy w 2006 roku.
Acadia zadebiutowała jako zupełnie nowy model w ofercie, zastępując przedłużoną wersję Envoya (XL) oraz osobową odmianę vana Safari. Pojazd na rynku USA trafił do sprzedaży w grudniu 2006, w Kanadzie zaś w styczniu 2007. GMC Acadia oparty został na płycie podłogowej "GM Lambda" używanej także dla bliźniaczego Buicka Enclave, Chevroleta Traverse oraz Saturna Outlook.
Do napędu służy silnik V6 3.6 LLT DOHC z systemem VVT i bezpośrednim wtryskiem paliwa. 
6-biegowa automatyczna skrzynia biegów przenosi napęd na przednią oś (opcjonalnie AWD). Najlepsza wersja wyposażenia stosowana przez GMC - Denali, trafiła do salonów w trzecim kwartale 2010 roku jako rocznik 2011.
Lifting.
Podczas Chicago Motor Show w lutym 2012 zaprezentowano Acadię I po gruntownej modernizacji. W jej ramach samochód otrzymał zupełnie nowy pas przedni z innym kształtem reflektorów i większą atrapą chłodnicy. Ponadto, zmieniono też wkłady tylnych lamp i zderzaki, a także przemodelowano wygląd kokpitu.
Sprzedaż.
Produkcja i sprzedaż pierwszej generacji GMC Acadia trwała 10 lat. Najlepszym sprzedażowo rokiem był 2011, kiedy to w Stanach Zjednoczonych sprzedało się 79 288 sztuk modelu. 
Był to lepszy wynik w stosunku do dwóch poprzednik lat, kiedy to nabywców znalazło odpowiednio 53 820 w 2009 roku i 68 295 sztuk w 2010 roku.
Druga generacja.
GMC Acadia II został zaprezentowany po raz pierwszy w 2016 roku.
Na początku 2016 roku GMC zaprezentowało nową, drugą generację Acadii, która razem z bliźniaczymi przedstawionymi równolegle nowymi wcieleniami Buicka Enclave i Chevroleta Traverse powstała na nowej platformie General Motors o nazwie "C1XX".
Samochód przeszedł obszerny zakres zmian w stosunku do poprzednika, stając się nieznacznie mniejszy i znacznie lżejszy. Acadia II zapoczątkowała nowy kierunek stylistyczny GMC, co wyróżniało się odejściem od kanciastych form na rzecz bardziej obłych i ostrych kształtów. Samochód wyróżniła nowa, większa chromowana atrapa chłodnicy z zaokrąglonymi rogami i strzeliste kształty lamp. 
Lifting.
W kwietniu 2019 roku GMC przedstawiło Acadię II po gruntownej modernizacji. Zmieniono zarówno wygląd przedniej, jak i tylnej części nadwozia. Pojawiły się nowe, bardziej kanciaste i mniejsze powierzchniowo reflektory, a także wyraźnie większa atrapa chłodnicy, inne zderzaki i niżej zabudowane tylne lampy.
Australia.
Po raz pierwszy w historii, General Motors zdecydowało się oferować któryś z modeli GMC pod inną marką na rynku spoza regionu Ameryki Północnej i Bliskiego Wschodu. We wrześniu 2016 roku przedstawiono wariant z kierownicą po prawej stronie na rynek Australii i Nowej Zelandii pod marką Holden Acadia.
Sprzedaż ruszyła półtora roku później, w czerwcu 2018 roku i trwała jedynie dwa lata, kończąc się w połowie 2020 roku z powodu likwidacji marki Holden.

</doc>
<doc id="2949824" url="https://pl.wikipedia.org/wiki?curid=2949824" title="Artykuły ze Schwabach">
Artykuły ze Schwabach

Artykuły ze Schwabach (zwane także Artykułami Szwabskimi) są najwcześniejszym luterańskim wyznaniem wiary.
Początkowo były tak określane artykuły, które margrabia Jerzy Hohenzollern-Ansbach ustalił 14 czerwca 1528 roku z obywatelami Norymbergi w Schwabach pod nazwą "Schwabacher Visitationsartikel" jako podstawę wprowadzenia Reformacji w jego kraju.
Później określane tak jest 17 artykułów, które zostały wypracowane wspólnie przez teologów z Ansbach i Wittenbergi. Artykuły te powstały po proteście w Spirze z inicjatywy margrabiego Jerzego Hohenzollerna-Ansbach, który poprzez wspólne wyznanie chciał wzmocnić zjednoczoną politykę miast Rzeszy przeciw cesarzowi Karolowi V. Zostały one napisane latem 1529 roku przez Filipa Melanchtona przy współpracy z Marcinem Lutrem. Strona saksońska przedstawiła je delegatom górnoniemieckich miast jako warunki związku podczas konwentu w Schwabach, który odbywał się od 16 do 19 października 1529 roku w zajeździe "Goldener Stern" przy targowisku w Schwabach. Artykuły zajmują się Trójcą Świętą, chrystologią, grzechem pierworodnym, usprawiedliwieniem, nauką o sakramentach, eklezjologią i eschatologią. Artykuły Szwabskie razem z Artykułami z Torgawy (Torgau) stanowią podstawę Konfesji Augsburskiej.

</doc>
<doc id="2949825" url="https://pl.wikipedia.org/wiki?curid=2949825" title="Michaił Szaraszeuski">
Michaił Szaraszeuski

Michaił Izrailewicz Szaraszeuski (; , "Michaił Izrailewicz Szerieszewski"; ur. 21 kwietnia 1950 w Mińsku) – białoruski szachista, trener i autor książek szachowych.
Mistrz międzynarodowy i zasłużony trener Białoruskiej Socjalistycznej Republiki Radzieckiej (1988).

</doc>
<doc id="2949826" url="https://pl.wikipedia.org/wiki?curid=2949826" title="BBC Newcastle">
BBC Newcastle

BBC Newcastle - brytyjska stacja radiowa, należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa Tyne and Wear. Została uruchomiona 2 stycznia 1971 roku, obecnie jest dostępna w analogowym i cyfrowym przekazie naziemnym oraz w Internecie. 
Siedzibą stacji jest ośrodek BBC w Newcastle upon Tyne, znany wśród mieszkańców regionu pod żartobliwą nazwą "Różowy Pałac", pochodzącej od dominującego na elewacji koloru różowego. W tym samym gmachu znajduje się również studio regionalnych wiadomości telewizyjnych "Look North", prezentowanych w paśmie rozszczepianym na BBC One. Oprócz audycji własnych na antenie BBC Newcastle można usłyszeć również wspólny magazyn reporterski angielskich stacji lokalnych BBC, koordynowany przez BBC Radio Leeds, zaś w nocy transmitowane są programy ogólnokrajowego BBC Radio 5 Live. 

</doc>
<doc id="2949829" url="https://pl.wikipedia.org/wiki?curid=2949829" title="Dawit Wolde">
Dawit Wolde

Dawit Wolde Arega (ur. 19 maja 1991 w Debre Zeit) – etiopski lekkoatleta specjalizujący się w biegach średniodystansowych. 
W 2007 zdobył brąz na mistrzostwach świata juniorów młodszych w Ostrawie oraz został wicemistrzem Afryki juniorów na dystansie 1500 metrów. W 2009 sięgnął po brąz juniorskich mistrzostw Afryki w Bambous. Półfinalista mistrzostw Afryki w biegu na 800 metrów z roku 2010. Startował na igrzyskach olimpijskich w Londynie, na których odpadł w eliminacjach 1500 metrów. Piąty zawodnik halowych mistrzostw świata w Portland (2016). Medalista mistrzostw Etiopii.

</doc>
<doc id="2949833" url="https://pl.wikipedia.org/wiki?curid=2949833" title="Sum afrykański">
Sum afrykański



</doc>
<doc id="2949835" url="https://pl.wikipedia.org/wiki?curid=2949835" title="Clarias tsanensis">
Clarias tsanensis



</doc>
<doc id="2949836" url="https://pl.wikipedia.org/wiki?curid=2949836" title="Clarias vinciguerrae">
Clarias vinciguerrae



</doc>
<doc id="2949837" url="https://pl.wikipedia.org/wiki?curid=2949837" title="Clarias xenodon">
Clarias xenodon



</doc>
<doc id="2949838" url="https://pl.wikipedia.org/wiki?curid=2949838" title="Clarius gariepinus">
Clarius gariepinus



</doc>
<doc id="2949839" url="https://pl.wikipedia.org/wiki?curid=2949839" title="Silurus gariepinus">
Silurus gariepinus



</doc>
<doc id="2949840" url="https://pl.wikipedia.org/wiki?curid=2949840" title="Clarias syriacus">
Clarias syriacus



</doc>
<doc id="2949841" url="https://pl.wikipedia.org/wiki?curid=2949841" title="Clarias smithii">
Clarias smithii



</doc>
<doc id="2949842" url="https://pl.wikipedia.org/wiki?curid=2949842" title="Clarias robecchii">
Clarias robecchii



</doc>
<doc id="2949843" url="https://pl.wikipedia.org/wiki?curid=2949843" title="Clarias orontis">
Clarias orontis



</doc>
<doc id="2949844" url="https://pl.wikipedia.org/wiki?curid=2949844" title="Clarias notozygurus">
Clarias notozygurus



</doc>
<doc id="2949845" url="https://pl.wikipedia.org/wiki?curid=2949845" title="Clarias muelleri">
Clarias muelleri



</doc>
<doc id="2949846" url="https://pl.wikipedia.org/wiki?curid=2949846" title="Clarias mossambicus">
Clarias mossambicus



</doc>
<doc id="2949847" url="https://pl.wikipedia.org/wiki?curid=2949847" title="Clarias moorii">
Clarias moorii



</doc>
<doc id="2949848" url="https://pl.wikipedia.org/wiki?curid=2949848" title="Clarias micropthalmus">
Clarias micropthalmus



</doc>
<doc id="2949849" url="https://pl.wikipedia.org/wiki?curid=2949849" title="Clarias microphthalmus">
Clarias microphthalmus



</doc>
<doc id="2949850" url="https://pl.wikipedia.org/wiki?curid=2949850" title="Clarias malaris">
Clarias malaris



</doc>
<doc id="2949851" url="https://pl.wikipedia.org/wiki?curid=2949851" title="Clarias macracanthus">
Clarias macracanthus



</doc>
<doc id="2949852" url="https://pl.wikipedia.org/wiki?curid=2949852" title="Clarias longiceps">
Clarias longiceps



</doc>
<doc id="2949853" url="https://pl.wikipedia.org/wiki?curid=2949853" title="Clarias guentheri">
Clarias guentheri



</doc>
<doc id="2949854" url="https://pl.wikipedia.org/wiki?curid=2949854" title="Clarias depressus">
Clarias depressus



</doc>
<doc id="2949855" url="https://pl.wikipedia.org/wiki?curid=2949855" title="Clarias capensis">
Clarias capensis



</doc>
<doc id="2949856" url="https://pl.wikipedia.org/wiki?curid=2949856" title="Grupa Operacyjna Warszawa Stasi">
Grupa Operacyjna Warszawa Stasi

Grupa Operacyjna Warszawa Stasi ("Operativgruppe Warschau", Operativgruppe des MfS in der VR Polen, w skrócie OG Warschau) – działająca w latach 1980-1990 w Polsce, a więc w okresie stanu wojennego i bezpośrednio po nim, jednostka operacyjna Ministerstwa Bezpieczeństwa Państwowego NRD – Stasi ("Ministerium für Staatssicherheit" – MfS).
Grupa powstała 8 września 1980, na mocy porozumienia z władzami polskimi. Organizacyjnie była komórką kontrwywiadu ("Spionageabwehr") Stasi, formalnie II Głównego Wydziału ("Hauptabteilung II – HA II"). Jej członkami byli też przedstawiciele innych służb Stasi. W połowie lat 80. składała się łącznie z 14 etatów, w tym z głównego pełnomocnika do spraw bezpieczeństwa ambasady NRD. Utrzymywała też w Polsce sieć własnych agentów, określaną na ok. 150-500 osób.
Zadania Grupy na rok 1982 ujęto w dokumencie z 18 listopada 1981 – „Porozumieniu między Głównym Zarządem II i Departamentem II polskiego MSW dotyczące czynności grup operacyjnych MBP NRD w PRL.”, w którym najistotniejszym z zadań określono zdobywanie informacji dotyczących układu sił w Polsce.
Siedziba.
Grupa mieściła się w budynku ambasady NRD w Warszawie, przy ówczesnej al. I Armii Wojska Polskiego 2-4 (obecnie al. Szucha), zajmując 10 pokoi. Do 1984, praktycznie w okresie stanu wojennego, OG W utrzymywała też przedstawicielstwa terenowe:

</doc>
<doc id="2949857" url="https://pl.wikipedia.org/wiki?curid=2949857" title="Eddie Collins">
Eddie Collins

Edward Trowbridge Collins, Sr. (ur. 2 maja 1887, zm. 25 marca 1951) – amerykański baseballista, który występował na pozycji drugobazowego przez 25 sezonów w Major League Baseball.
Życiorys.
Collins podpisał kontrakt jako wolny agent przed rozpoczęciem sezonu 1906 z Philadelphia Athletics. W sezonie 1910 skradł najwięcej w American League baz (w tej klasyfikacji zwyciężał w późniejszym okresie jeszcze trzykrotnie - w 1919, 1923 i 1924). W tym samym roku wystąpił we wszystkich meczach World Series, w których Athletics pokonali Chicago Cubs 4–1. Jako zawodnik Athletics mistrzostwo zdobywał jeszcze dwukrotnie w sezonie 1911 i 1913. W 1914 otrzymał nagrodę Chalmers Award dla najbardziej wartościowego zawodnika w lidze W grudniu 1914 przeszedł do Chicago White Sox za 50 tysięcy dolarów.
W 1917 zwyciężył w finałach po raz czwarty w karierze; White Sox pokonali New York Giants w sześciu meczach. W sezonie 1919 wystąpił we wszystkich meczach World Series (znanych jako Black Sox Scandal, jednak Collins nie brał udziału w ustawianiu meczów), w których zespół z Chicago uległ Cincinnati Reds 3–5. W latach 1927–1930 ponownie grał w Philadelphia Athletics.
W późniejszym okresie był między innymi trenerem trzeciej bazy w Athletics i menadżerem generalnym w Boston Red Sox. W 1939 został członkiem Galerii Sław Baseballu. Zmarł 25 marca 1951 roku w wyniku powikłań układu sercowo-naczyniowego.

</doc>
<doc id="2949858" url="https://pl.wikipedia.org/wiki?curid=2949858" title="TSR Góra Kicarz">
TSR Góra Kicarz

TSR Góra Kicarz – telewizyjna stacja retransmisyjna z wieżą o wysokości 35 m, znajdująca się w Piwnicznej-Zdroju, zlokalizowana na pobliskiej górze Kicarz. Właścicielem obiektu jest EmiTel sp. z o.o.
20 maja 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej wyłączone 20 maja 2013 roku.

</doc>
<doc id="2949860" url="https://pl.wikipedia.org/wiki?curid=2949860" title="Belizariusz (cykl powieści)">
Belizariusz (cykl powieści)

Belizariusz (ang. "Belisarius series") – cykl powieści fantasy autorstwa Davida Drake'a i Erica Flinta osadzony w alternatywnej rzeczywistości VI wieku.
Tomy.
Na cykl składa się sześć tomów:
Drugie wydanie serii zostało przeredagowane i wydane jako seria trzech tomów:
W polskim przekładzie ukazały się nakładem wydawnictwa ISA tomy:
W 2012 roku Gdański Klub Fantastyki umieścił czwarty tom cyklu o Belizariusz wśród książek, których wydanie to stowarzyszenie planuje w ramach projektu "non-profit" mającego na celu dokończyć wydawanie w języku polskim cykli literackich, których wydawanie zostało zarzucone przez komercyjne wydawnictwa.
Fabuła.
W północnych Indiach powstało Imperium Malawy, które stawia sobie za cel podbój całego świata. Kierowane przez pochodzący z przyszłości komputer wykorzystuje nieznane współczesnym techniki militarne do szybkiej ekspansji. Jedynym punktem oporu może być Cesarstwo Rzymskie i jeden z najlepszych generałów w historii – Belizariusz. Z pomocą pochodzącego z przyszłości kryształu Belizariusz zaczyna tworzyć plany wojny przeciwko Malawie. W ramach przygotowań wyrusza na wyprawę do Indii, by poznać swojego wroga.
Belizariusz w czasie wyprawy do Indii poznaje Malawian i próbuje odkryć, co jest źródłem ich potęgi. W tym czasie w Konstantynopolu Malawianie wspierają spiskowców, którzy dążą do obalenia cesarza Justyniana i wepchnięcia Rzymu w wojnę domową.
Atakowana przez Malawę Persja po kilku wiekach wojen przeciw Rzymowi prosi niedawnego wroga o przymierze przeciw nowemu najeźdźcy. Belizariusz staje na czele rzymskiej ekspedycji do Persji. Antonina wyrusza na kampanię zbrojną do Egiptu i Arabii.
Tom przedstawia dalsze losy wojny w Persji, Belizariusz stawia zaciekły opór Malawianom w górach w środkowej Persji, a Antonina przygotowuje wyprawę do Persji drogą morską. W południowych Indiach Szakuntala zdobywa sobie terytorium i umacnia władzę, by wystąpić przeciw Malawianom.
Tom przedstawia pierwszą część inwazji na Indie.
Tom kończący cykl.

</doc>
<doc id="2949863" url="https://pl.wikipedia.org/wiki?curid=2949863" title="Raşit Tahsin">
Raşit Tahsin

Raşit Tahsin (ur. 1870 w Stambule, zm. 6 lutego 1936 tamże) – turecki lekarz psychiatra, pierwszy wykładowca psychiatrii w Turcji. W 1893 roku uczył się w Niemczech, był uczniem Emila Kraepelina w klinice w Heidelbergu. W 1920 roku wydał podręcznik psychiatrii "Seririyat-i Akliye Dersleri". Chorował psychicznie.

</doc>
<doc id="2949864" url="https://pl.wikipedia.org/wiki?curid=2949864" title="Nefropatia cukrzycowa">
Nefropatia cukrzycowa



</doc>
<doc id="2949865" url="https://pl.wikipedia.org/wiki?curid=2949865" title="Al-Manszija">
Al-Manszija



</doc>
<doc id="2949867" url="https://pl.wikipedia.org/wiki?curid=2949867" title="Baszan">
Baszan

Baszan, Batanea, Trachonitis – bogaty w wodę głównie równinny region, zlokalizowany na wschód od rowu Jordanu. Współcześnie na terytorium południowo-zachodniej Syrii i północno-zachodniej Jordanii.
Nazwa.
Pierwotne znaczenie nazwy "baszan" nie jest znane. W języku arabskim występuje podobne słowo „batan”, które oznacza równinę o małej ilości skał, lecz biorąc pod uwagę, że region jest dość obficie pokryty bazaltowymi skałami, raczej nie należy doszukiwać się związku tego terminu z nazwą regionu. W tekstach egipskich z czasów XIX dynastii Baszan określany jest nazwą „Hu-ru-nu”. W okresie wpływów greckich używano nazwy "Batanea", która zachowywała semickie elementy fonetyczne. Pochodzący z zachodu XIX-wieczni podróżnicy stosowali arabski termin Ard el-Behenyeh.
Geografia.
Baszan został ukształtowany przez erupcje wulkaniczne w okresie plejstocenu. Na terenie Baszanu (szczególnie na Wzgórzach Golan) widoczne są liczne stożki wulkaniczne. Od strony północnej granica regionu nie jest precyzyjnie wyznaczona i przebiega w rejonie Damaszku, zaś po stronie wschodniej kończy się na obszarze Pustyni Syryjskiej:
Baszan dzieli się na kilka podregionów.
Baszan w czasach prehistorycznych.
Naukowcy wskazują na dowody potwierdzające zamieszkiwanie regionu w paleolicie przez ludy zbieracko-myśliwskie. Podczas prac wykopaliskowych archeolodzy nie natrafili na ślady tellów z epok żelaza i brązu. W czasach prehistorycznych Baszan przecinały trzy szlaki: północny trakt łączył Damaszek, przez Banjas z Tyrem, drugi wiódł z Damaszku, przez Al-Kunajtirę i most Córek Jakuba do szlaku Via Maris. Odnoga Via Maris przekraczała Jordan na wschód od Bet Sze’an (dawne Scytopolis) i łączyła się z wiodącą doliną Jordanu Drogą Królewską. Listy z Amarna wspominają dwa królewskie miasta Kanaan: Asztarot (Tall Asztara) i Baszan, położone w południowej części Baszanu.
Historia.
Pastwiska Baszanu znajdowały się w kręgu zainteresowań starożytnych nomadów. Około XIII wieku p.n.e., według przekazu biblijnego, plemiona izraelskie pod wodzą Mojżesza podbiły ten obszar, rządzony wówczas przez amoryckiego władcę Oga, pokonując go w bitwie pod Edrei. Baszan został przydzielony członkom rodów Jaira i Nobacha. Ich ojciec Manasses otrzymał Kenat. W X wieku p.n.e. Baszan wszedł w skład królestwa Izraela. Jednocześnie ekspansję na Baszan prowadziła sąsiednia Syria, która zajęła najpierw Ramot w Gileadzie, a w okresie panowania Jehu (IX wiek p.n.e.) – cały Baszan. Na krótko Izrael odzyskał Baszan w pierwszej połowie VIII wieku p.n.e. w okresie rządów Joasza i Jeroboama, by w 732 roku p.n.e. utracić go na rzecz Asyrii w czasach podbojów Tiglat-Pilesera III.
W dobie Achemenidów (VI–IV wiek p.n.e.) Baszan wchodził w skład okręgu Karnaim. W epoce hellenistycznej (IV–I wiek p.n.e.) jako jednostka administracyjna nazywany był Bataneą. W latach 167–160 p.n.e. w trakcie wojen machabejskich Baszan zajęli powstańcy. W 63 roku p.n.e. w czasach dominacji rzymskiej Baszan został włączony do królestwa Iturea. W 39 roku p.n.e. Rzymianie oddali Baszan Herodowi Wielkiemu. Pozostawał w ręku dynastii herodiańskiej do śmierci Agryppy II w ostatniej dekadzie I wieku, po czym włączono go do Syrii. Około 300 roku Baszan włączono do Arabii na skutek reform administracyjnych Dioklecjana.

</doc>
<doc id="2949868" url="https://pl.wikipedia.org/wiki?curid=2949868" title="Batanea">
Batanea

Baszan

</doc>
<doc id="2949869" url="https://pl.wikipedia.org/wiki?curid=2949869" title="Trachonitis">
Trachonitis

Baszan

</doc>
<doc id="2949874" url="https://pl.wikipedia.org/wiki?curid=2949874" title="Be'er Szewa">
Be'er Szewa



</doc>
<doc id="2949876" url="https://pl.wikipedia.org/wiki?curid=2949876" title="Ammodytes lanceolatus">
Ammodytes lanceolatus



</doc>
<doc id="2949878" url="https://pl.wikipedia.org/wiki?curid=2949878" title="Aces &amp; Eights">
Aces &amp; Eights

Aces &amp; Eights – profesjonalna grupa wrestlingowa z federacji Total Nonstop Action(TNA). Zadebiutowali 14 czerwca 2012 roku. Podczas Impact Wrestling 14 czerwca trzech zamaskowanych zapaśników zaatakowało Stinga.
Początki Asów.
5 lipca 2012 roku, nieznany człowiek dał kopertę Generalnemu Menedżerowi Impact Hulkowi Hoganowi zawierającą fotografię asów i ósemek, karty do gry i notatkę "do zobaczenia w przyszłym tygodniu"."Nie jesteśmy tchórzami ... mamy coś dla ciebie Hogan, poczekaj i zobaczysz ". Aces &amp; Eights 12 lipca zaatakowało podczas jednego z odcinka Impact Wrestling, Stinga i Hulka Hogana. Podczas tego ataku Asy i ósemki złamali Hoganowi miednicę. Podczas kolejnych Impactów Asy i ósemki dalej atakowali członków rosteru TNA. Aces &amp; Eights wystąpili po raz pierwszy na PPV Hardcore Justice atakując D'Angelo Dinero na Backstagu (Po tym ataku D'Angelo Dinero miał złamany bark). Aces &amp; Eights później ingerowali w four-way tables match atakując Jeffa Hardy'ego. Cały Tables Match wygrał Bully Ray. 23 sierpnia na Impact Wrestling asy i ósemki wygrali brawl z członkami rosteru TNA raniąc prawe ramię TNA World Heavyweight Championa Austina Ariesa. Tydzień później Aces &amp; Eights zaatakowali Ariesa ponownie, zostawiając go gdy był nieprzytomny.

</doc>
<doc id="2949880" url="https://pl.wikipedia.org/wiki?curid=2949880" title="Be'er Ora">
Be'er Ora



</doc>
<doc id="2949882" url="https://pl.wikipedia.org/wiki?curid=2949882" title="Johnny Evers">
Johnny Evers

John Joseph Evers (ur. 21 lipca 1881, zm. 28 marca 1948) – amerykański baseballista, który występował na pozycji drugobazowego przez 18 sezonów w Major League Baseball.
Będąc zawodnikiem Chicago Cubs, dwukrotnie zwyciężał w World Series (w 1907 i 1908 roku). W lutym 1914 podpisał kontrakt z Boston Braves. W tym samym roku wystąpił we wszystkich meczach World Series, w których Braves pokonali Philadelphia Athletics 4–0, a także został wybrany najbardziej wartościowym zawodnikiem. Grał jeszcze w Philadelphia Phillies w sezonie 1917 oraz w Chicago White Sox (jeden występ w 1922 roku) i ponownie w Boston Braves (jeden występ w 1929 roku w wieku 49 lat).
W 1920 był trenerem w New York Giants, rok później menadżerem Chicago Cubs, zaś w 1924 menadżerem Chicago White Sox. W późniejszym okresie był między innymi skautem w Boston Braves. W 1946 został członkiem Galerii Sław Baseballu. Zmarł 28 marca 1947 w wieku 65 lat.

</doc>
<doc id="2949887" url="https://pl.wikipedia.org/wiki?curid=2949887" title="CChN">
CChN



</doc>
<doc id="2949889" url="https://pl.wikipedia.org/wiki?curid=2949889" title="Imiona birmańskie">
Imiona birmańskie

Imionom birmańskim brak typowej dla większości współczesnych imion spotykanych w innych językach cechy seryjności. Birmańczycy nie posiadają tradycyjnego systemu patronimicznego ani matronimicznego, stąd też nie używają w ogóle nazwisk. Wiele imion może być też nadawanych dzieciom obojga płci. Możliwe są więc sytuacje, że małżonkowie mają identyczne imiona, a odróżniani są dzięki różnym zwrotom grzecznościowym. W kulturze birmańskiej ludzie mogą dowolnie zmieniać swoje imiona, często bez wiedzy administracji, odzwierciedlając w ten sposób zmiany zachodzące w ich życiu. Oprócz tego wielu Birmańczyków wykorzystuje zwroty grzecznościowe nadawane w określonych momentach życia, jako integralną część imienia. We współczesnej Birmie jednak wiele z tych tradycji ulega zmianie 
Imiona tradycyjne i w stylu zachodnim.
Imiona birmańskie były początkowo jednosylabowe, tak jak na przykład U Nu i U Thant (przy czym "U" jest zwrotem grzecznościowym). W połowie XX wieku wielu Birmańczyków zaczęło używać dwóch sylab, aczkolwiek nie odwoływali się przy tym do żadnego formalnego schematu. Pod koniec lat 90. XIX wieku uczeni brytyjscy zaobserwowali, że Arakańczycy często przyjmowali imiona trójsylabowe, podczas gdy Birmańczycy w większości nadal stosowali imiona jedno- lub dwusylabowe W miarę zaznajamiania się z kulturą zachodnią, Birmańczycy zwiększają stopniowo liczbę sylab w imionach swoich dzieci w oparciu o różne schematy. Współcześnie wśród mężczyzn spotyka się powszechnie imiona długości do czterech, a wśród kobiet do pięciu sylab.
Uczeni tacy jak Thant Myint-U utrzymywali, że wzrost złożoności imion birmańskich wynikał z upadku monarchii, który pociągnął za sobą zanik wyrafinowanej tytulatury palijsko-birmańskiej, tytułów szlacheckich i dworskich, pozostawiając większość Birmańczyków jedynie z ich jednosylabowymi imionami. Dawniejsze tytuły, takie jak "min" (မင်း; "przywódca") zostały przyswojone ponownie jako część imion osobistych.
I tak na przykład rodzice birmańskiego działacza narodowego Aung Sana nosili jednosylabowe imiona Pha (ဖာ) i Suu (စု). Przy urodzeniu nadano mu imię Htain Lin (ထိန်လင်း), jednak w późniejszych latach zmienił on je na Aung San (အောင်ဆန်း). Jego córka została nazwana Aung San Suu Kyi (အောင်ဆန်းစုကြည်). Pierwsza część jej imienia, "Aung San", pochodzi z imienia ojca jakie posiadał w chwili jej urodzenia. "Suu" pochodzi od imienia babki, "Kyi" - od imienia matki (Khin Kyi (ခင်ကြည်). Dodawanie imion ojca i matki do własnego imienia zdarza się obecnie całkiem często, choć nie oznacza to rozwijania się nazwisk. W użytku są jednocześnie inne systemy nadawania imion. 
Używanie imion rodziców bądź krewnych w imionach osobistych było krytykowane jako niebirmańskie przyswajanie seryjności, choć różni się ono od historycznych praktyk zachodnich.
Imiona Birmańczyków często zwierają słowa pochodzące z języka pali łączone z wyrazami birmańskimi, w tym:
Birmańczycy wchodzący w związki małżeńskie z ludźmi z Zachodu lub emigrujący do krajów, w których używa się nazwisk mogą używać swych imion tak, jakby ich część stanowiła nazwisko rodowe. I tak na przykład żona Tun Myinta przybrała nazwisko Myint, jednak Myint jest w rzeczywistości częścią jego osobistego imienia.
Wśród birmańskich chrześcijan, zwłaszcza Karenów, powszechne jest przyjmowanie imion biblijnych w brzmieniu angielskim, np. Moses, Joseph, Mary czy Ruth. 
Zwroty grzecznościowe.
Jak wspomniano wyżej zwroty grzecznościowe są dodatkiem do nadanego imienia i mogą być zwyczajną formą zwracania się do danej osoby zarówno w mowie jak i piśmie, zwłaszcza w przypadku imion jedno- lub dwusylabowych. Szerokie korzystanie ze zwrotów grzecznościowych spotyka się we wszystkich kulturach obszaru birmańskiego. chociaż niektóre grupy etniczne mają specjalne zwroty grzecznościowe, słowa te są rozpoznawane i stosowane przez inne grupy (raczej zamiast tłumaczenia). Zdarza się, że dla podkreślenia swojej birmańskości osoby innego pochodzenia etnicznego dodają przed swoim imieniem nadmiarowy zwrot grzecznościowy w brzmieniu birmańskim (np. Karen może przybrać imię U Saw Tha Htoo, choć "U" i "Saw" to zwroty odpowiadające sobie). Zwroty grzecznościowe zmieniają się w ciągu życia wraz z wiekiem i statusem danej osoby.
Rodzice Aung Sana są na przykład bardziej powszechnie znani jako U Pha i Daw Suu. Imiona te można przetłumaczyć jako „Pan Pha” i Pani Suu” ale często są one używane w mniej formalny sposób.
Poniżej przedstawiono niektóre często stosowane zwroty grzecznościowe używane w imionach birmańskich:
Astrologiczny system nadawania imion.
Wielu birmańskich buddystów przy nadawaniu imion dzieciom posiłkuje się astrologią, przy czym o losach dziecka ma decydować dzień narodzin w tradycyjnym kalendarzu ośmiodniowym. Każdy dzień tygodnia ma przyporządkowane pewne litery alfabetu birmańskiego, od których powinny zaczynać się imiona urodzonych w tym dniu dzieci. I tak na przykład dziecko urodzone w poniedziałek może mieć imię zaczynające się na literę "k" (က). Niektóre dni uważane są za pasujące do siebie (np. wtorek i czwartek czy czwartek i niedziela), co pozwala na tworzenie imion złożonych, zaczynających się od liter obu dobranych do siebie dni. Niektórzy rodzice, zamiast posługiwać się tym uproszczonym systemem, zwracają się o pomoc przy wyborze imienia do astrologa, który dobiera je w oparciu o dokładny czas urodzenia.&lt;br&gt;
Poniżej przedstawione jest tradycyjne zestawienie dni narodzin z odpowiadającymi im pierwszymi literami imion; schemat ten nie jest już dziś powszechnie stosowany:
Inne elementy imion birmańskich.
Ponieważ wzrost mobilności społecznej przy braku nazwisk i zmienności imion utrudnia identyfikację osób, pojawiają się nowe elementy imion, które mają w tej identyfikacji pomóc. Przykładami mogą być zwroty grzecznościowe Tekkatho i Theippan (odpowiednio: Uniwersytet i Nauka), które mają podkreślać, że posługująca się nimi osoba ma wyższe wykształcenie czy też zajmuje się nauką. Niektóre bardziej znane osoby dodają przed swym imieniem nazwę prowincji lub miasta, z którego pochodzą, np. Pantanaw U Khant (brat byłego sekretarza generalnego ONZ U Thanta). Przynosi to jednocześnie splendor ich miejscom urodzenia. Aktor Ne Win dodał przed swym imieniem słowo Kawleikgyin (birm. ကောလိပ်ဂျင်နေဝင်း, wym. [kɔ̀lèdʑɪ̀ɴ]) oznaczające studenta (ang. collegian) dla podkreślenia faktu, iż uczęszczał do college'u, a także dla upamiętnienia swojej głośnej roli w filmie "Collegian".

</doc>
<doc id="2949892" url="https://pl.wikipedia.org/wiki?curid=2949892" title="Hieronim Oskierko">
Hieronim Oskierko

Hieronim Oskierko herbu własnego – szambelan Stanisława Augusta Poniatowskiego, chorąży dyneburski, poseł inflancki na Sejm Czteroletni w 1790 roku.

</doc>
<doc id="2949899" url="https://pl.wikipedia.org/wiki?curid=2949899" title="Believe (singel Dimy Bilana)">
Believe (singel Dimy Bilana)



</doc>
<doc id="2949900" url="https://pl.wikipedia.org/wiki?curid=2949900" title="Mieczysław Kudelski">
Mieczysław Kudelski

Mieczysław Zygmunt Kudelski ps. „Wiktor” (ur. 28 listopada 1899 w Warszawie, zm. 12 lipca 1943 tamże) – porucznik rezerwy artylerii Wojska Polskiego, współorganizator Organizacji Akcji Specjalnych „Osa”.
Życiorys.
Urodził się 28 listopada 1899 w Warszawie i był synem Teodora (mechanik) i Tekli z domu Drozdowska. Uczył się od 1910 w rosyjskim II Gimnazjum, ale przerwał naukę w 1915 z powodu choroby. Jego ojciec otrzymał pracę w Berlinie w 1916, więc wyjechał tam razem z rodziną. Kiedy powrócił do Warszawy zaczął od 1917 kontynuować naukę w Gimnazjum Św. Klemensa. Od listopada 1918 służył ochotniczo w Wojsku Polskim, w którym początkowo został przydzielony do 7 pułku artylerii polowej. Uczestnik Wojny polsko–radzieckiej. W 1920 był ranny i przeniesiono go wówczas do baterii zapasowej 1 dywizjonu artylerii konnej. W styczniu 1921 odkomenderowany do Wydziału III b sztabu DOG Warszawa, a w sierpniu tego roku w stopniu kaprala przeniesiony do rezerwy.
Sekretarz Ekspozytury Policji Państwowej w Nowogródku od września 1921, a od lipca 1922 organizator i następnie od grudnia tego roku komendant Milicji Honorowej Pasa Neutralnego między Polską i Litwą. Jako urzędnik w składzie amunicji na Cytadeli pracował od lutego 1923 w Warszawie, a od marca 1924 był kierownikiem wydziału w Głównych Warsztatach Inżynieryjno–Saperskich. Bezrobotny od stycznia 1925, a od maja 1927 urzędnik PCK. Pracował od stycznia 1928 w Magistracie m.st. Warszawa i był tam początkowo sekretarzem Schroniska Miejskiego na Żoliborzu, następnie od listopada 1929 zarządzającym Schroniskami Miejskimi na Zawiszy i Powązkach, a w połowie lat 30. zarządzającym schroniskiem na Annopolu. W okresie lipiec – sierpień 1932 ukończył jednocześnie skrócony kurs Szkoły Podchorążych Rezerwy Piechoty w Zambrowie. Na stopień podporucznika został mianowany ze starszeństwem z 1 września 1932 i 20. lokatą w korpusie oficerów rezerwy piechoty. W 1933 został przeniesiony z korpusu oficerów piechoty do korpusu oficerów artylerii. Na stopień porucznika został mianowany ze starszeństwem z 19 marca 1939 i 248. lokatą w korpusie oficerów rezerwy artylerii.
Dowódca baterii 9 pułku artylerii lekkiej w czasie Kampanii wrześniowej 1939, a następnie zastępca dowódcy szwadronu i oficer do specjalnych zleceń w 4 pułku ułanów. Znalazł się w końcowej fazie kampanii w SGO „Polesie” gen. Franciszka Kleeberga i 6 października po Bitwie pod Kockiem dostał się do niewoli niemieckiej, a 11 listopada zbiegł z obozu jenieckiego w Radomiu. Zapewne, już od listopada 1939 w konspiracji w SZP-ZWZ.
Trudny do odtworzenia jest szczegółowy przebieg jego służby, bowiem w jedynym zachowanym źródle mówiącym na ten temat dane o, nim wpisano z pomieszanymi datami: „18.V.1939 ZWZ. Polecenie zorganizowania pow. warszawskiego. 11.XII.39 przymusowy wyjazd z Warszawy, do 1.XI.40 współpracował z ZWZ pow. Sochaczew, 5.XI.40 objęcia dowództwa baterii przeciwlotniczej. 1.XII.40 przydział do sztabu bezpieczeństwa KG na stanowisko szefa komisji likwidacyjnej. Od 1.XI.41z-ca szefa bez. KG”. Mało prawdopodobne są zwłaszcza dwie ostatnie informacje, skoro dopiero w listopadzie 1941 powołano komórkę likwidacyjną w Wydziale Bezpieczeństwa i Kontrwywiadu Oddziału II KG ZWZ, wiadomo również, iż, kto inny - Stefan Ryś - był zastępcą szefa kontrwywiadu i bezpieczeństwa. Był współorganizatorem utworzonej w maju 1942 Organizacji Akcji Specjalnych „Osa”, a która stała się w lutym 1943 jednym z Oddziałów Dyspozycyjnych Kedywu KG AK (zmieniono jej kryptonim w następnym miesiącu na „Kosa”). 
Pod pseudonimem „Wiktor” był Kudelski II zastępcą komendanta „Osy”–„Kosy”, płk. Józefa Szajewskiego. Kiedy w ramach „Osy” utworzono w grudniu 1942 trzeci poza warszawskim i krakowskim zespół, który miał działać na terenie ziem wcielonych do Rzeszy i na terenie Niemiec, Kudelski również został komendantem tej komórki, a określanej kryptonimami „Kosa”–„Zagra” („zagraniczny” zespół „Kosy”) i „Zagra–Lin” („Zagralin”). Kpt. Bernard Drzyzga został bezpośrednim dowódcą „Kosy”–„Zagra”, a do jej najgłośniejszych akcji należały zamachy bombowe na dworcach kolejowych w Berlinie oraz 12 maja 1943 we Wrocławiu. Po aresztowaniu 5 czerwca 1943 kilkudziesięciu żołnierzy „Kosy” w kościele św. Aleksandra usiłował odtworzyć oddział, ale sam został ujęty 12 lipca tego roku przy rogu ul. Nowogrodzkiej i Kruczej podczas spotkania ze Stanisławem Jasterem. Wkrótce po aresztowaniu został zamordowany w siedzibie Gestapo w Al. Szucha. 
Około 1922 był odznaczony Krzyżem Walecznych.

</doc>
<doc id="2949903" url="https://pl.wikipedia.org/wiki?curid=2949903" title="Pasówki">
Pasówki

Pasówki (Passerellidae) – rodzina ptaków z podrzędu śpiewających (Oscines) w obrębie rzędu wróblowych (Passeriformes). 
Występowanie.
Rodzina obejmuje gatunki występujące w Ameryce.
Systematyka.
Do niedawna taksony te zaliczane były do trznadli (Emberizidae), lecz badania przeprowadzone w 2013 roku sugerują dla pasówek rangę rodziny. Do rodziny Passerellidae należą następujące rodzaje:

</doc>
<doc id="2949904" url="https://pl.wikipedia.org/wiki?curid=2949904" title="Michel d'Ornano">
Michel d'Ornano



</doc>
<doc id="2949905" url="https://pl.wikipedia.org/wiki?curid=2949905" title="Oszukane">
Oszukane

Oszukane – polski dramat z 2013 roku w reżyserii Marcina Solarza, oparty na prawdziwych wydarzeniach.
Fabuła.
Monika Góra, scenarzystka, która była pomysłodawczynią projektu, pracując nad nowym materiałem, spotykała się z ludźmi, którzy przeszli przez podobne doświadczenia.
Film opowiada historię dwóch nastolatek, które spotkawszy się przypadkowo odkryły, że są siostrami-bliźniaczkami, które na skutek pomyłki w szpitalu zostały rozdzielone w niemowlęctwie.

</doc>
<doc id="2949906" url="https://pl.wikipedia.org/wiki?curid=2949906" title="Adma">
Adma

Adma – według Księgi Rodzaju (Rdz 10,19) miasto w Rowie Jordanu, zlokalizowane na granicy Kanaanu, zgładzone zgodnie z przekazem Księgi Powtórzonego Prawa (Pwt 29,24) wraz z Sodomą i Gomorą. Zgodnie z relacją Księgi Rodzaju (Rdz 14,1–10) król Admy Szinab został pokonany przez elamickiego króla Kedorlaomera.

</doc>
<doc id="2949908" url="https://pl.wikipedia.org/wiki?curid=2949908" title="Boy Charlton">
Boy Charlton

Andrew Murray „Boy” Charlton (ur. 12 sierpnia 1907 w Crows Nest, zm. 10 grudnia 1975 w Avalon) – australijski pływak. Wielokrotny medalista olimpijski.
Specjalizował się w stylu dowolnym i grzbietowym. Brał udział w trzech igrzyskach olimpijskich (IO 24, IO 28, IO 32) na dwóch zdobywał medale – łącznie pięć. W 1924 triumfował na dystansie 1500 metrów, zdobył srebro w sztafecie 4 x 200 metrów oraz brąz na 400 metrów. Cztery lata później był dwukrotnie drugi: na 400 m i 1500 m kraulem. Pobił 5 rekordów świata.
W 1972 został przyjęty do International Swimming Hall of Fame.

</doc>
<doc id="2949909" url="https://pl.wikipedia.org/wiki?curid=2949909" title="Andrew Charlton">
Andrew Charlton



</doc>
<doc id="2949914" url="https://pl.wikipedia.org/wiki?curid=2949914" title="Uzana (król Paganu)">
Uzana (król Paganu)

Uzana (birm. ဥဇနာ //; znany także jako Sithu III; 1213–1256) był królem Królestwa Paganu w Birmie (Mjanma) od roku 1251 do 1256. Chociaż jego formalne panowanie trwało tylko pięć lat, w istocie Uzana sprawował władzę zza pleców swojego ojca Kyaswy podczas jego rządów w latach 1235–1251. Jego ojciec, pobożny buddysta i uczony, przekazał Uzanie pełną królewską władzę administracyjną i zarządzanie krajem. Jednak Uzana miał bardziej się poświęcać polowaniom na słonie i piciu alkoholu, niż zarządzaniu krajem za panowania swego ojca i swojego własnego. Jako król powierzył zadanie zarządzania królestwem swojemu naczelnemu ministrowi Yazathingyanowi. Król zginął przypadkowo w Dali (część dzisiejszego Rangunu) w maju 1256 roku podczas polowania na słonie.
Daty.
Poniższa tabela przedstawia daty podawane przez cztery najważniejsze kroniki.

</doc>
<doc id="2949916" url="https://pl.wikipedia.org/wiki?curid=2949916" title="Antologia Maryli Rodowicz (2012–2013)">
Antologia Maryli Rodowicz (2012–2013)

Antologia Maryli Rodowicz – seria wydawnicza wytwórni Universal Music Polska z lat 2012–2013, obejmująca albumy muzyczne polskiej piosenkarki popowej Maryli Rodowicz. W ramach cyklu zostały wydane reedycje polskich albumów studyjnych Rodowicz z lat 1970–1995 (z wyjątkiem "Marysi biesiadnej") oraz siedmioczęściowa seria kompilacji "Rarytasy", obejmujących utwory niewydane dotychczas na albumach studyjnych. Wszystkie te wydawnictwa ukazały się na CD, w sprzedaży cyfrowej i serwisach strumieniowych. Dodatkowo albumy studyjne (poza "Złotą Marylą") zostały wznowione na płytach gramofonowych. Dla większości albumów studyjnych, publikowanych w okresie PRL na winylach, były to pierwsze wydania na CD i w formatach cyfrowych. Podsumowaniem antologii jest seria czterech box setów, zawierających albumy wydane w cyklu.
Box sety.
Wszystkie box sety zostały wydane 19 listopada 2013.

</doc>
<doc id="2949917" url="https://pl.wikipedia.org/wiki?curid=2949917" title="Ar (Moab)">
Ar (Moab)

Ar, Ar Moab, Rabbat-Moab, Akropolis – miejscowość, zlokalizowana według Księgi Liczb w północnej części Moabu (Lb 21,15) na zachodnim brzegu Arnonu (Lb 22,36). Według Księgi Powtórzonego Prawa Bóg oddał je na własność synom Lota (Pwt 2,9).
W okresie dominacji rzymskiej na Bliskim Wschodzie Ar, nazywany Rabbat-Moab bądź Akropolis, pełnił funkcje twierdzy. Według badań archeologicznych w starożytnej miejscowości istniała świątynia rzymska. Ar utożsamiany jest z dzisiejszym Ar-Rabba.

</doc>
<doc id="2949918" url="https://pl.wikipedia.org/wiki?curid=2949918" title="Ar Moab">
Ar Moab

Ar (Moab)

</doc>
<doc id="2949919" url="https://pl.wikipedia.org/wiki?curid=2949919" title="Rabbat-Moab">
Rabbat-Moab

Ar (Moab)

</doc>
<doc id="2949922" url="https://pl.wikipedia.org/wiki?curid=2949922" title="Obiekt 279">
Obiekt 279

Obiekt 279 (Объект 279) – radziecki eksperymentalny czołg ciężki zbudowany w 1959 roku.
Budowa.
Czołg był tworzony w Zakładach Przemysłowych Kirowa, przez grupę inżyniera L. Trojanowa. Praca nad pojazdem rozpoczęła się w 1957 roku, prototyp został stworzony pod koniec 1959 roku.
Pojazd ten posiadał 4 gąsienice osadzone na dwóch podłużnych, pustych belkach, które były również wykorzystane jako zbiorniki paliwa. Posiadał hydro-pneumatyczne zawieszenie i 3 stopniową przekładnię obiegową. Jednostkowy nacisk pojazdu na podłoże nie przekraczał 0,6 kg/cm². Konstrukcja zawieszenia umożliwiała pokonywanie przeszkód takich jak bagna, głęboki śnieg czy zapory przeciwczołgowe.
Czołg był wyposażony w 1000–konny silnik wysokoprężny 2DG-8M, pozwalający 60–tonowemu pojazdowi osiągnięcie prędkości 55 km/h, utrzymując zasięg na poziomie 300 km. Na wyposażeniu znajdował się automatyczny system gaśniczy.
Pancerz.
Kadłub czołgu chronił pancerz o grubości dochodzącej do 269 mm, dodatkowo pokrywała go cienka, eliptyczna powłoka chroniąca pojazd przed pociskami podkalibrowymi. Konstrukcja zapobiegała wywróceniu pojazdu przez falę uderzeniową w przypadku wybuchu jądrowego. Pancerz składał się ze stalowych struktur o nieregularnych kształtach, różnej grubości i pod różnym kątem nachylenia. Budowa pancerza miała chronić przed pociskami kumulacyjnymi.
Wieża w najgrubszym miejscu miała 319 mm pancerza, była zbudowana w podobny sposób, jak kadłub. Również pierścień wieży był silnie opancerzony. Czołg zapewniał załodze ochronę chemiczną, biologiczną, radiologiczną i nuklearną (CBRN).
Uzbrojenie.
Czołg był wyposażony w 130 mm, gwintowaną armatę M-65 wystrzeliwującą pociski APDS z prędkością wylotową 1000 m/s, co umożliwiało 450 mm penetrację pancerza RHA () pod kątem 90°. Dodatkowym uzbrojeniem był sprzężony 14,5 mm karabin maszynowy KPWT z zapasem 800 pocisków. Broń była stabilizowana w dwóch płaszczyznach za pomocą elektro-hydraulicznego stabilizatora „Burza”. Obiekt 279 posiadał na stanie amunicję w liczbie 40 sztuk, przy czym ładunek i pocisk były ładowane oddzielnie.
Armata była wyposażona w system półautomatycznego ładowania, pozwalający oddać 5-7 strzałów na minutę. System kontroli ognia składał się z optycznego dalmierza, auto-naprowadzania i noktowizora L2 z aktywnym reflektorem podczerwieni.
Historia.
Jednym z powodów porzucenia projektu tego czołgu, jak również innych projektów czołgów ciężkich, był fakt, że Rosjanie zaprzestali wykorzystywania tego typu pojazdów do roku 1960. Od tamtego czasu masa najcięższych pojazdów nie przekracza 50 ton (nie wliczając żadnego dodatkowego wyposażenia). Miało to związek z ówczesną polityką Związku Radzieckiego:
Duży wpływ na taką decyzje miał fakt, że Chruszczow był zwolennikiem pojazdów wykorzystujących pociski kierowane – wykorzystywał je m.in. czołg eksperymentalny .
Ponadto radziecka armia potrzebowała czołgów o masie pozwalającej na przekraczanie własnych mostów. W sytuacji obrony ojczyzny, takiej, jaka miała miejsce podczas II wojny światowej, nie można było polegać na czołgach ciężkich.
Innym powodem była seria poważnych niedociągnięć w obrębie zawieszenia wykryta podczas testów. Dodatkowymi minusami były niska zwinność, spadek sprawności podczas przekraczania terenów bagiennych, skomplikowana budowa i wysoka cena produkcji. Konstrukcja zawieszenia nie pozwalała na dostęp do wewnętrznych gąsienic, przez co utrudnione były konserwacja i ewentualna naprawa.

</doc>
<doc id="2949925" url="https://pl.wikipedia.org/wiki?curid=2949925" title="Martha Norelius">
Martha Norelius

Martha (Märta) Maria Norelius (ur. 22 stycznia 1909 w Sztokholmie, zm. 25 września 1955 w St. Louis) – amerykańska pływaczka. Trzykrotna złota medalistka olimpijska.
Urodziła się w Szwecji, a jej trenerem był ojciec Charles Norelius. Specjalizowała się w stylu dowolnym. Startowała na dwóch igrzyskach olimpijskich (IO 24, IO 28) na obu triumfowała na dystansie 400 metrów kraulem - jako pierwsza pływaczka zdobyła złote medale na dwóch różnych igrzyskach. W 1928 dodatkowo zwyciężała w sztafecie 4x100 metrów stylem dowolnym. Wielokrotnie biła rekordy świata.
W 1967 została przyjęta do International Swimming Hall of Fame.

</doc>
<doc id="2949927" url="https://pl.wikipedia.org/wiki?curid=2949927" title="Bradoponera">
Bradoponera

Bradoponera – wymarły rodzaj mrówek z podrodziny Proceratiinae. Opisano cztery gatunki z inkluzji w eoceńskim bursztynie.
Gatunki.
Rodzaj obejmuje cztery gatunki:

</doc>
<doc id="2949928" url="https://pl.wikipedia.org/wiki?curid=2949928" title="Raleigh Bicycle Company">
Raleigh Bicycle Company

Raleigh – brytyjski producent rowerów.
Przedsiębiorstwo zostało założone w 1887 w Nottingham przez Franka Bowdena. Swoją nazwę wzięło od nazwy ulicy „Raleigh Street”, gdzie znajdował się warsztat Bowdena. Przed drugą wojną światową montowano także motocykle, samochody sportowe oraz trójkołowce. Dział motoryzacyjny przekazano w latach trzydziestych firmie Reliant. Znane modele to młodzieżowy Chopper z końca lat 60. z charakterystycznym układem kół, a z rocznika 2013 Cruiser w stylu retro.

</doc>
<doc id="2949939" url="https://pl.wikipedia.org/wiki?curid=2949939" title="Tadeusz Downarowicz">
Tadeusz Downarowicz

Tadeusz Downarowicz herbu Przyjaciel – chorąży rzeczycki, poseł powiatu rzeczyckiego na sejm 1778 roku i na Sejm Czteroletni w 1788 roku.

</doc>
<doc id="2949948" url="https://pl.wikipedia.org/wiki?curid=2949948" title="3. Fußball-Liga (2012/2013)">
3. Fußball-Liga (2012/2013)

Sezon 2012/13 3. Ligi - 5. edycja rozgrywek niemieckiej 3. Ligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do 2. Bundesligi, a 3. drużyna grała w barażu o awans z 16. drużyną 2. Bundesligi. Trzy ostatnie drużyny spadły do Regionalligi.
3. Fußball-Liga.
Drużyny.
W 3. Lidze w sezonie 2012/13 występowało 20 drużyn.
Tabela.
 * Za wykroczenia licencyjne Kickers Offenbach został ukarany przez DFB 2. punktami ujemnymi.
 ** Za wykroczenia licencyjne Alemannia Aachen została ukarana przez DFB 5. punktami ujemnymi.
 *** Po zakończeniu rozgrywek Kickers Offenbach nie otrzymał licencji na grę w 3. Lidze w sezonie 2013/14 i w następnym sezonie będzie występował w Regionallidze Sudwest (czwarty poziom rozgrywek), dzięki czemu SV Darmstadt 98 utrzymał się w 3. Lidze.

</doc>
<doc id="2949953" url="https://pl.wikipedia.org/wiki?curid=2949953" title="BBC Radio Merseyside">
BBC Radio Merseyside

BBC Radio Merseyside – brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa Merseyside oraz północnej części hrabstwa Cheshire. Została uruchomiona 22 listopada 1967 roku, obecnie jest dostępna w analogowym i cyfrowym przekazie naziemnym oraz w Internecie. 
Audycje własne stacji produkowane są w ośrodku BBC w Liverpoolu. Poza nimi na antenie Radio Merseyside można słuchać wspólnego magazynu reporterskiego angielskich stacji lokalnych BBC, koordynowanego przez BBC Radio Leeds, oraz nocnych audycji ogólnokrajowego BBC Radio 5 Live. 

</doc>
<doc id="2949963" url="https://pl.wikipedia.org/wiki?curid=2949963" title="2. Fußball-Bundesliga (2012/2013)">
2. Fußball-Bundesliga (2012/2013)

Sezon 2012/13 2. Fußball-Bundesligi - 39. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 18 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna zagrała w barażu o awans z 16. drużyną Bundesligi. Dwie ostatnie drużyny spadły bezpośrednio do 3. Ligi, a 16. drużyna zagrała w barażu o pozostanie w 2. Bundeslidze z 3. drużyną 3. Ligi.
2. Fußball-Bundesliga.
Drużyny.
W 2. Bundeslidze w sezonie 2012/13 występowało 18 drużyn.
Tabela.
 * Po zakończeniu rozgrywek MSV Duisburg nie otrzymał licencji na grę w 2. Bundeslidze w sezonie 2013/14 i w następnym sezonie będzie występował w 3. Lidze, dzięki czemu SV Sandhausen utrzymał się w 2. Bundeslidze.

</doc>
<doc id="2949964" url="https://pl.wikipedia.org/wiki?curid=2949964" title="Rekordy Bundesligi">
Rekordy Bundesligi

Statystyki.
Klub wygrywający sezon Bundesligi jest mianowany Mistrzem Niemiec i otrzymuje paterę mistrzowską (każdorazowo kopię). Ponadto kolejne liczby tytułów mistrzowskich uprawniają do umieszczenia gwiazdek mistrzowskich nad logiem klubu: od 3 zdobytych tytułów jedna gwiazdka, od 5 tytułów dwie gwiazdki, od 10 tytułów trzy gwiazdki, od 20 tytułów cztery gwiazdki, zaś od 30 triumfów pięć gwiazdek. Obecnie Bayern Monachium nosi pięć gwiazdek, Borussia Mönchengladbach oraz Borussia Dortmund ma dwie, a Werder Brema, Hamburger SV i VfB Stuttgart po jednej. W dotychczasowych 59 sezonach Bundesligi najczęściej mistrzem zostawał Bayern Monachium (31 triumfów), który przewodzi także tabeli wszech czasów Bundesligi.
Najlepsi strzelcy.
Źródło: worldfootball.net, kicker.de

</doc>
<doc id="2949967" url="https://pl.wikipedia.org/wiki?curid=2949967" title="Willemijntje den Ouden">
Willemijntje den Ouden



</doc>
<doc id="2949968" url="https://pl.wikipedia.org/wiki?curid=2949968" title="Willy den Ouden">
Willy den Ouden

Willemijntje "Willy" den Ouden (ur. 1 stycznia 1918 w Rotterdamie, zm. 6 grudnia 1997 tamże) – holenderska pływaczka. Trzykrotna medalistka olimpijska.
Specjalizowała się w dowolnym. Startowała na dwóch igrzyskach olimpijskich (IO 32, IO 36), na obu zdobywała medale. W 1932, w wieku 14 lat, zdobyła dwa srebrne medale, na 100 metrów stylem dowolnym i w sztafecie 4x100 metrów kraulem. Cztery lata później zwyciężyła w sztafecie, a na swym koronnym dystansie 100 metrów zajęła czwarte miejsce. Wielokrotnie biła rekordy świata. Jej rekord na 100 metrów kraulem z 1936 roku (1:04.6) pobiła dopiero Dawn Fraser w 1956. Wielokrotnie stawała na podium mistrzostw Europy (1931: złoto w sztafecie 4x100 m kraulem, srebro na 100 m kraulem; 1934: złoto na 100 m kraulem i w sztafecie 4x100 m kraulem, srebro na 400 m kraulem; 1938: srebro w sztaefecie 4x100 kraulem).
W 1970 została przyjęta do International Swimming Hall of Fame.

</doc>
<doc id="2949970" url="https://pl.wikipedia.org/wiki?curid=2949970" title="Pollachius polaris">
Pollachius polaris



</doc>
<doc id="2949971" url="https://pl.wikipedia.org/wiki?curid=2949971" title="Merlangus polaris">
Merlangus polaris



</doc>
<doc id="2949972" url="https://pl.wikipedia.org/wiki?curid=2949972" title="Gadus saida">
Gadus saida



</doc>
<doc id="2949973" url="https://pl.wikipedia.org/wiki?curid=2949973" title="Gadus fabricii">
Gadus fabricii



</doc>
<doc id="2949974" url="https://pl.wikipedia.org/wiki?curid=2949974" title="Gadus agilis">
Gadus agilis



</doc>
<doc id="2949975" url="https://pl.wikipedia.org/wiki?curid=2949975" title="Boreogadus polaris">
Boreogadus polaris



</doc>
<doc id="2949976" url="https://pl.wikipedia.org/wiki?curid=2949976" title="Diecezja Thunder Bay">
Diecezja Thunder Bay

Diecezja Thunder Bay – diecezja rzymskokatolicka w Kanadzie. Powstała w 1952 jako diecezja Fort William. W 1970 otrzymała obecną nazwę.

</doc>
<doc id="2949978" url="https://pl.wikipedia.org/wiki?curid=2949978" title="Brussels Open 2013">
Brussels Open 2013

Brussels Open 2013 – tenisowy turniej WTA z cyklu Brussels Open rozgrywany w dniach 20–25 maja 2013 roku w Brukseli na kortach ziemnych o puli nagród 637 000 dolarów amerykańskich.

</doc>
<doc id="2949979" url="https://pl.wikipedia.org/wiki?curid=2949979" title="Bank of England">
Bank of England



</doc>
<doc id="2949982" url="https://pl.wikipedia.org/wiki?curid=2949982" title="Monety kolekcjonerskie III RP w 1999">
Monety kolekcjonerskie III RP w 1999

W 1999 roku Narodowy Bank Polski wyemitował 16 monet kolekcjonerskich: 11 srebrnych i 5 złotych.

</doc>
<doc id="2949987" url="https://pl.wikipedia.org/wiki?curid=2949987" title="Rigoberto Riasco">
Rigoberto Riasco

Rigoberto Riasco Esquivel (ur. 11 stycznia 1953 w Panamie, zm. 29 sierpnia 2022) – panamski bokser, zawodowy mistrz świata kategorii junior piórkowej.
Rozpoczął karierę boksera zawodowego w 1968. W 1972 został mistrzem Panamy w wadze piórkowej. W 1973 pokonał m.in. Leonela Hernándeza i Rafaela Ortegę, a w 1974 Jesúsa Estradę. 31 maja 1975 w Managui próbował odebrać tytuł mistrza świata federacji WBA w wadze piórkowej Alexisowi Argüello, ale przegrał przez techniczny nokaut w 2. rundzie.
3 kwietnia 1976 w Panamie stoczył pojedynek z Waruinge Nakayamą, którego stawką był nowo utworzony tytuł mistrza świata federacji WBC w wadze junior piórkowej (superkoguciej). Riasco zwyciężył przez poddanie w 8. rundzie i został pierwszym mistrzem świata w tej kategorii. Dwukrotnie skutecznie bronił tego tytułu, wygrywając przez techniczny nokaut 12 czerwca 1976 w Panamie z Livio Nolasco oraz na punkty 1 sierpnia tego roku w Pusan z Yum Dong-kyunem. Zakończenie tej ostatniej walki było niecodzienne, gdyż arbiter najpierw ogłosił zwycięstwo Riasco, lecz po 25 minutach oświadczył, że odkrył błąd w kartach sędziowskich i Yum był zwycięzcą. WBC uznała Yuma za nowego mistrza, ale zmieniła decyzję po tym, jak arbiter ogłosił, że został fizycznie zmuszony do zmiany werdyktu.
Kolejna walka w obronie tytułu była dla Riasco nieudana. 9 października 1976 w Tokio Royal Kobayashi znokautował go w 8. rundzie i został nowym mistrzem świata. Po tej walce Riasco wycofał się z ringu, ale powrócił w 1981. Stoczył 2 wygrane i 3 przegrane walki, po czym w 1982 ostatecznie zakończył karierę bokserską.

</doc>
<doc id="2949988" url="https://pl.wikipedia.org/wiki?curid=2949988" title="Henryk Lenk">
Henryk Lenk

Henryk Lenk, ps. „Bakcyl”, „Szembor” (ur. 11 listopada 1894 w Łodzi, zm. 18 kwietnia 1969 w Warszawie) – podpułkownik lekarz Wojska Polskiego. 
Życiorys.
Henryk Lenk był synem Franciszka (zdun) i Jadwigi z domu Sicińska. Uczył się od 1905 w Gimnazjum Tomasza Niklewskiego, a od 1910 w II Szkole Handlowej w Łodzi. Po jej ukończeniu otrzymał w czerwcu 1916 świadectwo dojrzałości. Następnie podjął studia jako słuchacz nadzwyczajny na Wydziale Lekarskim Uniwersytetu Jagiellońskiego, a zwyczajny od października 1917. Od lutego 1918 był w Krakowie członkiem Obywatelskiej Straży Honorowej, a od listopada tego roku kontynuował studia na Wydziale Lekarskim Uniwersytetu Warszawskiego.
Służył ochotniczo w Wojsku Polskim od listopada 1918. Na początku w 21 pułku piechoty i awansował w nim od stopnia kaprala do podchorążego. W pułku był podoficerem sanitarnym od stycznia 1919, od października pełniącym obowiązki lekarza. W okresie od stycznia do marca 1920 został odkomenderowany na studia. W kwietniu 1920 powrócił do macierzystego pułku na stanowisko zastępcy lekarza II batalionu. W grudniu 1920 został adiutantem szefa sanitarnego 8 Dywizji Piechoty. W marcu 1921 ponownie został odkomenderowany na studia. Pozostawał wówczas oficerem nadetatowym II batalionu sanitarnego w Lublinie z przydziałem służbowym do 13 pułku artylerii polowej w Równem na stanowisko młodszego lekarza pułku. W 1926 Minister Spraw Wojskowych przeniósł go ze Szpitala Wojskowego w Lidzie do 2 pułku ułanów w Suwałkach na stanowisko lekarza „z pozostawieniem na odkomenderowaniu na studiach do dnia 1 czerwca 1926”. W maju 1926 uzyskał dyplom doktora medycyny na Uniwersytecie Warszawskim.
Podczas zamachu majowego Józefa Piłsudskiego był w Komendzie Miasta lekarzem dyżurnym. 18 czerwca 1926 Minister Spraw Wojskowych przemianował go z porucznika podlekarza na porucznika lekarza ze starszeństwem z dniem 1 czerwca 1920 i 18. lokatą w korpusie oficerów sanitarnych. Od czerwca 1926 do lipca 1929 pełnił służbę na stanowisku lekarza 2 pułku ułanów w Suwałkach. W międzyczasie, od lipca do sierpnia 1927, pełnił funkcję lekarza garnizonu Białystok. 6 lipca 1929 otrzymał przeniesienie do 1 pułku strzelców konnych w Garwolinie na stanowisko lekarza. Od listopada 1936 lekarz 1 pułku szwoleżerów, a od października 1937 - 21 pułku piechoty w Warszawie.
Podczas Kampanii wrześniowej 1939 był szefem sanitarnym 8 Dywizji Piechoty, a następnie szefem sanitarnym w Dowództwie Obrony Modlina. Ranny i dwukrotnie kontuzjowany powrócił do Warszawy. 
Mieszkał podczas okupacji niemieckiej przy ul. Felińskiego 4. Od stycznia 1941 w konspiracji w ZWZ–AK. 30 stycznia 1942 po aresztowaniu mjr. Czesława Jaworskiego został szefem sanitarnym Komendy Okręgu Warszawa Armii Krajowej. Rozkazem L.400/BP z 25 lipca 1944 awansowany do stopnia podpułkownika służby stałej ze starszeństwem z dniem 3 maja. Szef sanitarny Komendy Okręgu Warszawa AK w Powstaniu Warszawskim, która mieściła się początkowo w hotelu „Victoria”, a później w gmachu PKO. 3 października 1944 wydał rozkaz pożegnalny "Do żołnierzy sanitariatu Okręgu Warszawskiego", w którym m.in. pisał: „64 dni i tyleż nocy walk powstańczych trwaliście na posterunku, pracując ofiarnie, z poświęceniem i nadludzkim wysiłkiem, w warunkach najgorszych, w jakich tylko służba zdrowia kiedyś pracowała”. 
Po wyzwoleniu był szefem sanitarnym, a następnie wicedyrektorem Zarządu Głównego Polskiego Czerwonego Krzyża. Pracował od 1951 w przemysłowej służbie zdrowia. Zmarł w Warszawie 18 kwietnia 1969. Pochowany na cmentarzu Powązki Wojskowe w Warszawie (kwatera B18-2-31).

</doc>
<doc id="2949991" url="https://pl.wikipedia.org/wiki?curid=2949991" title="Krucjata (ujednoznacznienie)">
Krucjata (ujednoznacznienie)



</doc>
<doc id="2949994" url="https://pl.wikipedia.org/wiki?curid=2949994" title="Ugo Tognazzi">
Ugo Tognazzi

Ugo Tognazzi, właściwie Ottavio Tognazzi (ur. 23 marca 1922 w Cremonie, zm. 27 października 1990 w Rzymie) – włoski aktor, scenarzysta i reżyser filmowy.
Zmarł w Rzymie w wieku 68 lat z powodu wylewu krwi do mózgu, choć do dziś utrzymują się pogłoski, że jego przewlekła depresja doprowadziła do samobójstwa. Pochowany został na cmentarzu w Velletri.
Jego synowie Ricky Tognazzi (ur. 1 maja 1955) i Gianmarco Tognazzi (ur. 11 października 1967) to aktorzy filmowi. Był także ojcem norweskiego reżysera i producenta filmowego Thomasa Robsahma (ur. 29 kwietnia 1964). Jego córka Maria Sole Tognazzi (ur. 2 maja 1971) została także reżyserką.

</doc>
<doc id="2949998" url="https://pl.wikipedia.org/wiki?curid=2949998" title="Puchar Świata w Kolarstwie Górskim 2013">
Puchar Świata w Kolarstwie Górskim 2013

Puchar Świata w kolarstwie górskim w sezonie 2013 to 23. edycja tej imprezy. Organizowany przez UCI, obejmował trzy konkurencje: cross-country, cross-country eliminator i zjazd. Zawody w konkurencji cross-country eliminator pojawiły się po raz pierwszy w kalendarzu tej imprezy. Pierwsze zawody odbyły się 17 maja 2013 roku w niemieckim Albstadt, a ostatnie zaplanowano na 22 września 2013 w austriackim Leogang.
Pucharu Świata w cross-country bronili: Kanadyjka Catherine Pendrel wśród kobiet oraz Szwajcar Nino Schurter wśród mężczyzn, a w downhillu: Brytyjka Rachel Atherton wśród kobiet oraz Amerykanin Aaron Gwin wśród mężczyzn. W tym sezonie triumfowali: w cross-country ponownie Nino Schurter wśród mężczyzn oraz po raz pierwszy w karierze Słowenka Tanja Žakelj wśród kobiet; w downhillu Kanadyjczyk Steve Smith wśród mężczyzn oraz ponownie Rachel Atherton wśród kobiet, a w eliminatorze Szwedka Alexandra Engen oraz Austriak Daniel Federspiel.

</doc>
<doc id="2949999" url="https://pl.wikipedia.org/wiki?curid=2949999" title="Oecophylla">
Oecophylla

Oecophylla – rodzaj mrówek z podrodziny Formicinae. Często nazywane zielonymi mrówkami, lub prządkami (tkaczkami). Jak wszystkie mrówki należą do grupy owadów społecznych. Ich charakterystyczne gniazda są budowane w koronach drzew z liści spojonych przędzą, wydzielaną przez ich larwy, które robotnice przenoszą w żuwaczkach. Ich kolonie osiągają dużą biomasę i wywierają znaczący wpływ na środowisko w którym żyją, między innymi regulując liczebność innych owadów, którymi karmią swoje larwy. Występują głównie w środkowej Afryce, Australii, Indonezji, południowo-wschodniej Azji, oraz na subkontynencie indyjskim.

</doc>
<doc id="2950001" url="https://pl.wikipedia.org/wiki?curid=2950001" title="Jerry Ahern">
Jerry Ahern

Jerry Ahern (ur. jako Jerome Morrell Ahern, ur. 1946, zm. 24 lipca 2012) – amerykański pisarz science-fiction. Stał się znany dzięki serii książek Krucjata, której nakład w Stanach Zjednoczonych przekroczył milion sztuk.
W 2012 roku zmarł na raka.
Krucjata.
Seria książek "Krucjata" przyniosła Ahernowi największą sławę. Cały cykl opowiada o zmaganiach ludzi po wojnie nuklearnej, skupiając większość uwagi na ratowaniu życia rodziny ex-agenta CIA, Johna Rourke'a.

</doc>
<doc id="2950004" url="https://pl.wikipedia.org/wiki?curid=2950004" title="Endemiczny gatunek">
Endemiczny gatunek



</doc>
<doc id="2950005" url="https://pl.wikipedia.org/wiki?curid=2950005" title="Szlechter">
Szlechter



</doc>
<doc id="2950016" url="https://pl.wikipedia.org/wiki?curid=2950016" title="Józef Japa">
Józef Japa

Józef Japa (ur. 16 marca 1910 w Jadownikach koło Brzeska, zm. 26 stycznia 2006 w Krakowie) – polski lekarz hematolog i internista.
W latach 1928-1935 studiował na Uniwersytecie Jagiellońskim pod kierownictwem profesora Mariana Gieszczykiewicza. Po studiach pracował przez krótki czas na Oddziale Chorób Wewnętrznych Szpitala Św. Łazarza w Krakowie u prof. Aleksandra Oszackiego. Następnie w 1935 przeniósł się do Lwowa, pracując w Klinice Chorób Wewnętrznych Uniwersytetu Lwowskiego pod kierownictwem prof. Romana Renckiego.
Od 1950 roku profesor I Klinki Chorób Wewnętrznych Śląskiej Akademii Medycznej w Katowicach. Profesorem nadzwyczajnym mianowany w 1950, a profesorem zwyczajnym w 1957 roku. Zajmował się proliferacją komórek krwi, morfologią krwi, zaburzeniami hemopoezy w chorobie Addisona - Biermera. Od 1981 profesor emerytowany. Odznaczony Krzyżem Oficerskim Orderu Odrodzenia Polski oraz Orderem Sztandaru Pracy I klasy.
17 listopada 1986 roku Józef Japa został uhonorowany nadaniem mu tytułu doktora honoris causa Śląskiej Akademii Medycznej (Śląski Uniwersytet Medyczny).
Pochowany został na Cmentarzu Rakowickim w Krakowie.

</doc>
<doc id="2950018" url="https://pl.wikipedia.org/wiki?curid=2950018" title="Krucjata (seria książek)">
Krucjata (seria książek)

Krucjata – cykl książek Jerry'ego Aherna.
Streszczenie.
Agent CIA – John Rourke, wraz z grupą wyszkolonych morderców przeżywa konflikt jądrowy. Nowy świat jest oparty o kary śmierci, masowe gwałty, mordy i kradzieże. Pośród anarchii, John szuka swojej rodziny - żony Sarah i dzieci – sześcioletniego Michaela i czteroletniej Ann. Podczas wędrówki, John Rourke poznaje Paula Rubensteina - Żyda z Nowego Jorku. Pomiędzy nimi powstaje więź przyjaźni.
Równolegle do poszukiwań Rourke'a, przedstawiany jest opis najwyższych władz rosyjskich. Pułkownik Karamazow, który rozpoczyna III wojnę światową, pobił swoją żonę Natalię. Natalia ucieka od swojego męża, gdzie podczas wędrówki poznaje Johna i Paula. Natalia z wzajemnością zakochuje się w Johnie. Oprócz Karamazowa i jej żony jest prezentowany generał Warakow - wuj Natalii. Warakow jest tylko komunistą ideologicznym, nie wciska na siłę każdemu ideologii.
Poważnym problemem staje się spalenie atmosfery. Część ludzi chowa się w różnych miejscach na Ziemi. John Rourke kradnie z rosyjskiej bazy wojskowej 6 urządzeń do "snu narkotycznego", prowadzącego do hibernacji. Ten sam sprzęt wykorzystuje Karamazow. Warakow zrezygnował z hibernacji, uznając, że musi umrzeć.
Po około 470 latach ze snu budzi się John Rourke. Wybudza swoje dzieci, które rozpoczynają przygotowania do nowego etapu życia ludzi. John Rourke wraca do snu. Po 10 latach John, wraz z żoną Sarah, Paulem i Natalią budzą się. Podczas ich snu, Michael odnajduje fanatyków religijnych i kanibali w byłym USA. Oprócz tego główni bohaterowie walczą z resztą Rosjan, nawiązując współpracę z pozostałymi żyjącymi ludźmi (naukowcami z Projektu Eden, Islandczykami, Chińczykami oraz niemieckimi nazistami, którzy żyli w Argentynie).
Opis świata.
Akcja książki jest osadzona w latach 80. XX wieku podczas inwazji ZSRR na Afganistan. Związek Radziecki po zajęciu Afganistanu rozpoczyna atak na Pakistan. Stany Zjednoczone znajdując sojuszników w Indiach i w Chinach rozpoczyna przygotowania na obronę kraju. ZSRR w pewnej nocy rozpoczyna atak niszcząc Kalifornię, St. Louis, okolice Chicago i Waszyngtonu. Równolegle Związek Radziecki atakuje Europę Zachodnią, topiąc Wielką Brytanię. W tym samym dniu Stany Zjednoczone ogłaszają wybuch III wojny światowej bombardując radzieckie okręgi przemysłowe.
Podczas kolejnych starć, Rosja tak bombardowała Florydę, że ta oderwała się od kontynentu i została zatopiona. Inną poważną konsekwencją ataku nuklearnego jest spalenie atmosfery ziemskiej w śmiercionośnych płomieniach.
Oficjalne prawo przestało obowiązywać. Powszechne stało się mordowanie, okradanie i gwałcenie ludzi. Część ludzi popełnia masowe samobójstwa. Ogromny głód zmusza ludzkość do kanibalizmu. Wśród Niemców odradza się nazizm. Bogatsi ludzie chronią swoje życie poddając się hibernacji.
Ostatecznie konflikt wygrywa Związek Radziecki. Oprócz Rosjan ocalała garstka Pakistańczyków, Islandczyków, Amerykanów, nazistów oraz grupa naukowców w ramach Projektu Eden.
Pomimo objęcia totalitarnych rządów Związku Radzieckiego, część ludzi próbuje wywołać powstanie, po którym ma nastąpić IV wojna światowa. Największym rywalem ZSRR stają się Chiny wraz z jej arsenałem jądrowym. Część chińskiej broni jednak zostaje wykradziona przez KGB.
John Rourke pomimo walki z Rosjanami zostaje śmiertelnie ranny. Jedynym jego ratunkiem staje się hibernacja. Podczas jego snu do władzy dochodzą neofaszyści, którzy wprowadzają jeszcze większy terror niż był za czasów komunistów.

</doc>
<doc id="2950020" url="https://pl.wikipedia.org/wiki?curid=2950020" title="Jesé Rodríguez Ruiz">
Jesé Rodríguez Ruiz



</doc>
<doc id="2950021" url="https://pl.wikipedia.org/wiki?curid=2950021" title="Wojna totalna (książka)">
Wojna totalna (książka)



</doc>
<doc id="2950022" url="https://pl.wikipedia.org/wiki?curid=2950022" title="Fierasferidae">
Fierasferidae



</doc>
<doc id="2950023" url="https://pl.wikipedia.org/wiki?curid=2950023" title="Dziadów">
Dziadów

Dziadów – część wsi Rzechta Drużbińska w Polsce, położona w województwie łódzkim, w powiecie poddębickim, w gminie Zadzim.
W latach 1975–1998 Dziadów administracyjnie należał do województwa sieradzkiego.

</doc>
<doc id="2950028" url="https://pl.wikipedia.org/wiki?curid=2950028" title="Atarim">
Atarim

Atarim – droga pomiędzy Kadesz-Barnea a górą Hor, którą według Księgi Liczb (Lb 20,22; 21,1) wędrowali Izraelici w czasie exodusu.
Określenie drogi w języku hebrajskim nastręcza trudności językoznawcom. Jedni odczytują nazwę jako "derech hatarim", inni – jako "tarim". W związku z tym w nauce szlak nazywany bywa także „drogą zwiadowców”. Istnieje także pogląd, że Atarim nazywano drogę, którą poruszali się nie tylko Izraelici, lecz ludność w ogóle w okresie starożytności. Wiódł on z En el-Kudeirat, tj. Kadesz Barnea, na północny wschód aż do Aradu. Pogląd ten potwierdzają znaleziska archeologiczne: wzdłuż szlaku odkryto pozostałości osadnictwa z epoki brązu i żelaza.

</doc>
<doc id="2950029" url="https://pl.wikipedia.org/wiki?curid=2950029" title="Bazylika Apostołów przy via Appia">
Bazylika Apostołów przy via Appia



</doc>
<doc id="2950031" url="https://pl.wikipedia.org/wiki?curid=2950031" title="Bruno Motschall">
Bruno Motschall

Bruno Motschall (ur. 20 października 1901, zm. 1978 Hannover?) – niemiecki prawnik oraz samorządowiec. W okresie okupacji Polski członek administracji Generalnego Gubernatorstwa pełnił funkcję komisarza w kilku okupowanych polskich miastach.
Życiorys.
W 1931 wstąpił do NSDAP. W latach 1933–1937 był burmistrzem Miastka (niem. "Rummelsburg"). W latach 1940–1944 pełnił funkcję komisarza miasta (niem. Stadtkommissar) Ostrowca Świętokrzyskiego. W okresie od sierpnia 1944 do 16 stycznia 1945 był okupacyjnym burmistrzem Opatowa.
Porwanie przez AK.
W 1943 roku Bruno Motschall został porwany w biały dzień w centrum Ostrowca Świętokrzyskiego sprzed hotelu przy ówczesnej ulicy Boernera (obecnie Sandomierska) przez oddział Armii Krajowej w skład, której wchodzili Marian Cisowski ps. „Cichy”, Jan Kocjan ps. „Śpioch” „Leń”, Jerzy Żak ps. „Smok”, Zygmunt Nowakowski i Czesław Szymański ps. „Mściciel”. Porywacze zneutralizowali ochronę i porwali komisarza jego własnym samochodem. Uciekali w kierunku Częstocic do Chmielowa. Za samochodem wyruszyła niemiecka grupa pościgowa w sile 60 Niemców. Z powodu defektu auta porywacze zostali dogonieni w Chmielowie, gdzie wywiązała się strzelanina, w wyniku której poległo trzech porywaczy.
Nagrobek trzech żołnierzy AK poległych podczas akcji porwania komisarza niemieckiego miasta Ostrowca Bruno Motschalla: Mariana Cisowskiego lat 20, Jana Kocjana l. 31 i Jerzego Żaka l. 23 znajduje się na cmentarzu w Szewnie.

</doc>
<doc id="2950036" url="https://pl.wikipedia.org/wiki?curid=2950036" title="Big Machine">
Big Machine

BIG MACHINE – trzynasty album studyjny japońskiego zespołu B’z, wydany 17 września 2003 roku. Osiągnął 1 pozycję w rankingu Oricon i pozostał na liście przez 23 tygodnie, sprzedał się w nakładzie egzemplarzy. Album zdobył status potrójnej platynowej płyty oraz nagrodę „Rockowy i Popowy Album Roku” podczas rozdania 18th Japan Gold Disc Award.

</doc>
<doc id="2950037" url="https://pl.wikipedia.org/wiki?curid=2950037" title="Atarot">
Atarot



</doc>
<doc id="2950039" url="https://pl.wikipedia.org/wiki?curid=2950039" title="Filtracyjne wyrostki">
Filtracyjne wyrostki



</doc>
<doc id="2950043" url="https://pl.wikipedia.org/wiki?curid=2950043" title="Diecezja Yokadouma">
Diecezja Yokadouma

Diecezja Yokadouma – diecezja rzymskokatolicka w Kamerunie. Istnieje od 1991. Pierwszym ordynariuszem został polski misjonarz Eugeniusz Juretzko.

</doc>
<doc id="2950046" url="https://pl.wikipedia.org/wiki?curid=2950046" title="Diecezja Doumé-Abong’ Mbang">
Diecezja Doumé-Abong’ Mbang

Diecezja Doumé-Abong’ Mbang – diecezja rzymskokatolicka w Kamerunie.
Diecezja erygowana została w 1949 roku, początkowo jako wikariat apostolski Doume. W 1955 roku podniesiona do rangi diecezji, obecną nazwę otrzymała w roku 1983. Obecnym ordynariuszem diecezji jest polski misjonarz Jan Ozga.

</doc>
<doc id="2950047" url="https://pl.wikipedia.org/wiki?curid=2950047" title="Judith Gelernter">
Judith Gelernter



</doc>
<doc id="2950051" url="https://pl.wikipedia.org/wiki?curid=2950051" title="Banzai (singel B’z)">
Banzai (singel B’z)

BANZAI – trzydziesty szósty singel japońskiego zespołu B’z, wydany 5 maja 2004 roku. Osiągnął 1 pozycję w rankingu Oricon i pozostał na liście przez 15 tygodni, sprzedał się w nakładzie egzemplarzy. Singel zdobył status platynowej płyty.
Utwór tytułowy został wykorzystany w reklamie piwa firmy Asahi Breweries.

</doc>
<doc id="2950052" url="https://pl.wikipedia.org/wiki?curid=2950052" title="Jan Oekolampad">
Jan Oekolampad

Jan Oekolampad (niem. Johannes Oekolampad także Oekolampadius lub Ökolampad; ur. w 1482 w Weinsberg, zm. 24 listopada 1531 w Bazylei) – szwajcarski teolog, humanista i reformator religijny z Bazylei; 
Życiorys.
Pierwotnie nazywał się Johannes Heussgen (także Husschyn, Hussgen, Huszgen lub Hausschein ). Nazwisko swoje jak to było w tamtych czasach modne pośród humanistów przetłumaczył na język grecki (οἶκος: dom i λαμπάς: lampa).
Urodził się w mieście Weinsberg należącym wówczas do Palatynatu Reńskiego (od 1504 roku do Wirtembergii). Jego ojciec był prestiżowym obywatelem, matka pochodziła z rodu radców bazylejskich. Od 1499 roku studiował prawo w Bolonii. W Heidelbergu, Tybindze i Stuttgarcie studiował teologię, hebraistykę i języki klasyczne. Od 1506 do 1508 roku był wychowawcą książąt palatyńskich w Moguncji. W 1510 roku został wyświęcony na kaznodzieję i otrzymał stanowisko księdza w Johanneskirche w Weinsbergu. Tam bulwersuje
on swoimi reformatorskimi kazaniami i w 1518 roku opuszcza miasto.
Podczas studiów w Tybindze, Stuttgarcie i Heidelbergu poznał takich humanistów jak Johannesa Reuchlina, Filipa Melanchtona i Wolfganga Capito. W 1515 roku Oekolampad udał się do Bazylei gdzie współpracował z Erazmem z Rotterdamu przy wydaniu Nowego Testamentu, a na Uniwersytecie obronił pracę doktorską z teologii i opublikował gramatykę grecką, jak również tłumaczenie pism patrystycznych.
W 1518 roku został powołany przez Capito do katedry w Bazylei, a wkrótce po tym do katedry w Augsburgu, gdzie krótko przed tym miała miejsce obrona „niesfornego” Marcina Lutra podczas przesłuchania przez legata papieskiego kardynała Tomasza Kajetana. Dotąd Oekolampad postępował zgodnie z tradycją Erazma, studiował pisma Lutra, konsultował się z Janem Eck i w 1520 roku zamieszkał w klasztorze Altomünster. Tam przetłumaczył kolejne pisma Ojców Kościoła i doszedł tak daleko, że zgodził się z doktryną usprawiedliwienia przez samą wiarę, a swoje stanowisko opublikował w dwóch pismach. Po tym musiał opuścić klasztor i został księdzem na zamku Ebernburg u Franza von Sickingen.
W 1522 roku osiadł ostatecznie w Bazylei, gdzie przetłumaczył kolejne pisma patrystyczne. Od 1523 roku prowadził publiczne wykłady o biblijnych prorokach, wkrótce po tym z woli książęcego biskupa został mianowany na profesora, a w 1525 roku został duchownym w Martinskirche.
Kontynuował twarde dyskusje z Erazmem, Huldrychem Zwinglim, Marcinem Bucerem i Marcinem Lutrem. Co do Komunii Świętej zgadzał się z poglądem Huldrycha Zwingliego. W 1526 roku był liderem reformowanych podczas dysputy w Baden i prowadził rozmowy z Johannesem Eckiem. Jednak stara wiara zachowała nadal przewagę.
Oekolampad cieszył się dużym poważaniem, jednakże nigdy nie miał tak dużego wpływu jak Zwingli w Zurychu, choć był naczelnym kaznodzieją w Bazylei. W wyniku nacisku społeczeństwa w roku 1525 doszło do sekularyzacji kilku klasztorów, w 1528 roku reformowani uzyskali wolność wyznaniową, a w 1529 roku doszło do zniesienia katolickich nabożeństw. W tym samym roku Oekelampad poślubił Wibrandis Rosenblatt, która urodziła mu troje dzieci, i która po jego śmierci wyszła za mąż najpierw za Wolfganga Capito, a później za Marcina Bucera.
W 1528 roku Oekolampad zorganizował z Zwinglim dysputę w Bernie. Od 1529 roku był biskupem Kościoła reformowanego w Bazylei, ale zachował także stanowisko profesora. Wziął też udział, stojąc po stronie Zwingliego w dyspucie teologicznej w Marburgu, w której Zwingli odrzucił porozumienie, a które zaakceptował Marcin Bucer. Na pięciu synodach (1529-1531) troszczył się o naukę kościelną (katechizm) i kościelny rygor, a nadzór nad tym chciał przekazać radzie niezależnych prezbiterów. 
Oekolampad zmarł w 1531 roku, kilka tygodni po śmierci Huldrycha Zwingliego i został pochowany w katedrze w Bazylei.

</doc>
<doc id="2950053" url="https://pl.wikipedia.org/wiki?curid=2950053" title="Atarot (miasto Gadytów)">
Atarot (miasto Gadytów)

Atarot – miasto plemienia Gadytów, wzniesione przez nie w XIII wieku p.n.e. na podbitym – według Księgi Liczb (Lb 32,3, 34) – wskutek wojny z Amorytami terytorium. Miasto zostało wspomniane w inskrypcji Meszy. Według przekazu władca Moabu Mesza zdobył w IX wieku p.n.e. ufortyfikowany przez króla Izraela Omri Atarot. Starożytne miasto było zlokalizowane na wzgórzu w odległości około 1 km na północ od rzeki Arnon i jest utożsamiane z Chirbat Ataruz.

</doc>
<doc id="2950055" url="https://pl.wikipedia.org/wiki?curid=2950055" title="Atarot (miasto Efraima)">
Atarot (miasto Efraima)

Atarot – niezlokalizowane przez badaczy miasto Efraima, wspomniane w Księdze Jozuego (Joz 16,7).

</doc>
<doc id="2950056" url="https://pl.wikipedia.org/wiki?curid=2950056" title="Jewgienij Frołow (piłkarz)">
Jewgienij Frołow (piłkarz)

Jewgienij Konstantinowic Frołow (ros. "Евгений Константинович Фролов", ur. 5 lutego 1988 w Krasnojarsku) – rosyjski piłkarz występujący na pozycji bramkarza.

</doc>
<doc id="2950057" url="https://pl.wikipedia.org/wiki?curid=2950057" title="Aroldis Chapman">
Aroldis Chapman

Albertin Aroldis Chapman de la Cruz (ur. 28 lutego 1988) – kubański baseballista występujący na pozycji miotacza w New York Yankees.
Początki kariery.
Chapman swoją karierę rozpoczynał na Kubie, gdzie występował w zespole Holguín Sabuesos. W 2007 został powołany do reprezentacji Kuby na mistrzostwa świata, gdzie zdobył srebrny medal. W ciągu czterech sezonów występów w Holguín rozegrał 327⅔ inningu, notując bilans W-L 24–19.
Po nieudanej ucieczce z Kuby wiosną 2008, został zawieszony do końca sezonu w ramach rozgrywek ligowych oraz w prawach reprezentanta kraju przez prezydenta Raúla Castro i nie mógł wystąpić na igrzyskach w Pekinie. Sezon jednak dokończył i wystąpił na turnieju World Baseball Classic, lecz oficjalnego powodu odwieszenia kary nie podano. Udaną ucieczkę podjął 1 lipca 2009, gdy reprezentacja Kuby wylądowała w Rotterdamie przed zbliżającym World Port Tournament. Ostatecznie osiadł w Andorze i skierował do zarządu ligi Major League Baseball petycję o uznanie go za wolnego agenta.
Major League Baseball.
Cincinnati Reds.
11 stycznia 2010 podpisał sześcioletni kontrakt jako wolny agent wart 30,25 miliona dolarów z Cincinnati Reds. Występy w organizacji rozpoczął w Louisville Bats, w którym rozegrał 39 meczów, uzyskując bilans W-L 9–6. 31 sierpnia 2010 został powołany do 40-osobowego składu Cincinnati Reds i tego samego dnia zadebiutował w MLB w meczu przeciwko Milwaukee Brewers, którym rozegrał ósmą zmianę. 1 września 2010 w meczu z Brewers zanotował swoje pierwsze zwycięstwo w MLB. 24 września 2010 w spotkaniu z San Diego Padres wykonał najszybszy narzut w historii MLB; piłka osiągnęła prędkość 105,1 mph.
W sezonie 2011 zagrał 54 mecze, w których uzyskał bilans 4–1 i zaliczył pierwszy save 6 lipca w spotkaniu z St. Louis Cardinals, rozgrywając trzynastą zmianę. Podczas spring training 2012 pełnił funkcję startera, jednak w wyniku kontuzji Ryana Madsona, Nicka Masseta i Billy’ego Braya, Chapman został z powrotem przesunięty na pozycję relievera. W lipcu 2012 po raz pierwszy otrzymał powołanie do NL All-Star Team. Sezon 2012 zakończył ze wskaźnikiem ERA 1,51 i 38 save'ami (3. wynik w lidze).
W marcu 2013 menadżer Reds Dusty Baker postanowił, iż Chapman będzie nadal pełnił funkcję pierwszego closera zespołu. W lipcu 2013 po raz drugi z rzędu wystąpił w Meczu Gwiazd. W sezonie 2013 zaliczył 38 save’ów (3. wynik w lidze) i 112 strikeoutów. 19 marca 2014 podczas meczu spring training pomiędzy Reds a Kansas City Royals został uderzony piłką w głowę po wybiciu Salvadora Péreza. Po raz pierwszy po kontuzji zagrał 11 maja 2014 w spotkaniu z Colorado Rockies, notując save. 29 lipca 2014 w meczu przeciwko Arizona Diamondbacks zaliczył 100. save'a w MLB. W całym meczu wykonał 20 narzutów, z czego w 15 piłka osiągnęła prędkość ponad 100 mph.
W lutym 2015 podpisał nowy, roczny kontrakt wart 8,05 miliona dolarów. W lipcu 2015 po raz czwarty z rzędu zagrał w Meczu Gwiazd. W dziewiątej zmianie wykonał 14 narzutów, z czego w 12 piłka osiągnęła prędkość ponad 100 mph.
New York Yankees.
28 grudnia 2015 w ramach wymiany zawodników przeszedł do New York Yankees. 11 stycznia 2016 menadżer Yankees Joe Girardi powierzył mu funkcję pierwszego closera zespołu. Dzień później podpisał z klubem roczny kontrakt wart 11,325 miliona dolarów. W związku z dopuszczeniem się przemocy domowej w październiku 2015, w marcu 2016 został zawieszony na pierwsze 30 meczów nadchodzącego sezonu. Po raz pierwszy w barwach Yankees wystąpił 9 maja w spotkaniu z Kansas City Royals.
Chicago Cubs.
25 lipca 2016 w ramach wymiany zawodników przeszedł do Chicago Cubs. W barwach nowego zespołu zadebiutował dwa dni później w meczu Windy City Series przeciwko Chicago White Sox. W National League Division Series, w których Cubs pokonali San Francisco Giants 3–1 w serii best-of-five, zaliczył trzy save'y. 22 października 2016 w szóstym meczu National League Championship Series przeciwko Los Angeles Dodgers, rozegrał dwie ostatnie zmiany, a mecz zakończył się podwójnym autem, zwycięstwem Cubs 5–0 i pierwszym od 1945 roku awansem do World Series. Chapman zagrał w pięciu meczach w zwycięskich dla Cubs World Series, zaliczając jeden save.
Powrót do New York Yankees.
16 grudnia 2016 podpisał pięcioletni kontrakt wart 86 milionów dolarów (najwyższy w historii MLB wśród relieverów) z New York Yankees.

</doc>
<doc id="2950058" url="https://pl.wikipedia.org/wiki?curid=2950058" title="Radośnie śpiewajmy">
Radośnie śpiewajmy

Radośnie śpiewajmy (ang. "Joyful Noise") – amerykańska komedia muzyczna z 2012 roku oparty na scenariuszu i reżyserii Todda Graffa. Wyprodukowany przez Warner Bros.
Opis fabuły.
Georgia. Lokalny chór przygotowuje się do ogólnokrajowego konkursu gospel. Szanse na zwycięstwo może zaprzepaścić konflikt pomiędzy jego liderkami – Vi Rose Hill (Queen Latifah) i G.G. Sparrow (Dolly Parton). Na dodatek wnuk jednej i córka drugiej mają się ku sobie.

</doc>
<doc id="2950062" url="https://pl.wikipedia.org/wiki?curid=2950062" title="Diecezja Morombe">
Diecezja Morombe

Diecezja Morombe – diecezja rzymskokatolicka na Madagaskarze, powstała w 1960. Obecnym ordynariuszem jest polski misjonarz Zygmunt Robaszkiewicz.

</doc>
<doc id="2950067" url="https://pl.wikipedia.org/wiki?curid=2950067" title="Boreofiber wenzensis">
Boreofiber wenzensis

Boreofiber wenzensis – wymarły gatunek bobra (Castoridae), zamieszkującego w pliocenie tereny współczesnej Europy.
Fragment czaszki z pełnymi rzędami zębów po obu stronach wypreparował z brekcji kostnej zebranej w rezerwacie przyrody Węże koło Działoszyna polski paleontolog Andrzej Sulimski. Sporządzony na podstawie odkrytych szczątków formalny opis gatunku, zaliczonego pierwotnie do rodzaju "Steneofiber" Geoffroy, 1833, zamieścił w czasopiśmie „Acta Palaeontologica Polonica” w 1964 roku. Epitet gatunkowy "wenzenzis" jest eponimem mającym na celu upamiętnienie miejsca odkrycia szczątków.
Holotyp o numerze VIIIIVm-326/1 jest przechowywany w Muzeum Ziemi PAN w Warszawie. Eksponat składa się z części podniebienia i szczęki z kompletnym uzębieniem. Zęby trzonowe i przedtrzonowe mają charakter hypsodontyczny. Korzenie zębów są słabo rozwinięte. Górna diastema jest dłuższa niż cały rząd zębów. Żuchwa jest solidna, gruba i duża.
"B. wenzensis" był prawdopodobnie przystosowany do wodnego trybu życia.

</doc>
<doc id="2950070" url="https://pl.wikipedia.org/wiki?curid=2950070" title="Margaux (region winiarski)">
Margaux (region winiarski)

Margaux – region winiarski położony w okolicy Margaux, część regionu Médoc w regionie bordoskim oraz wino o tej samej nazwie. Wśród winnic Médoc apelacja Margaux jest położona najbardziej na południe, a wina w niej produkowane są uważane za najbardziej kobiece.
Historia.
Apelacja Margaux podlegała tym samym kolejom dziejowym, co cały region. Cechy charakterystyczne terenu i win margaux zostały potwierdzone i uregulowane 10 sierpnia 1954 przyznaniem własnej apelacji AOC.
Geografia.
Położenie.
Winnice apelacji Margaux rozciągają się około 25 km na północ od Bordeaux, na lewym brzegu Żyrondy. W skład apelacji wchodzi oprócz Margaux obszar gmin Arsac, Cantenac, Labarde i Soussans.
Geologia.
Winorośl rośnie na podłożu wapiennym z epoki kenozoiku pokrytym skałami osadowymi, które tworzą żwirowe, dość płaskie pagórki o niewielkiej wysokości (15 metrów), oddzielone od siebie potokami albo rowami melioracyjnymi. W środkowej części apelacji, na płaskowyżu o wymiarach w przybliżeniu 6 km długości na 2 kilometry szerokości leży większość winnic klasyfikowanych jako "crus classés". Żwirowe obszary pomiędzy rowami odwadniającymi w pozostałych częściach apelacji także są obsadzone winoroślą.
Klimat.
Klimat apelacja jest zbliżony do sąsiednich – z łagodzącym amplitudy temperatur wpływem Oceanu Atlantyckiego, lasów Landes i pobliskiej Garonny. Opady rozkładają się dość równomiernie w ciągu roku, z bardziej deszczowym okresem jesienią.
Winnice.
Odmiany winogron.
Przepisy apelacji stanowią, że w skład win margaux mogą wchodzić wyłącznie czerwone szczepy cabernet franc, cabernet sauvignon, merlot, carménère, malbec (znany też jako côt) i petit verdot. Proporcje nie są prawnie określone, ale dominuje cabernet sauvignon wraz z merlotem przy marginalnej roli pozostałych odmian. Przykładowo
Château Brane-Cantenac wytwarza wina składające się w 55% z caberneta i w 40% z merlota, zaś Château Palmer miesza te szczepy w równych częściach z niewielkim dodatkiem petit verdota.
Uprawa.
Aż 48% powierzchni gminy Margaux zajmują winnice. Według uregulowań prawnych na hektarze winnicy musi znajdować się przynajmniej krzewów, przy czym rzędy powinny być od siebie oddalone maksymalnie o 1,5 m, a winorośle w rzędzie przynajmniej o 0,8 m. Winorośl musi być przycinana co roku i prowadzona w formie nazywanej "médocaine" (lokalna nazwa na formę "guyot") albo "à cots". Liczba pędów owocujących musi być ograniczana do najwyżej 12. 
Przepisy regulują także wysokość krzewów i ich dolnego poziomu liści, co ma zapewnić osiągnięcie przez winogrona pełnej dojrzałości. Kolejnym ograniczeniem jest maksymalna liczba nieowocujących krzewów – nie może przekroczyć 20 %. Proporcjonalnie do braków obniża się dozwolony zbiór.
Winobranie.
Przepisy ograniczają dozwolone zbiory do kg/ha, co odpowiada mniej więcej 14 owocom w gronie petit verdot i 12 w przypadku innych odmian. Zebrane winogrona po winifikacji powinny dać nie więcej niż 57 hektolitrów wina na hektar winnic.
Optymalny moment zbiorów określa się poprzez próby smakowe winogron i pomiar poziomu cukru, który musi wynosić przynajmniej 189 g/l. Gotowe wino musi zawierać przynajmniej 11% alkoholu.
Regulacje apelacji nie określają sposobu winobrania. W praktyce większość winogrodników zbiera winogrona mechanicznie, z wyjątkiem niektórych posiadłości "grand cru", np. Château Margaux. Takie podejście jest uzasadnione mocami przerobowymi, ale wymaga segregacji winogron po dostarczeniu do winiarni.
Wina.
W apelacji produkuje się 9 mln butelek wina rocznie.
Winifikacja i starzenie.
Macerację winogron przeprowadza się w zbiornikach ze stali nierdzewnej albo w drewnie. Fermentacja zachodzi przy użyciu drożdży naturalnie występujących na skórce grona lub wytworzonych przemysłowo. Proces przebiega w kontrolowanej temperaturze, a pod koniec moszcz jest nieco podgrzewany. Sprzyja to pełnemu przetworzeniu cukru w alkohol, ale także dobrej ekstrakcji barwników (antocyjany i tanin). Maceracja trwa długo, od dwóch do czterech tygodni, w zależności od wytwórcy i rocznika. Następnie wino jest trzymane w temperaturze 20-25 °C, która sprzyja rozpoczęciu fermentacji jabłkowo-mlekowej. Wina z każdego zbiornika ocenia się najpierw osobno, a potem w próbnie zmieszanych partiach, tak by zadecydować o charakterze win z rocznika. Wino dojrzewa u producenta ok. 1,5-2 lata.
Normy.
Wino musi zawierać przynajmniej 11% alkoholu (według objętości). Jeśli konieczne jest wzbogacanie wina, maksymalny poziom nie może przekroczyć 13,5%. Ten pułap nie obowiązuje, jeśli zbiór jest tak wyjątkowy, że pozwala naturalnie osiągnąć wyższą moc.
Dopuszczalna jest zawartość cukru resztkowego do 2 g/l, czyli że winogrona powinny sfermentować w całości. Poziom wolnych kwasów w pierwszym roku (przed 31 lipca) nie może spaść poniżej 13,26 meq, co odpowiada 0,79 g/l w przeliczeniu na kwas octowy i 0,65 g/l na HSO, a po zakończeniu fermentacji dopuszczalny poziom wynosi 16,33 meq (odpowiednio 0,98 g/l kwasu octowego i 0,80 g/l kwasu siarkowego).
Styl wina.
Do win margaux przylgnął przydomek „kobiecych”, czego powodem jest rodzaj gramatyczny nazwy ("la" margaux) oraz opisywane bogactwo struktury garbników połączone z delikatnością. Wina charakteryzują się intensywnym kolorem, smak młodych przywołuje na myśl czerwone owoce i czarną porzeczkę, a z czasem nabiera wielkiej złożoności i wyrafinowania.
Zdolność starzenia margaux jest bardzo wysoka, zwykłe wina mogą dojrzewać 5-10 lat, "crus" zwykle od 5 do 20, czasem do 35, a w najlepszych rocznikach nawet więcej niż 50 lat, jak np. w przypadku rocznika 1945, który w roku 2002 nadal wykazywał zauważalną strukturę tanin.
Połączenia kulinarne.
Margaux dobrze komponują się z czerwonym mięsem. Pierre Casamayor w swojej książce pisze: „czerwone mięsa mają istotną cechę: zawarte w nich proteiny zmiękczają najostrzejsze garbniki”.
Delikatność wina margaux predestynuje je także do łączenia z drobiem i dzikim ptactwem (kaczka, kuropatwa) i tradycyjną lokalną potrawą, antrykotem po bordosku ("à la bordelaise").
Grands crus apelacji Margaux.
Apelacja Margaux AOC ze swoimi dwudziestu jeden "château" o statusie cru classé przoduje w regionie Médoc. W gminach Margaux i Cantenac znajduje się po 9 z nich, Labarde liczy dwa, a Arsac jedynie jeden.
Liczne wina z regionu Margaux mają także status cru bourgeois.
Wnuczka Ernesta Hemingwaya, aktorka Margot zmieniła swoje imię na identycznie wymawiane Margaux, gdy dowiedziała się, że rodzice w noc jej poczęcia pili wino "Château Margaux".

</doc>
<doc id="2950071" url="https://pl.wikipedia.org/wiki?curid=2950071" title="Taryfa gwarantowana">
Taryfa gwarantowana

Taryfa gwarantowana (ang. "feed-in tariff", FIT) – mechanizm polityki państwa mający na celu przyspieszenie inwestycji w zakresie technologii energii odnawialnych. Mechanizm ten przyczynia się do osiągnięcia celu poprzez oferowanie długoterminowych kontraktów dla producentów energii odnawialnej, zwykle na podstawie kosztów wytwarzania poszczególnych technologii. Technologie takie jak na przykład energia wiatrowa, otrzymują niższą cenę za kWh, natomiast ogniwom słonecznym i elektrowniom wykorzystującym energię pływów morskich oferuje się wyższą cenę, co odzwierciedla wyższe koszty.
Ponadto taryfy często zawierają „taryfową degresję” – mechanizm, zgodnie z którym cena (lub taryfa) spada w czasie. Robi się to w celu monitorowania oraz zachęcania do obniżania kosztów technologii. Celem taryf jest oferowanie rekompensaty kosztów produkcji energii ze źródeł odnawialnych, zapewniając gwarancję ceny oraz długoterminowe kontrakty, które wspierają finansowanie inwestycji w energię odnawialną. Obecnie taryfy gwarantowane stosują 73 kraje (w tym 20 z 28 krajów członkowskich UE).
System taryf gwarantowanych w Polsce.
Wprowadzenie systemu taryf gwarantowanych w Polsce przewidywał rządowy projekt ustawy o odnawialnych źródłach energii z 2012 r., która zgodnie z przepisami Unii Europejskiej (Dyrektywa Parlamentu Europejskiego i Rady 2009/28/WE z dnia 23 kwietnia 2009 r. w sprawie promowania stosowania energii ze źródeł odnawialnych) miała być uchwalona do końca 2010 roku a jej niewdrożenie spowodowało postawienie Polski przed Europejskim Trybunałem Sprawiedliwości. System taryf gwarantowanych został usunięty z rządowego projektu ustawy o OZE z 2014 r., ale poprawka go przywracająca została przegłosowana (wniosek mniejszości) w Sejmie 16 stycznia 2015 r. stosunkiem 220:218 głosów.

</doc>
<doc id="2950074" url="https://pl.wikipedia.org/wiki?curid=2950074" title="Great American Ball Park">
Great American Ball Park

Great American Ball Park – stadion baseballowy w Cincinnati w stanie Ohio, na którym swoje mecze rozgrywa zespół Cincinnati Reds.
Pierwszy mecz na Great American Ball Park odbył się 31 marca 2003; przeciwnikiem Reds był Pittsburgh Pirates, a spotkanie obejrzało 42 343 widzów. Rekord frekwencji (44 599 - nadkomplet) zanotowano 10 października 2010 roku podczas 3. meczu National League Division Series pomiędzy Reds a Philadelphia Phillies.
W sierpniu 2011 na Great American Ball Park odbył się koncert Paula McCartneya. W 2015 na obiekcie rozegrany zostanie Mecz Gwiazd MLB. 

</doc>
<doc id="2950078" url="https://pl.wikipedia.org/wiki?curid=2950078" title="Beer-Lachaj-Roj">
Beer-Lachaj-Roj

Beer-Lachaj-Roj – niezidentyfikowane przez badaczy miejsce na pustyni Negew, w którym według Księgi Rodzaju Hagar doświadczyła obecności Boga pod postacią anioła (Rdz 16,7–14), a Izaak po raz pierwszy zobaczył Rebekę (Rdz 24,62). Położone było prawdopodobnie na obszarze pomiędzy Kadesz-Barnea a Beredem.

</doc>
<doc id="2950083" url="https://pl.wikipedia.org/wiki?curid=2950083" title="Hauke-Bosak (ród)">
Hauke-Bosak (ród)



</doc>
<doc id="2950084" url="https://pl.wikipedia.org/wiki?curid=2950084" title="Cursus publicus">
Cursus publicus

Cursus publicus (z łac. "droga państw") – poczta państwowa w starożytnym Rzymie, powstała w wyniku rozwoju terytorialnego imperium, które wymagało sprawnej komunikacji i administracji.
Poczta służyła do transportowania listów, paczek, a w późniejszym czasie także ludzi. Dzięki istnieniu dróg zwykłych (w III w. n.e. około 250-300 tys. km) i utwardzonych (około 80 tys. km), poczta była bardzo szybka, jak na tamte czasy. Z początku powstały jedynie kursy konne. Wykorzystywane były również statki pływające po Morzu Śródziemnym. Z czasem pojawiły się, głównie za sprawą Oktawiana Augusta, kursy wozowe i wózkowe. Poczta istniała w zachodnim państwie rzymskim do V w., we wschodnim do początku VI w.

</doc>
<doc id="2950087" url="https://pl.wikipedia.org/wiki?curid=2950087" title="Jan Rylski (mnich)">
Jan Rylski (mnich)



</doc>
<doc id="2950090" url="https://pl.wikipedia.org/wiki?curid=2950090" title="Mirco Born">
Mirco Born

Mirco Born (ur. 28 czerwca 1994 w Haren) – niemiecki piłkarz grający na pozycji napastnika w FSV Frankfurt.
Wystąpił w jednym meczu w pierwszej drużynie FC Twente, 2 września 2012, kiedy zastąpił Luca Castaignosa w 81. minucie wygranego 1:0 meczu przeciwko VVV Venlo. Zagrał też w trzech meczach Ligi Europy i jednym kwalifikacyjnym.

</doc>
<doc id="2950094" url="https://pl.wikipedia.org/wiki?curid=2950094" title="Thomas Simpson Sproule">
Thomas Simpson Sproule

Thomas Simpson Sproule (ur. 25 października 1843 w King w prowincji Ontario, zm. 10 listopada 1917 w Markdale w prowincji Ontario) – kanadyjski polityk, działacz Konserwatywnej Partii Kanady.
W latach 1878-1915 reprezentował okręg wyborczy Grey East w Izbie Gmin. Od 1911 do 1915 pełnił funkcję spikera tej izby. 
Od 1915 do śmierci był senatorem.

</doc>
<doc id="2950096" url="https://pl.wikipedia.org/wiki?curid=2950096" title="Naqi'a-Zakutu">
Naqi'a-Zakutu



</doc>
<doc id="2950101" url="https://pl.wikipedia.org/wiki?curid=2950101" title="Tanja Ribič">
Tanja Ribič

Tanja Ribič (ur. 28 czerwca 1968 w Trbovlju) – słoweńska aktorka i piosenkarka.
W 1997 roku wystąpiła w Konkursie Piosenki Eurowizji w Irlandii z piosenką "Zbudi se" zajmując dziesiątą pozycję i zdobywając 60 punktów.
Jej mężem jest Branko Đurić – aktor i reżyser.
8 grudnia 2017 roku została ogłoszona jedną z szesnastu uczestników EMA 2018, będącego eliminacjami do 63. Konkursu Piosenki Eurowizji, do którego zgłosiła się z utworem „Ljudje”.

</doc>
<doc id="2950102" url="https://pl.wikipedia.org/wiki?curid=2950102" title="Franciszek Studziński (pułkownik)">
Franciszek Studziński (pułkownik)

Franciszek Studziński, ps. „Kotlina”, „Radwan”, „Rawicz”, „Skawa”, „Skiba” (ur. 10 marca 1893 w Kotlicach, zm. 23 maja 1964 w Bytomiu) – pułkownik piechoty Wojska Polskiego, kawaler Orderu Virtuti Militari.
Życiorys.
Urodził się 1o marca 1893 w Kotlicach, w rodzinie Aleksandra, nauczyciela, i Heleny z Pietrzykowskich. Ukończył gimnazjum w Krakowie. 6 sierpnia 1914 roku przystąpił do oddziałów strzeleckich, a po utworzeniu Legionów Polskich służył w 1 pułku piechoty, z którym przeszedł cały jego szlak bojowy. Uniknął internowania po kryzysie przysięgowym i następnie działał w POW, w której (od listopada 1917 roku) był komendantem Obwodu Kazimierza Wielka, a w 1918 roku – komendantem Obwodu Olkusz.
W niepodległej Polsce wstąpił do Wojska Polskiego i dostał przydział do 25 pułku piechoty. W wojnie polsko-bolszewickiej uczestniczył m.in. w zajęciu Kijowa w maju 1920 roku. 
W 1923 roku pełnił obowiązki dowódcy II batalionu 25 pułku piechoty. 3 października 1924 roku został przeniesiony do Korpusu Ochrony Pogranicza na stanowisko dowódcy 6 Batalionu Granicznego w Iwieńcu. 25 czerwca 1927 roku otrzymał przeniesienie z KOP do 10 pułku piechoty w Łowiczu na stanowisko kwatermistrza. 31 marca 1930 roku otrzymał przeniesienie do 2 Batalionu Strzelców w Tczewie na stanowisko dowódcy batalionu. Z dniem 21 czerwca 1932 roku został przeniesiony do 1 pułku strzelców podhalańskich w Nowym Sączu na stanowisko kwatermistrza. 28 czerwca 1933 roku otrzymał przeniesienie do 27 pułku piechoty w Częstochowie na stanowisko zastępcy dowódcy pułku. 4 lipca 1935 roku został przeniesiony, bez prawa do należności za przeniesienie, do 12 pułku piechoty w Wadowicach na stanowisko zastępcy dowódcy pułku. W 1939 roku pełnił służbę w Komendzie Rejonu Uzupełnień Sosnowiec na stanowisku komendanta Rejonu Uzupełnień.
Walczył w kampanii wrześniowej w Grupie Operacyjnej „Stryj”. Na przełomie września i października 1939 roku przedostał się na Węgry, gdzie został internowany. Pracował w komórce przerzutowej w polskim konsulacie w Budapeszcie. Po otrzymaniu (w grudniu 1940 roku) rozkazu przedostania się do Polski, w styczniu 1941 roku został aresztowany w czasie przekraczania granicy węgierskiej. Latem 1941 roku zbiegł z obozu i w sierpniu 1941 roku dostał się do Warszawy. Od 9 grudnia 1941 roku pełnił obowiązki komendanta Okręgu Tarnopol ZWZ-AK. Liczebność żołnierzy okręgu wzrosła pod jego dowództwem z 3 tysięcy do 15 tysięcy. Po wkroczeniu Armii Czerwonej na teren województwa tarnopolskiego wydał w marcu 1944 roku rozkaz rozpoczęcia Akcji „Burza” na podległych mu terenach będących jeszcze pod okupacją niemiecką. W tym czasie udał się do Lwowa, gdzie w lipcu 1944 roku był zastępcą dowódcy Obszaru Lwowskiego gen. Władysława Filipkowskiego. Po zajęciu Lwowa przez Armię Radziecką został członkiem delegacji Komendy Obszaru, która udała się na rozmowy z gen. Michałem Rolą-Żymierskim. W nocy z 2/3 sierpnia 1944 roku cała delegacja została aresztowana, a Studziński osadzony w więzieniu w Kijowie, następnie pod Rawą Ruską i w Trzebusce. Później został internowany w obozach w Charkowie, Diagilewie k. Riazania, Wołogdzie, w lipcu 1947 roku internowany w obozie jenieckim NKWD w Griazowcu i Brześciu. 
4 listopada 1947 roku wrócił do Polski i mieszkał kolejno w Szczecinie, Zawierciu, Niemodlinie, Wrocławiu i Katowicach. Pracował m.in. w spółdzielni „Ogniwo” we Wrocławiu (do 1951 roku) i jako specjalista od podatku gruntowego w Prezydium Rady Narodowej w Lublińcu, gdzie pracował jako Pełnomocnik Rządu do czerwca 1951 roku. Przeniósł się do PKO w Katowicach, a zamieszkiwał w Częstochowie. W Katowicach pracował do czerwca 1952 roku. W czerwcu 1952 roku zamieszkał we Wrocławiu. Mimo że przeprowadzona w październiku 1952 roku prowokacja Wojewódzkiego Urzędu Bezpieczeństwa (propozycja przystąpienia do WiN) nie udała się, 27 grudnia 1952 roku został aresztowany i skazany w połowie 1953 roku na 7 lat więzienia. Karę złagodzono do 4 lat i 8 miesięcy pozbawienia wolności oraz utratę praz publicznych i obywatelskich praw honorowych na okres 3 lat. W więzieniu spędził 2 lata i 8 miesięcy. Resztę kary darowano w drodze łaski. Po wyjściu z więzienia żył w skrajnie trudnych warunkach. Pracował fizycznie w Garbarni „Poprad” w Łabowej, jako pracownik fizyczny i dozorca Hotelu Robotniczego w Bytomiu, jako starszy księgowy w Wojewódzkim Przedsiębiorstwie Transportowym Handlu Wewnętrznego nr 4 w Bytomiu, a także jako starszy inwentaryzator w Przedsiębiorstwie Państwowym „Pieczywo-Nabiał” w Bytomiu. Został pochowany na cmentarzu Mater Dolorosa w Bytomiu.
Życie rodzinne.
Ożenił się w 1922 roku z Albertą Wilhelminą Fiszer (Fischer). Nie miał dzieci. Po II wojnie światowej małżeństwo pozostawało w separacji.

</doc>
<doc id="2950104" url="https://pl.wikipedia.org/wiki?curid=2950104" title="Barbara Dex">
Barbara Dex

Barbara Dex, właściwie Barbara Deckx (ur. 22 stycznia 1974 w Turnhout) – belgijska piosenkarka.
Kariera.
Karierę rozpoczynała w 1991, kiedy to w radiowym programie "Kempenshow" śpiewała covery belgijskich piosenkarek Ann Christy czy Axelle Red.
W 1993 z piosenką „Iemand als jij” wygrała belgijskie eliminacje eurowizyjne "Eurosong", dzięki czemu reprezentowała Belgię w 38. Konkursie Piosenki Eurowizji w Millstreet. 15 maja wystąpiła w finale konkursu i zajęła ostatnie, 25. miejsce po zdobyciu trzech punktów. Podczas konkursu wystąpiła we własnoręcznie uszytej sukience, która była inspiracją do stworzenia przez internautów nieoficjalnego plebiscytu na najgorszy strój uczestnika Eurowizji. Nagroda im. Barbary Dex przyznawana jest od 1997 roku.
Pod koniec sierpnia 1995 wystąpiła w Polsce podczas 32. Festiwalu Sopockiego z utworem „Waiting for the New Moon”, z którym zajęła, przedostatnie 9. miejsce. W 2004 z piosenką „One Life” zgłosiła się do belgijskich eliminacji eurowizyjnych "Eurosong" i zajęła trzecie miejsce w finale selekcji. W 2006 z piosenką „Crazy” zajęła piąte miejsce w finale eliminacji eurowizyjnych.
Ma dwójkę dzieci.

</doc>
<doc id="2950107" url="https://pl.wikipedia.org/wiki?curid=2950107" title="BBC Radio Scotland">
BBC Radio Scotland

BBC Radio Scotland – brytyjska stacja radiowa należąca do publicznego nadawcy radiowo-telewizyjnego BBC i mająca status szkockiego narodowego radia publicznego w języku angielskim. Równolegle działa też stacja BBC Radio nan Gàidheal, nadająca w języku gaelickim szkockim.
Charakterystyka.
Radio Scotland zostało uruchomione jako samodzielna rozgłośnia w dniu 23 listopada 1978 roku. Wcześniej podobną rolę, choć w mniejszym wymiarze czasowym, pełniła w portfolio BBC szkocka mutacja BBC Radio 4. Obecnie stacja dostępna jest w analogowym i cyfrowym przekazie naziemnym, w Internecie oraz w niekodowanym przekazie satelitarnym z satelity Astra 1N. Ramówka stacji ma charakter ogólnotematyczny, z dużym naciskiem na kwestie związane ze Szkocją. W przeciwieństwie do większości regionalnych i lokalnych stacji BBC, rozgłośnia produkuje swój program całkowicie samodzielnie przez całą dobę. W czasie wiadomości lokalnych oraz części serwisów pogodowych, sygnał stacji jest rozszczepiany na trzy wersje: dla Szetlandów (pod nazwą BBC Radio Shetland), Orkadów (BBC Radio Orkney) oraz pozostałej części Szkocji.
Studia.
Główną siedzibę stacji stanowi gmach BBC Pacific Quay w Glasgow, gdzie mieści się centrala szkockiej części BBC. Drugą kluczową lokalizacją jest stara siedziba BBC Scotland w Edynburgu, wciąż używana jako miejsce produkcji programów. Z kolei w Dumbarton mieszczą się studia wykorzystywane przy nagrywaniu słuchowisk. Ponadto rozgłośnia dysponuje siecią mniejszych ośrodków w całej Szkocji. Są one zlokalizowane w Aberdeen, Dundee, Portree, Stornoway, Inverness, Selkirk, Dumfries, Kirkwall i Lerwick.

</doc>
<doc id="2950108" url="https://pl.wikipedia.org/wiki?curid=2950108" title="Meroz">
Meroz

Meroz – miejscowość biblijna, której mieszkańcy na przełomie XIII i XII wieku p.n.e. według Księgi Sędziów (Sdz 5,23) odmówili wsparcia militarnego Deborze i Barakowi w konflikcie z Siserą. Euzebiusz z Cezarei w swoim dziele "Onomasticon" (128, 4–6, 12–13) wzmiankuje o wiosce Marous lub Merrus, podając błędnie, że jest tożsama z Meiron. Według niego miejscowość ta była zlokalizowana w pobliżu Dotan, około 26 km od Bet Sze’an.

</doc>
<doc id="2950112" url="https://pl.wikipedia.org/wiki?curid=2950112" title="Kościół Czternastu Świętych Wspomożycieli">
Kościół Czternastu Świętych Wspomożycieli

Kościół Czternastu Świętych Wspomożycieli (zwany też kościółkiem leśnym) – został zbudowany w stylu neogotyckim w 1886 roku na obrzeżach Trzebnicy. Opiekował się nim mieszkający w pobliskiej samotni pustelnik (ostatnim pustelnikiem był zmarły w 1946 roku brat Feliks Plitzko)
Lokalizacja.
Kościół znajduje się we wschodniej części Lasu Bukowego niedaleko południowo-wschodniej granicy Trzebnicy. W bliskim sąsiedztwie znajduje się trzebnicki kompleks uzdrowiskowy. Kościół bezpośrednio sąsiaduje z pustelnią i grotą Matki Bożej z Lourdes. Została ona wzniesiona z rudy darniowej w 1926 roku. Pomiędzy kościółkiem leśnym, pustelnią i grotą do lat siedemdziesiątych ubiegłego wieku istniał cmentarz niemiecki.
Historia.
Kościół Leśny Czternastu Świętych Wspomożycieli został zbudowany w 1886 roku na miejscu od wieków związanym z kultem religijnym. Począwszy od dawnego pogańskiego kultu Słowian, przez powstałą w XII w. kaplicę pustelniczą i kościoła zniesionego w 1463 r. przez księżną Annę.
Zbudowany z czerwonej cegły w stylu neogotyku, jednonawowy z pięciobocznie zamkniętym prezbiterium. Wewnątrz na ołtarzu głównym znajduje się współczesny obraz Czternastu Świętych Wspomożycieli, barwne polichromie i neobarokowe rzeźby. Obok kościoła znajduje się ciekawa płaskorzeźba w drewnie pochodząca z grobu Huberta Jantke – budowniczego kościoła oraz grób pustelnika opiekującego się kościołem Franciszka Plitzko. Tradycją była opieka nad kościołem sprawowana przez pustelnika zamieszkującego pobliska pustelnię, ostatnim był brat Feliks Plitzko, który zmarł w 1946 roku.
W pobliżu kościółka leśnego znajduje się kilka stacji kalwarii trzebnickiej. Składa się ona z 16 kaplic rozsianych po malowniczych pagórkach Lasu Bukowego. Przedstawiają one kolejne stacje drogi krzyżowej.

</doc>
<doc id="2950114" url="https://pl.wikipedia.org/wiki?curid=2950114" title="Lost in Blue">
Lost in Blue

Lost in Blue – komputerowa gra przygodowa stworzona i wydana w 2005 roku przez Konami na konsolę Nintendo DS. "Lost in Blue" jest kontynuacją serii "Survival Kids", również autorstwa Konami, która koncentrowała się na walce o przetrwanie na bezludnej wyspie. 
Bohaterami gry jest dwoje nastolatków, Keith i Skye, którzy muszą przetrwać na dziewiczej wyspie. "Lost in Blue" wykorzystuje charakterystyczną dla konsoli obsługę rysika, a także funkcję mikrofonu. Gracz musi nauczyć się korzystać z zasobów naturalnych wyspy i stworzyć prowizoryczny dom. Sequel gry, "Lost in Blue 2", został wydany dwa lata później. Trzecia część serii, "Lost in Blue 3", ukazała się 20 grudnia 2007 roku w Japonii.

</doc>
<doc id="2950117" url="https://pl.wikipedia.org/wiki?curid=2950117" title="Pomnik Wdzięczności dla Armii Czerwonej w Szczecinie">
Pomnik Wdzięczności dla Armii Czerwonej w Szczecinie



</doc>
<doc id="2950118" url="https://pl.wikipedia.org/wiki?curid=2950118" title="Mp. Adama i Ewy">
Mp. Adama i Ewy

Mp. Adama i Ewy – polski czarno-biały film dokumentalny-fabularyzowany z 1944 roku. Film wyprodukowany został przez Referat Filmowy Armii Polskiej na Wschodzie.
Film ukazuje losy grupy młodych ochotników szkolonych na żołnierzy w armii generała Andersa.

</doc>
<doc id="2950120" url="https://pl.wikipedia.org/wiki?curid=2950120" title="Mateusz Wichary">
Mateusz Wichary

Mateusz Wichary (ur. 5 sierpnia 1976 we Wrocławiu) – polski pastor i teolog baptystyczny, były przewodniczący Rady (zwierzchnik) Kościoła Chrześcijan Baptystów w RP oraz były przewodniczący Aliansu Ewangelicznego w RP.
Życiorys.
Młodość.
Wychował się w domu nominalnie katolickim. Matka posyłała młodego Mateusza na religię do szkoły, zaś sama nie była praktykująca, gdyż „pochodziła z pokolenia dzieci kwiatów” i przejawiała „życzliwy stosunek” do religii, ale nie przekładał się on na jej praktykę pobożnościową. Natomiast ojciec młodego Mateusza był agnostykiem. Ze względu na poglądy religijne ojca i tylko deklaratywną wiarę matki został ochrzczony w Kościele katolickim dopiero w wieku 3 lat.
Jako dziecko odczuwał potrzebę uczęszczania na religię do katolickiej salki parafialnej, do której został zapisany w drugiej klasie szkoły podstawowej. Przez następnie 4-5 lat uczęszczał (niezbyt często) na cotygodniową mszę świętą. Jednak z czasem zaczął oddalać się od Kościoła katolickiego. Jak to określił na swoim blogu, przyjął bierzmowanie „z ulicy”. Naukę religii i związki z Kościołem przerwał definitywnie w liceum. Uczęszczał do III Liceum Ogólnokształcącego im. Adama Mickiewicza we Wrocławiu (klasa humanistyczno-teatralna), gdzie trafił na nieco zdemoralizowaną klasę, która nie stroniła od suto zakrapianych imprez. Nawrócił się za sprawą byłej dziewczyny, która ponownie przybliżyła go do Boga. Nakłoniła go do udziału w spotkaniu młodzieżowej grupy baptystów. Wówczas Mateusz zaczął intensywnie czytać Biblię, a po kilku spotkaniach zawierzył życie Jezusowi. Niedługo potem przyjął chrzest przez zanurzenie, co na dobre ugruntowało jego więzy z Kościołem baptystycznym (choć działał również w szkolnej grupie ekumenicznej, w której przeważali katolicy). Po maturze postanowił podjąć studia teologiczne w celu zostania pastorem.
Wykształcenie wyższe.
Absolwent Biblijnego Seminarium Teologicznego we Wrocławiu, Highland Theological Institute w Elgin (Szkocja) i Chrześcijańskiej Akademii Teologicznej w Warszawie (magisterium w 2005).
W 2012 uzyskał na Wydziale Teologicznym ChAT stopień doktora nauk teologicznych na podstawie rozprawy pt. "Abraham Kuyper (1837–1920) jako przedstawiciel kalwinistycznej teologii politycznej".
Działalność.
W 2003 został ordynowany na pastora Kościoła Chrześcijan Baptystów w RP. Początkowo pełnił obowiązki pastorskie w zborze w Toruniu, a od 2009 jest pastorem zboru w Sopocie. W 2009 został powołany na stanowisko redaktora naczelnego miesięcznika "Słowo Prawdy" oraz dyrektora Wydawnictwa „Słowo Prawdy”. Od 2010 pełni mandat członka Rady Kościoła Chrześcijan Baptystów w RP. 18 maja 2013 XXXV Krajowa Konferencja Kościoła wybrała go na urząd przewodniczącego Rady Kościoła na 4-letnią kadencję. Został tym samym pierwszym i jak dotąd jedynym Przewodniczącym Rady Kościoła (de facto funkcja zwierzchnika) Kościoła Chrześcijan Baptystów, który jest konwertytą.
Jest członkiem Komisji Wspólnej Przedstawicieli Rządu RP i Polskiej Rady Ekumenicznej.
Był jednym z organizatorów Festiwalu Nadziei w Warszawie w 2014. Do rady Festiwalu należeli obok niego przedstawiciele innych Kościołów protestanckich w Polsce, jak i przedstawiciel Kościoła Rzymskokatolickiego, ks. Roman Trzciński.
15 stycznia 2015 został wybrany przewodniczącym Aliansu Ewangelicznego w RP.
Od 2005 wykładowca, a od 2013 prorektor Wyższego Baptystycznego Seminarium Teologicznego w Warszawie-Radości.
W wyborach parlamentarnych 2005 kandydował do Sejmu Rzeczypospolitej Polskiej z listy PJKM w okręgu toruńskim (otrzymał 67 głosów).
W czerwcu 2017 na XXXIX Krajowej Konferencji Kościoła został ponownie wybrany na urząd przewodniczącego Rady Kościoła w kadencji 2017–2021.
Wraz z innymi przywódcami polskich Kościołów ewangelicznych podpisał się pod otwartym listem przeciwko deklaracji LGBT+, którą podpisał prezydent Warszawy Rafał Trzaskowski.
Na 42. zjeździe Rady Kościoła, który odbył się 5 czerwca 2021 r. przestał pełnić funkcję przewodniczącego Rady Kościoła w związku z wyborem na to stanowisko Marka Głodka. Wichary był zwierzchnikiem kościoła łącznie dwie kadencje z rzędu.

</doc>
<doc id="2950123" url="https://pl.wikipedia.org/wiki?curid=2950123" title="Anri Dżochadze">
Anri Dżochadze

Anri Dżochadze (gruz. ანრი ჯოხაძე; ur. 6 listopada 1980 w Tbilisi) – gruziński piosenkarz o 4-oktawowym głosie, nazywany "Złotym Głosem Gruzji".
Początki kariery.
Dżochadze zaczął trenować śpiew w wieku 4 lat. Występował w wielu konkursach i koncertach zarówno w Gruzji, jak i za granicą. W wieku 11 lat wstąpił do dziecięcego zespołu teatralnego. Ukończył studia wokalistyczne na Akademii Sztuk Pięknych w Tbilisi. Jest autorem piosenek, scenarzystą wideoklipów oraz producentem młodych wokalistów. W swojej karierze muzyczne wygrał takie festiwale, jak "Raduga Kawkaza 2000", "Warna 2003", "Astana 2004", "More druziw Jałta-Kyjiw tranzyt 2005".
Kariera muzyczna.
Dżochadze wystąpił podczas 53. Konkursu Piosenki Eurowizji w 2008 roku w chórkach gruzińskiej reprezentantki Diany Ghurckaiej.
W 2012 roku został wybrany wewnętrznie na reprezentanta kraju podczas 57. Konkursu Piosenki Eurowizji z utworem „I’m a Joker” autorstwa Rusudana Czchaidzea i Bibiego Kwaczadzego. Wokalistka wystąpił w drugim półfinale konkursu z dwunastym numerem startowym i zdobył łącznie 36 punktów, co przełożyło się na zajęcie 14. miejsca i brak awansu do finału. Podczas występu reprezentantowi towarzyszył chórek w składzie: Weriko Turaszwili, Nino Dzocenidze i Nini Szermadini oraz tancerka Salome Czaczua. Dżochadze wystąpił na scenie w stroju projektu Patuny Bushyhead.

</doc>
<doc id="2950124" url="https://pl.wikipedia.org/wiki?curid=2950124" title="Josephine McKim">
Josephine McKim

Josephine Eveline McKim (ur. 4 stycznia 1910 w Oil City, zm. 10 grudnia 1992 w Woodstock) – amerykańska pływaczka, medalistka olimpijska.
Specjalizowała się w stylu dowolnym. Brała udział w dwóch igrzyskach (IO 28 i IO 32), na obu zdobywała medale. W 1928 zajęła trzecie miejsce na dystansie 400 metrów kraulem, w 1932 triumfowała w sztafecie kraulowej 4x100 metrów (razem z nią płynęły: Helen Johns, Eleanor Saville, Helene Madison). W 1928 płynęła w eliminacjach tej konkurencji, w finale zastąpiła ją Eleanor Garatti. Była wielokrotną mistrzynią Stanów Zjednoczonych i rekordzistką świata.
W 1991 została przyjęta do International Swimming Hall of Fame.

</doc>
<doc id="2950132" url="https://pl.wikipedia.org/wiki?curid=2950132" title="Susanne Wiberg-Gunnarsson">
Susanne Wiberg-Gunnarsson



</doc>
<doc id="2950139" url="https://pl.wikipedia.org/wiki?curid=2950139" title="Tony Abrahams">
Tony Abrahams

Tony Abrahams (ur. 28 marca 1944 w Sydney) – australijski rugbysta grający na pozycji , reprezentant kraju, prawnik, działacz antyapartheidowy.
Studiował prawo w St Paul’s College uniwersytetu w Sydney.
Został wybrany do stanowej drużyny Nowej Południowej Walii, w której rozegrał dziesięć spotkań. W barwach Sydney Uni Football Club wystąpił zaś 120 razy i to z tego klubu został po raz pierwszy powołany do australijskiej kadry. Wziął udział w dwóch testmeczach Bledisloe Cup z Nową Zelandią w latach 1967 i 1968, zagrał również przeciw Walijczykom w czerwcu 1969 roku.
Miesiąc później został powołany na tournée "Wallabies" do RPA, rozważał jednak udział w nim ze względu na panujący w tym kraju apartheid. Za namową prawników i działaczy praw człowieka, w tym Charlesa Perkinsa, udał się zatem do Republiki Południowej Afryki, aby samemu przekonać się o warunkach panujących w tym kraju. Spotykał się wówczas z miejscowymi przeciwnikami apartheidu, wśród których byli m.in. Laurence Gandar, Helen Suzman oraz działaczki ruchu Black Sash. Gdy australijska reprezentacja opuściła RPA, Abrahams za zgodą kierownictwa zespołu pozostał w południowej Afryce przemieszczając się autostopem, będąc wówczas pod nadzorem miejscowej policji. Wyjechawszy z Afryki zaangażował się w ruch antyapartheidowy, zarówno we Francji, jak i Australii. Pod koniec 1969 roku wystosował do The Sydney Morning Herald list wzywający do zerwania sportowych kontaktów z RPA do czasu zlikwidowania w tym kraju segregacji rasowej, popierając następnie rodzący się ruch antyapartheidowy w Australii kolejnymi otwartymi listami do prasy. Gdy dwa lata później Springboks zaplanowali tournée po Australii, zawodnik oznajmił, iż nawet w przypadku powołania nie wystąpi w meczach przeciwko wybranej ze względu na rasę reprezentacji RPA, a taki sam protest wraz z nim ogłosiło sześciu innych ówczesnych reprezentantów Australii – Barry McDonald, Jim Roxburgh, Bruce Taafe, Terry Forman, Paul Darveniza i Jim Boyce, przez co uznani zostali wówczas za "hańbę narodu". Wizyta południowoafrykańskich rugbystów wywołała masowe demonstracje, strajki związków zawodowych oraz wprowadzenie stanu wyjątkowego w Queensland. W roku następnym nowo wybrany premier Australii, Gough Whitlam, wprowadził zatem zakaz kontaktów sportowych z RPA. Wydarzenia te opisano w filmie dokumentalnym "Political Football" wyemitowanym po raz pierwszy przez Australian Broadcasting Corporation w 2005 roku.
Po wyjeździe z Afryki pracował w londyńskiej kancelarii Clifford Turner, we Francji spędził zaś 24 lata, prócz pracy zawodowej grając w rugby w klubie Racing Club de France. Przebywał następnie w Arabii Saudyjskiej i Singapurze, po powrocie do Australii założył natomiast firmę prawniczą.

</doc>
<doc id="2950141" url="https://pl.wikipedia.org/wiki?curid=2950141" title="Anthony Abrahams">
Anthony Abrahams



</doc>
<doc id="2950143" url="https://pl.wikipedia.org/wiki?curid=2950143" title="Yelch Baseball Field">
Yelch Baseball Field

Yelch Baseball Field – stadion baseballowy w Airai na Palau. Używany jest głównie meczów baseballu. Swoje mecze rozgrywają na nim drużyna Airai Baseball Team. 

</doc>
<doc id="2950146" url="https://pl.wikipedia.org/wiki?curid=2950146" title="Svenljunga">
Svenljunga

Svenljunga – miejscowość (tätort) w Szwecji, w regionie administracyjnym ("län") Västra Götaland, w gminie Svenljunga.
Według danych Szwedzkiego Urzędu Statystycznego liczba ludności wyniosła: 3592 (31 grudnia 2015), 3713 (31 grudnia 2018) i 3730 (31 grudnia 2019).
Geografia.
Miejscowość położona jest w południowej części prowincji historycznej ("landskap") Västergötland nad rzeką Ätran, ok. 34 km na południe od Borås.
Historia.
Nazwa miejscowości (w formie "Swinalyongha") została po raz pierwszy wymieniona w 1427 r. Już od wczesnego średniowiecza krzyżował się tam szlak handlowy wiodący od wybrzeża Hallandu wzdłuż koryta rzeki Ätran w kierunku Falköping i dalej w głąb Szwecji ze szlakiem pomiędzy Jönköping a rejonem współczesnego Göteborga. Obszar ten do 1645 r., kiedy zawarto traktat w Brömsebro, stanowił rejon pogranicza szwedzko-duńskiego. Kilka kilometrów na południe od Svenljunga znajdowały się szwedzkie umocnienia graniczne.
W 2 poł. XIX w. nastąpił rozwój gospodarczy bogatych w lasy okolic Svenljunga. W 1885 r. zbudowano linię kolejową Borås – Svenljunga ("Kindsbanan"), co zdecydowanie ułatwiło transport pozyskiwanego tam drewna. Linię zamknięto jednak już na przełomie 1902/1903 r.
W 1945 r. Svenljunga uzyskała status köping. Miejscowość liczyła wówczas 2296 mieszkańców. Po reformie administracyjnej 1971 r. i wprowadzeniu jednolitego typu gminy, "Svenljunga köping" weszło w skład współczesnej gminy Svenljunga ("Svenljunga kommun").
Gospodarka.
W Svenljunga ma swoją siedzibę firma Blåkläder AB, zajmującą się m.in. produkcją i dystrybucją odzieży ochronnej i roboczej.

</doc>
<doc id="2950149" url="https://pl.wikipedia.org/wiki?curid=2950149" title="Zespół po cholecystektomii">
Zespół po cholecystektomii

Zespół po cholecystektomii (ang. "postcholecystectomy syndrome") – utrzymywanie się lub też pojawienie się objawów ze strony przewodu pokarmowego po zabiegu usunięcia chirurgicznego pęcherzyka żółciowego spowodowane chorobą zewnątrzwątrobowych dróg żółciowych.
Zespół został po raz pierwszy opisany 1947 roku przez Womacka i Cridera, jednakże w literaturze medycznej do tej pory nie ma jednolitego poglądu na jego temat, a nawet kwestionuje się istnienie tego zespołu.
Objawy.
Objawy występują u 5-30% pacjentów poddanych cholecystektomii i są to bóle brzucha, kolka, objawy dyspeptyczne, zaparcia, biegunka, uczucie pełności w jamie brzusznej, wzdęcia, gazy jelitowe, nudności oraz nietolerancja pokarmów zawierających tłuszcz.
Etiologia.
Ustąpienie objawów klinicznych po usunięciu pęcherzyka żółciowego odczuwa 75-90% chorych. Najczęstszą przyczyną ich utrzymywania jest fakt, że są to objawy innego schorzenia, które do tej pory albo były maskowane przez chorobę pęcherzyka żółciowego albo też jej przypisywane (np. choroba refluksowa przełyku, choroba wrzodowa żołądka i dwunastnicy, zespół objawów po usunięciu żołądka, przewlekłe zapalenie trzustki, zespół jelita drażliwego).
Przyczynami zespołu po cholecystektomii są:
Zaburzenia brodawki Vatera.
Przyczyną są dysfunkcja brodawki Vatera, zwężenie brodawki Vatera, skurcz zwieracza Oddiego, dyskineza zwieracza Oddiego oraz dyskineza dróg żółciowych.
Żółciopochodne zapalenie błony śluzowej żołądka.
Przyczyną jest refluks dwunastniczo-żołądkowy. Nie ma jednak bezspornych danych potwierdzających związek pomiędzy występowaniem żółciopochodnego zapalenia żołądka a chirurgicznym usunięciem pęcherzyka żółciowego.
Biegunka chologenna.
Przyczyną jest zmiana wątrobo-jelitowego krążenia kwasów żółciowych. Pojawia się u niewielkiej liczby pacjentów po zabiegu usunięcia pęcherzyka żółciowego. Biegunka ta wywołana jest przez sole żółciowe i pozytywnie reaguje na leczenie cholestyraminą.
Zespół kikuta przewodu pęcherzykowego.
Przyczyną jest pozostawienie długiego (&gt;1 cm) kikuta przewodu pęcherzykowego (czasem z częścią ściany pęcherzyka żółciowego). Ponieważ samo pozostawienie kikuta u większości pacjentów nie ma znaczenia klinicznego, a jedynym leczeniem jest leczenie chirurgiczne, przed postawieniem tego rozpoznania należy wykluczyć inne przyczyny obserwowanych u pacjenta objawów.
Rozpoznanie.
Podstawą rozpoznania jest utrzymywanie lub też pojawienie się nowych objawów po zabiegu usunięcia pęcherzyka żółciowego. Podstawowym badaniem diagnostycznym jest endoskopowa cholangiopankreatografia wsteczna, znaczenie pomocnicze mają cholangiografia dynamiczna z użyciem tomografii komputerowej, cholangiopankreatografia z użyciem jądrowego rezonansu magnetycznego oraz wychodząca już z rutynowego użycia scyntygrafia wątroby i dróg żółciowych.
Zaburzenia brodawki Vatera.
Cechy pozwalające na rozpoznanie
Leczenie.
Najpierw należy podjąć leczenie farmakologiczne i dopiero po jego nieskuteczności rozważyć leczenie operacyjne.
Wskazania do wykonania sfinkterotomii to długi czas trwania objawów, brak odpowiedzi na leczenie objawowe, znaczny stopień upośledzenia chorego, decyzja pacjenta co do wyboru tego sposobu leczenia.
Decyzja o wyborze metody leczenia zależy od rodzaju dysfunkcji:

</doc>
<doc id="2950150" url="https://pl.wikipedia.org/wiki?curid=2950150" title="Airai Baseball Field">
Airai Baseball Field



</doc>
<doc id="2950151" url="https://pl.wikipedia.org/wiki?curid=2950151" title="Milorad Krivokapić (piłkarz wodny)">
Milorad Krivokapić (piłkarz wodny)

Milorad Krivokapić (ur. 8 stycznia 1956) – piłkarz wodny. W barwach Jugosławii dwukrotny medalista olimpijski.
Mierzący 187 cm wzrostu zawodnik mistrzem olimpijskim był w Los Angeles w 1984 (Jugosławia była jednym z państw komunistycznych, które wzięły udział w olimpiadzie), cztery lata wcześniej Jugosławia zajęła drugie miejsce. W 1986 został mistrzem świata. Reprezentował m.in. barwy Partizana Belgrad.

</doc>
<doc id="2950153" url="https://pl.wikipedia.org/wiki?curid=2950153" title="Nagroda im. Barbary Dex">
Nagroda im. Barbary Dex

Nagroda im. Barbary Dex – internetowy plebiscyt przeprowadzany od 1997 do 2021, w którym nieoficjalnie przyznawany jest tytuł najgorzej ubranego uczestnika Konkursu Piosenki Eurowizji. Pomysłodawcami konkursu są Edwin van Thillo i Rob Paardekam. 
Historia.
Nieoficjalny tytuł najgorzej ubranego uczestnika Konkursu Piosenki Eurowizji przyznany został po raz pierwszy w 1997, a pomysłodawcami plebiscytu zostali Edwin van Thillo i Rob Paardekam, założyciele strony "House of Eurovision" (EurovisionHouse.nl). Nagroda zawdzięcza nazwę Barbarze Dex, reprezentantce Belgii, która wystąpiła w 38. Konkursie Piosenki Eurowizji we własnoręcznie uszytej sukni, określanej wśród fanów konkursu mianem „okropnej”. Wokalistka przyznała w wywiadzie dla portalu "ESC Today", że nie żałuje swojego występu, ma dystans do tej nagrody, a dzięki plebiscytowi jest znana przez każdego wielbiciela konkursu.
Po finale konkursu w 1997 i 1998 laureata plebiscytu wybierali założyciele strony EurovisionHouse oraz pomysłodawcy tytułu. Od 1999 tytuł najgorzej ubranego artysty przyznawali fani konkursu w głosowaniu internetowym. W latach 1999–2016 plebiscyt organizowany był na stronie "eurovisionjouse.nl", a w latach 2017–2021 był przygotowywany na stronie BarbaraDexAward.com.
Lata 90..
Pierwszą w historii Nagrodę im. Barbary Dex otrzymała Debbie Scerri z Malty, która podczas swojej prezentacji w finale 42. Konkursu Piosenki Eurowizji miała na sobie zielono-fioletową suknię w paski, określoną jako „jedna z najohydniejszych sukienek, jaką widzowie Eurowizji kiedykolwiek widzieli”.
Po finale 43. Konkursu Piosenki Eurowizji w 1998 tytuł najgorzej ubranego wykonawcy otrzymał reprezentant Niemiec Guildo Horn, którzy na swój występ podczas koncertu finałowego założył marynarkę w kolorze morskim, żółtą koszulę oraz zielone spodnie. Fani konkursu porównali jego stylizację do stracha na wróble.
Plebiscyt na najgorzej ubranego eurowizyjnego wykonawcę podczas 44. Konkursu Piosenki Eurowizji w 1999 wygrała hiszpańska wokalistka Lydia, która wystąpiła w finale konkursu w kolorowej sukni w paski projektu Ágathy Ruiz de la Prady. Stylizacja została oceniona przez fanów imprezy jako „tęczowa kreacja, która mogłaby służyć jako gejowska flaga”.
Lata 2000–2009.
Nagrodę im. Barbary Dex w 2000 zdobyła Nathalie Sorce reprezentująca Belgię, która w finale konkursu wystąpiła w kremowej sukni i marynarce. W następnym roku tytuł najgorzej ubranego artysty otrzymał reprezentant Polski Andrzej „Piasek” Piaseczny, który rozpoczął występ wejściem na scenę w sztucznym futrze.
Tytuł najgorzej ubranego uczestnika 47. Konkursu Piosenki Eurowizji otrzymał reprezentant Grecji Michalis Rakindzis, który wraz z zespołem wystąpił podczas konkursu w czarnym kombinezonie robota, nawiązującego do zamysłu piosenki.
Największą liczbę głosów oddanych przez 66 internautów podczas plebiscytu do Nagrody im. Barbary Dex w 2003 otrzymał duet t.A.T.u., który podczas 48. Konkursu Piosenki Eurowizji reprezentował Rosję z utworem „Nie wier´, nie bojsia”. Wokalistki wystąpiły w finale w dżinsach i białych topach z wydrukowaną cyfrą 1. Drugie miejsce w głosowaniu fanów zajęła słoweńska piosenkarka Karmen Stavec, a trzecie – duet Jemini z Wielkiej Brytanii.
W plebiscycie na najgorszej ubranego artystę 49. Konkursu Piosenki Eurowizji wzięło udział 190 fanów konkursu. Największą liczbę ich głosów (64) otrzymała od nich rumuńska reprezentantka Sanda Ladosi, której stylizację porównano do wyglądu „podstarzałej prostytutki z makijażem nienawidzącej siebie samej drag queen”. Na drugim miejscu, z trzema punktami straty, uplasowała się reprezentantka Polski Tatiana Okupnik z zespołu Blue Café, której czarną prześwitującą kreację opisuje się jako „lateksową”.
W głosowaniu na najgorzej ubranego uczestnika 50. Konkursu Piosenki Eurowizji w 2005 wzięło udział 241 internautów, którzy przyznali nagrodę reprezentantowi Macedonii, Martinowi Vučiciowi. Wokalista wystąpił w finale konkursu w jasnych dżinsach, bluzce i „za dużej o dwa rozmiary” różowej marynarce. Drugie miejsce w plebiscycie zajęła reprezentantka Islandii, Selma Björnsdóttir, a trzecie – norweski zespół Wig Wam.
W głosowaniu na zdobywcę Nagrody im. Barbary Dex uczestniczyło 906 osób, które oddały swój głos za pośrednictwem strony "House of Eurovision". Największą liczbę głosów (196) otrzymały reprezentantki Portugalii, girls band NonStop, który wystąpił w półfinale 51. Konkursu Piosenki Eurowizji w kolorowych body. Drugie miejsce w plebiscycie zajął zwycięzca koncertu finałowego, fiński zespół Lordi (89 głosów), trzecie – islandzkiej wokalistce Silvíi Night (75 głosów). Piąte miejsce zajęła grupa Ich Troje z Polski (62 głosy). Wykonawcy z Izraela, Szwajcarii i Norwegii nie otrzymali żadnego punktu.
W plebiscycie zorganizowanym po finale 52. Konkursu Piosenki Eurowizji swój głos oddało 1995 internautów. Zwycięzcą głosowania została reprezentantka Ukrainy, drag queen Wierka Serdiuczka, która za świecący kostium i połyskującą czapkę z gwiazdą na czubie otrzymała 297 głosów. 14 punktów mniej otrzymała zwyciężczyni finału, serbska wokalistka Marija Šerifović, która założyła na swój występ męski garnitur. Trzecie miejsce przyznano mołdawskiej reprezentantce Natalii Barbu. Reprezentanci Polski, zespół The Jet Set, zajęli 17. miejsce z wynikiem 40 głosów.
Zwyciężczynią plebiscytu na najgorszej ubranego artystę podczas 53. Konkursu Piosenki Eurowizji została reprezentantka Andory Gisela, zdobywając 104 z 393 głosów za metalowy kostium i kapelusz z czułkami, w którym wystąpiła w koncercie półfinałowym. Po konkursie wokalistka zyskała u fanów imprezy przydomek „Pszczółka Maja”. Zdobywcy drugiego miejsca, belgijski zespół Ishtar, otrzymali 30 głosów, siedem więcej od Rodolfo Chiciliquatre’a z Hiszpanii. Reprezentantka Polski, Isis Gee, otrzymała 8 punktów i zajęła 16. miejsce, remisując z litewskim wokalistą Jeronimasem Miliusem. Reprezentanci Danii, San Marino, Serbii i Szwajcarii nie otrzymali żadnego głosu.
W głosowaniu na najgorzej ubranego uczestnika 54. Konkursu Piosenki Eurowizji w 2009 wzięło udział 1295 osób. Najwięcej głosów (199) otrzymał reprezentant Węgier Zoli Ádok, który wystąpił w drugim półfinale konkursu wystąpił w zielonych spodniach z wąskimi nogawkami oraz w przylegającym do ciała podkoszulku. Drugie miejsce w plebiscycie zajął reprezentant Czech, Gipsy.cz (159), a trzecie – bułgarski wokalista Krasimir Awramow (140). Lidia Kopania z Polski zdobyła 7 punktów, które zapewniły jej 26. miejsce w głosowaniu.
Lata 2010–2019.
Laureatem Nagrody im. Barbary Dex po finale 55. Konkursu Piosenki Eurowizji w 2010 został Milan Stanković z Serbii, który otrzymał 138 głosów za niebieską marynarkę w stylu cyrkowym z mnóstwem brokatu na prawym ramieniu, założoną na prezentację finałową. 28 punktów mniej zdobyli mołdawscy reprezentanci SunStroke Project i Olia Tira, na trzecim miejscu uplasował się Piotr Nalicz z Rosji z dorobkiem 109 punktów.
W 2011 Nagrodę im. Barbaby Dex otrzymała gruzińska grupa Eldrine, na którą swój głos oddało 133 z 810 głosujących w plebiscycie na najgorzej ubranego artystę 56. Konkursu Piosenki Eurowizji. Ówczesna wokalistka zespołu, Sofio Toroszelidze, ubrana była w czarną sukienkę z zielonymi wstawkami, która – zdaniem artystki – miała prezentować gruzińską kulturę. Drugie miejsce w głosowaniu zajął duet Jedward z Irlandii (81 punktów), a trzecie – mołdawska formacja Zdob și Zdub (66).
W głosowaniu na najgorzej ubranego wykonawcę podczas 57. Konkursu Piosenki Eurowizji wzięło udział 2851 internautów. Największą liczbę 829 głosów otrzymała reprezentantka Albanii Rona Nishliu, która wystąpiła w finale konkursu w czarno-niebieskiej sukni oraz fryzurze, opisywanej przez fanów jako „pączek”. Drugie miejsce w głosowaniu zdobył duet Jedward (551 głosów), laureat plebiscytu z poprzedniego, na trzecim miejscu uplasowała się natomiast Sofi Marinowa z Bułgarii (232 punkty).
Zwycięzca plebiscytu do Nagrody im. Barbary Dex za 2013 został ogłoszony 26 maja. Tytuł najgorzej ubranego artysty wygrało żeńskie trio Moje 3 z Serbii. Otrzymały one 967 na 2747 wszystkich ważnych głosów. Cezar z Rumunii zdobył drugie miejsce (544), a Moran Mazor z Izraela – trzecie (296).
Nagrodę im. Barbary Dex w 2014 przyznało 1101 internautów, którzy 311 głosów oddali na strój reprezentantki Litwy, Viliji Matačiūnaité. Na drugim miejscu plebiscytu znalazła się Emma Marrone reprezentująca Włochy, "ex aequo" z Cristiną Scarlat z Mołdawii (obie wokalistki otrzymały po 90 głosów).
W 2015 w głosowaniu na najgorzej ubranego artystę 60. Konkursu Piosenki Eurowizji wzięła udział rekordowa liczba 4163 internautów. 1324 z nich oddało swój głos na reprezentantkę Holandii Trijntje Oosterhuis, która wystąpiła w czarnym kombinezonie, a na twarzy miała czarną woalkę. Podczas pierwszych prób do konkursu artystka ubrana była natomiast w czarną suknię z głęboko wyciętym dekoltem, który (podobnie jak kombinezon) wzbudził poruszenie wśród internautów. Drugie miejsce w głosowaniu zajęła kreacja przedstawicielki Serbii Bojany Stamenov, a trzecie – stroje duetu Electro Velvet reprezentującego Wielką Brytanię.
W 2016 w plebiscycie na najgorzej ubranego artystę 61. Konkursu Piosenki Eurowizji oddano 2221 głosów. 770 z nich otrzymała reprezentantka Chorwacji Nina Kraljić, która wystąpiła w białym kostiumie, pod którym miała białą suknię z piórami. Drugie miejsce w głosowaniu zajęła przedstawicielka Niemiec Jamie-Lee Kriewitz, która miała na sobie kostium inspirowany kulturą k-popu. Trzecim najgorszym strojem konkursu w 2016 internauci uznali kreację strój Rykki reprezentującej Szwajcarię.
W 2017 przyznano nagrodę dla najgorzej ubranego artysty w 62. Konkursie Piosenki Eurowizji. Zwycięzcą został reprezentant Czarnogóry Slavko Kalezić, drugie miejsce zajął zespół Triana Park z Łotwy, a na trzecim miejscu znalazła się reprezentantka Czech Martina Bárta.
Po finale 63. Konkursu Piosenki Eurowizji w Lizbonie rozpoczęto internetowe głosowanie, które potrwało do 20 maja. Pierwsze miejsce w głosowaniu na najgorzej ubranego uczestnika konkursu zajęła Marija Iwanowska, wokalistka zespołu Eye Cue reprezentującego Macedonię. Podczas występu w półfinale piosenkarka miała na sobie różową, rozpinaną kamizelkę, a pod nią różowo-szary kombinezon, mocno eksponujący dekolt. Na drugim miejscu znalazła się reprezentantka Australii Jessica Mauboy, a trzecie miejsce zajęła przedstawicielka Belgii Sennek.
Po finale 64. Konkursu Piosenki Eurowizji po raz kolejny odbyło się głosowanie na najgorzej ubranego artystę. Tym razem zwyciężył reprezentant Portugalii Conan Osiris, który podczas występu ubrany był w zielone kimono ze składanymi rękawami i ramionami, plisowaną spódnicą i satynowymi spodniami. Nosił także pasek podbródkowy z niebieskimi i zielonymi pasemkami. Drugie miejsce zajęła reprezentantka Cypru Tamta, a trzecia była przedstawicielka Białorusi Zena.
Lata 2020–2021 i zakończenie plebiscytu.
Konkurs Piosenki Eurowizji 2020 nie odbył się z powodu wybuchu pandemii COVID-19, tym samym nie zorganizowano plebiscytu. Po finale 65. Konkursu Piosenki Eurowizji w 2021 przeprowadzono kolejną edycję plebiscytu. Internauci oddali łącznie 4870 głosów, a najwięcej otrzymał Tix, reprezentant Norwegii, który podczas występów konkursowych ubrany był m.in. w skrzydła i białe futro, a na scenie był dodatkowo przepasany łańcuchami. Drugie miejsce zajęła Roxen z Rumunii, która wystąpiła w wielobarwnej sukience, a na trzecim miejscu znalazła się Albina Grčić z Chorwacji, która założyła na siebie błyszczącą kreację z paskami na nogach i wycięciem na pośladkach. Kolejne dwa miejsce zajęli: James Newman z Wielkiej Brytanii, mający na sobie czarną, skórzaną kurtkę z pionowymi paskami, a po nim Eden Alene z Izraela, która wystąpiła w czarnej sukience.
13 marca 2022 poinformowano o odwołaniu plebiscytu. Od 2017 organizatorzy podejmowali nieudane próby rebrandingu nazwy z najgorzej ubranego artysty na najbardziej godny uwagi strój. Z tego powodu postanowili dać kres nagrodzie kojarzonej z negatywnymi spostrzeżeniami i ogłosili jednocześnie poszukiwanie nazwy dla nowej nagrody, której wydźwięk będzie pozytywny i która będzie realnie doceniać najbardziej godny uwagi strój.
Zwycięzcy.
Opracowano na podstawie materiału źródłowego.

</doc>
<doc id="2950154" url="https://pl.wikipedia.org/wiki?curid=2950154" title="Stopień turbiny">
Stopień turbiny

Stopień turbiny osiowej – część turbiny w której skład wchodzą nieruchome tarcze łopatek kierowniczych oraz osadzony na wale wieniec łopatek wirnikowych. Turbiny występujące w energetyce budowane są zazwyczaj jako wielostopniowe o stopniach umieszczonych wzdłuż osi obrotu wirnika. Zadaniem kierownicy jest odpowiednie skierowanie strugi czynnika na wieniec wirnikowy wykonujący pracę oraz zwiększenie prędkości czynnika poprzez jego częściowe rozprężenie.
Rodzaje stopni.
W zależności od miejsca rozprężania czynnika (spadku entalpii) wyróżniamy stopnie:

</doc>
<doc id="2950162" url="https://pl.wikipedia.org/wiki?curid=2950162" title="Jerzy Kleyny">
Jerzy Kleyny

Jerzy Andrzej Kleyny (ur. 10 lutego 1927 w Bydgoszczy, zm. 4 listopada 1999 w Warszawie) – polski autor tekstów piosenek, dziennikarz, scenarzysta telewizyjny i satyryk.
Życiorys.
Jerzy Kleyny ukończył Wydziału Humanistyczny Uniwersytetu Warszawskiego. Od roku 1950 współpracował ze „Szpilkami”, a w 1975 był zastępcą redaktora naczelnego. W latach 50. zadebiutował jako autor polskich tekstów do zagranicznych piosenek. Był autorem tekstów satyrycznych prezentowanych w kabaretach Buffo, Szpak i U Lopka. Od 1956 do 1976 roku pracował w Redakcji Programów Rozrywkowych TVP. Pisał scenariusze do inicjowanych przez siebie cykli programów muzycznych i kabaretowych, m.in.: "Raz, dwa, trzy", "Televariété", "Plebiscyt piosenki", "Co kto lubi" oraz szopek noworocznych. Był również tłumaczem francuskich, angielskich i amerykańskich tekstów piosenek.
Nagrody.
Źródło: Biblioteka Polskiej Piosenki.

</doc>
<doc id="2950163" url="https://pl.wikipedia.org/wiki?curid=2950163" title="Typhlomyrmex">
Typhlomyrmex

Typhlomyrmex – rodzaj mrówek, opisany przez Mayra w 1862r.

</doc>
<doc id="2950164" url="https://pl.wikipedia.org/wiki?curid=2950164" title="Leopold Marschak">
Leopold Marschak

Leopold Marschak, Leopold Ryszard Marszak "ps. Old" (ur. 23 kwietnia 1900 w Warszawie, zm. 11 kwietnia 1983 tamże) – polski dziennikarz, publicysta i działacz społeczny.
Studiował na Politechnice Warszawskiej budowę maszyn, naukę ukończył w 1921. Już podczas studiów był mechanikiem i pilotem w jednostkach lotniczych Wojska Polskiego. Od 1921 był reporterem, publicystą i dziennikarzem, pracował dla prasy warszawskiej, współpracował z „"Wiadomościami Warszawskimi”" i tygodnikiem „"Głos Stolicy”". Należał do grona założycieli Klubu Sprawozdawców Lotniczych. W latach 30. pracował w PR Warszawa. Podczas kampanii wrześniowej walczył w randze oficera, po jej upadku wstąpił do konspiracji. Po powstaniu Armii Krajowej wszedł w szeregi ugrupowania „Wilki”, które działało na Wileńszczyźnie. Po wejściu Armii Czerwonej do Lublina w 1944 został dziennikarzem Polskiej Agencji Prasowej Polpress. Później pisał m.in. dla „"Rzeczpospolitej"”, „"Dziennika Łódzkiego"”, a po 1945 był korespondentem z ramienia PAP podczas procesów norymberskich. Od 1951 związał się zawodowo z Polskim Radiem, zajmował się publicystyką dotyczącą polityki międzynarodowej oraz był sprawozdawcą sejmowym. W latach 60. współpracował z „"Przekrojem"”, „"Przeglądem Polskim"”. Leopold Marschak był współzałożycielem i prezesem Klubu Publicystów Lotniczych przy Stowarzyszeniu Dziennikarzy Polskich. W uznaniu zasług zawodowych został wyróżniony Nagrodą im. Bolesława Prusa. Pochowany na Cmentarzu Wojskowym na Powązkach (kwatera D 14-1-17).
Publikacje.
Marschak L., "Musa Dżalil", Seria wydawnicza: "Żółty Tygrys" (tom: 1962/20), Wydawnictwo MON, Warszawa 1962.
Kozłowski Wacław, Marschak L., "Na tropach ludobójców", Seria wydawnicza: "Żółty Tygrys" (tom: 1965/17), Wydawnictwo MON, Warszawa 1965, s. 103.
Marschak L., "Byłem przy tym..." (wspomnienia 1914-1939), Spółdzielnia Wydawnicza "Czytelnik", Warszawa 1973, s. 450.
Marschak L., "Zaraz po wojnie", Spółdzielnia Wydawnicza "Czytelnik", Warszawa 1978, s. 431.
Bibliografia.
„"Cmentarz Komunalny Powązki dawny Wojskowy w Warszawie"”, Praca zbiorowa pod redakcją Juliusza Jerzego Malczewskiego, Wyd. Sport i Turystyka Warszawa 1989 s. 144.

</doc>
<doc id="2950166" url="https://pl.wikipedia.org/wiki?curid=2950166" title="Club Atlético de Madrid">
Club Atlético de Madrid



</doc>
<doc id="2950168" url="https://pl.wikipedia.org/wiki?curid=2950168" title="Vollenhovia">
Vollenhovia

Vollenhovia – rodzaj mrówek z podrodziny Myrmicinae. Obejmuje 58 gatunków. Gatunkiem typowym jest "V. punctatostriata". Zasięg występowania obejmuje krainę orientalną i australijską. Gatunek "V. emeryi" został zawleczony do Stanów Zjednoczonych. Dwa gatunki opisano z eoceńskiego bałtyckiego bursztynu.

</doc>
<doc id="2950170" url="https://pl.wikipedia.org/wiki?curid=2950170" title="Piosenka dla Europy 2008">
Piosenka dla Europy 2008

Piosenka dla Europy 2008 – polskie preselekcje do 53. Konkursu Piosenki Eurowizji, który odbył się w Belgrade Arena w Belgradzie. Finał eliminacji odbył się 23 lutego 2008 roku w Studiu 5 w siedzibie Telewizji Polskiej przy ul. Woronicza 17 w Warszawie, a wygrała je Isis Gee z utworem „For Life”.
Przebieg konkursu.
Zgłaszanie utworów.
Od 30 listopada 2007 można było zgłaszać utwory do siedziby polskiego nadawcy publicznego – Telewizji Polskiej (TVP). Wszystkie nadesłane propozycje musiały spełniać regulamin konkursu, przede wszystkim musiały posiadać tekst w języku polskim lub angielskim, trwać nie dłużej niż 3 minuty oraz nie mogły zostać opublikowane przed 1 października 2007. Każdy wykonawca (nie mógł to być debiutant) mógł zgłosić tylko jedną piosenkę. 2 stycznia 2008 minął termin nadsyłania utworów – zgłoszono ich ok. 100, z czego do finału eliminacji specjalna komisja sędziowska wybrała dziesięć z nich. W skład jury weszli: Piotr Klatt (przewodniczący komisji), Paweł Sztompke, Artur Orzech, Magda Czapińska, Zuzanna Łapicka-Olbrychska, Agata Krysiak, Ryszard Poznakowski, Robert Obcowski oraz Tomasz Deszczyński. Ostatecznie do stawki konkursowej zakwalifikowali się następujący wykonawcy:
Ogłoszono także nazwiska pięciu artystów, którzy znaleźli się na tzw. liście rezerwowej, czyli zajęli miejsca 11. do 15.:
Wiadomo również, że swoje propozycje wysłali też: Aisha i Delfin („Gdy nie ma Ciebie”), East Clubbers („Never Turn Away”), Patrycja Lipińska („Destiny”), Kravt („My Heart”), Jarosław Wist („Ja w Twoich oczach”), Video („Bella”), Honeys („Sexy Toy”), Żywiołak („Psychoteka”), Janusz Radek („Mozartella”), Ania Rusowicz („Pistolety z naszych serc”), Kostek Joriadis („Ten dzień”), Jay Delano („Angel”), Agata Torzewska, Paweł Stasiak, Marek Torzewski i Melanie Hazelrigg, Sara May, Sumptuastic i Charizma.
Dzikie karty.
Telewizja Polska postanowiła przyznać wewnętrznie trzy tzw. „dzikie karty”. Otrzymać mogły je jedynie piosenki, które nie zostały odrzucone przez Komisję Konkursową Krajowych Eliminacji. Ostateczny okres przyznania „dzikich kart” przypadł na 8 lutego, a otrzymali je: Natasza Urbańska z utworem „Blow Over”, Izabela Kopeć („You’ve Got My Love”) oraz zespół Żywiołak („Noc Kupały”).
Dyskwalifikacje.
8 stycznia Redakcja Rozrywki TVP1 poinformowała o dyskwalifikacji jednej z zakwalifikowanych piosenek. Piosenka „Kiełbasa” Krzysztofa Zalewskiego naruszyła regulamin konkursu i została wykonana publicznie przed 1 października 2007 roku. Artysta zagrał piosenkę 15 września 2007 roku podczas koncertu w Warszawie z okazji „Dnia Kotana”. Tym samym, dziesiąte miejsce w finale zajął pierwszy rezerwowy uczestnik – zespół Plastic.
Dyskwalifikacja groziła także innemu finaliście – grupie Starnawski &amp; Urban Noiz, której utwór „It’s Not a Game” posądzono o plagiat
„Nu Insista” Danieli Raduici, który został wykonany podczas rumuńskich preselekcji do Konkursu Piosenki Eurowizji 2007. 12 stycznia muzycy zdementowali pogłoski o naruszeniu praw autorskich. Kompozycja nie została wycofana, a formacja pojawiła się na oficjalnej liście przedstawiającej kolejność prezentacji konkursowej uczestników.
15 lutego, czyli osiem dni przed finałem preselekcji, ogłoszono dyskwalifikację zdobywcy jednej z „dzikich kart”, zespołu Żywiołak („Noc Kupały”), z powodu naruszenia regulaminu konkursu. W specjalnym oświadczeniu Redakcji Rozrywki TVP1 i Produkcji Krajowych Eliminacji 53. Konkursu Piosenki Eurowizji 2008 podano: "piosenka „Noc Kupały” (pod innym tytułem według zgłoszenia na metryczce praw autorskich) została wykonana publicznie, na żywo podczas koncertu „Etniczne brzmienie kultur” w ramach Festiwalu Czterech Kultur, przed 1 października 2007 roku".
Losowanie kolejności występów.
29 stycznia w siedzibie Telewizji Polskiej odbyło się losowanie kolejności występów. W spotkaniu brali udział uczestnicy eliminacji bądź ich przedstawiciele.
Prowadzący.
20 lutego Telewizja Polska zdementowała plotki, jakoby Artur Orzech, dziennikarz muzyczny oraz wieloletni komentator Konkursu Piosenki Eurowizji, miał prowadzić polskie eliminacje do festiwalu. Dwa dni później portal "WirtualneMedia" podał nazwiska konferansjerów polskich selekcji do 53. Konkursu Piosenki Eurowizji, zostali nimi Radosław Brzózka oraz Katarzyna Sowińska.
Kontrowersje.
Przed finałem polskich eurowizyjnych selekcji pojawiły się pogłoski o faworyzowaniu przez Telewizję Polską Nataszy Urbańskej, jednej z uczestniczek konkursu. Zarówno nadawca, jak i sama wokalistka, zdementowali doniesienia.
Wyniki.
Uczestnicy.
Podczas preselekcji wyłaniającej zwycięzcę 50% głosów należało do jurorów a 50% do telewidzów, którzy głosowali za pomocą systemu audio-tele. Oddano 57 462 ważnych głosów.
Tabela punktacyjna.
23 lutego ogłoszono nazwiska członków komisji sędziowskiej. W skład jury weszli: piosenkarka Maryla Rodowicz, która pełniła funkcję przewodniczącej komisji, dziennikarze muzyczni Polskiego Radia Janusz Kosiński i Paweł Sztompke oraz przedstawiciel Stowarzyszenia Miłośników Eurowizji OGAE Polska, Adrian Stanisławski.
Po raz pierwszy w historii polskich selekcji do Konkursu Piosenki Eurowizji zarówno komisja sędziowska, jak i widzowie, przyznali zwycięzcy największą liczbę dwunastu punktów.
Faworyt OGAE Polska.
Członkowie Stowarzyszenia Miłośników Eurowizji OGAE Polska tuż przed koncertem "Piosenki dla Europy 2008" wytypowali swoich faworytów. Plebiscyt koordynował Dział Rozrywki – Tomasz Lener oraz Artur Onacki. Poniżej zaprezentowany został ogólny ranking członków stowarzyszenia, dotyczący wszystkich finalistów preselekcji.
Oglądalność.
Polskie preselekcje „Piosenka dla Europy 2008” obejrzało średnio 2,7 miliona widzów.

</doc>
<doc id="2950171" url="https://pl.wikipedia.org/wiki?curid=2950171" title="LFTR">
LFTR



</doc>
<doc id="2950173" url="https://pl.wikipedia.org/wiki?curid=2950173" title="Starbacicha">
Starbacicha

Starbacicha – osiedle w północnej części Skierniewic. Osiedle graniczy z Bolimowskim Parkiem Krajobrazowym. Dawniej samodzielna wieś typu ulicówka. Obecnie pokrywa się z ulicą o tej samej nazwie. Jest to teren o charakterze wiejskim, o niskim stopniu zurbanizowania. Na północ od Starbacichy znajduje się odrębna (według TERYT) część miasta o nazwie Starbacicha-Gajówka.
Historia.
Dawniej samodzielna miejscowość. Od 1867 wieś Starbacicha należała do gminy Skierniewka w powiecie skierniewickim w woj. warszawskim. 20 października 1933 utworzono gromadę Starbacicha w granicach gminy Skierniewka, obejmująca wieś Starbacicha, gajówkę Starbacicha oraz lewe serwituty Skierniewki. 1 kwietnia 1939 roku Grabinę wraz z całym powiatem skierniewickim przeniesiono do woj. łódzkiego.
Podczas II wojny światowej w Generalnym Gubernatorstwie, w powiecie łowickim w dystrykcie warszawskim. W 1943 Starbacicha liczyła 133 mieszkańców. Po wojnie Starbacicha powróciła do powiatu skierniewickiego w woj. łódzkim jako jedna z 22 gromad gminy Skierniewka.
W związku z reorganizacją administracji wiejskiej jesienią 1954, Starbacicha weszła w skład nowej gromady Mokra Prawa (oprócz serwitutów Skierniewki Lewej, które włączono do gromady Miedniewice). Od 1 stycznia 1973 w nowo utworzonej gminie Skierniewice (powiat skierniewicki), już ako część wsi Mokra Prawa. W latach 1975–1991 miejscowość należała administracyjnie do województwa skierniewickiego. 1 stycznia 1985 roku część wsi Mokra Prawa (169 ha) odpowiadającą obszarowi dawnej wsi Starbacicha włączono do Skierniewic.
Charakter osiedla.
Osiedle charakteryzuje się wyłącznie zabudową jednorodzinną. 
Komunikacja.
Osiedle posiada połączenia komunikacji miejskiej MZK Skierniewice - linie autobusowe nr 3, 6, 8, 10, łączące osiedle Starbacicha z dzielnicami i osiedlami miasta Skierniewic.

</doc>
<doc id="2950174" url="https://pl.wikipedia.org/wiki?curid=2950174" title="Datowanie znaczków">
Datowanie znaczków

Datowanie znaczków – umieszczanie na znaczkach pocztowych roku wydania w obszarze zadrukowanym lub na jego marginesie. Na rysunku po raz pierwszy pojawił się na afgańskich "Tygrysach". Od 1972 r. polskie znaczki posiadają rok wydania na marginesie.

</doc>
<doc id="2950175" url="https://pl.wikipedia.org/wiki?curid=2950175" title="Pieśni ludu polskiego (Oskar Kolberg)">
Pieśni ludu polskiego (Oskar Kolberg)

Pieśni ludu polskiego Oskara Kolberga – I tom "Ludu, Jego zwyczajów, sposobu życia, mowy, podań, przysłów, obrzędów, guseł, zabaw, pieśni, muzyki i tańców" wydany pierwotnie w 1857 w Drukarni J. Jaworskiego w Warszawie.
Tom ten zawiera teksty i melodie 41 ballad z wariantami oraz 466 melodii tańców ludowych i przyśpiewek. Poprzedzający krótki wstęp Kolberga zawiera ogólne uwagi o muzyce ludowej.
Tom powstał w czasie, gdy Kolberg przygotowywał książkę poświęconą tylko pieśniom i tańcom, pominąwszy opisy obyczajów, przysłów, obrzędów czy zabaw. Dopiero w następnych latach wykrystalizował się pomysł potraktowania "Pieśni ludu polskiego" jako I tomu większej całości.

</doc>
<doc id="2950176" url="https://pl.wikipedia.org/wiki?curid=2950176" title="ACN (firma)">
ACN (firma)



</doc>
<doc id="2950178" url="https://pl.wikipedia.org/wiki?curid=2950178" title="Trogontherium cuvieri">
Trogontherium cuvieri

Trogontherium cuvieri – wymarły gatunek dużego bobra (Castoridae), szeroko rozpowszechniony w pliocenie i plejstocenie na terenach Eurazji.
Historia odkrycia i badań.
Książę Aleksandr Sergiejewicz Stroganow podarował Johannowi Fischer von Waldheim skamieniałe fragmenty okazu kopalnego zwierzęcia znalezione na wybrzeżu Morza Azowskiego, w okolicy Taganrog. Waldheim opisał zwierzę w liście kierowanym do księcia w 1809 roku, lecz nie nadał nazwy naukowej. W tym samym roku opublikował także opis bobra na łamach „Mémoires de la Société impériale des Naturalistes de Moscou”, lecz w tej pracy także nie zaproponował nazwy. Binominalna nazwa "Castor trogontherium" została nadana i użyta dla oznaczenia opisanego gatunku dopiero w publikacji Georges'a Cuviera „Recherches sur les ossemens fossiles” (1812). Cuvier podał nazwisko Waldheima jako autora dopiero w drugim wydaniu tej publikacji w 1824 roku. Użył wówczas już nazwy naukowej "Trogontherium cuvieri". W 1862 roku Auguste Laugel zaproponował, by gatunkowi, którego kopalne szczątki znaleziono w Saint-Prest, nadano nazwę "Conodontes boisvilletti", lecz nazwa ta została w późniejszym czasie uznana za synonim "T. cuvieri". Ostatecznie – po głębszych badaniach – Antje Schreuder uznał, że jest to gatunek temporalny i zaproponował, by dla wcześniejszych okazów używać nazwy "T. cuvieri boisvilletti", zaś późniejszych – "T. cuvieri cuvieri".
Skamieniałe szczątki "T. cuvieri" odkryto także w Polsce. Znaleziska dokonano w jaskini w Kozim Grzbiecie w Zajączkowie, w osadach datowanych na środkowy plejstocen. Jednak przez wiele lat skamieniałości te były przechowywane przez Instytut Systematyki i Ewolucji Zwierząt PAN jako szczątki należące do bobra europejskiego ("Castor fiber"). Poprawnej identyfikacji kości dokonał polski paleontolog Mieczysław Wolsan.
Morfologia.
"T. cuvieri" był dużym bobrem, ale mniejszym od przedstawicieli "Castoroides" i "Youngofiber". Maksymalny wymiar jego czaszki to 210 mm.
Występowanie.
W czasie maksymalnego zasięgu występowania geograficznego, na początku plejstocenu, zamieszkiwał obszar od terenu obecnej Francji na zachodzie, do Chin i północnej Syberii (rejon Kołymy) na wschodzie, zaś na południe sięgał do Morza Azowskiego. "T. cuvieri" wyginął w środkowym plejstocenie (Saalian).

</doc>
<doc id="2950179" url="https://pl.wikipedia.org/wiki?curid=2950179" title="Dublet (filatelistyka)">
Dublet (filatelistyka)

Dublet – walor filatelistyczny posiadany przez kolekcjonera, jako dodatkowy egzemplarz w zbiorze. Przeważnie stanowi przedmiot wymiany (praktyka często stosowana w mniejszych stowarzyszeniach filatelistycznych) lub materiał sprzedażowy.

</doc>
<doc id="2950180" url="https://pl.wikipedia.org/wiki?curid=2950180" title="Tatyana Shchelkanova">
Tatyana Shchelkanova



</doc>
<doc id="2950181" url="https://pl.wikipedia.org/wiki?curid=2950181" title="Duplex (filatelistyka)">
Duplex (filatelistyka)

Duplex – międzynarodowa nazwa stempla pocztowego, składającego się z dwóch zespolonych części. Zazwyczaj zawiera kasownik (beznapisowy, numerowy, literowy itp.) i miejscownik lub datownik pocztowy. Stosowano go głównie w krajach anglosaskich w XIX-XX wieku. Obecnie używany w Stanach Zjednoczonych.

</doc>
<doc id="2950188" url="https://pl.wikipedia.org/wiki?curid=2950188" title="Pawieł Jakowlew">
Pawieł Jakowlew

Pawieł Władimirowicz Jakowlew (ros. Павел Владимирович Яковлев; ur. 7 kwietnia 1991 roku) – rosyjski piłkarz grający w kazachskim klubie Kyzyłżar Petropawł.
Kariera klubowa.
W 2007 roku został wypatrzony przez scoutów Spartaka Moskwa i dołączył do akademii moskiewskiego klubu. W pierwszej drużynie zadebiutował 13 czerwca 2009 roku w meczu z FK Chimki. Następnie grał w takich klubach jak: Krylja Sowietow Samara, Mordowija Sarańsk, Anży Machaczkała i Fakieł Woroneż.

</doc>
<doc id="2950191" url="https://pl.wikipedia.org/wiki?curid=2950191" title="Siergiej Bułhakow">
Siergiej Bułhakow



</doc>
<doc id="2950193" url="https://pl.wikipedia.org/wiki?curid=2950193" title="Jimmy Carr">
Jimmy Carr

James Anthony Patrick „Jimmy” Carr (ur. 15 września 1972 w Isleworth) – brytyjski komik uprawiający komedię typu stand-up i występujący w rozrywkowych programach telewizyjnych.
Życiorys.
Urodzony w londyńskiej dzielnicy Isleworth, dorastał w Slough. Ukończył studia na kierunku nauk politycznych w Gonville and Caius College na Uniwersytecie Cambridge. Karierę komediową rozpoczął w 2000 roku.
Jimmy Carr poprowadził takie programy telewizyjne, jak m.in.: "8 Out of 10 Cats", "8 Out of 10 Cats Does Countdown" czy "The Big Fat Quiz", a od 2011 roku współtworzy program "10 O'Clock Live". W latach 2003–2004 był prowadzącym brytyjskiej, a w latach 2004–2006 amerykańskiej edycji "Distraction". Od 2003 roku wielokrotnie był panelistą w programie "QI". Występował też m.in. w "Have I Got News for You", "Argumental" oraz "Friday Night with Jonathan Ross". W 2021 roku został prowadzącym teleturnieju "I Literally Just Told You".
Jimmy Carr wystąpił także w filmach "Kosmiczna mistyfikacja" ("Alien Autopsy"), "Confetti", "" ("Stormbreaker"), "Słodka jak cukierek" ("I Want Candy") oraz "Telstar: The Joe Meek Story".

</doc>
<doc id="2950194" url="https://pl.wikipedia.org/wiki?curid=2950194" title="Egzekucje w chojnickiej &quot;Dolinie śmierci&quot;">
Egzekucje w chojnickiej &quot;Dolinie śmierci&quot;



</doc>
<doc id="2950198" url="https://pl.wikipedia.org/wiki?curid=2950198" title="Poszukiwanie">
Poszukiwanie



</doc>
<doc id="2950200" url="https://pl.wikipedia.org/wiki?curid=2950200" title="Wojna totalna (ujednoznacznienie)">
Wojna totalna (ujednoznacznienie)



</doc>
<doc id="2950202" url="https://pl.wikipedia.org/wiki?curid=2950202" title="Chirurgiczna precyzja (film)">
Chirurgiczna precyzja (film)

Chirurgiczna precyzja ("Excision") – amerykański film grozy z 2012 roku.
Treść.
Główną bohaterką jest 17-letnia Pauline, nieakceptowana przez rówieśników i sprawiająca problemy rodzicom. Każdej nocy we śnie dręczą ją krwawe wizje. Paulina marzy o karierze chirurga.

</doc>
<doc id="2950203" url="https://pl.wikipedia.org/wiki?curid=2950203" title="Neukirchen b.Hl.Blut">
Neukirchen b.Hl.Blut



</doc>
<doc id="2950204" url="https://pl.wikipedia.org/wiki?curid=2950204" title="Neukirchen Heiligblut">
Neukirchen Heiligblut



</doc>
<doc id="2950205" url="https://pl.wikipedia.org/wiki?curid=2950205" title="Benedikt Lika">
Benedikt Lika

Benedikt Lika (ur. 1982 w Monachium) – niemiecki niepełnosprawny dyrygent.
Urodził się z chorobą genetyczną – mukopolisacharydozą. Jest karłowatego wzrostu, porusza się na wózku inwalidzkim, oddycha tlenem z butli, a mimo to został dyrygentem orkiestry symfonicznej w Augsburgu. Również niektórzy członkowie jego orkiestry poruszają się na wózkach. Benedikt Lika dyryguje m.in. cyklem koncertów „Roll and walk” przeznaczonym przede wszystkim dla niepełnosprawnych słuchaczy.
Pochodzi z muzykalnej rodziny, jego ojciec jest śpiewakiem.
Mimo niepełnosprawności uczęszczał w Augsburgu do gimnazjum, grał na bębnie w szkolnej orkiestrze, śpiewał w szkolnym chórze. Po maturze studiował muzykologię, pedagogikę muzyczną i historię sztuki. Jego praca doktorska nosi tytuł „Muzycy a niepełnosprawność”. Po ukończeniu kursów mistrzowskich dyrygentury, od roku 2007 jest dyrygentem.

</doc>
<doc id="2950207" url="https://pl.wikipedia.org/wiki?curid=2950207" title="Usk">
Usk

Biografie:

</doc>
<doc id="2950208" url="https://pl.wikipedia.org/wiki?curid=2950208" title="Józef Mańkowski">
Józef Mańkowski

Józef Mańkowski (ur. 29 czerwca 1895 w Wielkim Komorsku, zm. 9 listopada 1939 w „Dolinie Śmierci” k. Chojnic) – Sługa Boży, prezbiter, administrator parafii we wsi Nowa Cerkiew.
Życiorys.
Pochodził z wielodzietnej rodziny chłopskiej Pawła i Julianny z domu Danielewicz. Wychowywany w duchu patriotyzmu i religijności (jego wujem był Alfons Mańkowski), tak jak jeden z jego jedenaściorga rodzeństwa, brat Maksymilian (1904-1965), wybrał życie kapłańskie. Uczęszczał do Collegium Marianum w Pelplinie, a po maturze został powołany do wojska i w czasie działań wojennych został ranny. Powołanie zaczął realizować od studiów w Wyższym Seminarium Duchownym w Pelplinie. Po święceniach, które otrzymał 17 czerwca 1923 r. swoją mszę prymicyjną odprawił 21 czerwca tegoż roku w miejscu swojej pierwszej posługi, jako wikariusz parafii w Grucie. Apostolat realizował w Grucie przez kolejne cztery lata do czasu przeniesienia do Parafii Podwyższenia Krzyża Świętego w Grudziądzu. W Grudziądzu zaangażowany był w zorganizowaną społeczną działalność Kościoła na rzecz młodzieży. W 1928 r. opublikował pracę „Kościół św. Mikołaja. Fara”. W 1931 r. skierowany został do podjęcia probostwa w Nowej Cerkwi.
Ks. Józef Mańkowski założył Akcję Katolicką, Stowarzyszenie Dzieciątka Jezus, był też organizatorem pielgrzymek i wycieczek, odnowił budynki parafialne, dla kościoła zakupił nowe dzwony, ogrodził cmentarz, a przy świątyni ustawił figurę Matki Bożej. Dzięki znajomości niemieckiego wygłaszał kazania dla ówcześnie zamieszkującej Nową Cerkiew 30% grupy parafian posługujących się tym językiem.
W przededniu wybuchu II wojny światowej 25 sierpnia 1939 r. został powołany na stanowisko kapelana Wojska Polskiego do Włocławka. Obowiązki pełnił przez okres kampanii wrześniowej, a później wbrew namowom biskupa na przeczekanie zagrożenia powrócił do swojej parafii. 26 października 1939 r. został aresztowany przez Niemców i dwa tygodnie później rozstrzelany w „Dolinie Śmierci”.
Translacji relikwii pod krzyż misyjnym obok kościoła parafialnego w Nowej Cerkwi dokonano po ekshumacji ze zbiorowej mogiły 11 grudnia 1945 r.
Jest jednym z 122 sług Bożych, drugiej grupy męczenników z okresu II wojny światowej, których proces beatyfikacyjny rozpoczął się 17 września 2003 r..

</doc>
<doc id="2950211" url="https://pl.wikipedia.org/wiki?curid=2950211" title="Jan Barbukalos">
Jan Barbukalos

Jan Barbukalos – poeta bizantyński z VI wieku, autor epigramatów.
Osoba.
Jan Barbukalos żył i tworzył za panowania cesarza Justyniana I (527-565). Prawdopodobnie był adwokatem ("σχολαστικός"). Jego epigramy wydał Agatiasz Scholastyk w "Antologii nowych epigramów" skąd trafiły one potem do "Antologii palatyńskiej".
Twórczość.
Jan Barbukalos tworzył literackie portreciki. W udanych epigramach przedstawił Kaliope w postaci muzy (XVI 218), prawdopodobnie tę samą Kaliope, której dwa swoje epigramy poświęcił Julian z Egiptu (VII 597, 598). Podobnie sportretował śpiewaczkę Polimnię (XVI 219), a w innym utworze ukazał bliżej nieznanego filozofa jako Sokratesa (XVI 327). W epigramie wotywnym para pasterzy, Hermofil i Euronyme składają w darze miód i ser Pethonowi i Pafii, co każe się domyślać, że jest to ofiara weselna nowożeńców (VI 55).
Echo wojny Justyniana z Persami pobrzmiewa w epigramie (XV 38) sławiącym pomnik wzniesiony zwycięskiemu wodzowi Scholastykowi Synezjuszowi w Berycie. Zniszczenie miasta w czasie trzęsienia ziemi i pożaru w 529 roku opłakuje poeta w trzech zgrabnych epigramach (IX 425-427). Drugi z nich zaczyna się apostrofą do bogini: "Gdzie jest patronka miasta Cypryda, aby zobaczyła jako przybytek cieni dawną siedzibę Charyt". O sławnej szkole prawników autor milczy, wyraźnie wyżej stawiając beryckich poetów, co rzuca ciekawe światło na charakter justyniańskich prawników, piszących jak Barbukalos wiersze. W trzecim z epigramów poeta ostrzega przygodnego żeglarza, by nie zawijał do beryckiego portu, bo całe miasto z woli Posejdona jest jednym wielkim grobem (IX 427). Literacki motyw śmierci pojawił się w epigramie nagrobkowym, w którym żona opłakująca zmarłego męża, dziękuje bóstwom podziemnym, że był dla niej dobry przez całe życie (VII 755).

</doc>
<doc id="2950213" url="https://pl.wikipedia.org/wiki?curid=2950213" title="Wójczyk">
Wójczyk



</doc>
<doc id="2950214" url="https://pl.wikipedia.org/wiki?curid=2950214" title="Wójczik">
Wójczik



</doc>
<doc id="2950215" url="https://pl.wikipedia.org/wiki?curid=2950215" title="Wojcik">
Wojcik



</doc>
<doc id="2950217" url="https://pl.wikipedia.org/wiki?curid=2950217" title="Łerman">
Łerman



</doc>
<doc id="2950218" url="https://pl.wikipedia.org/wiki?curid=2950218" title="Brachysynodontis">
Brachysynodontis



</doc>
<doc id="2950219" url="https://pl.wikipedia.org/wiki?curid=2950219" title="Synodontes ruppelli">
Synodontes ruppelli



</doc>
<doc id="2950220" url="https://pl.wikipedia.org/wiki?curid=2950220" title="Synodontis melanogaster">
Synodontis melanogaster



</doc>
<doc id="2950221" url="https://pl.wikipedia.org/wiki?curid=2950221" title="Synodontis batensoda">
Synodontis batensoda



</doc>
<doc id="2950224" url="https://pl.wikipedia.org/wiki?curid=2950224" title="Egzekucje w fordońskiej &quot;Dolinie Śmierci&quot;">
Egzekucje w fordońskiej &quot;Dolinie Śmierci&quot;



</doc>
<doc id="2950227" url="https://pl.wikipedia.org/wiki?curid=2950227" title="Rettenbach">
Rettenbach



</doc>
<doc id="2950228" url="https://pl.wikipedia.org/wiki?curid=2950228" title="Leocottus kesslerii">
Leocottus kesslerii



</doc>
<doc id="2950233" url="https://pl.wikipedia.org/wiki?curid=2950233" title="Bobr (Žacléř)">
Bobr (Žacléř)

Bobr (niem. "Bober") – dzielnica w północnej części miasta Žacléř w okręgu Trutnov we wschodnich czeskich Karkonoszach. 
Na południowo-wschodnim stoku Bobrowego Stoku, na wysokości około 780 m n.p.m. znajdują się źródła Bobru (czes. "Bobr", niem. "Bober"), najdłuższego lewego dopływu Odry.
W 2001 roku w Bóbr zamieszkiwało 207 mieszkańców.

</doc>
<doc id="2950234" url="https://pl.wikipedia.org/wiki?curid=2950234" title="Droga ekspresowa 85 (Izrael)">
Droga ekspresowa 85 (Izrael)

Droga ekspresowa 85 (hebr. כביש 85) – droga krajowa biegnąca z miasta Akka przez Galileę do kibucu Ami'ad na północ od Jeziora Tyberiadzkiego w Izraelu.
Przebieg.
Droga nr 85 biegnie równoleżnikowo z zachodu na wschód, od miasta Akka do kibucu Ami'ad na północ od Jeziora Tyberiadzkiego.
Równina przybrzeżna.
Swój początek bierze w mieście Akka na rondzie będącym skrzyżowaniem z drogą nr 8510. Kieruje się na wschód ulicą Ben Ammi, mija przejazd kolejowo-drogowy na linii kolejowej z Akki do Tel Awiwu. Budowany jest tutaj wiadukt, dzięki czemu droga nr 85 będzie od samego początku drogą dwujezdniową. Po przejechaniu placu budowy jest rondo z ulicą Josefa Gadisza. Na południe od tego miejsca znajduje się Stadion im. Napoleona. Dalej już jako droga dwujezdniowa mija od północy wzgórze Tell Akka (100 metrów n.p.m.) – po stronie północnej jest Park Lili Szaron - i po ok. 1,5 km dojeżdża się do skrzyżowania z sygnalizacją świetlną z ulicą Abrahama Ben Szoszan. Kawałek dalej znajduje się skrzyżowanie "Akka" z drogą ekspresową nr 4, która pełni rolę obwodnicy Akki. Po przejechaniu 3 km dojeżdża się do podnóża wzgórz Zachodniej Galilei. Jest tutaj skrzyżowanie z drogą prowadzącą na północ do miejscowości Dżudajda-Makr. Następnie mija się położony na północy nowy cmentarz Akki i po około 2 km dociera się do skrzyżowania z drogą nr 70 przy moszawie Achihud.
Dolna Galilea.
W rejonie moszawu Achihud droga nr 85 zaczyna wić się między wzgórzami Zachodniej Galilei. Około 2 km za moszawem Achihud, na południe od drogi jest położona strefa przemysłowa "Ba Lev". Następnie droga przejeżdża między położonym na północy wzgórzem Har Gamal (324 m n.p.m.) a położonym na południu Har Gillon (367 m n.p.m.), i dociera do Doliny Bet ha-Kerem, która wyznacza granicę między Dolną a Górną Galileą. U wlotu do doliny jest skrzyżowanie "Gilon" z drogą nr 8512, która prowadzi na północ do bazy wojskowej "Jarka" i na południe do wiosek komunalnych Gilon oraz Curit. Następnie mija się położone na północy miasteczko Madżd al-Krum (dwa zjazdy), i kilometr dalej skrzyżowanie z drogą prowadzącą na północ do miejscowości Bina i Dejr al-Asad. Przez kilka kolejnych kilometrów droga mija położone na południu miasto Karmiel (dwa zjazdy). Droga nr 784 odchodzi tutaj na południe do wioski komunalnej Szoraszim, a droga nr 854 na północ do wioski komunalnej Lawon. Potem droga mija strefę przemysłową "Karmiel" i dociera do skrzyżowania z drogą prowadzącą na północ do miejscowości Nachf. Około 2 km dalej mija się moszaw Szezor i dociera do skrzyżowania z drogą nr 8566 prowadzącą na północny zachód do miejscowości Sadżur i Rama. Dalej droga wjeżdża do Doliny Chananja i po około 1 km dociera do położonego na północy miasteczka Rama. W kierunku północnym odchodzi tutaj droga nr 864 do wioski komunalnej Haraszim, oraz miejscowości Bet Dżan i Peki’in. Natomiast droga nr 804 prowadzi na południe do wiosek Ras al-Ajn i Sallama. Za tym ostatnim skrzyżowaniem droga nr 85 przechodzi w jednojezdniową i po 2,5 km dojeżdża do skrzyżowania z drogą prowadzącą na południe do kibucu Moran. Kilometr dalej jest skrzyżowanie z drogą nr 866, która prowadzi na północ do kibucu Parod i wioski En al-Asad. Kawałek dalej jest skrzyżowanie z prowadzącą na południe drogą nr 806, którą dojeżdża się do wioski komunalnej Kefar Chananja i miejscowości Maghar. Odcinek drogi z Karmiel do Kefar Chananja należy do dziesięciu najbardziej niebezpiecznych dróg Izraela.
Rów Jordanu.
Po minięciu wioski Kefar Chananja droga nr 85 zaczyna zjeżdżać do depresji Rowu Jordanu na północ od jeziora Tyberiadzkiego. Po około 3 km dociera się do skrzyżowania z drogą nr 65 przy kibucu Kaddarim. Następnie mija się położony na południu moszaw Kachal i po stronie północnej bazę wojskową "Am'iad". Droga nr 85 kończy swój bieg na skrzyżowania "Ami'ad" z drogą nr 90 przy kibucu Ami'ad i wiosce Korazim. Ten odcinek drogi będzie w najbliższych latach przebudowywany, tak aby droga nr 85 była dwujezdniową drogą ekspresową.

</doc>
<doc id="2950235" url="https://pl.wikipedia.org/wiki?curid=2950235" title="Poesing">
Poesing



</doc>
<doc id="2950236" url="https://pl.wikipedia.org/wiki?curid=2950236" title="Posing">
Posing



</doc>
<doc id="2950237" url="https://pl.wikipedia.org/wiki?curid=2950237" title="Paracottus kessleri lubricus">
Paracottus kessleri lubricus



</doc>
<doc id="2950238" url="https://pl.wikipedia.org/wiki?curid=2950238" title="Paracottus kessleri gussinensis">
Paracottus kessleri gussinensis



</doc>
<doc id="2950239" url="https://pl.wikipedia.org/wiki?curid=2950239" title="Paracottus kessleri arachlensis">
Paracottus kessleri arachlensis



</doc>
<doc id="2950240" url="https://pl.wikipedia.org/wiki?curid=2950240" title="Cottus trigonocephalus">
Cottus trigonocephalus



</doc>
<doc id="2950241" url="https://pl.wikipedia.org/wiki?curid=2950241" title="Cottus kesslerii kesslerii">
Cottus kesslerii kesslerii



</doc>
<doc id="2950242" url="https://pl.wikipedia.org/wiki?curid=2950242" title="Cottus kesslerii bauntovi">
Cottus kesslerii bauntovi



</doc>
<doc id="2950243" url="https://pl.wikipedia.org/wiki?curid=2950243" title="Cottus kesslerii">
Cottus kesslerii



</doc>
<doc id="2950244" url="https://pl.wikipedia.org/wiki?curid=2950244" title="Cottus kessleri var. nudus">
Cottus kessleri var. nudus



</doc>
<doc id="2950245" url="https://pl.wikipedia.org/wiki?curid=2950245" title="Cottus kessleri bauntovi">
Cottus kessleri bauntovi



</doc>
<doc id="2950246" url="https://pl.wikipedia.org/wiki?curid=2950246" title="Cottus kessleri">
Cottus kessleri



</doc>
<doc id="2950252" url="https://pl.wikipedia.org/wiki?curid=2950252" title="Głowacz Knera">
Głowacz Knera

Głowacz Knera ("Paracottus knerii") – endemiczny gatunek słodkowodnej ryby skorpenokształtnej z rodziny Cottocomephoridae. Jedyny przedstawiciel rodzaju "Paracottus".
Występowanie.
Rosja. Zasiedla wody Bajkału (na głębokości do 100 m) oraz dorzecza Angary i Jeniseju.
Charakterystyka.
Osiąga 14–15 cm długości. Zwykle jest mniejszy.

</doc>
<doc id="2950254" url="https://pl.wikipedia.org/wiki?curid=2950254" title="Paracottus insularis">
Paracottus insularis



</doc>
<doc id="2950255" url="https://pl.wikipedia.org/wiki?curid=2950255" title="Paracottus knerii">
Paracottus knerii



</doc>
<doc id="2950256" url="https://pl.wikipedia.org/wiki?curid=2950256" title="Paracottus kneri putorania">
Paracottus kneri putorania



</doc>
<doc id="2950257" url="https://pl.wikipedia.org/wiki?curid=2950257" title="Paracottus kneri">
Paracottus kneri



</doc>
<doc id="2950258" url="https://pl.wikipedia.org/wiki?curid=2950258" title="Cottus knerii">
Cottus knerii



</doc>
<doc id="2950259" url="https://pl.wikipedia.org/wiki?curid=2950259" title="Cottus kneri">
Cottus kneri



</doc>
<doc id="2950260" url="https://pl.wikipedia.org/wiki?curid=2950260" title="Paracottus">
Paracottus



</doc>
<doc id="2950263" url="https://pl.wikipedia.org/wiki?curid=2950263" title="Andrzej Piotr Kluczyński">
Andrzej Piotr Kluczyński

Andrzej Kluczyński (ur. 14 października 1972) – polski biblista protestancki, doktor habilitowany nauk teologicznych, profesor nadzwyczajny Chrześcijańskiej Akademii Teologicznej w Warszawie (ChAT).
Życiorys.
Ukończył studia teologiczne na Wydziale Teologicznym ChAT (1992-1997). Uzupełniał wykształcenie na Wydziale Teologii Ewangelickiej w Rheinische Friedrich-Wilhelms-Universität Bonn (1998-1999). Odbył wyjazdy naukowe i kwerendy biblioteczne na Uniwersytetach w Bonn, Tybindze, Bar-Ilan w Tel-Avivie i Oksfordzie.
Został zatrudniony w Katedrze Wiedzy Starotestamentowej i Języka Hebrajskiego Wydziału Teologicznego ChAT.
W 2002 uzyskał w ChAT stopień doktora teologii na podstawie rozprawy pt. "Koncepcja władzy w Izraelu powygnaniowym według Ksiąg Aggeusza i Protozachariasza". W 2013 Rada Wydziału Teologicznego ChAT nadała mu stopień naukowy doktora habilitowanego na podstawie dorobku ze szczególnym uwzględnieniem monografii: ""Książę Pokoju" (Iz 9,5). Obraz monarchii izraelskiej w księgach prorockich Starego Testamentu", Warszawa 2012. Opublikował m.in. także pracę: "Zbawienie Izraela w Księgach Aggeusza i Zachariasza 1–8" (Wydawnictwo Naukowe Chrześcijańskiej Akademii Teologicznej w Warszawie, Warszawa 2021 (publikacja wyłącznie w formie elektronicznej).
Z dniem 1 października 2013 r. objął stanowisko profesora nadzwyczajnego ChAT.
Przez szereg lat prowadził zajęcia w Wyższej Szkole Teologiczno-Społecznej w Warszawie oraz Wyższym Baptystycznym Seminarium Teologicznym w Warszawie.

</doc>
<doc id="2950266" url="https://pl.wikipedia.org/wiki?curid=2950266" title="Volare">
Volare



</doc>
<doc id="2950270" url="https://pl.wikipedia.org/wiki?curid=2950270" title="Najświętsza Maria Panna Gwiazda Morza">
Najświętsza Maria Panna Gwiazda Morza

Najświętsza Maria Panna Gwiazda Morza – starożytny tytuł Marii, matki Jezusa Chrystusa. Określenie "Gwiazda Morza" jest tłumaczeniem łacińskiego "Stella Maris".
Tytuł ten był i jest używany zwłaszcza przez ludzi morza dla podkreślenia roli Maryi jako ich opiekunki, co znalazło swój wyraz m.in. w powołaniu 4 października 1920 roku w Glasgow Apostolstwa Ludzi Morza (ang. "Apostleship of the Sea").
Historia.
Określenie Matki Bożej jako Gwiazdy Morza ma swój początek w świadectwie św. Jana, któremu umierający na krzyżu Jezus powierzył swoją Matkę („Oto Matka twoja”, J 19, 27). W ten symboliczny sposób Matka Jezusa stała się świadectwem wiary i Matką Kościoła. Po swym zmartwychwstaniu Jezus zapowiedział swoim uczniom zesłanie Ducha Świętego, który będzie im towarzyszył podczas misji na całym świecie („... gdy Duch Święty zstąpi na was, otrzymacie Jego moc i będziecie moimi świadkami w Jerozolimie i w całej Judei, i w Samarii, i aż po krańce ziemi”, Dz 1, 8). Ponieważ dla wielu uczniów Jezusa (a także dla późniejszych misjonarzy i odkrywców) droga misyjna prowadziła przez morze, nastąpiło skojarzenie imienia Maryi z nazwą Gwiazdy Polarnej ("Stella Maris"), położonej w pobliżu północnego bieguna geograficznego i używanej z tego powodu jako punkt orientacyjny w astronawigacji i nawigacji morskiej. Na skojarzenie Maryi z gwiazdami wskazuje też fragment Apokalipsy św. Jana o „Niewieście obleczonej w słońce i księżycu pod jej stopami i wieńcu z gwiazd dwunastu na Jej głowie” (Ap 12, 1).
Imię "Stella Maris" – Gwiazda Morza w odniesieniu do Maryi pojawia się następnie w średniowiecznej łacińskiej antyfonie maryjnej "Ave Maris Stella".
Imienia tego w odniesieniu do Maryi użył też w XII w. św. Bernard z Clairvaux, cytowany przez papieża Piusa XII w jego encyklice "Doctor Mellifluus", opublikowanej 24 maja 1953, w 800. rocznicę śmierci św. Bernarda:
Tytuł „Gwiazda Morza – Stella Maris” zawiera dawna karmelitańska antyfona:
Autor tej antyfony jest nieznany, wiadomo jednak, że w XIII w. modlił się codziennie jej słowami generał Zakonu św. Szymon Stock.
Do imienia "Stella Maris" nawiązał również papież Jan Paweł II w swym liście apostolskim "motu proprio" o Duszpasterstwie Ludzi Morza, wydanym w Rzymie 31 stycznia 1997:
O Maryi jako gwieździe nadziei mówił papież Benedykt XVI w encyklice "Spe salvi" z 30 listopada 2007:
Kościoły pod wezwaniem NMP Gwiazdy Morza.
Wezwanie Najświętszej Marii Panny Gwiazdy Morza nosi szereg kościołów, klasztorów i parafii na całym świecie.
Najbardziej znanym klasztorem noszącym to wezwanie jest karmelitański klasztor Stella Maris, światowe centrum tego zakonu, usytuowany na szczycie góry Karmel w Hajfie.

</doc>
<doc id="2950271" url="https://pl.wikipedia.org/wiki?curid=2950271" title="Wszechsłowiański Zjazd Śpiewaczy">
Wszechsłowiański Zjazd Śpiewaczy

Wszechsłowiański Zjazd Śpiewaczy – międzynarodowy zjazd chórów i towarzystw śpiewaczych, który odbył się w Poznaniu w dniach 18-21 maja 1929, w okresie rozpoczęcia Powszechnej Wystawy Krajowej. Połączony był z I Festiwalem Muzyki Polskiej (21-29 maja 1929) oraz III Wszechpolskim Zjazdem Śpiewaczym.
Przebieg.
Zjazd zorganizowano z inicjatywy Wielkopolskiego Związku Śpiewaczego oraz Słowiańskiego Związku Śpiewaczego pod hasłem apolitycznego zbliżania narodów słowiańskich poprzez kulturę. Wzięły w nim udział chóry z różnych regionów Polski, chóry polonijne, a także zespoły z Czechosłowacji, Jugosławii i Bułgarii. Łącznie zaśpiewało wtedy ponad 17 000 śpiewaków (według innych źródeł ok. 18 000 lub ok. 20 000), którzy przybyli m.in. 40 specjalnymi pociągami. 8 tysięcy mężczyzn pod kierownictwem prof. Władysława Raczkowskiego zaśpiewało w obecności prezydenta Ignacego Mościckiego i kadynała Augusta Hlonda, hymn Gaude Mater Polonia. Szczególne zainteresowanie publiczności wzbudziło masowe wykonanie "Ojczyzny" Feliksa Nowowiejskiego z towarzyszeniem dziesięciu orkiestr dętych. Liczba osób śpiewających jednocześnie w dniu otwarcia określana jest na 12 000 do 13 000.
Formą manifestacji jedności słowiańskiej był przemarsz uczestników na Stary Rynek, gdzie na stopniach ratusza prezydent Ignacy Mościcki przyjął "hołd śpiewactwa słowiańskiego", a dalej do Hali Kongresowej, gdzie odbyły się liczne koncerty. 19 maja 1929 śpiewały tu chóry Związków Polskiego Zjednoczenia Śpiewaczego, m.in. związków: Śląska Opolskiego, Francji, Westfalii-Nadrenii, Berlina, Łodzi, Krakowa, Kielc, Mazowsza, Lwowa, Pomorza, Śląska oraz Wielkopolski. 20 maja 1929 śpiewały tam chóry kół: kieleckiego, łódzkiego, śląskiego, lwowskiego, mazowieckiego, krakowskiego, berlińskiego, a także poszczególnych krajów słowiańskich.
Upamiętnienie.
Pamiątką po Zjeździe była pierwsza "Lipa Słowiańska" mająca symbolizować jedność i braterstwo narodów słowiańskich, posadzona przez uczestników 21 maja 1929 o godzinie 19. Znajdowała się według jednych źródeł na plantach przy Wałach Wazów, róg Wesołej, przy Operze (obecnie Park Wieniawskiego); inne źródła wspominają o Parku Mickiewicza. Otoczona była 4 masztami na których umieszczono chorągwie Czechosłowacji, Bułgarii, Jugosławii i Polski. Docelowo miała zostać umieszczona w planowanym parku słowiańskim. Wokół lipy, na sztachetach, znajdował się pierścień z napisem: 
Drzewo zostało wycięte przez niemieckich nazistów.

</doc>
<doc id="2950272" url="https://pl.wikipedia.org/wiki?curid=2950272" title="Masyw gabrowy Ślęży">
Masyw gabrowy Ślęży

Masyw gabrowy Ślęży − jednostka geologiczna w środkowej części bloku przedsudeckiego.
Od północnego zachodu i zachodu graniczy z masywem Strzegom-Sobótka, od północy z masywem serpentynitowym Sobótki i amfibolitami Wieżycy, od wschodu ze strefą Niemczy i od południa z masywem Gogołów-Jordanów.
Północno-wschodnia część masywu wraz z granicą ze strefą Niemczy jest przykryta osadami plejstoceńskimi.
Masyw zbudowany jest ze skał metamorficznych − różnych odmian gabra.
Pod względem geograficznym położony jest na Przedgórzu Sudeckim, buduje większą część góry Ślęży, poza północno-zachodnimi zboczami oraz niewielkie wzniesienia w rejonie Kunowa.

</doc>
<doc id="2950274" url="https://pl.wikipedia.org/wiki?curid=2950274" title="Masyw serpentynitowy Sobótki">
Masyw serpentynitowy Sobótki

Masyw serpentynitowy Sobótki − niewielka jednostka geologiczna w środkowej części bloku przedsudeckiego.
Od zachodu graniczy z masywem Strzegom-Sobótka, od północy z metamorfikiem Imbramowic, od wschodu i od południa z amfibolitami Wieżycy i masywem gabrowym Ślęży.
Masyw zbudowany jest ze skał metamorficznych − serpentynitów.
Pod względem geograficznym położony jest na Przedgórzu Sudeckim, buduje niewielkie wzniesienia pomiędzy Sobótką a Strzeblowem, na północ od góry Ślęży.

</doc>
<doc id="2950276" url="https://pl.wikipedia.org/wiki?curid=2950276" title="Štaflík a Špagetka">
Štaflík a Špagetka



</doc>
<doc id="2950278" url="https://pl.wikipedia.org/wiki?curid=2950278" title="Gleissenberg">
Gleissenberg



</doc>
<doc id="2950280" url="https://pl.wikipedia.org/wiki?curid=2950280" title="Masyw serpentynitowy Szklar">
Masyw serpentynitowy Szklar

Masyw serpentynitowy Szklar − niewielka jednostka geologiczna w środkowej części bloku przedsudeckiego.
Położona jest wewnątrz większej jednostki − strefy Niemczy. Tworzy wydłużone południkowo ciało geologiczne o długości ok. 5 km. Jego granice ze skałami strefy Niemczy są często niezgodne.
Masyw zbudowany jest ze skał metamorficznych − serpentynitów.
Pod względem geograficznym położony jest na Przedgórzu Sudeckim, w obrębie Wzgórz Niemczańsko-Strzelińskich, buduje niewielkie wzniesienia Wzgórz Szklarskich, m.in. Wzgórze Siodłowe.
Panujący w trzeciorzędzie gorący klimat miał wpływ na intensywne wietrzenie chemiczne serpentynitów, co doprowadziło do powstanie w tym rejonie złóż rud niklu i magnezytu.
W zwietrzelinie serpentynitów występują kamienie ozdobne − opal, chalcedon, chryzopraz.

</doc>
<doc id="2950281" url="https://pl.wikipedia.org/wiki?curid=2950281" title="Mulan">
Mulan



</doc>
<doc id="2950286" url="https://pl.wikipedia.org/wiki?curid=2950286" title="Jish">
Jish



</doc>
<doc id="2950292" url="https://pl.wikipedia.org/wiki?curid=2950292" title="Wóz z sianem (obraz Johna Constable'a)">
Wóz z sianem (obraz Johna Constable'a)



</doc>
<doc id="2950295" url="https://pl.wikipedia.org/wiki?curid=2950295" title="Julian Karczewski (1806–1833)">
Julian Karczewski (1806–1833)

Julian Karczewski (ur. w grudniu 1806 w Olszanach, zm. w styczniu 1833 w Rzymie) – polski malarz, twórca scen rodzajowych i pejzaży.
Życiorys.
Syn Józefa i Anny z Ulickich. Uczęszczał do gimnazjum w Wilnie, później studiował na Uniwersytecie Wileńskim pod kierunkiem Jana Rustema. Pierwsze obrazy namalował w wieku 18 lat. W 1824 udał się do Petersburga, gdzie poznał Aleksandra Orłowskiego, który został jego nauczycielem. W 1826 wyjechał na dalszą naukę do Francji. W Paryżu był uczniem Grosa i Horacego Verneta; tam też powstały jego obrazy: "Sobieski pod Wiedniem" i "Jeździec turecki". Po krótkim pobycie w Anglii wyjechał do Rzymu, gdzie osiedlił się na stałe. 
Malował głównie sceny rodzajowe ("Popas", "Karczma", "Ekstrapoczta", "Pogrzeb żydowski"), ale też kompozycje historyczne i pejzaże włoskie.
Zmarł na gruźlicę.

</doc>
<doc id="2950296" url="https://pl.wikipedia.org/wiki?curid=2950296" title="Orkiestra Jednej Góry Matragona">
Orkiestra Jednej Góry Matragona

Orkiestra Jednej Góry Matragona – polski zespół folkowo-etniczny powstały w 1992 roku w Sanoku.
Historia.
Pomysłodawcą i liderem zespołu jest Maciej Harna. Nazwa grupy pochodzi od szczytu Matragona w Bieszczadach Zachodnich. Pierwszy koncert zagrali w Sanockim Domu Kultury w 1994 (w tej instytucji grupa działała do 2004). W 1997 roku Sanocki Dom Kultury wydał kasetę grupy „Budzenie góry”, która w 1998 roku uzyskała nominację na ogólnopolskim konkursie fonograficznym „Folkowy Fonogram Roku 1998” na ogólnopolskim festiwalu „Mikołajki Folkowe” w Lublinie. W 1999 roku ukazała się wersja CD „Budzenie góry”, również wydana przez SDK.
W 2002 roku ukazało się nagranie live z koncertu "Matragona Live"/"Tańce zmierzchu" wydane z okazji jubileuszu 10-lecia zespołu. Nagrań dokonano w maju 2001 w podziemiach kościoła Kamedułów na Bielanach w Warszawie.
W 2000 członkowie Matragony wcielili się w role muzyków Nerona grających na złotych trąbach podczas produkcji filmu "Quo vadis" Jerzego Kawalerowicza z 2001.
21 grudnia 2002 w Sanockim Domu Kultury odbył się koncert zespołu z okazji 10-lecia jego istnienia.
Od września 2004 roku zespół działa w ramach Towarzystwa Artystyczno-Edukacyjnego AURA-ART. W 2005 wyszła ich trzecia płyta „Trans Silvaticus”. Została nagrana na przełomie 2004/2005 w naturalnej akustyce świątyni kościoła Franciszkanów w Sanoku na kilkudziesięciu akustycznych instrumentach z całego świata. Album promował teledysk do utworu „Hoquetus”.
W 2012 ukazała się ostatnia płyta "Balnicki księżyc" wydana przez AURA-ART.
Zespół tworzy muzykę teatralną, dla programów telewizyjnych i radiowych. Latem prowadzi warsztaty muzyczne, m.in. muzyczne warsztaty w Osławicy i Balnicy.
Muzyka.
W 2015 grupa zainicjowała projekt muzyczny „Anarti-Muzyka Zaginionego Świata” inspirowany folklorem celtyckim. W 2018 wydano płytę CD, pt. "Anarti – muzyka zaginionego świata" zawierającą 11 utworów związanych z tym projektem.

</doc>
<doc id="2950298" url="https://pl.wikipedia.org/wiki?curid=2950298" title="EHF Liga Mistrzów 2012/2013 – Faza play-off">
EHF Liga Mistrzów 2012/2013 – Faza play-off



</doc>
<doc id="2950300" url="https://pl.wikipedia.org/wiki?curid=2950300" title="Kościół Najświętszej Maryi Panny Szkaplerznej w Szynwałdzie">
Kościół Najświętszej Maryi Panny Szkaplerznej w Szynwałdzie

Kościół pw. Najświętszej Maryi Panny Szkaplerznej w Szynwałdzie – parafialny kościół rzymskokatolicki znajdujący się w województwie małopolskim, w powiecie tarnowskim, w gminie Skrzyszów. Budynek został wpisany do rejestru zabytków nieruchomych województwa małopolskiego.
Historia.
Wzniesiony został w latach 1910–1918 według projektu opracowanego przez Adolfa Juliusza Stapfa w miejscu poprzedniego, samowolnie zniszczonego przez parafian drewnianego kościoła. Dzięki Funduszom Europejskim od 2014 roku na ochronę zabytków sakralnych w małoplsce pozyskano blisko 140 mln zł, za które zrealizowano 50 projektów. Kompleksowa renowacja kościoła parafialnego w Szynwałdzie trwała trzy lata. Odnowiona została elewacja, wymieniono poszycie dachowe wieży, konserwacji poddano stalowe okiennice i wiele detali architektonicznych, wykonano odwodnienie oraz nowe ogrodzenie.
Architektura.
Budynek neogotycki, bazylikowy, murowany z cegły ze wstawkami z kamienia, oszkarpowany, nakryty dachami dwuspadowymi. Wnętrze trójnawowe z transeptem, prezbiterium zamkniętym trójbocznie. Wieża czworoboczna w fasadzie, zwieńczona dachem hełmowym z latarnią. Nad transeptem sygnaturka. W łuku tęczowym Grupa Ukrzyżowania z około 1700 roku.

</doc>
<doc id="2950301" url="https://pl.wikipedia.org/wiki?curid=2950301" title="Bleibach">
Bleibach



</doc>
<doc id="2950303" url="https://pl.wikipedia.org/wiki?curid=2950303" title="Szkoła flamandzka">
Szkoła flamandzka



</doc>
<doc id="2950305" url="https://pl.wikipedia.org/wiki?curid=2950305" title="Hohenwarth">
Hohenwarth



</doc>
<doc id="2950309" url="https://pl.wikipedia.org/wiki?curid=2950309" title="Droga ekspresowa 89 (Izrael)">
Droga ekspresowa 89 (Izrael)

Droga ekspresowa 89 (hebr. כביש 89) – jest drogą krajową biegnącą z miasta Naharijja przez Galileę do moszawu Elifelet na północ od Jeziora Tyberiadzkiego w Izraelu.
Przebieg.
Droga nr 89 biegnie równoleżnikowo z zachodu na wschód, od miasta Naharijja do moszawu Elifelet na północ od Jeziora Tyberiadzkiego.
Równina przybrzeżna.
Swój początek bierze w mieście Naharijja na skrzyżowaniu z drogą nr 4. Kieruje się na wschód ulicą HaNassi Ben Cvi i przy wyjeździe z miasta mija położony po stronie północnej Szpital Zachodniej Galilei. Zaraz za szpitalem jest położone skrzyżowanie z drogą prowadzącą na południe do moszawu Ben Ammi. Następnie droga mija okoliczne sady owocowe i opuszcza równinę przybrzeżną Izraela, wjeżdżając między wzgórza Zachodniej Galilei. Przy kibucu Kabri znajduje się skrzyżowanie z drogą nr 70. W rejonie tego skrzyżowania droga nr 89 zaczyna być drogą dwujezdniową. Kilometr za tym skrzyżowaniem jest zjazd do położonej na południu szkoły średniej "HaGalil HaMa'arawi".
Górna Galilea.
Na wschód od kibucu Kabri droga nr 89 jedzie wzdłuż wadi strumienia Nachal Gaton i wspina się na zbocza wzgórz Górnej Galilei. Ponad 1 km dalej jest skrzyżowanie z drogą nr 8833, która prowadzi na południowy wschód do kibuców Gaton i Jechi’am. Następne skrzyżowanie umożliwia zjechanie do położonej na północy wioski komunalnej Newe Ziw. Po 7 km dojeżdża się do położonej na północ od drogi miejscowości Mi’ilja. Kawałek dalej jest skrzyżowanie z drogą nr 8833, która prowadzi na południowy zachód do moszawów Me’ona i En Ja’akow. Potem mija się położoną na północy strefę przemysłową "Ma’alot" i dojeżdża do miasta Ma’alot-Tarszicha. Droga nr 854 umożliwia dojazd do położonej na południowym wschodzie strefy przemysłowej "Tefen". Przy wyjeździe z miasta na północ od drogi leży Agam Monfort i skrzyżowanie "Tafen" z drogą nr 864 prowadzącą na południe do moszawu Chosen. Około 1,5 km dalej jest zjazd do położonego na południu moszawu Curi’el i po kolejnych 2 km jest skrzyżowanie z drogą nr 8944, która prowadzi na północny zachód do moszawu Elkosz. Dalej droga dojeżdża do położonego u północno-zachodnich podnóży masywu góry Meron (1208 m n.p.m.) miasteczka Churfeisz. Odcinek drogi od Elkosz do Churfeisz przeszedł w latach 2010-2012 gruntowną przebudowę. Droga nr 89 przechodzi tutaj w jednojezdniową i po wyjechaniu z miasta dociera do skrzyżowania prowadzącego na szczyt góry Meron. Kawałek dalej dociera się do kibucu Sasa i skrzyżowania z drogą nr 899 prowadzącą na północny zachód do wioski komunalnej Mattat i na północny wschód do moszawu Dowew. Kilometr dalej jest skrzyżowanie z drogą prowadzącą na północ do kibucu Ciwon. Potem droga dociera do miejscowości Dżisz, w której wykręca na południe omijając od wschodu górę Meron. Po drodze mija się położony na zachodzie moszaw Kefar Choszen, na wschodzie wioskę komunalną Bar Jochaj. W moszawie Meron jest skrzyżowanie z drogą nr 866, prowadzącą dalej na południe do moszawu Kefar Szammaj. Natomiast droga nr 89 wykręca tutaj na wschód o po 5 km dociera do skrzyżowania z drogą nr 886 przy bazie wojskowej "Ein Zeitim" – jest tu zjazd do położonego na północy moszawu Dalton. Tuż za skrzyżowaniem od drogi nr 886 odbija w kierunku południowo-wschodnim droga nr 8900 prowadząca do wioski komunalnej Birijja. Droga nr 89 wykręca dalej na południe i dociera do miasta Safed. Przy wyjeździe z miasta droga wykręca na południowy wschód i przejeżdża przez most nad wadi strumienia Akbara.
Rów Jordanu.
Po minięciu Safedu droga nr 89 zaczyna zjeżdżać do depresji Rowu Jordanu na północ od jeziora Tyberiadzkiego. Kończy swój bieg na węźle drogowym z drogą ekspresową nr 90 przy moszawie Elifelet. Jej przedłużenie dociera jeszcze do bazy wojskowej "Filon".

</doc>
<doc id="2950310" url="https://pl.wikipedia.org/wiki?curid=2950310" title="The Ballads ~Love &amp; B’z~">
The Ballads ~Love &amp; B’z~

The Ballads ~Love &amp; B’z~ – szósta kompilacja japońskiego zespołu B’z, wydana 23 lutego 2002 roku. Album osiągnął 1 pozycję w rankingu Oricon i pozostał na liście przez 25 tygodni, sprzedał się w nakładzie egzemplarzy. Zdobył status płyty Milion oraz nagrodę „Rockowy i Popowy Album Roku” podczas rozdania 17th Japan Gold Disc Award.

</doc>
<doc id="2950318" url="https://pl.wikipedia.org/wiki?curid=2950318" title="Jan Kapela">
Jan Kapela



</doc>
<doc id="2950321" url="https://pl.wikipedia.org/wiki?curid=2950321" title="Uriel Waldo Cutler">
Uriel Waldo Cutler

Uriel Waldo Cutler (ur. 1854, zm. 1936) – amerykański pisarz, autor opracowania cyklu arturiańskiego, który oparł na średniowiecznym romansie Thomasa Malory'ego. Był dzieckiem Uriela Cutlera (1822 – 1910) i Susan Edson Lovering Cutler (1827 – 1907). Opracował też edytorsko pisma Benjamina Franklina.

</doc>
<doc id="2950322" url="https://pl.wikipedia.org/wiki?curid=2950322" title="Tatiana Szczełkanowa">
Tatiana Szczełkanowa



</doc>
<doc id="2950327" url="https://pl.wikipedia.org/wiki?curid=2950327" title="Daquin">
Daquin

Daquin, d'Acquin – francuskie nazwisko

</doc>
<doc id="2950328" url="https://pl.wikipedia.org/wiki?curid=2950328" title="Pot (ujednoznacznienie)">
Pot (ujednoznacznienie)

Biografie:

</doc>
<doc id="2950332" url="https://pl.wikipedia.org/wiki?curid=2950332" title="Ryszard Wilhelm von Dohna">
Ryszard Wilhelm von Dohna

Ryszard Wilhelm von Dohna (niem. "Richard Wilhelm Ludwig Fürst zu Dohna-Schlobitten", ur. 17 sierpnia 1843 w Turynie, zm. 21 sierpnia 1916 w Wilnie) – polityk pruski, przyjaciel cesarza Wilhelma II.
Życiorys.
Ryszard Wilhelm von Dohna był synem hrabiego Ryszarda Fryderyka von Dohna (1807–1894) i Matyldy Fryderyki von Truchsess zu Waldburg (1813–1858), był w prostej linii jedenastym potomkiem Stanisława zu Dohna. Na dworze cesarskim Wilhelma II pełnił funkcję Łowczego Dworu oraz Prowadzącego Sforę królewskich polowań. Należał w latach 1890–1894 do pruskiej Izby Reprezentantów. W latach 1890–1893, 1903–1906 i 1907–1911 był posłem do Reichstagu z ramienia frakcji konserwatywnej. Od 1894 był dziedzicznym członkiem pruskiej Izby Panów, a od 1909 roku przewodniczącym śląskiego sejmiku prowincjonalnego. 1 stycznia 1900 r. Ryszard Wilhelm von Dohna został podniesiony przez cesarza do godności dziedzicznego księcia. Było to na zasadzie primogenitury, tytuł przechodził tylko na najstarszego męskiego potomka tej gałęzi rodu.
Wilhelm II odznaczył Ryszarda w 1913 roku, orderem Orła Czarnego. W chwili wybuchu I wojny światowej w 1914 roku, książę Dohna ukończył osiemdziesiąt trzy lata i pomimo tego zameldował się do czynnej służby wojskowej. Ulokowano dziarskiego staruszka przy sztabie generalnym feldmarszałka Paula von Hindenburga, z przydziałem do Czerwonego Krzyża. Zmarł w sierpniu 1916 roku w Wilnie na zapalenie płuc. Pogrzebano księcia 26 sierpnia 1916 roku w Słobitach.
Ryszard Wilhelm von Dohna, jak wszyscy wschodniopruscy magnaci, przesiąknięty był poglądami rojalistyczno- militarno-konserwatywnymi. Również jego syn Ryszard Emil zu Dohna (1872–1918) był typowym Prusakiem. Książę był bardzo barwną postacią. Wzbudzał zaciekawienie i intrygował swoim zachowaniem. Spacerując podpierał się laską o rączce wykonanej z kości słoniowej. Był okazałym mężczyzną. Rezydował w pałacu w Słobitach. Polowania to była jego pasją, uwielbiał konie i doskonale powoził cztero-, pięcio- a nawet sześciokonnym zaprzęgiem. W jego dobrach gościli znamienici przedstawiciele życia politycznego ówczesnych Niemiec.
Małżeństwo i dzieci.
W dniu 20 lipca 1868 roku ożenił się z Amalią Marianną Zofią, hrabianką zu Dohna-Schlodien, i razem ze swą młodą żoną zamieszkał w pałacu w Słobitach. Ryszard i Amalia doczekali się czterech synów, z których tylko najstarszy Ryszard Emil dożył powyżej 30 lat:

</doc>
<doc id="2950334" url="https://pl.wikipedia.org/wiki?curid=2950334" title="Bet Sze'an (dolina)">
Bet Sze'an (dolina)



</doc>
<doc id="2950335" url="https://pl.wikipedia.org/wiki?curid=2950335" title="Reaktywne formy azotu">
Reaktywne formy azotu

Reaktywne formy azotu (RFA) – grupa związków azotu cechujących się dużą reaktywnością chemiczną związaną z posiadaniem niesparowanych elektronów. W warunkach fizjologicznych pełnią rolę w obronie organizmu przez mikrobami. Do reaktywnych form azotu zalicza się tlenek azotu (NO) oraz jego pochodne, powstające w wyniku przemian metabolicznych: kation nitrozylowy (NO+), anion nitrozylowy (NO−) i nadtlenoazotyn (ONOO−). Nadmiar RFA uszkadza komórki, powodując stres nitrozacyjny, zjawisko analogiczne do stresu oksydacyjnego wywoływanego przez reaktywne formy tlenu (RFT, ROS).
Powstawanie.
Synteza tlenku azotu zachodzi głównie przy udziale indukowalnej syntazy tlenku azotu typu 2 (NOS2), której ekspresję wykazują pierwotnie makrofagi pod wpływem działania cytokin oraz endotoksyn bakteryjnych takich jak lipopolisacharyd (LPS).
Tlenek azotu może ulegać reakcjom redukcji do anionu nitroksylowego (NO−) lub, w obecności silnego utleniacza jak •OH, utlenianiu do kationu nitrozoniowego (NO+). NO+ może nitrozylować białka i DNA. NO może także wchodzić w reakcję z anionorodnikiem ponadtlenkowym (•O2−), tworząc nadtlenoazotyn (ONOO−):
Proces ten ma wpływ na fizjologię organizmu, ponieważ tlenek azotu jest aktywnym biologicznie związkiem zaangażowanym m.in. w regulację napięcia mięśniówki gładkiej i co za tym idzie, ciśnienia krwi, regulację agregacji trombocytów oraz sygnalizację komórek naczyń krwionośnych.
Nadtlenoazotyn może reagować z innymi związkami tworząc kolejne reaktywne formy azotu takie jak dwutlenek azotu (•NO2) i tritlenek diazotu (N2O3) oraz inne wolne rodniki. Do najważniejszych reakcji z udziałem RFA należą:
Działanie.
Nadtlenoazotyn powoduje nitrozylację reszt cysteiny i tyrozyny, co wpływa na strukturę i funkcję białek i może powodować zaburzenie aktywności katalitycznej białek, organizacji cytoszkieletu oraz sygnalizacji komórkowej. ONOO− ma ponadto zdolność do reagowania z wielonasyconymi resztami kwasów tłuszczowych w lipidach, co może zmieniać płynność błony. ONOO− może też reagować z białkami zawierającymi w swojej strukturze metale przejściowe, zatem ma zdolność do modyfikowania funkcji takich białek jak hemoglobina, mioglobina, akonitaza i cytochrom c. Modyfikacja zachodzi poprzez utlenianie Fe2+ do Fe3+.
Tlenek azotu w postaci rodnikowej (•NO) ma wpływ na enzymatyczne procesy sygnalizacyjne, m.in. modyfikuje aktywność kinaz MAP. Rodnik dwutlenku azotu natomiast reaguje ze związkami nienasyconymi, m.in. z wielonienasyconymi kwasami tłuszczowymi.

</doc>
<doc id="2950336" url="https://pl.wikipedia.org/wiki?curid=2950336" title="Bet Sze'an">
Bet Sze'an



</doc>
<doc id="2950338" url="https://pl.wikipedia.org/wiki?curid=2950338" title="Park Narodowy Bet Sze'an">
Park Narodowy Bet Sze'an



</doc>
<doc id="2950340" url="https://pl.wikipedia.org/wiki?curid=2950340" title="Msza beatowa &quot;Pan przyjacielem moim&quot;">
Msza beatowa &quot;Pan przyjacielem moim&quot;



</doc>
<doc id="2950342" url="https://pl.wikipedia.org/wiki?curid=2950342" title="Alain Pompidou">
Alain Pompidou

Alain Pompidou (ur. 5 kwietnia 1942 w Paryżu) – francuski naukowiec, nauczyciel akademicki i polityk, profesor, poseł do Parlamentu Europejskiego III i IV kadencji, w latach 2004–2007 prezes Europejskiego Urzędu Patentowego.
Życiorys.
Adoptowany syn Georges’a Pompidou i jego żony Claude Pompidou. Jest żonaty, ma trójkę dzieci.
Z wykształcenia doktor nauk medycznych i biologicznych, absolwent Uniwersytetu Paryskiego. Od 1974 do 2004 pracował jako profesor histologii, embriologii i cytogenetyki, zawodowo związany z wydziałem medycyny Université de Paris V. Był też ordynatorem i dyrektorem w grupie szpitalnej Saint-Vincent-de-Paul-La Roche-Guyon. Zajmował się działalnością doradczą w ramach krajowych i międzynarodowych instytucji (w tym WHO i UNESCO), od 1986do 1997 pełnił funkcję specjalnego konsultanta francuskiego premiera, a także ministrów nauki oraz zdrowia.
Politycznie związany z gaullistowskim Zgromadzeniem na rzecz Republiki. W latach 1989–1999 przez dwie kadencje sprawował mandat eurodeputowanego. Następnie do 2004 zasiadał w pełniącej funkcje doradcze francuskiej Radzie Gospodarczej i Społecznej jako rzecznik ds. badań naukowych. Współzałożyciel Francuskiej Akademii Technologii (2000), zajmował w niej stanowiska wiceprzewodniczącego i (od 2009 do 2010) przewodniczącego. W latach 2004–2007 kierował Europejskim Urzędem Patentowym, następnie do 2009 był doradcą prezesa Centre national de la recherche scientifique. Był wiceprzewodniczącym (2004–2009) i przewodniczącym (2009–2011) działającej w ramach UNESCO Światowej Komisji ds. Etyki Wiedzy Naukowej i Technologii (COMEST). Powoływany także m.in. w skład organów nadzorczych Centre Georges Pompidou.
Oficer Legii Honorowej, Oficer Orderu Narodowego Zasługi, Kawaler Palm Akademickich.

</doc>
<doc id="2950344" url="https://pl.wikipedia.org/wiki?curid=2950344" title="Atak na Bet Sze'an">
Atak na Bet Sze'an



</doc>
<doc id="2950345" url="https://pl.wikipedia.org/wiki?curid=2950345" title="Kamen Rider Faiz">
Kamen Rider Faiz



</doc>
<doc id="2950350" url="https://pl.wikipedia.org/wiki?curid=2950350" title="Diodor (Isajew)">
Diodor (Isajew)

Diodor, imię świeckie Dmitrij Jurjewicz Isajew (ur. 7 maja 1976 w Jazykowie) – rosyjski biskup prawosławny. 
Życiorys.
Chrzest przyjął we wczesnym dzieciństwie, jako nastolatek służył jako lektor w cerkwi św. Sergiusza z Radoneża w Tawołżance. W 1993 uzyskał średnie wykształcenie i rozpoczął naukę w seminarium duchownym w Moskwie. 28 lipca 1997 przyjął święcenia diakońskie z rąk biskupa symbirskiego i melekeskiego Prokla i rozpoczął pracę duszpasterską w soborze Ikony Matki Bożej „Krzew Gorejący” w Uljanowsku. W latach 2000–2013 był również sekretarzem ordynariusza eparchii symbirskiej, biskupa Prokla i kierownikiem kancelarii administratury. 23 marca 2001 złożył przed arcybiskupem Proklem wieczyste śluby mnisze, otrzymując imię Diodor. W 2007 ukończył państwowe technikum w Inzie na kierunku prawoznawstwo. Wyższe studia teologiczne ukończył na Moskiewskiej Akademii Duchownej, w trybie zaocznym, uzyskując w 2012 tytuł kandydata nauk teologicznych.
W 2009 otrzymał godność archidiakona, zaś w 2011 arcybiskup Prokl udzielił mu święceń kapłańskich. 1 grudnia 2011 objął obowiązki proboszcza parafii Zmartwychwstania Pańskiego w Uljanowsku. Od kwietnia roku następnego był dziekanem wszystkich parafii w mieście.
12 marca 2013 otrzymał nominację na biskupa melekeskiego i czerdaklińskiego, w związku z czym otrzymał 17 marca 2013 godność archimandryty. Jego chirotonia biskupia odbyła się 19 maja 2013 w soborze św. Aleksandra Newskiego w Monasterze Nowo-Tichwińskim.

</doc>
<doc id="2950351" url="https://pl.wikipedia.org/wiki?curid=2950351" title="Anri Jokhadze">
Anri Jokhadze



</doc>
<doc id="2950354" url="https://pl.wikipedia.org/wiki?curid=2950354" title="Komandor (przedsiębiorstwo)">
Komandor (przedsiębiorstwo)

Komandor – polska firma produkcyjno-usługowa z branży meblarskiej o międzynarodowym zasięgu z siedzibą w Radomiu. 
Przedsiębiorstwo powstało w roku 1992 i jako pierwsze w Polsce wprowadziło do sprzedaży drzwi przesuwne do szaf tworząc ogólnopolską sieć sprzedaży. Dlatego też nazwa Komandor stała się dla wielu synonimem szafy z drzwiami przesuwnymi. W chwili obecnej produkty marki Komandor dostępne są w 42 krajach na świecie. Firma jest znana z produkcji oryginalnych systemów drzwi przesuwnych.

</doc>
<doc id="2950360" url="https://pl.wikipedia.org/wiki?curid=2950360" title="István Sugár">
István Sugár

István Sugár (ur. 12 października 1904 w Budapeszcie, zm. 19 marca 1991 tamże) – węgierski lekkoatleta, sprinter.
Podczas igrzysk olimpijskich w Amsterdamie (1928) biegł w węgierskiej sztafecie 4 x 100 metrów, która została zdyskwalifikowana w eliminacjach i nie awansowała do finału.
Trzy dni po tym występie, 7 sierpnia, węgierska sztafeta z Sugárem na trzeciej zmianie ustanowiła w Kolonii wynikiem 41,8 rekord kraju w tej konkurencji.

</doc>
<doc id="2950365" url="https://pl.wikipedia.org/wiki?curid=2950365" title="László Szatmári">
László Szatmári

László Szatmári (ur. 18 maja 1977 w Egerze) – węgierski żużlowiec.
Pięciokrotny medalista indywidualnych mistrzostw Węgier: dwukrotnie srebrny (2007, 2011) oraz trzykrotnie brązowy (2002, 2008, 2012). Drużynowy mistrz Słowenii (2000) oraz Włoch (2001). Finalista indywidualnych mistrzostw świata juniorów (Piła 1998 – XVI miejsce). Trzykrotny finalista indywidualnych mistrzostw Europy (Rybnik 2002 – XII miejsce, Lonigo 2005 – X miejsce, Miszkolc 2006 – X miejsce). Brązowy medalista mistrzostw Europy par (Lendava 2006). Złoty medalista klubowego Pucharu Europy (Miszkolc 2007). Wielokrotny reprezentant Węgier w eliminacjach drużynowego Pucharu Świata.
Startował w lidze polskiej w barwach klubów KSM Krosno (1999–2002, 2004, 2011), Orzeł Łódź (2003), Kaskad Równe (2005) oraz Speedway Miszkolc (2006–2010).

</doc>
<doc id="2950367" url="https://pl.wikipedia.org/wiki?curid=2950367" title="Laszlo Szatmari">
Laszlo Szatmari



</doc>
<doc id="2950373" url="https://pl.wikipedia.org/wiki?curid=2950373" title="TSR Cmentarna">
TSR Cmentarna

TSR Cmentarna – telewizyjna stacja retransmisyjna z wieżą o wysokości 44 m, znajdująca się w Raciborzu, przy ul. Cmentarnej. Właścicielem obiektu jest EmiTel sp. z o.o. Maszt znajduje się przy cmentarzu Jeruzalem, został uruchomiony 19 stycznia 1974 roku.
19 marca 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej. 
Nienadawane analogowe programy telewizyjne.
Programy telewizji analogowej wyłączone 19 marca 2013 roku.

</doc>
<doc id="2950374" url="https://pl.wikipedia.org/wiki?curid=2950374" title="TSR Góra Kawiniec">
TSR Góra Kawiniec

TSR Góra Kawiniec – telewizyjna stacja retransmisyjna z wieżą o wysokości 40 m, znajdująca się w Jedlinie-Zdroju, zlokalizowana jest na Górze Kawiniec. Właścicielem obiektu jest EmiTel sp. z o.o.
22 kwietnia 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej wyłączone 22 kwietnia 2013 roku.

</doc>
<doc id="2950375" url="https://pl.wikipedia.org/wiki?curid=2950375" title="TSR Góra Święta">
TSR Góra Święta

TSR Góra Święta – telewizyjna stacja retransmisyjna z wieżą o wysokości 34 m, znajdująca się w Lubawce, zlokalizowana jest na Świętej Górze. Właścicielem obiektu jest EmiTel sp. z o.o.
22 kwietnia 2013 została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.

</doc>
<doc id="2950379" url="https://pl.wikipedia.org/wiki?curid=2950379" title="Miejski Ośrodek Kultury w Głogowie">
Miejski Ośrodek Kultury w Głogowie

Miejski Ośrodek Kultury w Głogowie - instytucja kultury, założona w 1977 r. Od wielu lat największa placówka w Głogowie, działająca w obszarze zadań związanych z tworzeniem, upowszechnianiem, wspieraniem i promowaniem kultury we wszelkich jej odmianach. Podstawowym celem MOK jest pozyskiwanie i przygotowanie społeczności do aktywnego uczestnictwa w kulturze oraz jej współtworzenia. Cel ten realizowany jest poprzez organizowanie wielokierunkowej edukacji kulturalnej, tworzenie warunków dla rozwoju amatorskiego ruchu artystycznego, rozpoznawanie, rozbudzanie i zaspokajanie potrzeb kulturalnych mieszkańców miasta i powiatu głogowskiego oraz wspieranie lokalnych inicjatyw kulturalnych.
Sekcje MOK.
W 2013 roku istnieje około 40 grup warsztatowych i tematycznych, w których pod okiem instruktorów swoje talenty rozwija ponad 750 osób w różnym wieku. Działania warsztatowe obejmują takie dziedziny jak muzyka, teatr, film, sztuki plastyczne, ceramika artystyczna, taniec, fotografia. W naszej ofercie znajdują się również takie grupy zainteresowań, jak koło szachowe, szaradziarskie, aerobik, wolontariat.
Przeglądy, konkursy, festiwale.
Co roku, Miejski Ośrodek Kultury jest nie tylko miejscem ale i organizatorem zmagań konkursowych na wszystkich poziomach. Część z tych działań cieszy się wieloletnią tradycją. 
Ośrodek jest również pomysłodawcą i realizatorem kilku festiwali.

</doc>
<doc id="2950381" url="https://pl.wikipedia.org/wiki?curid=2950381" title="Casper Wortmann">
Casper Wortmann

Casper Wortmann (ur. 18 maja 1988 w Odense) – duński żużlowiec.
Dwukrotny brązowy medalista rozgrywek motocyklowych o "Złote Trofeum", w klasie 80 ccm (Vojens 2001 oraz Kumla 2002). Wielokrotny finalista mistrzostw Danii (najlepszy wynik: VII miejsce w młodzieżowych mistrzostwach Danii w 2004). Trzykrotny drużynowy mistrz Danii (2003, 2004, 2006)
Startował w lidze polskiej w barwach klubu Kolejarz Rawicz (2006, 2007, 2009).

</doc>
<doc id="2950383" url="https://pl.wikipedia.org/wiki?curid=2950383" title="Kościół św. Izydora w Ruskowie">
Kościół św. Izydora w Ruskowie

Kościół pw. św. Izydora – kościół murowany, wzniesiony w 1908 roku, znajdujący się w Ruskowie.
Historia.
Najstarsze zapiski informujące o istnieniu parafii i kościoła w Ruskowie pochodzą z połowy XV wieku. Dawniej istniał kościół, zbudowany w 1440 roku pw. Wniebowzięcia Najświętszej Maryi Panny i św. Izydora. Został jednak zburzony. Obecny budynek kościoła został wybudowany w latach 1905-1908 staraniami parafian i księdza Ludwika Kalickiego. W 1915 roku kościół został uszkodzony podczas ostrzału artyleryjskiego. Podobnie w marcu 1944 roku, w czasie bitwy wojsk niemieckich z radzieckimi została uszkodzona pociskiem artyleryjskim wieża kościoła. Naprzeciwko kościoła znajduje się plebania, zbudowana w 1913 roku.

</doc>
<doc id="2950388" url="https://pl.wikipedia.org/wiki?curid=2950388" title="Sylwia Ejdys-Tomaszewska">
Sylwia Ejdys-Tomaszewska



</doc>
<doc id="2950389" url="https://pl.wikipedia.org/wiki?curid=2950389" title="Valentina Cortese">
Valentina Cortese

Valentina Cortese (ur. 1 stycznia 1923 w Mediolanie, zm. 10 lipca 2019 tamże) – włoska aktorka filmowa, nominowana do Oscara dla najlepszej aktorki drugoplanowej w komediodramacie François Truffauta "Noc amerykańska" (1973).

</doc>
<doc id="2950391" url="https://pl.wikipedia.org/wiki?curid=2950391" title="Janusz Kapustka">
Janusz Kapustka

Janusz Kapustka (ur. 19 maja 1966 w Tarnowie, zm. 6 marca 2002) – polski żużlowiec.
Sport żużlowy uprawiał w latach 1986–1991 w barwach klubu Unia Tarnów.
Finalista młodzieżowych drużynowych mistrzostw Polski (Zielona Góra 1986 – IV miejsce). Dwukrotny finalista indywidualnego Pucharu Polski (Opole 1988 – VII miejsce, Ostrów Wielkopolski 1989 – VI miejsce). Finalista młodzieżowych mistrzostw Polski par klubowych (Leszno 1987 – VII miejsce). Dwukrotny finalista mistrzostw Polski par klubowych (Rybnik 1988 – V miejsce, Leszno 1989 – IV miejsce). Finalista turnieju o "Srebrny Kask" (1987 – X miejsce). Dwukrotny finalista turniejów o "Złoty Kask" (1988 – XI miejsce, 1989 – X miejsce).

</doc>
<doc id="2950393" url="https://pl.wikipedia.org/wiki?curid=2950393" title="Vilma Bardauskiene">
Vilma Bardauskiene



</doc>
<doc id="2950395" url="https://pl.wikipedia.org/wiki?curid=2950395" title="Archidiecezja Agra">
Archidiecezja Agra

Archidiecezja Agra (łac. "Archidioecesis Agraënsis", ang. "Archdiocese of Agra") – rzymskokatolicka archidiecezja ze stolicą w Agrze w stanie Uttar Pradesh, w Indiach. Arcybiskupi Agry są również metropolitami metropolii o tej samej nazwie.
Sufraganie.
Sufraganiami archidiecezji Agra są diecezje:
Historia.
17 maja 1784, za pontyfikatu papieża Piusa VI, erygowano misję sui iuris Hindustanu. Dotychczas wierni z tych terenów należeli do wikariatu apostolskiego Wielkich Mogołów (obecnie archidiecezja bombajska).
W 1820 misja sui iuris Hindustanu została wyniesiona do rangi wikariatu apostolskiego oraz przyjęła nazwę "wikariat apostolski Tybetu – Hindustanu".
W 1834 odłączono północne tereny wikariatu, tworząc tam wikariat apostolski Sardhana. Terytorium to powróciło pod zarząd biskupów z Agry po likwidacji wikariatu apostolskiego Sardhany w 1870.
7 lutego 1845 zmieniono nazwę na wikariat apostolski Agry. W dniu tym wydzielono również wikariat apostolski Patna (obecnie archidiecezja Patna).
W 1880 wydzielono wikariat apostolski Pendżabu (obecnie archidiecezja Lahaur w Pakistanie).
1 września 1886 papież Leon XIII wyniósł wikariat apostolski Agry do rangi archidiecezji metropolitarnej.
Z archidiecezji Agra wydzieliły się:

</doc>
<doc id="2950396" url="https://pl.wikipedia.org/wiki?curid=2950396" title="Oleg Fiodosiejew">
Oleg Fiodosiejew



</doc>
<doc id="2950398" url="https://pl.wikipedia.org/wiki?curid=2950398" title="Walery Podłużny">
Walery Podłużny



</doc>
<doc id="2950406" url="https://pl.wikipedia.org/wiki?curid=2950406" title="Igor Ter-Owanesjan">
Igor Ter-Owanesjan



</doc>
