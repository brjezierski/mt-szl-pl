<doc id="2956186" url="https://pl.wikipedia.org/wiki?curid=2956186" title="SM U-96 (1917)">
SM U-96 (1917)

SM U-96 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1915-1917. Wodowany 15 lutego 1917 roku, wszedł do służby w Cesarskiej Marynarce Wojennej 11 kwietnia 1917 roku. 24 maja 1917 roku został przydzielony do IV Flotylli pod dowództwem kapitana Heinrich Jeßa. U-96 w ciągu ośmiu patroli zatopił 31 statków nieprzyjaciela o łącznej pojemności BRT oraz trzy uszkodził o łącznej pojemności BRT. 
W czasie pierwszego patrolu na Morzu Norweskim, 2 czerwca 1917 roku, U-96 zatrzymał i zatopił dwa brytyjskie trawlery „Shamrock” oraz „St. Bernard” o wyporności odpowiednio 170 BRT i 186 BRT. 
8 czerwca 84 mil na północny zachód od Fastnet Rock U-96 storpedował i zatopił brytyjski parowiec „Orator” o pojemności BRT. Zbudowany w 1905 roku statek płynął z ładunkiem drobnicowym z Pernambuco do Liverpoolu. W wyniku ataku 5 członków załogi poniosło śmierć.
8 i 9 października w czasie patrolu w Kanale Świętego Jerzego zatopił cztery statki brytyjskie. Pierwszym był „Greldon” o pojemności BRT, który płynął z Birkenhead do Włoch. Statek został storpedowany, w wyniku czego zginęło 28 marynarzy. Drugim był płynący z Liverpoolu po ładunek do Nowego Orleanu „Memphian” o pojemności BRT. W ataku zginęło 32 marynarzy. Trzecim zatopionym statkiem był uzbrojony statek handlowy „Champagne” o pojemności BRT. Statek został storpedowany 8 mil na południowy wschód od Calf of Man, śmierć poniosło 58 członków załogi. Czwartą ofiarą U-96 został parowiec „Peshawur” o pojemności BRT. Statek płynął z ładunkiem drobnicowym z Australii do Wielkiej Brytanii i Francji i został storpedowany na Morzu Irlandzkim. 
28 listopada 1917, 3 mile na północny wschód od latarni morskiej w Lynas Point na północnym brzegu Anglesey, U-96 storpedował największy z zatopionych przez okręt statek. Był to brytyjski parowy statek pasażerski „Apapa”. Zbudowany w 1914 roku statek, o pojemności BRT, płynął z pasażerami, z których zdecydowaną większość stanowiły kobiety oraz dzieci, i z ładunkiem drobnicowym z Sierra Leone do Liverpoolu. O 4 rano został trafiony dwoma wystrzelonymi z U-96 torpedami. Pierwsza z nich trafiła w maszynownię powodując zatrzymanie statku oraz szybkie nabieranie wody. Po rozpoczęciu ewakuacji U-96 wystrzelił drugą torpedę, która trafiła także w załadowaną około 30 ewakuowanymi pasażerami szalupę ratunkową, z których część zginęła. Całkowite straty wyniosły 77 zabitych i zaginionych.
20 listopada 1918 roku okręt został poddany Royal Navy. Na przełomie 1919 i 1920 roku został zezłomowany w Boness.

</doc>
<doc id="2956199" url="https://pl.wikipedia.org/wiki?curid=2956199" title="Deannie Yip">
Deannie Yip

Deannie Yip, także Deanie Ip, właściwie Ip Tak Han (; ur. 25 grudnia 1947) – hongkońska aktorka i piosenkarka.
Nagrody.
Za rolę w filmie "Proste życie" (2011) w reżyserii Ann Hui została uhonorowana Pucharem Volpiego dla najlepszej aktorki na 68. MFF w Wenecji.

</doc>
<doc id="2956200" url="https://pl.wikipedia.org/wiki?curid=2956200" title="Józef Postruski">
Józef Postruski

Józef Postruski herbu Bończa – cześnik czernihowski, wojski mniejszy nowogrodzki w latach 1790-1794, skarbnik nowogródzki w latach 1784-1790, konsyliarz województwa czernihowskiego w konfederacji targowickiej.

</doc>
<doc id="2956203" url="https://pl.wikipedia.org/wiki?curid=2956203" title="August Otwinowski">
August Otwinowski

August Feliks Otwinowski herbu Gryf (ur. ok. 1750 zm. 18 grudnia 1808) – szambelan królewski, burgrabia krakowski w latach 1784-1794, podczaszy proszowicki w 1794 roku, konsyliarz województwa krakowskiego w konfederacji targowickiej.
Był synem łowczego pomorskiego Józefa i Aleksandry z Zakrzewskich. Poseł na sejm 1782 roku z województwa krakowskiego. Już wtedy tytuł szambelana. Był komisarzem Sejmu Czteroletniego z powiatu krakowskiego województwa krakowskiego do szacowania intrat dóbr ziemskich w 1789 roku. Był odznaczony Orderem Świętego Stanisława. Był żonaty z Anną Wiktorią Szaster miał syna Stanisława i córkę Teklę Aleksandrę żonę generała Jana Weyssenhoffa.

</doc>
<doc id="2956208" url="https://pl.wikipedia.org/wiki?curid=2956208" title="Jerzy Prandota Ożarowski">
Jerzy Prandota Ożarowski

Jerzy Prandota Ożarowski herbu Rawicz (zm. w 1796 roku) – szambelan królewski, cześnik koronny w 1793 roku, podstoli krakowski w latach 1789-1793, konsyliarz województwa krakowskiego w konfederacji targowickiej.
Był komisarzem Sejmu Czteroletniego z powiatu krakowskiego województwa krakowskiego do szacowania intrat dóbr ziemskich w 1789 roku. Poseł na sejm grodzieński 1793 roku z województwa krakowskiego. 

</doc>
<doc id="2956209" url="https://pl.wikipedia.org/wiki?curid=2956209" title="Tour de France 1904">
Tour de France 1904

2. Tour de France rozpoczął się 2 lipca w Montgeron, a zakończył 24 lipca 1904 roku w Paryżu. Wystartowało 88 zawodników, ukończyło 15. Zwyciężył reprezentant gospodarzy Henri Cornet.
Pierwotnie wyścig wygrał triumfator 1. Tour de France, Maurice Garin, który zwyciężył też na trasie pierwszego etapu. Jednak pół roku później okazało się, że Francuz oraz trzech innych kolarzy część trasy pokonało pociągiem, za co zostali zdyskwalifikowani. Dzięki temu, zwycięzcą 2. edycji Tour de France został Henri Cornet, który wówczas w klasyfikacji generalnej został sklasyfikowany na 5. miejscu. Henri Cornet miał wtedy tylko 20 lat i zapisał się w historii Wielkiej Pętli jako najmłodszy triumfator. 
Podczas tej edycji Touru zawodnicy często oszukiwali, a kibice przeszkadzali kolarzom w rywalizacji, grożono także zawodnikom bronią palną. W połowie wyścigu Garin powiedział: "Jeśli nie zostanę zamordowany zanim dotrzemy do Paryża, to ponownie wygram Tour de France".
Etapy.
"Kursywą" oznaczono zawodników zdyskwalifikowanych po zakończeniu wyścigu.

</doc>
<doc id="2956215" url="https://pl.wikipedia.org/wiki?curid=2956215" title="Jiří Veselý">
Jiří Veselý

Jiří Veselý (ur. 10 lipca 1993 w Przybramie) – czeski tenisista, reprezentant kraju w Pucharze Davisa.
Kariera tenisowa.
Kariera juniorska.
Startując jeszcze w turniejach juniorów Czech zwyciężył w 2011 roku podczas Australian Open, zarówno w grze pojedynczej chłopców, jak i grze podwójnej chłopców. W finale singla pokonał Luke’a Saville’a 6:0, 6:3, a w deblu parę Ben Wagland–Andrew Whittington 6:4, 6:4. Partnerem Czecha był wówczas Filip Horanský. Ponadto Veselý osiągnął finał młodzieżowego US Open z 2010 roku w grze podwójnej oraz w 2011 roku podczas Wimbledonu. W 2011 roku awansował również do finału US Open w grze pojedynczej chłopców. Najwyżej w klasyfikacji singlowej juniorów był na 1. miejscu 3 stycznia 2011 roku.
Kariera zawodowa.
W gronie zawodowców Veselý w zawodach wielkoszlemowych zadebiutował podczas Rolanda Garrosa z 2013 roku, przechodząc najpierw eliminacje. W 1. rundzie turnieju głównego przegrał z Philippem Kohlschreiberem. W tym samym sezonie, w lutym zadebiutował w reprezentacji Czech w Pucharze Davisa.
W październiku 2014 roku wygrał zawody ATP World Tour w Moskwie w grze podwójnej, wspólnie z Františkiem Čermákiem.
W styczniu 2015 roku Czech zwyciężył w pierwszym w karierze turnieju singlowym – w Auckland pokonał w finale Adriana Mannarino 6:3, 6:2. W kwietniu zanotował finał rozgrywek w Bukareszcie, ulegając w nim Guillermo Garcíí Lópezowi w dwóch setach zakończonych tie-breakami.
Drugi singlowy tytuł Veselý zdobył w lutym 2020, w Pune pokonując w ostatnim meczu Jahora Hierasimau.
W rankingu gry pojedynczej Veselý najwyżej był na 35. miejscu (27 kwietnia 2015), a w klasyfikacji gry podwójnej na 94. pozycji (8 czerwca 2015).

</doc>
<doc id="2956220" url="https://pl.wikipedia.org/wiki?curid=2956220" title="Astronomia Amatorska">
Astronomia Amatorska



</doc>
<doc id="2956226" url="https://pl.wikipedia.org/wiki?curid=2956226" title="Zbyszewski">
Zbyszewski



</doc>
<doc id="2956229" url="https://pl.wikipedia.org/wiki?curid=2956229" title="Feliks Skorupka">
Feliks Skorupka

Feliks Skorupka herbu Ślepowron – podstoli krakowski w latach 1794-1795, łowczy krakowski w latach 1785-1794, wojski większy krakowski w latach 1784-1785, miecznik krakowski w latach 1780-1784, wojski mniejszy krakowski w latach 1769-1780, konsyliarz województwa krakowskiego w konfederacji targowickiej.
Był komisarzem Sejmu Czteroletniego z powiatu lelowskiego województwa krakowskiego do szacowania intrat dóbr ziemskich w 1789 roku.

</doc>
<doc id="2956230" url="https://pl.wikipedia.org/wiki?curid=2956230" title="Keve Hjelm">
Keve Hjelm

Karl-Evert "Keve" Hjelm (ur. 23 czerwca 1922 w Gnesta, zm. 3 lutego 2004 w Sztokholmie) – szwedzki aktor i reżyser filmowy. Na przestrzeni lat 1943 – 2004 wystąpił w 70 produkcjach.

</doc>
<doc id="2956232" url="https://pl.wikipedia.org/wiki?curid=2956232" title="Józef Walewski (zm. 1807)">
Józef Walewski (zm. 1807)

Józef Walewski herbu Pierzchała (Kolumna) (zm. w 1807 roku) – podczaszy krakowski w 1781 roku, konsyliarz województwa krakowskiego w konfederacji targowickiej.
Poseł na sejm 1782 roku z województwa krakowskiego. Był komisarzem Sejmu Czteroletniego z powiatu ksiąskiego województwa krakowskiego do szacowania intrat dóbr ziemskich w 1789 roku. 

</doc>
<doc id="2956233" url="https://pl.wikipedia.org/wiki?curid=2956233" title="Gymnodiptychus dybowskii">
Gymnodiptychus dybowskii



</doc>
<doc id="2956234" url="https://pl.wikipedia.org/wiki?curid=2956234" title="Diptychus przewalskii">
Diptychus przewalskii



</doc>
<doc id="2956235" url="https://pl.wikipedia.org/wiki?curid=2956235" title="Diptychus lansdelli">
Diptychus lansdelli



</doc>
<doc id="2956236" url="https://pl.wikipedia.org/wiki?curid=2956236" title="Diptychus kessleri">
Diptychus kessleri



</doc>
<doc id="2956237" url="https://pl.wikipedia.org/wiki?curid=2956237" title="Diptychus dybowskii">
Diptychus dybowskii



</doc>
<doc id="2956238" url="https://pl.wikipedia.org/wiki?curid=2956238" title="Diptichus dybowskii lansdelli">
Diptichus dybowskii lansdelli



</doc>
<doc id="2956239" url="https://pl.wikipedia.org/wiki?curid=2956239" title="Diptichus dybowskii">
Diptichus dybowskii



</doc>
<doc id="2956240" url="https://pl.wikipedia.org/wiki?curid=2956240" title="Ciemność na szczycie schodów">
Ciemność na szczycie schodów

Ciemność na szczycie schodów (ang. "The Dark at the Top of the Stairs ") – amerykański film z 1960 roku w reżyserii Delberta Manna.

</doc>
<doc id="2956241" url="https://pl.wikipedia.org/wiki?curid=2956241" title="Tour de France 1905">
Tour de France 1905

3. Tour de France rozpoczął się 9 lipca, a zakończył 30 lipca 1905 roku w Paryżu. Wystartowało 60 zawodników, ukończyło 24. Zwyciężył reprezentant gospodarzy Louis Trousselier.
W 1905 roku zmieniono regulamin zawodów i postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył Louis Trousselier, który tym samym został zwycięzcą trzeciej edycji Tour de France. 
1. etap: Paryż – Nancy, 340 km.
Zwycięzca Louis Trousselier przejechał wyścig w 109 godzin 55 minut i 39 sekund.

</doc>
<doc id="2956242" url="https://pl.wikipedia.org/wiki?curid=2956242" title="Gymnodiptychus">
Gymnodiptychus

Gymnodiptychus – rodzaj słodkowodnych ryb z rodziny karpiowatych (Cyprinidae).
Zasięg występowania.
Wschodnia Europa, Chiny
Klasyfikacja.
Gatunki zaliczane do tego rodzaju:
Gatunkiem typowym jest "Diptychus dybowskii" ("G. dybowskii").

</doc>
<doc id="2956247" url="https://pl.wikipedia.org/wiki?curid=2956247" title="Slow Down">
Slow Down

Slow Down – dźwięk zarejestrowany 19 maja 1997 roku, w Oceanie Spokojnym w okolicach równika przez National Oceanic and Atmospheric Administration. Źródłem dźwięku była najprawdopodobniej duża góra lodowa.
Analiza.
Nazwa pochodzi od stopniowo malejącej częstotliwości dźwięku. Czas trwania zjawiska to ok. 7 minut. Został on zarejestrowany przy użyciu systemu SOSUS. Dźwięk odbierano kilkanaście razy od 1997 roku. Jedna z hipotez określa źródło dźwięku jako poruszające się bryły lodu na Antarktydzie. Zapis spektrogramu wibracji spowodowanych tarciem jest bliski zapisowi Slow Down. To sugeruje, iż dźwięk powodowany jest przez poruszające się duże bryły lodu nacierające na ląd.
Podobnymi zjawiskami, którego pochodzenia nie można ustalić są Bloop, Upsweep oraz Train.

</doc>
<doc id="2956250" url="https://pl.wikipedia.org/wiki?curid=2956250" title="Chester Conklin">
Chester Conklin

Chester Conklin, właśc. Chester Cooper Conklin (ur. 11 stycznia 1886 w Oskaloosa, zm. 11 października 1971 w Van Nuys, Kalifornia) – amerykański aktor i komik.
Życiorys.
Conklin był jednym z trojga dzieci, które dorastały w górniczej rodzinie. Matka zginęła w pożarze, gdy Chester miał 8 lat. Natomiast ojciec był głęboko wierzącym człowiekiem i chciał aby jego syn został ministrem. Chester pracował na początku jako boy hotelowy, potem przeniósł się do Omaha w stanie Nebraska, gdzie narodziło się jego zainteresowanie teatrem i aktorstwem.
Zadebiutował w roku 1913, grając w komedii "Hubby w pracy". Następnego roku wystąpił u boku Mabel Normand w serii filmów "Mabel’s Strange Predicament", "Mabel’s New Job", "Mabel’s Busy Day" i "Mabel at the Wheel". Conklin wystąpił również w 12 filmach wyreżyserowanych przez Charliego Chaplina – pozostali przyjaciółmi na całe życie. Był czterokrotnie żonaty.
W latach 40. jego kariera zaczęła podupadać, aby zarobić na życie w okresie Świąt Bożego Narodzenia przebierał się za Świętego Mikołaja. Chester Conklin zmarł w wieku 85 lat w Kalifornii. Jego ciało zostało poddane kremacji, a prochy rozsypane nad Oceanem Spokojnym.
Za zasługi dla przemysłu filmowego Conklin otrzymał gwiazdę na Hollywood Walk of Fame przy 1560 Vine Street.

</doc>
<doc id="2956254" url="https://pl.wikipedia.org/wiki?curid=2956254" title="Święta Anna Samotrzeć (obraz ze Strzegomia)">
Święta Anna Samotrzeć (obraz ze Strzegomia)



</doc>
<doc id="2956255" url="https://pl.wikipedia.org/wiki?curid=2956255" title="Tour de France 1906">
Tour de France 1906

4. Tour de France rozpoczął się 4 lipca, a zakończył 29 lipca 1906 roku w Paryżu. Wystartowało 82 zawodników, ukończyło 14. Zwyciężył reprezentant gospodarzy René Pottier.
W 1906 roku, podobnie jak rok wcześniej zmieniono regulamin zawodów i postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył René Pottier, który tym samym został zwycięzcą czwartej edycji Tour de France. 

</doc>
<doc id="2956256" url="https://pl.wikipedia.org/wiki?curid=2956256" title="Święta Anna Samotrzeć (rzeźby Wita Stwosza)">
Święta Anna Samotrzeć (rzeźby Wita Stwosza)



</doc>
<doc id="2956260" url="https://pl.wikipedia.org/wiki?curid=2956260" title="Święta Anna Samotrzeć (obraz Leonarda da Vinci)">
Święta Anna Samotrzeć (obraz Leonarda da Vinci)



</doc>
<doc id="2956265" url="https://pl.wikipedia.org/wiki?curid=2956265" title="Łęgowo (osada w powiecie iławskim)">
Łęgowo (osada w powiecie iławskim)

Łęgowo – osada w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość administracyjnie należała do województwa elbląskiego.
Zobacz też: Łęgowo

</doc>
<doc id="2956266" url="https://pl.wikipedia.org/wiki?curid=2956266" title="Cienie Calendy">
Cienie Calendy

Cienie Calendy (hiszp. "Luna, el misterio de Calenda", 2012-2013) – hiszpański serial kryminalny z elementami fantastyki, wyprodukowany i emitowany od 10 kwietnia 2012 roku za pośrednictwem kanału telewizyjnego Antena 3. Nagrywany w różnych częściach Kastylii i Leónu: Ávili i Segowii. Opowiada o mieszkańcach Calendy, mieście, w którym legenda o wilkołakach to coś więcej. W drugim i trzynastym odcinku zmieniła się czołówka serialu.
W dniu 25 marca 2013 kanał postanowił anulować serial po dwóch sezonach.
Opis fabuły.
Do miasteczka Calenda przybywa sędzia Sara Cruz (Belén Rueda) wraz z córką Leirą (Lucía Guerrero) oraz mężem Davidem (Leonardo Sbaraglia), aby odmienić swoje dotychczasowe życie. Tej samej nocy, w której zamieszkali w swoim nowym domu, jej mąż, kapitan Gwardii Cywilnej, opuszcza dom i nie daje znaku życia. Odnalezienie jego ciała w lesie staje się powodem rozpoczęcia dochodzenia. Kolejne dni przynoszą jednak więcej pytań niż odpowiedzi.

</doc>
<doc id="2956267" url="https://pl.wikipedia.org/wiki?curid=2956267" title="Nojdek">
Nojdek

Nojdek – osada leśna w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość administracyjnie należała do województwa elbląskiego.

</doc>
<doc id="2956270" url="https://pl.wikipedia.org/wiki?curid=2956270" title="Caranx semispinosus">
Caranx semispinosus



</doc>
<doc id="2956272" url="https://pl.wikipedia.org/wiki?curid=2956272" title="Trachurus saurus">
Trachurus saurus



</doc>
<doc id="2956273" url="https://pl.wikipedia.org/wiki?curid=2956273" title="Trachurus linnei">
Trachurus linnei



</doc>
<doc id="2956274" url="https://pl.wikipedia.org/wiki?curid=2956274" title="Scomber lacerta">
Scomber lacerta



</doc>
<doc id="2956275" url="https://pl.wikipedia.org/wiki?curid=2956275" title="Trachurus vulgaris">
Trachurus vulgaris



</doc>
<doc id="2956276" url="https://pl.wikipedia.org/wiki?curid=2956276" title="Trachurus europaeus">
Trachurus europaeus



</doc>
<doc id="2956277" url="https://pl.wikipedia.org/wiki?curid=2956277" title="Scomber trachurus">
Scomber trachurus



</doc>
<doc id="2956278" url="https://pl.wikipedia.org/wiki?curid=2956278" title="Caranx trachurus">
Caranx trachurus



</doc>
<doc id="2956279" url="https://pl.wikipedia.org/wiki?curid=2956279" title="Annabella">
Annabella

Annabella (ur. 14 lipca 1907, zm. 18 września 1996) – francuska aktorka filmowa.
Nagrody.
Za rolę Jeanne de Corlaix w filmie "Noc przed bitwą" została uhonorowana Pucharem Volpiego dla najlepszej aktorki na 4. MFF w Wenecji.

</doc>
<doc id="2956286" url="https://pl.wikipedia.org/wiki?curid=2956286" title="Joseph Kohnen">
Joseph Kohnen

Joseph Kohnen (ur. 5 października 1940 w Luksemburgu, zm. 2 marca 2015) – luksemburski literaturoznawca i historyk literatury niemieckiej.
Po ukończeniu studiów oraz zaliczeniu służby wojskowej, Kohnen rozpoczął pracę jako nauczyciel w szkole średniej (Athénée de Luxembourg). Od 1972 r. pracował w szkole wyższej ("Centre Universitaire de Luxembourg"), specjalizując się w nowej literaturze niemieckiej. Jest również (od 1990 r.) profesorem wizytującym w Bałtyckim Uniwersytecie Federalnym im. Immanuela Kanta w Kaliningradzie, gdzie prowadzi wykłady dotyczące literatury niemieckiej i literatury francuskiej. W latach 2003-2008 pracował na Uniwersytecie Luksemburskim.
Od 1980 r. należy do redakcji luksemburskiego czasopisma kulturalnego "nos cahiers", gdzie publikuje artykuły i rozprawy poświęcone tematyce literackiej. W swej pracy naukowej prowadzi badania nad historią literatury niemieckiej, wiele uwagi poświęcając Königsbergowi, jako ośrodkowi kulturalnemu dawnych Niemiec. Jego zainteresowania naukowe obejmują również rodzimą luksemburską tradycję literacką w języku niemieckim. Wydaje ponadto opracowania krytyczne materiałów źródłowych.
W 1995 r. został wyróżniony nagrodą literacką fundacji Servais za opracowanie naukowe "Königsberg - Beiträge zu einem besonderen Kapitel der deutschen Geistesgeschichte des 18. Jahrhunderts".

</doc>
<doc id="2956290" url="https://pl.wikipedia.org/wiki?curid=2956290" title="Phillip Straling">
Phillip Straling

Phillip Francis Straling (ur. 25 kwietnia 1933 w San Bernardino, Kalifornia) – amerykański duchowny katolicki, biskup Reno w latach 1995-2005.
Życiorys.
Święcenia kapłańskie otrzymał 19 marca 1959 i inkardynowany został do diecezji San Diego. Od roku 1976 był proboszczem parafii Różańca Świętego w rodzinnym mieście - parafii gdzie był ochrzczony, a jego rodzice brali ślub.
14 lipca 1978 papież Paweł VI mianował go pierwszym ordynariuszem diecezji z siedzibą w San Bernardino, która tego samego dnia została wyodrębniona z diecezji San Diego. Sakry udzielił mu metropolita kard. Timothy Manning. Za jego kadencji liczba katolików wzrosła prawie czterokrotnie z 235 tys. do ponad 800 tys., a liczba kapłanów ze 176 do ponad 200. Sytuacja ta doprowadziła do powołania w roku 1992 pierwszego w historii diecezji biskupa pomocniczego, którego bp Straling osobiście konsekrował.
Od 21 marca 1995 do przejścia na emeryturę 21 czerwca 2005 sprawował funkcję biskupa diecezji Reno.

</doc>
<doc id="2956292" url="https://pl.wikipedia.org/wiki?curid=2956292" title="Shwetaungtet">
Shwetaungtet

Thiri Thihathura Shwetaungtet (birm. //; 1313–1339) – król Sikongu w latach 1336–1339.
Zawładnął on tronem Sikongu, aresztując swego ojca – króla Tarabyę I. W roku 1339 został zamordowany przez własnego generalnego sekretarza Nandapangyana, który pragnął umieścić na tronie Kyaswę, średniego syna Sawyuna, założyciela królestwa. Po śmierci Shwetaungteta Nandapangyan zabił także jego ojca – uwięzionego króla.

</doc>
<doc id="2956294" url="https://pl.wikipedia.org/wiki?curid=2956294" title="Liga Europejska w piłce siatkowej mężczyzn 2013">
Liga Europejska w piłce siatkowej mężczyzn 2013

Liga Europejska w piłce siatkowej mężczyzn 2013 – 10. edycja turnieju, który rozgrywany był od 13 czerwca do 14 lipca 2013 roku.
System rozgrywek.
W fazie grupowej wystąpi 12 drużyn podzielonych na 3 grupy. Do turnieju finałowego awansują najlepsze reprezentacje z każdej z grup oraz reprezentacja Turcji jako gospodarz turnieju.
Rozgrywki.
Faza grupowa.
Grupa A.
Kolejka 1 – Wiedeń
Kolejka 2 – Slagelse
Kolejka 3 – Antwerpia
Kolejka 4 – Nitra
Grupa B.
Kolejka 1 – Kecskemét
Kolejka 2 – Barcelona
Kolejka 3 – Budva
Kolejka 4 – Opawa
Grupa C.
Kolejka 1 – Rovinj
Kolejka 2 – Ra’ananna
Kolejka 3 – Bursa
Kolejka 4 – Mohylew

</doc>
<doc id="2956300" url="https://pl.wikipedia.org/wiki?curid=2956300" title="Torbiele szczęk oraz tkanek miękkich jamy ustnej, twarzy i szyi">
Torbiele szczęk oraz tkanek miękkich jamy ustnej, twarzy i szyi

Torbiele szczęk oraz tkanek miękkich jamy ustnej, twarzy i szyi – patologiczne przestrzenie w obrębie głowy i szyi, składające się z jednej lub większej liczby komór wypełnionych płynem albo treścią galaretowatą.
Wyróżnia się:
Ścianę torbieli prawdziwej tworzy mieszek składający się z:
Klasyfikacja torbieli Pindborga i Kramera (według WHO 2005).
I. Torbiele szczęk 1. Nabłonkowea. Rozwojowe:
b. Zapalne:
2. Nienabłonkowe torbiele rzekome szczęk
II. Torbiele tkanek miękkich jamy ustnej, twarzy i szyi
Torbiele szczęk.
Nabłonkowe.
Rozwojowe.
Zębopochodne.
Torbiel pierwotna, torbiel rogowaciejąca "(keratocistis)" — powstaje z resztek przetrwałego nabłonka szkliwnego listewki zębowej lub narządu szkliwotwórczego bez cech mineralizacji. Zbudowana jest z cienkiej torebki łącznotkankowej i nabłonka wielowarstwowego płaskiego z cechami orto- i parakeratozy. Torbiel wykazuje nietypowy rodzaj wzrostu - z nabłonka torbieli mogą wrastać do otoczenia wąskie pasma komórkowe, które mogą się przekształcić w torbiele satelitarne. Stąd w około 60% przypadkach po zabiegu operacyjnym następują nawroty. Najczęściej występuje w okolicy trzecich trzonowców i zębów przedtrzonowych w szczególności w żuchwie (2x częściej). Torbiel powiększa się i stopniowo niszczy kość. Niszczenie to nie jest tak intensywne jak w przypadku torbieli korzeniowej i dotyczy bardziej istoty gąbczastej niż zbitej. Kość nie ulega rozdęciu, ale powiększa się wzdłuż wyrostka zębodołowego. Na zdjęciu rtg charakterystyczny jest duży wymiar podłużny przy niewielkim wymiarze poprzecznym i rozdęciu kości. Torbiel rogowaciejąca bywa jedno- lub wielokomorowa. Na zdjęciu rtg często widoczne są przegrody kostne. Torbiel rogowaciejąca złośliwieje częściej niż inne torbiele (w raka płaskonabłonkowego). Mnogie torbiele pierwotne występują w zespole Gorlina – Goltza. Obecnie torbiel pierwotna zaliczana jest do nowotworów.
Torbiel dziąsłowa ("cystis gingivalis") — występuje u małych dzieci i dorosłych. Postać u noworodków – "guzki Bohna" – liczne drobne torbiele wyglądające jak białawe guzki. Nie sprawiają dolegliwości bólowych, z czasem pękają, a miejsce po nich wygaja się. Torbiele te tworzą się z resztek listewki zębowej. Można je znaleźć na granicy podniebienia twardego i miękkiego oraz na wałach dziąsłowych z dala od linii pośrodkowej. Są wielkości od 1-3mm i wypełnione keratyną. Są to pozostałości po niewielkich gruczołach ślinowych. Są podobne do perły Epsteina, która rozwija się na szwie pośrodkowym. Postać u dzieci i dorosłych – powstaje z przetrwałych resztek nabłonka zawiązka zęba albo nabłonka przemieszczonego w głąb dziąsła w czasie urazu wokół przedtrzonowców, rzadko w okolicy zębów przednich. Wykrywana przypadkowo na zdjęciach rtg. Powinna być usunięta chirurgicznie, zagrożenie wznową minimalne.
Torbiel okołozębowa boczna ("cystis peridentalis lateralis") — rozwija się z resztek nabłonka zębopochodnego, pomiędzy zębami przedtrzonowymi lub trzonowymi żuchwy od strony policzkowej. Występuje prawidłowa reakcja zębów na testy żywotnościowe co pozwala różnicować z torbielami zapalnymi.
Torbiel gruczołowa wywodząca się z gruczołów ślinowych ("cystis odontogenes glandularis") — rozwija się w przedniej części żuchwy. Zbudowana z nabłonka wielowarstwowego płaskiego z komórkami kubkowymi (metaplazja).
Torbiel erupcyjna, torbiel wyrzynającego się zęba ("cystis eruptiva") — jest to specyficzna postać torbieli zawiązkowej, tworzy się podobnie jak torbiel zawiązkowa głęboka, ale wystaje ponad ujście zębodołu jako niebieskawe wygórowanie ponad tkanką kostną - w tkankach miękkich. Pod nią znajduje się wyrzynający ząb. Aby umożliwić wyrznięcie się zęba należy usunąć torbiel.
Torbiel zawiązkowa ("cystis follicularis") — powstaje w czasie rozwoju zawiązka zęba z nabłonka szkliwnego brzegu siecznego lub powierzchni żującej. W niej samej lub między nią a szkliwem gromadzi się płyn. Jeśli w badaniu rtg odległość między ścianą torbieli a koroną zęba wynosi powyżej 2,5 mm jest to torbiel zawiązkowa, gdy mniej niż 2,5 mm jest to fizjologiczny mieszek zawiązka. Torbiel przyczepia się do zęba na wysokości styku szkliwa i cementu. Wyróżnia się postacie w zależności od umiejscowienia: centralne, okołokoronowe, boczne, okołokorzeniowe i okalające. Występuje znacznie częściej w żuchwie niż w szczęce. Związana jest zwykle z zębem mądrości i drugim przedtrzonowcem, w szczęce z kłem i zębem mądrości. Jej wyściółkę stanowi nabłonek wielowarstwowy płaski nierogowaciejący z pojedynczymi ameloblastami co odróżnia ją od keratocysty i brak nacieku zapalnego w ścianie, który jest w torbielach zapalnych. Torbiel związkowa może występować w zależności od okresu odontogenezy
Torbiel rośnie powoli, nie dając dolegliwości. W późniejszym okresie występuje rozdęcie kości i przemieszczenie sąsiednich zębów. Należy różnicować ze szkliwiakiem, torbiel może być punktem wyjścia raka lub guza śluzowo-naskórkowego.
Torbiel zębopochodna wapniejąca ("cystis odontogenes calcificans") — jest zmianą łagodną, lecz istnieją rozbieżności czy jest to torbiel czy guz nowotworowy. Według WHO jest to torbiel. W 1/3 przypadków występuje poza kością w uzębionej części szczęki lub żuchwy, w 2/3 przypadkach wewnątrzkostnie. Jest to zmiana jedno- lub wielokomorowa z masami rogowymi wewnątrz jamy oraz komórkami podobnymi do ameloblastów, które wapnieją, dając na zdjęciu rtg obraz przejaśnienia z plamistymi cieniami.
Niezębopochodne.
Torbiel przewodu nosowo-podniebiennego, torbiel kanału przysiecznego ("cystis ductus nasopalatini, cystis canalis incisivi") — powstaje z resztek nabłonka wyścielającego kanał nosowo- podniebienny, który w życiu płodowym tworzy połączenie pomiędzy jamą ustną a jamą nosową, a po urodzeniu zanika. Torbiel niszczy kość wyrostków podniebiennych. Powstaje pomiędzy siekaczami, powiększa się powoli i daje objawy po osiągnięciu pewnych rozmiarów albo po zakażeniu. Jeśli mieści się w obrębie podniebienia — wysłana jest nabłonkiem wielowarstwowym płaskim, a w obrębie kanału przysiecznego — nabłonkiem wielorzędowym walcowatym urzęsionym. Kanał przysieczny prawidłowy na rtg ma średnice do 6 mm, powyżej należy diagnozować torbiel przewodu nosowo – podniebiennego.
Torbiel nosowo-wargowa, przedsionka nosa, skrzydełka nosa ("cystis nasolabialis, cystis introitu nas Klestadt’s cyst") — powstaje z nabłonka szczeliny bocznej nosa i mieści się w fałdzie nosowo- wargowym. Uwypukla przedsionek nosa. Wypełniona jest płynem o charakterze śluzowym, nie zawiera kryształów cholesterolu. Ściana torbieli wysłana jest nabłonkiem cylindrycznym. Rośnie powoli, tworzy miękkie, niebolesne wygórowanie w dnie przedsionka nosa. Łatwo ropiej, w tym przypadku należy różnicować z ropniem zębopochodnym lub z czyrakiem. Częściej u rasy czarnej niż białej.
Poniższe torbiele w starej klasyfikacji zaliczane też do tzw. torbieli szczelinowych kwalifikuje się jako: KCOT, torbiel wytwarzająca keratynę (keratogenna), torbiel przyzębna:
Torbiel środkowa podniebienia i wyrostka zębodołowego szczęki ("cystis mediana palati et processus alveolaris maxilae") — powstaje, gdy dojdzie do nieprawidłowego zrastania się wyrostków szczek i wszczepienia się spomiędzy komórek nabłonka. W zależności od odległości od jamy nosowej będzie wysłana nabłonkiem wielorzędowym urzęsionym albo wielowarstwowym płaskim. Na zdjęciu rtg ma kształt odwróconej gruszki. Podobna torbiel może powstać w żuchwie pomiędzy siekaczami przyśrodkowymi.
Torbiel gałeczkowo- szczękowa ("cystis globulomaxillaris") — znajduje się pomiędzy kłem a siekaczem bocznym, częściej po stronie podniebiennej rzadziej przedsionka. Pokryta nabłonkiem wielowarstwowym płaskim albo walcowatym urzęsionym. Na rtg ma kształt gruszki odwróconej ogonkiem w dół i w przeciwieństwie do torbieli korzeniowej, nie kontaktuje się z ozębną. Może prowadzić do rozsuwania się korzeni zębów.
Zapalne.
Torbiel korzeniowa ("cystis radiiicularis") — jest najczęściej występującą torbielą w kościach szczęk, trzykrotnie częściej w szczęce niż w żuchwie. Torbiel związana jest z wierzchołkiem korzenia zęba ze zgorzelinową miazgą. Rzadziej występuje torbiel kanalika bocznego lub kanału powstałego przez niewłaściwe leczenia endodontyczne. Torbiel korzeniowa rozwija się z ziarniniaków nabłonkowych, z gniazd komórek ozębnej (wysepki Malasseza z resztek pochewki Hertwiga) przy współudziale czynnika urazowego i zakaźnego. Na skutek zwyrodnienia wodniczkowego komórek powstaje płyn uciskając równomiernie we wszystkich kierunkach, co powoduje zanik kości. Mieszek torbieli składa się otoczki łącznotkankowej z naciekiem zapalnym i wewnętrznej warstwy zbudowanej z nabłonka wielowarstwowego płaskiego, a w torbielach w pobliżu jamy nosowej lub zatoki z nabłonka cylindrycznego lub migawkowego. Ząb z martwą miazgą tkwiący w torbieli w czasie opukiwania daje objaw drgania. Może również wystąpić objaw trzeszczenia pergaminowego spowodowanego uginaniem się cienkiej w wyniku zaniku blaszki kostnej wyrostka. Po całkowitym zniszczeniu można stwierdzić objaw chełbotania. Rosnąca ku górze i boku torbiel nad zębami siecznymi może uwypuklać się na dnie jamy nosowej w postaci wału Gerbera i przemieszczać małżowinę nosową dolną ku górze – objaw Oppikofera. Gdy zmiana przy wierzchołku na zdjęciu rtg przekracza 8 mm uważa się, że jest to torbiel korzeniowa, mniejsza jest to ziarniniak nabłonkowy.
Torbiel przyzębna ("cystis paradentalis") rozwija się z wysepek nabłonka pobudzonych do rozwoju zakażeniem wychodzącym z kieszonki dziąsłowej. Najczęściej zdarza się przy korzeniu policzkowym lub dystalnym dolnego zęba mądrości. Nie osiąga dużych rozmiarów, tworzy się na wysokości połączenia szkliwno- cementowego.
Nienabłonkowe torbiele rzekome szczęk.
Torbiel tętniakowata ("cystis anaeurysmatica") — jest to odcinkowato balonowate rozdęcie kości. Wewnątrz znajduje się tkanka łączna z wielojądrowymi komórkami olbrzymimi i beleczkami osteoidu oraz licznymi przestrzeniami wypełnionymi śródbłonkiem i wypełnionymi krwią. Zmiana może się bardzo powiększyć ,a ściana kostna pęknąć co grozi krwotokiem. Krwotok towarzyszy także wyłyżeczkowaniu. Patogeneza nie jest znana. Bywa poprzedzona przez dysplazję włóknistą kości lub ziarniniaka olbrzymiokomórkowego. Spotykana jest u osób młodych w okolicy kata żuchwy.
Torbiel krwotoczna, torbiel urazowa ("cystis haemorrhagica, cystis traumatica") — związana jest prawdopodobnie z pourazowym wewnątrzkostnym krwiakiem, resorpcją guzów, martwicaą kości gąbczastej w wyniku niedokrwienia, swoistym odczynem alergicznym. Wypełniona jest luźną tkanką łączną z naczyniami włosowatymi, hemosyderyną i komórkami olbrzymimi lub jest pustą jamą. Nie przemieszcza korzeni zębów, zęby mają żywą miazgę, występuje zwykle u osób młodych.
Torbiele tkanek miękkich jamy ustnej, twarzy i szyi.
Torbiel naskórkowa i skórzasta ("cystis epidermalis et dermoidalis") — powstaje w wyniku przemieszczenia się zarodkowego naskórka. W jamie ustnej torbiel ta występuje w okolicy podjęzykowej i podbródkowej. Posiada łączność z kością gnykową lub wewnętrzną powierzchnią trzonu żuchwy. Może występować również w okolicy gałęzi i kąta żuchwy. Zbudowana jest z torebki łącznotkankowej wyścielonej nabłonkiem, wewnątrz jamy mogą znajdować się masy łojowe, włosy, zęby. Torbiel należy różnicować z torbielą ślinianki podjęzykowej, przewodu tarczowo- językowego oraz przemieszczoną tarczycą.
Torbiel zastoinowa – wyróżnić można torbiel ślinową, surowiczo- ślinową, śluzowiak. Powstaje poprzez zamknięcie przewodu wyprowadzającego, w wyniku czego następuje rozdęcie gruczołu i zatrzymania wydzieliny.
Żabka, torbiel ślinianki podjęzykowej lub torbiel wspólnego przewodu wyprowadzającego ślinianek podjęzykowej i podżuchwowej("ranula") — ma kształt okrągłego tworu, leżącego pod językiem, chełboczącego. Występowanie powodują dwa czynniki: nawracające stany zapalne oraz niewielki przekrój przewodów wyprowadzających. Ich obliteracja prowadzi do zastoju śliny i powstania torbieli. Wzrasta ona powoli, a rozrastając się może utrudniać ruchy języka, mowę, połykanie, żucie. Wypełnia je ślina, która może ulec zakażeniu. Rozpoznanie tej torbieli nie nastręcza trudności. Należy różnicować ją z torbielą skórzastą, w której występuje gęsty oleisty płyn i masy łojowe. Leczenie polega na usunięciu w całości (cystectomia), niekiedy wraz ze zmienioną ślinianką. Przy bardzo powierzchownym położeniu torbieli można wykonać zabieg marsupializacji tj. wycięcia bł. śluzowej warstw powierzchownych i mieszka, wszycie brzegów mieszka w brzegi błony śluzowej i połączenie jamy torbieli z jamą ustną.
Śluzowiak ("mucocoele") — jest to torbiel zastoinowa powstająca w zatoce obocznej nosa, najczęściej szczękowej. Na zdjęciu rtg daje objaw zachodzącego słońca – półkolisty słabo wysycony cień. Torbiel zastoinowa wargi powstaje z gruczołu śluzowego, rzadziej jest to gruczoł ślinowy. Jest to miękki twór z przeświecająca treścią. Zwykle sam pęka i goi się bez blizny.
Torbiel boczna szyi, torbiel skrzelopochodna — powstaje w wyniku zaburzeń rozwoju łuków skrzelowych i wpuklenia się naskórka w głąb mezenchymy. Ma kształt kulisty, jest niebolesna. Ujście znajduje się w krypcie migdałka podniebiennego.
Torbiel przewodu tarczowo – językowego, torbiel środkowa szyi — powstaje z przetrwałego przewodu tarczowo –językowego z otworem ślepym na grzbiecie języka. Torbiel ta rozwija się w linii pośrodkowej szyi.
Leczenie.
Wgłobienie torbieli (cystotomia, metoda Partsch I).
Zalety: prostota zabiegu, mała rozległość 
Wady: pozostawienie mieszka torbieli o niewiadomym utkaniu histologicznym, nawrót po zamknięciu operacyjnego otworu, stosowanie obturatora, dwuczasowość zabiegu.
Wyłuszczenie torbieli (extirpatio cystis, cystectomia, metoda Partsch II).
Metoda ta polega na nacięciu, odwarstwieniu płata śluzówkowo – okostnowego i wyłuszczeniu w całości torebki torbieli. Całość wyściółki należy przesłać do badania histo-patologicznego. Płat śluzówkowo- okostnowy wszywa się na głucho. Jama po torbieli wypełnia się skrzepem, który ulega organizacji i w dalszym etapie kostnieniu. W przypadku dużych torbieli można zastosować kość własną pacjenta lub preparaty kościozastępcze.
Modyfikacja metody dwuczasowej Partscha według Drozdowskiego polega na:
Metoda ta jest szczególnie wskazana u dzieci.

</doc>
<doc id="2956304" url="https://pl.wikipedia.org/wiki?curid=2956304" title="Autobusy miejskie w Łodzi">
Autobusy miejskie w Łodzi



</doc>
<doc id="2956306" url="https://pl.wikipedia.org/wiki?curid=2956306" title="Ignatius Wang">
Ignatius Wang

 
Ignatius Chung Wang (ur. 27 lutego 1934 w Pekinie, Chiny) – amerykański duchowny katolicki pochodzenia chińskiego, biskup pomocniczy San Francisco w latach 2003–2009.
Życiorys.
Święcenia kapłańskie otrzymał w Hongkongu 4 lipca 1959. Po święceniach odbył studia doktoranckie w Rzymie, a następnie wobec braku pozwolenia na pracę duszpasterską w Chinach wyjechał do Grenady i został wikariuszem generalnym diecezji Saint George's. W 1974 wyjechał do San Francisco, gdzie pracował m.in. jako proboszcz i duszpasterz dla wiernych chińskiego pochodzenia.
13 grudnia 2002 papież Jan Paweł II mianował go biskupem pomocniczym San Francisco ze stolicą tytularną "Sitipa". Sakry udzielił mu ówczesny zwierzchnik archidiecezji abp William Levada. Na emeryturę przeszedł 16 maja 2009. Był pierwszym w historii amerykańskiego Kościoła Azjatą powołanym na urząd biskupi.

</doc>
<doc id="2956307" url="https://pl.wikipedia.org/wiki?curid=2956307" title="Jaroszewska Struga">
Jaroszewska Struga

Struga Jaroszewska– struga będąca lewobrzeżnym dopływem Warty. Wypływa z małego stawu w okolicach wsi Przemyśl. Jej długość wynosi około 7 km.
Przebieg rzeki.
Struga zaczyna swój bieg w niewielkim zbiorniku zlokalizowanym w okolicach Przemyśla. Następnie płynie przez Jaroszewo (od którego wywodzi się jej nazwa), Jezioro Jaroszewskie, las w okolicach Sierakowa, park koło kościoła, uchodząc bezpośrednio do Warty w przesmyku przy ul. Zamkowej.

</doc>
<doc id="2956308" url="https://pl.wikipedia.org/wiki?curid=2956308" title="Nos cahiers">
Nos cahiers

Nos cahiers (franc. "nasze książki", z podtytułem w języku luksemburskim: "Lëtzebuerger Zäitschrëft fir Kultur") – luksemburskie czasopismo kulturalne, publikowane przez dom wydawniczy Saint-Paul Luxembourg od 1980 r.
Jak głosi notka na oficjalnej stronie pisma, celem periodyku jest m.in. "zachowanie dziedzictwa kulturalnego, promowanie twórców, pisarzy i artystów, wspieranie rozwoju związków kulturalnych w kraju oraz powiązań z międzynarodowym światem sztuki i nauki".
Współtwórcą pisma w 1980 był m.in. Joseph Kohnen, który do dziś znajduje się w kolegium redakcyjnym. Na łamach pisma publikowane są teksty literackie (wiersze i opowiadania, głównie w języku niemieckim i francuskim, rzadziej luksemburskim), opracowania historycznoliterackie i krytycznoliterackie, dotyczące przede wszystkim lokalnej tradycji literackiej i współczesnej literatury luksemburskiej.

</doc>
<doc id="2956312" url="https://pl.wikipedia.org/wiki?curid=2956312" title="Franz Riklin">
Franz Riklin

Franz Beda Riklin (ur. 22 kwietnia 1878 w St. Gallen, zm. 4 grudnia 1938 w Küsnacht) – szwajcarski lekarz psychiatra, psychoanalityk i malarz.
Był trzecim z dwanaściorga dzieci Josefa Anselma Riklina i Maria Fides Riklin-Grütter. Studiował medycynę w Genewie, Heidelbergu i Zurychu. W latach 1902–1904 był pierwszym asystentem w klinice psychiatrycznej Burghölzli u Eugena Bleulera, gdzie pracował razem z Carlem Gustavem Jungiem. W 1903 roku ukończył szkołę oficerską w Bazylei, po powrocie do Burghölzli wakująca posada pierwszego asystenta została już zajęta przez Junga. Od 1905 do 1910 pracował jako sekundariusz w kantonalnym szpitalu w Rheinau. W 1909 roku został kantonalnym inspektorem do spraw opieki nad chorymi umysłowo ("kantonaler Inspektor für Irrenpflege"). W tym samym roku otworzył prywatną praktykę, zorientowaną psychoanalitycznie, co czyni go jednym z pionierów psychoanalizy w Szwajcarii.
Ożenił się z Sophią Fiechter, córką lekarza z Bazylei, wnuczką Karla Gustava Junga starszego (1794-1864). Mieli trzech synów i córkę. Najstarszy syn Franz Niklaus Riklin (1909-1969) był psychoanalitykiem jungowskim.

</doc>
<doc id="2956318" url="https://pl.wikipedia.org/wiki?curid=2956318" title="Robert Hermann">
Robert Hermann

 
Robert Joseph Hermann (ur. 12 sierpnia 1934 w Weingarten, Missouri) – amerykański duchowny katolicki, biskup pomocniczy Saint Louis w latach 2002-2010.
Życiorys.
Święcenia kapłańskie otrzymał 30 marca 1963 z rąk kard. Josepha Rittera i inkardynowany został do archidiecezji Saint Louis. Pełnił funkcje proboszcza w wielu parafiach archidiecezji, był także m.in. delegatem biskupim dla ruchów charyzmatycznych (1981-2002), a także wikariuszem generalnym archidiecezji (2002).
16 października 2002 papież Jan Paweł II mianował go biskupem pomocniczym St. Louis ze stolicą tytularną "Zerta". Sakry udzielił mu ówczesny zwierzchnik archidiecezji abp Justin Francis Rigali. Na emeryturę przeszedł 1 grudnia 2010.

</doc>
<doc id="2956320" url="https://pl.wikipedia.org/wiki?curid=2956320" title="Sports Tonight">
Sports Tonight



</doc>
<doc id="2956323" url="https://pl.wikipedia.org/wiki?curid=2956323" title="French Open 2013 (gra podwójna kobiet)">
French Open 2013 (gra podwójna kobiet)

French Open 2013 – gra podwójna kobiet – zawody deblowe kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 28 maja a 9 czerwca na ziemnych kortach Stade Roland Garros w Paryżu.

</doc>
<doc id="2956324" url="https://pl.wikipedia.org/wiki?curid=2956324" title="Hemiculter">
Hemiculter

Hemiculter – rodzaj ryb z rodziny karpiowatych (Cyprinidae).
Zasięg występowania.
Wody słodkie i półsłone (Chiny, Korea, Mongolia, Rosja, Tajwan i Wietnam).
Klasyfikacja.
Gatunki zaliczane do tego rodzaju:
Gatunkiem typowym jest "Culter leucisculus" ("H. leucisculus").

</doc>
<doc id="2956325" url="https://pl.wikipedia.org/wiki?curid=2956325" title="Siniichthys">
Siniichthys



</doc>
<doc id="2956326" url="https://pl.wikipedia.org/wiki?curid=2956326" title="Kendallia">
Kendallia



</doc>
<doc id="2956327" url="https://pl.wikipedia.org/wiki?curid=2956327" title="Cultriculus">
Cultriculus



</doc>
<doc id="2956329" url="https://pl.wikipedia.org/wiki?curid=2956329" title="Dominic Carmon">
Dominic Carmon

Dominic Carmon SVD (ur. 13 grudnia 1930 w Opelousas, Luizjana, zm. 11 listopada 2018) – afroamerykański duchowny katolicki, werbista, biskup pomocniczy Nowego Orleanu w latach 1992–2006.
Życiorys.
Święcenia kapłańskie otrzymał 2 lutego 1960 z rąk bpa Leo Arkfelda SVD w zgromadzeniu ojców werbistów.
16 grudnia 1992 papież Jan Paweł II mianował go biskupem pomocniczym Nowego Orleanu ze stolicą tytularną "Rusicade". Sakry udzielił mu ówczesny zwierzchnik archidiecezji abp Francis Schulte. Na emeryturę przeszedł 13 grudnia 2006.
Zmarł 11 listopada 2018.

</doc>
<doc id="2956332" url="https://pl.wikipedia.org/wiki?curid=2956332" title="Hrabstwo Henderson (Karolina Północna)">
Hrabstwo Henderson (Karolina Północna)

Hrabstwo Henderson (ang. "Henderson County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 375 mil2 (971,25 km2), z czego 374 mile2 (968,66 km2) stanowią lądy, a 1 milę2 (2,59 km2) stanowią wody. Według szacunków United States Census Bureau w roku 2012 miało 108 266 mieszkańców. Jego siedzibą administracyjną jest Hendersonville.

</doc>
<doc id="2956335" url="https://pl.wikipedia.org/wiki?curid=2956335" title="Thurman Munson">
Thurman Munson

Thurman Lee Munson (ur. 7 czerwca 1947, zm. 2 sierpnia 1979) – amerykański baseballista, który występował na pozycji łapacza przez 11 sezonów w New York Yankees.
Życiorys.
Munson studiował na Kent State University, gdzie w latach 1967–1968 grał w drużynie uniwersyteckiej Kent State Golden Flashes. W 1968 został wybrany w pierwszej rundzie draftu przez New York Yankees i początkowo występował w klubach farmerskich tego zespołu, między innymi w Syracuse Chiefs, reprezentującym poziom Triple-A. W Major League Baseball zadebiutował 8 sierpnia 1969 w meczu przeciwko Oakland Athletics, w którym zaliczył dwa uderzenia i zdobył runa. W sezonie 1970 został wybrany najlepszym debiutantem, zaś rok później po raz pierwszy wystąpił w Meczu Gwiazd.
W 1975 ze średnią uderzeń 0,315 (3. wynik w lidze), zaliczając między innymi 190 uderzeń (3. wynik w lidze), 102 RBI (5. wynik w lidze) i 151 single'ów (1. wynik w lidze), został wybrany najbardziej wartościowym zawodnikiem. W sezonach 1977 i 1978 zwyciężał w World Series, w których Yankees dwukrotnie pokonali Los Angeles Dodgers.
Zginął tragicznie 2 sierpnia 1979 wskutek upadku samolotu podczas ćwiczeń.

</doc>
<doc id="2956336" url="https://pl.wikipedia.org/wiki?curid=2956336" title="Hrabstwo Caldwell (Karolina Północna)">
Hrabstwo Caldwell (Karolina Północna)

Hrabstwo Caldwell (ang. "Caldwell County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 474 mil2 (1228 km2), z czego 472 mile2 (1222 km2) stanowią lądy, a 3 mile2 (8 km2) stanowią wody. Według szacunków United States Census Bureau w roku 2012 miało 81 930 mieszkańców. Jego siedzibą administracyjną jest Lenoir.

</doc>
<doc id="2956337" url="https://pl.wikipedia.org/wiki?curid=2956337" title="Shōdō">
Shōdō

 – czterdziesty singel japońskiego zespołu B’z, wydany 25 stycznia 2006 roku. Osiągnął 1 pozycję w rankingu Oricon i pozostał na liście przez 19 tygodni, sprzedał się w nakładzie egzemplarzy. Singel zdobył status platynowej płyty.
Utwór tytułowy został wykorzystany jako 17 opening (odc. 425–437) anime "Detektyw Conan", a utwór "Kesshō" został użyty jako piosenka przewodnia TV dramy stacji Nippon TV.

</doc>
<doc id="2956340" url="https://pl.wikipedia.org/wiki?curid=2956340" title="Robert Cierniak">
Robert Cierniak

Robert Cierniak (ur. 1968) – generał brygady pilot mgr inż. Wojska Polskiego.
Życiorys.
Robert Cierniak w 1991 ukończył Wyższą Oficerską Szkołę Lotniczą i rozpoczął służbę w 1 pułku lotnictwa myśliwskiego. Był w nim na stanowiskach pilota klucza lotniczego, starszego pilota klucza lotniczego, dowódcy klucza lotniczego, szefa strzelania powietrznego, szefa sztabu, zastępcy dowódcy eskadry i dowódcy eskadry. Wyróżniony został w 2001 tytułem „Pilot Roku Lotnictwa Sił Zbrojnych RP”. Brał udział w 2003 w osłonie samolotu Air Force One z George'em W. Bushem, prezydentem Stanów Zjednoczonych na pokładzie oraz w 2006 zapewniał osłonę wizyty papieża Benedykta XVI w Polsce. Jako przedstawiciel 1 eskadry lotnictwa taktycznego, jednostki wyróżnionej „Znakiem Honorowym Sił Zbrojnych RP” dokonał w 2005 wpisu do „Księgi Honorowej Ministra Obrony Narodowej”. Dowódca Polskiego Kontyngentu Wojskowego „Orlik” – natowskiej misji nadzoru przestrzeni powietrznej Litwy, Łotwy i Estonii w 2006. Brał udział jako dowódca komponentu lotniczego w polsko–brytyjskich ćwiczeniach „Lone Eider” i „Sentry White Falcon” oraz brytyjskim ćwiczeniu z wojskami CQWI w Leuchards w Szkocji. Otrzymał w 2006 „Błękitne Skrzydła” – wyróżnienie honorowe Krajowej Rady Lotnictwa i „Skrzydlatej Polski”. 9 maja 2007 objął obowiązki dowódcy 23 Bazy Lotniczej. 12 marca 2019 został mianowany przez prezydenta RP Andrzeja Dudę na wniosek ministra Mariusza Błaszczaka na stopień generała brygady. Akt mianowania odebrał 13 marca 2019 w Pałacu Prezydenckim w Warszawie z rąk prezydenta RP Andrzeja Dudy.
W 2021 odznaczony Lotniczym Krzyżem Zasługi.

</doc>
<doc id="2956343" url="https://pl.wikipedia.org/wiki?curid=2956343" title="Bryan Gasperoni">
Bryan Gasperoni

Bryan Gasperoni (ur. 26 września 1974 w San Marino) – sanmaryński piłkarz występujący na pozycji pomocnika, reprezentant San Marino w latach 1995–2005.
Kariera klubowa.
Grę w piłkę nożną na poziomie seniorskim rozpoczął w sezonie 1995/96 w barwach klubu AC San Marino. W dalszej kolejności występował we włoskich zespołach z niższych kategorii rozgrywkowych oraz klubach z Campionato Sammarinese, kolejno: Oliviero ASAR Riccione, Valleverde Riccione FC, CBR Pietracuta, SS Murata, SP Domagnano oraz w Sportingu NovaValmarecchia.
Kariera reprezentacyjna.
11 października 1995 zadebiutował w reprezentacji San Marino w przegranym 1:3 meczu z Wyspami Owczymi w eliminacjach Mistrzostw Europy 1996. W spotkaniu tym wszedł on na boisko w 83. minucie, zastępując Paolo Montagnę. Ogółem w latach 1995-2005 zanotował w drużynie narodowej 24 występy (wszystkie zakończone porażką), nie zdobył żadnej bramki.
Życie prywatne.
Brat Alexa Gasperoniego.

</doc>
<doc id="2956346" url="https://pl.wikipedia.org/wiki?curid=2956346" title="Hrabstwo Camden (Karolina Północna)">
Hrabstwo Camden (Karolina Północna)

Hrabstwo Camden (ang. "Camden County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 306 mil2 (792,54 km2), z czego 241 mil2 (624,19 km2) stanowią lądy, a 65 mil2 (168,35 km2) stanowią wody. Według szacunków United States Census Bureau w roku 2012 miało 10 090 mieszkańców. Jego siedzibą administracyjną jest Camden.

</doc>
<doc id="2956347" url="https://pl.wikipedia.org/wiki?curid=2956347" title="LiIon">
LiIon



</doc>
<doc id="2956349" url="https://pl.wikipedia.org/wiki?curid=2956349" title="Koty mówią!">
Koty mówią!

Koty mówią! (ang. "Cats Can Talk") – brytyjsko-francuski film animowany z 2003 roku powstały na podstawie serialu "Billy – kot".
Premiera filmu w Polsce miała miejsce 30 maja 2013 roku na kanale TVP1.
Opis fabuły.
Film opowiada o chłopcu imieniem Billy, który zostaje zamieniony w kota w ramach kary za znęcanie się nad zwierzętami. Teraz próbuje przekonać swojego czworonożnego przyjaciela, pana Huberta, że jest człowiekiem. Przy okazji wykorzystuje swoją wiedzę i inteligencję, aby uratować zwierzęta z opresji. Billy stawia czoła szalonemu naukowcowi, który sprawia, że koty zachowują się jak psy.
Wersja polska.
Opracowanie: Telewizja Polska Agencja Filmowa
W rolach głównych:
W pozostałych rolach:
i inni
Lektor: Andrzej Bogusz

</doc>
<doc id="2956351" url="https://pl.wikipedia.org/wiki?curid=2956351" title="Hrabstwo Dare">
Hrabstwo Dare

Hrabstwo Dare (ang. "Dare County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 1562 mile2 (4045,56 km2), z czego 384 mile2 (994,56 km2) stanowią lądy, a 1178 mil2 (3051,01 km2) stanowią wody. Według szacunków United States Census Bureau w roku 2012 miało 34 573 mieszkańców. Jego siedzibą administracyjną jest Manteo.

</doc>
<doc id="2956356" url="https://pl.wikipedia.org/wiki?curid=2956356" title="Ratusz w Kołomyi">
Ratusz w Kołomyi

Ratusz w Kołomyi – znajdujący się w narożniku Rynku, wybudowany został w 1877 r. w stylu neorenesansowym o dwupiętrowym korpusie głównym i siedmiokondygnacyjnej wieży. Zwieńczenie wieży - obserwacyjny punkt przeciwpożarowy - zostało przebudowane po 1948 r. Dawny polski ratusz dalej użytkowany jest przez radę miejską.

</doc>
<doc id="2956357" url="https://pl.wikipedia.org/wiki?curid=2956357" title="Matthew Smith (projektant gier)">
Matthew Smith (projektant gier)

Matthew Smith (ur. 1 stycznia 1966 w Londynie) – brytyjski projektant gier komputerowych. Znany jest jako autor dwóch gier platformowych: "Manic Miner" i "Jet Set Willy", pełnych surrealistycznego humoru oraz twórczej wyobraźni.
Życiorys.
Matthew Smith urodził się 1 stycznia 1966 roku w Londynie. Już jako nastolatek przejawiał zainteresowanie komputerami; w 1979 roku otrzymał od rodziców egzemplarz mikrokomputera Tandy, na którym napisał swoją pierwszą grę. Była to "Delta Tau One", prosty klon gry "Galaxian". Smith później rzucił szkołę i zajął się programowaniem gier.
W 1983 roku Smith kupił w ramach swej pracy komputer ZX Spectrum i zadebiutował oficjalnie w branży swym dziełem "Styx", wydanym przez spółkę Bug-Byte. Rozgrywka w nim polegała na walce z hordą potworów przy użyciu broni palnej. "Styx" nie zdobył znaczącej popularności, toteż Smith zdecydował się na prace nad kolejnym dziełem.
"Manic Miner".
W tym samym roku 1983 Matthew Smith wydał na świat swoją kolejną grę pod nazwą "Manic Miner". Była to gra platformowa, w której gracz wcielał się w górnika Willy'ego, przemieszczającego się po opuszczonej kopalni w poszukiwaniu złóż złota. Dzieło Smitha odniosło wielki sukces, głównie ze względu na wysoki jak na ZX Spectrum poziom dopracowania technicznego. Smith bowiem potrafił zakodować animację bez charakterystycznego dla tego komputera migotania, zapętlił muzykę oraz scalił ją z efektami dźwiękowymi. "Manic Miner" stanowił również innowację pod względem sposobu zaprojektowania poziomów. Smith dał upust swojej wyobraźni, każąc graczowi uciekać przed szarżą pingwinów czy też muszli klozetowych, co nie było typowe dla schematycznych w tamtych czasach produkcji.
"Jet Set Willy".
W 1984 roku Smith odszedł ze studia Bug-Byte i założył z dwoma innymi kolegami z pracy spółkę Software Projects. Ponieważ nie miał wtedy jeszcze ukończonych 18 lat, czasowo zrzekł się zobowiązań na rzecz założonej przez siebie spółki do lutego 1984 roku, kiedy oficjalnie stał się pełnoletni. Smith rozpoczął potem prace nad sequelem "Manic Minera" pod nazwą "Jet Set Willy". Ponownie bohaterem gry był górnik Willy, który po balandze w swoim wielkim domostwie został zmuszony przez gosposię do sprzątnięcia bałaganu.
"Jet Set Willy" wśród graczy zyskała opinię jeszcze lepszej gry od "Manic Minera", na co złożyło się kilka usprawnień. Gracz zyskał bowiem możliwość swobodnego przemieszczania się po labiryncie plansz; ponownie pojawił się, już w większych ilościach, surrealistyczny humor, a Willy w jednej z plansz zamieniał się nawet w latające prosię. Recenzent pisma „Crash” sugerował twórcy terapię, przypuszczając jednak, że Smith stanie się bogaczem jako projektant.
Dalsze losy.
Po sukcesie "Jet Set Willy" Smith pracował nad kolejną grą pod nazwą "Attack of the Mutant Zombie Flesh Eating Chickens From Mars", jednak Software Projects nie zdobyło się na jej wydanie. Fiaskiem zakończyły się również prace nad trzecią częścią przygód górnika Willy'ego. Wkrótce Smith przestał udzielać wywiadów i usunął się z życia publicznego, a o jego losach zaczęli spekulować gracze. Dopiero pod koniec lat 90. XX wieku wyjaśnił sprawę swojego zniknięcia. Mówił, że przeprowadził się na brytyjską prowincję, gdzie egzystował na marginesie społecznym. Twierdził też, że w latach 1995–1997 mieszkał w komunie hipisowskiej w Holandii, skąd został deportowany. Ostatecznie zrezygnował z projektowania gier.

</doc>
<doc id="2956367" url="https://pl.wikipedia.org/wiki?curid=2956367" title="I Państwowe Liceum i Gimnazjum im. Króla Kazimierza Jagiellończyka w Kołomyi">
I Państwowe Liceum i Gimnazjum im. Króla Kazimierza Jagiellończyka w Kołomyi

I Państwowe Liceum i Gimnazjum im. Króla Kazimierza Jagiellończyka w Kołomyi – polska szkoła z siedzibą w Kołomyi w okresie II Rzeczypospolitej, od 1938 o statusie gimnazjum i liceum ogólnokształcącego.
Historia.
W okresie zaboru austriackiego gimnazjum zostało założone w 1861. W 1871 kosztem gminy rozpoczęto budowę nowego budynku, do którego w 1875 zostało przeniesione gimnazjum. Stanął on na miejscu dawnego zamku. W 1875 zorganizowano pierwszy egzamin dojrzałości.
7 września 1892 C. K. Rada Szkolna Krajowa na podstawie zgody cesarza Franciszka Józefa, poleciła stworzyć w C.K. Gimnazjum równorzędną klasę pierwszą z językiem ruskim jako wykładowym. Przeprowadzono dodatkowy nabór i 21 września nastąpiło uroczyste otwarcie. Wziął w nim udział marszałek Rady Powiatowej kniaź Roman Puzyna. Opiekunem otwartej w 1892 pierwszej klasy ruskiej został były wychowanek kołomyjskiego gimnazjum, prof. Ludwik Salo. W roku szkolnym 1899/1900 było osiem klas z językiem ruskim jako wykładowym. Reskryptem z 9 marca 1900 roku przekształcono je w osobne gimnazjum. Rozpoczęło ono pracę 3 września 1900. Pierwszym dyrektorem został Sofron Niedzielski. Mieściło się w sąsiednim budynku i uczniowie tej szkoły wspólnie z uczniami gimnazjum z polskim językiem wykładowym korzystali z boiska i sali gimnastycznej, która mieściła się w osobnym budynku obok szkoły.
1918-1939.
W 1918 roku szkoła rozpoczęła pracę 23 września. 1 listopada Kołomyja została zajęta przez wojska ukraińskie. Przed świętami Bożego Narodzenia władze ukraińskie zarządzały od nauczycieli podpisania przyrzeczenia na wierność Ukrainie, jako warunek otwarcia szkoły po zakończeniu ferii. Ponieważ większość nauczycieli nie wyraziła zgody 11 stycznia 1919 roku szkoła została zajęta przez wojska ukraińskie, a 21 stycznia wprowadziło się tam gimnazjum ukraińskie. 20 lutego także tamta szkoła musiała opuścić budynek, gdyż umieszczono w nim szpital wojskowy. Polscy nauczyciele, aby uczniowie nie stracili roku zorganizowali tajne kursy, które prowadzono do maja 1919 roku. 24 maja 1919 Kołomyja została zajęta przez wojska rumuńskie, a te zezwoliły na otwarcie szkoły 1 czerwca. Pod koniec czerwca odbyły się egzaminy maturalne, a rok szkolny zakończono 1 lipca 1919 roku. 
23 sierpnia do Kołomyi wkroczyły wojska polskie. Nowy rok 1919/20 rozpoczęto dopiero 15 września, bo budynek szkolny wymagał remontu. Reskryptem Ministra Wyznań Religijnych i Oświecenia Publicznego z 3 października 1921 szkole nadano imię króla Kazimierza Jagiellończyka. W 1926 w gimnazjum w typie humanistycznym prowadzono osiem klas w 16 oddziałach, w których uczyło się 510 uczniów płci męskiej oraz 16 płci żeńskiej. Szkoła mieściła się w budynku przy ulicy Adama Mickiewicza 3
Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „I Państwowe Gimnazjum im. Króla Kazimierza Jagiellończyka w Kołomyi” zostało przekształcone w „I Państwowe Liceum i Gimnazjum im. Króla Kazimierza Jagiellończyka w Kołomyi” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym i matematyczno-fizycznym. Szkoła istniała do 1939 roku.
Po II wojnie światowej.
Obecnie w państwie ukraińskim w dawnym gmachu Gimnazjum mieści się Kołomyjska Specjalistyczna Szkoła I-III Stopnia nr 1 im. Wasyla Stefanyka. 
Nauczyciele.
Wśród nauczycieli byli członkowie krakowskiej Akademii Umiejętności oraz krajowych i zagranicznych towarzystw naukowych, m.in.: Leopold Wajgiel, Bonawentura Graszyński, a także Józef Piotrowski, Ludwik Salo, Wacław Borzemski, Zygmunt Klinger.

</doc>
<doc id="2956368" url="https://pl.wikipedia.org/wiki?curid=2956368" title="Monety rzymskie">
Monety rzymskie



</doc>
<doc id="2956370" url="https://pl.wikipedia.org/wiki?curid=2956370" title="Jeff Kent">
Jeff Kent

Jeffrey Franklin Kent (ur. 7 marca 1968) – amerykański baseballista, który występował głównie na pozycji drugobazowego przez 17 sezonów w Major League Baseball.
Kent studiował na UC Berkeley, gdzie w latach 1987–1989 grał w drużynie uniwersyteckiej California Golden Bears na pozycji łącznika. W czerwcu 1989 został wybrany w dwudziestej rundzie przez Toronto Blue Jays, w którym zadebiutował 12 kwietnia 1992. W tym samym roku w ramach wymiany zawodników przeszedł do New York Mets, a w sezonie 1996 grał w Cleveland Indians.
W listopadzie 1996 podpisał kontrakt z San Francisco Giants, zaś trzy lata później po raz pierwszy wystąpił w Meczu Gwiazd. W sezonie 2000 ze średnią uderzeń 0,334 (6. wynik w lidze), zaliczając między innymi 196 uderzeń (5. wynik w lidze) i 125 RBI (4. wynik w lidze), został wybrany najbardziej wartościowym zawodnikiem w National League, a także po raz pierwszy otrzymał nagrodę Silver Slugger Award. Grał jeszcze w Houston Astros i Los Angeles Dodgers.

</doc>
<doc id="2956371" url="https://pl.wikipedia.org/wiki?curid=2956371" title="Hans Ernst von Kottwitz">
Hans Ernst von Kottwitz

Hans Ernst von Kottwitz (ur. 2 września 1757 w Krzepielowie, zm. 13 maja 1843 w Berlinie) – niemiecki ewangelicki filantrop i czołowy przedstawiciel ruchu nowego narodzenia.
Życiorys.
Hans Ernest von Kottwitz był synem Adama Melchiora Freiherr von Kottwitz i Johanny Luisy z domu Freiin von Kock. Ukończył gimnazjum we Wrocławiu. Mając 13 lat został paziem na dworze Fryderyka II Wielkiego w Poczdamie. Od 1777 roku krótki czas studiował prawo na uniwersytecie we Frankfurcie nad Odrą. Po śmierci ojca i rodzeństwa w 1775 roku nastąpiła w nim wielka przemiana, odbywał długą podróż po Niemczech studiując warunki socjalne robotników.
W Hamburgu poznał Matthiasa Claudiusa. Duży wpływ na jego przyszłą działalność miał biskup braci morawskich August Gottlieb Spangenberg, którego poznał około 1788 roku, i który spowodował, że Hans Ernst postanowił poświęcić się działalności dobroczynnej.
Ożenił się z Charlotte Helene Gräfin von Zedlitz, z którą miał dwóch synów i córkę.
Kottwitz dużą część swojego majątku lokował w prowadzonych przedsięwzięciach co doprowadziło go do bankructwa, ale nie doprowadziło do rozwodu z żoną (jak wielu twierdzi), lecz do podziału małżeńskich dóbr.
Zaprzyjaźnił się z braćmi Leopoldem, Ernstem Ludwikiem i Otto von Gerlach, Ernst Christian Westphal, August von Bethmann-Hollweg, Carlem Wilhelmem von Lancizolle, i teologami takimi jak Johann Hinrich Wichern, August Neander, Ewald Rudolf Stier, Richard Rothe, Johannes Evangelista Goßner, Claus Harms, Ernst Wilhelm Hengstenberg, August Tholuck.
Zmarł 13 maja 1843 roku w wyniku powikłań grypowych.
Działalność.
Bieda jego rodaków na Śląsku, a szczególnie prządek i tkaczy bardzo go dręczyła. Zbudował fabryki, aby zapewnić im zarobek. W 1806 roku zamieszkał w Berlinie. 24 października 1806 roku przybyli do Berlina Francuzi po zwycięskiej bitwie pod Jeną. Wraz z przybyciem Francuzów wiele tysięcy robotników zostało bez pracy i środków do życia, a żywność bardzo zdrożała. Na ulicach było pełno żebraków.
1 października 1808 roku w opuszczonych koszarach wojskowych założył „Freiwillige Beschäftigungsanstalt“ (Dobrowolną Agencję Zatrudnienia). Podstawową ideą tego przedsięwzięcia było założenie, że „ Ratunkiem z biedy nie jest pieniądz lecz praca, nie jednorazowa pomoc, lecz ciągłe kształcenie obywatelskich zdolności, nie rozwiązanie zdeprawowanej rodziny w celu wsparcia jej poszczególnych członków, lecz jej uporządkowane wspólne życie, nie państwowy przymus, który tworzy przykrą nędzę, lecz wolna miłość, która troszczy się o człowieka, aby mu zwrócić wieczną wartość przed Bogiem”. Agencja ta proponowała zubożałym rodzinom zakwaterowanie, pracę, wyżywienie, opiekę medyczną i duchową do momentu aż ponownie staną na własnych nogach. Prowadzone również było nauczanie. Instytucję tę wspierał także Fryderyk Wilhelm III przekazując jej znaczne kwoty pieniężne, a także pomagał w walce z miejską biurokracją, która utrudniała działalność zakładu.
Na zlecenie króla Fryderyka Wilhelma, który przekazał mu 17 000 talarów reńskich, Kottwitz otworzył w 1812 roku przędzalnie w Krzeszowie (niem.Grüssau), Kłodzku (niem.Glatz) i Spiller, które w 1819 roku zatrudniały ponad 3700 prządek i tkaczy. Wszystkie te zakłady były dotowane i nie przynosiły zysków, ale nie zysk był celem, lecz zatrudnienie, które miało być warunkiem przywrócenia szczęścia ludziom.
Był pionierem wczesnej protestanckiej diakonii oraz misji wewnętrznej. Johann Hinrich Wichern, który poznał Kottwitza podczas swoich studiów teologicznych, często później przedstawiał go jako przykład działalności społecznej.
Z Theodorem Fliednerem prowadził korespondencję w sprawie założenia towarzystwa, którego celem byłaby resocjalizacja więźniów.
Kottwitz uczestniczył w powstaniu Preußischen Haupt-Bibelgesellschaft (Pruskie Główne Towarzystwo Biblijne) (1814) i Gesellschaft zur Beförderung des Christentums unter den Juden (Towarzystwo Do Szerzenia Chrześcijaństwa Między Żydami)(Berlińska Misja Izraelska).
Z wielkim oburzeniem wypowiadał się o zaniedbaniach w szkolnictwie. Skarżył się, że szkoły wyższe uczą przeważnie języka greckiego, łacińskiego i matematyki, pomijając naukę religii i kształtowania chrześcijańskiej postawy, co w konsekwencji w niższych szkołach prowadzi do zarozumiałości, bezczelności i zdziczeniu młodzieży.
Ze względu na prowadzoną działalność społeczną można go porównać z hrabią Władysławem Zamoyskim.

</doc>
<doc id="2956375" url="https://pl.wikipedia.org/wiki?curid=2956375" title="Afraha Stadium">
Afraha Stadium

Afraha Stadium – wielofunkcyjny stadion w Nakuru w Kenii. Jest używany głównie dla meczów piłki nożnej oraz zawodów lekkoatletycznych. Swoje mecze rozgrywają na nim drużyny piłkarskie Nakuru AllStars, Red Berets FC i Ulinzi Stars. Stadion może pomieścić 8200 osób.

</doc>
<doc id="2956378" url="https://pl.wikipedia.org/wiki?curid=2956378" title="Train (niezidentyfikowany dźwięk)">
Train (niezidentyfikowany dźwięk)

Train – nazwa, którą określony został dźwięk zarejestrowany 5 marca 1997 w rejonie równikowym Oceanu Spokojnego przez były system wojskowy SOSUS. Częstotliwość odebranego dźwięku wzrasta do prawie stałego poziomu. Według amerykańskiej agencji NOAA, źródłem tego zjawiska są duże góry lodowe zlokalizowane na Morzu Rossa w okolicy przylądka Adare.
Innymi znanymi przykładami dźwięków niewiadomego pochodzenia są Bloop, Slow Down i Upsweep.

</doc>
<doc id="2956380" url="https://pl.wikipedia.org/wiki?curid=2956380" title="Muzeum Pisanek w Kołomyi">
Muzeum Pisanek w Kołomyi

Muzeum Pisanek w Kołomyi – muzeum z kolekcją pisanek z całego świata, zlokalizowane w Kołomyi, na Ukrainie. Muzeum jest oddziałem Muzeum Sztuki Ludowej Huculszczyzny i Pokucia im. J. Kobrynskiego.
Opis.
Architektura obiektu – budynek w kształcie wielkiego jaja – zdradza z daleka wyposażenie wnętrza. Muzeum powstało w 2000 r. na fali przygotowań do kołomyjskiego festiwalu kultury huculskiej, który odbywa się w mieście, dość nieregularnie, ale za to z ogromnym rozmachem na międzynarodową skalę. Muzeum posiada bogate zbiory pisanek z całego świata. Prezentuje pisanki z wielu krajów, m.in. Chin, Izraela, Egiptu, Cejlonu, z Kenii. Polskie pisanki pochodzą z regionu łowickiego. W ekspozycji zaprezentowano pisanki robione różnymi technikami: malowane, wydrapywane, wyklejane, obszywane, haftowane, oblepiane. materiałem na pisanki może być wypreparowane jajo kurze, przepiórcze, gęsie, kacze, strusie, orle, a także obrobiony do owalnego kształtu kamień, drewno i szkło. Na terenie muzeum znajduje się kilkunastometrowa pisanka z drewna, w której wnętrzu mieści się część ekspozycji.

</doc>
<doc id="2956389" url="https://pl.wikipedia.org/wiki?curid=2956389" title="Lovey-Dovey">
Lovey-Dovey

Lovey-Dovey – singel południowokoreańskiej grupy T-ara. Utwór promował piąty minialbum "Funky Town". Został wydany 3 stycznia 2012 roku. "Lovey-Dovey" zadebiutował na pierwszym miejscu listy przebojów Gaon oraz na #20 listy "Billboard" Korea K-Pop Hot 100 wspinając się na pierwsze miejsce listy. W 2012 roku utwór znalazł się na szczycie rankingów Gaon Half Year Download oraz Streaming Charts z pobranymi plikami i streamami, a także uplasował się na 2 pozycji w ogólnym rankingu singli z łączną ilością cyfrowych pobrań . Pod koniec 2012 roku utwór został pobrany ponad 3,7 mln razy w Korei Południowej.
Do utworu tytułowego powstało pięć teledysków, ale jedynie trzy zostały wydane. Pierwsza wersja jest kontynuacją ich wcześniejszej historii ukazanej w teledysku "Cry Cry", motywem drugiego są zombie, a trzeci pokazuje podróż i promocję grupy wokół Tokio. 
Utwór zdobył w sumie trzynaście nagród numer jeden w różnych południowokoreańskich programach muzycznych: cztery od "Music Bank", cztery od "Music on Top", Potrójną Koronę od "Inkigayo" oraz dwie od "M! Countdown".
Utwór został nagrany ponownie w języku japońskim i wydany 23 maja 2012 roku jako czwarty japoński singel. Osiągnął 9 pozycję w rankingu Oricon i pozostał na liście przez 10 tygodni, sprzedał się w nakładzie egzemplarzy.

</doc>
<doc id="2956391" url="https://pl.wikipedia.org/wiki?curid=2956391" title="Elżbieta Głąbówna">
Elżbieta Głąbówna

Elżbieta Głąbówna (ur. 16 kwietnia 1944 w Krakowie) – polska pianistka; laureatka VI nagrody na VII Międzynarodowym Konkursie Pianistycznym im. Fryderyka Chopina (1965). Starsza siostra skrzypaczki Teresy Głąbówny.
Życiorys.
Na fortepianie zaczęła grać w wieku sześciu lat. Edukację muzyczną odbyła w Krakowie – najpierw w Państwowym Liceum Muzycznym im. Fryderyka Chopina (obecnie Państwowa Ogólnokształcąca Szkoła Muzyczna II st. im. F. Chopina), a następnie w Państwowej Wyższej Szkole Muzycznej (1962–1967). Jej nauczycielami byli Halina Ekier i Jan Ekier. W 1965 wzięła udział w VII Międzynarodowym Konkursie Pianistycznym im. Fryderyka Chopina, gdzie dotarła do finału i została laureatką VI nagrody. Zyskała też uznanie krytyków muzycznych, m.in. Tadeusza Kaczyńskiego. W 1967 zdobyła VI nagrodę na Międzynarodowym Konkursie im. Marguerite Long i Jacques’a Thibaud w Paryżu.
W trakcie swojej kariery występowała m.in. na Międzynarodowym Festiwalu Chopinowskim w Dusznikach-Zdroju. W 1968 przeniosła się wraz z mężem do Szwecji, a od 1990 mieszka w Nicei. 
Aktualnie zajmuje się głównie pracą pedagogiczną.
Repertuar i dyskografia.
Nagrała kilka płyt z muzyką m.in. Fryderyka Chopina, Claude'a Debussy'ego, Johannesa Brahmsa i Kazimierza Serockiego. Dokonywała też nagrań dla Polskiego Radia i telewizji.

</doc>
<doc id="2956392" url="https://pl.wikipedia.org/wiki?curid=2956392" title="Koča na Loki pod Raduho">
Koča na Loki pod Raduho

Koča na Loki pod Raduho – schronisko górskie, które znajduje się na hali Loka na zboczu Raduhy na wysokości 1534 m. Otwarta jest od początku czerwca do końca września, w maju i październiku zaś w soboty, niedziele i święta. Zarządza nim PD (Towarzystwo Górskie) Luče.

</doc>
<doc id="2956397" url="https://pl.wikipedia.org/wiki?curid=2956397" title="Leo White">
Leo White

Leo White (ur. 10 listopada 1882 w Graudenz (ob. Grudziądz), zm. 20 września 1948 w Glendale w Kalifornii) – amerykański aktor filmowy pochodzenia niemieckiego, znany głównie z występów w filmach reżyserowanych przez Charliego Chaplina. Wystąpił w około 200 filmach.
Był dwukrotnie żonaty. Miał 5 dzieci.
Zmarł w wieku 65 lat w Kalifornii.

</doc>
<doc id="2956400" url="https://pl.wikipedia.org/wiki?curid=2956400" title="Upsweep">
Upsweep

Upsweep – dźwięk niezidentyfikowanego pochodzenia wykryty przez amerykańską agencję NOAA dzięki Sound Surveillance System (SOSUS).
Dźwięk ten był obecny, gdy Pacific Marine Environmental Laboratory rozpoczął stosowanie systemu SOSUS w sierpniu 1991. Składa się z długiego ciągu wąskopasmowych, narastających dźwięków trwających kilka sekund w przeciągu całego zjawiska. Poziom źródła jest wystarczająco wysoki, aby był rejestrowany na całym Pacyfiku.
Pojawia się sezonowo, częściej na wiosnę i jesień, ale nie wiadomo czy jest to zależne od zmian źródła, czy sezonowych zmian środowiska propagacji. Źródło może być w przybliżeniu lokalizowane , w pobliżu miejsca wulkanicznej aktywności sejsmicznej, mimo to pochodzenie dźwięku jest w dalszym ciągu nieznane. Ogólny poziom źródła spada od 1991 roku, ale w dalszym ciągu dźwięki są rejestrowane przez NOAA.
Innymi niezidentyfikowanymi dźwiękami nazwanymi przez NOAA są Bloop, Slow Down oraz Train.

</doc>
<doc id="2956407" url="https://pl.wikipedia.org/wiki?curid=2956407" title="Lista dzieł Fryderyka Chopina według gatunku">
Lista dzieł Fryderyka Chopina według gatunku

Utwory nieopusowane oznaczono numerami katalogowymi Maurice’a J.E. Browna (B), Krystyny Kobylańskiej (KK) i Józefa Michała Chomińskiego (A, C, D, E, P, S).

</doc>
<doc id="2956410" url="https://pl.wikipedia.org/wiki?curid=2956410" title="Admirał Władywostok">
Admirał Władywostok

Admirał Władywostok (ros. Адмирал Владивосток) – rosyjski klub hokeja na lodzie z siedzibą we Władywostoku.
Historia.
Projekt stworzenia klubu zaistniał pierwotnie w staraniach pomysłodawców, którzy mieli na celu zgłoszenie drużyny z Władywostoku do rozgrywek. Realna możliwość włączenia przyszłego zespołu pojawiła się na początku lutego 2013, gdy poinformowano o bardziej realnym planie przyjęcia Władywostoku z racji wybudowania nowej hali w mieście, która ostatecznie ma być gotowa na wrzesień 2013 roku. Pomysł stworzenia klubu w KHL wspierali gubernator Kraju Nadmorskiego Władimir Mikłuszewski i były hokeista, a następnie deputowany z tego regionu Wiaczesław Fietisow. W drugiej połowie kwietnia 2013 prezydent ligi, Aleksandr Miedwiediew zapowiedział, że przyjęty zostanie Władywostok, który spełnia wymagania ligi. 27 kwietnia 2013 podczas wizyty we Władywostoku Miedwiediew oficjalnie potwierdził przyjęcie klubu z tego miasta do KHL od sezonu 2013/2014.
Jego prezesem został Aleksandr Mogilny, menedżerem generalnym Aleksandr Filippienko, zaś głównym sponsorem Gruppa Kompanij Summa. Po decyzji o przyjęciu Władywostoku do KHL, nowy klub nie posiadał swojej nazwy, ani kadry zawodniczej i sztabu trenerskiego. W tym czasie gubernator Mikluszewski zapowiedział, że nazwa, logo i maskotka klubu zostanie ustalone w drodze wyboru dokonanego przez mieszkańców Kraju Nadmorskiego w czerwcu 2013. 30 maja 2013 po 22 dniach głosowania internauci wybrali nazwę Admirał, która otrzymała 72% (innymi opcjami były „Kosatki” – 25% i „Forpost” – 3%).
30 kwietnia 2013 jako trener został zaanonsowany Fin Hannu Jortikka, który w następnym czasie nie podjął decyzji o objęciu funkcji. Ostatecznie został trenerem.
Władze rozgrywek KHL zorganizowały program wyboru zawodników, których udostępniły wszystkie rosyjskie kluby ligi (poza Łokomotiwem Jarosław), a klub z Władywostoku spośród zgłoszonych dokonał wyboru 17 czerwca 2013.
Lodowisko klubu zostało ukończone przed startem ligi we wrześniu 2013. W sierpniu 2013 kapitanem drużyny został Enwer Lisin. 2 grudnia 2013 trener Hannu Jortikka został zwolniony, a jego miejsce tymczasowo zajął dotychczasowy asystent Aleksandr Sieliwanow, po czym nowym trenerem został mianowany Siergiej Swietłow. W maju 2014 trenerem został Słowak Dušan Gregor, a w listopadzie 2014 Siergiej Szepielew.
Drużyną juniorską został zespół MHL Primorskie Skorpiony występujący w Mołodiożnaja Chokkiejnaja Liga. Zespołem farmerskim klubu został Mołot-Prikamje Perm w Wysszaja Chokkiejnaja Liga.
Aleksandr Mogilny był prezesem klubu do końca sezonu KHL (2014/2015). W czerwcu 2015 nowym menedżerem generalnym został Ildar Muchomietow, prezydentem Zijabudin Magomiedow, a trenerem Alaksandr Andryjeuski.
W czerwcu 2015 dyrektorem sportowym klubu został David Nemirovsky, a następnie jego asystentem Maksim Spiridonow. Ten drugi dołączył później do sztabu trenerskiego.
Następnie drużyną juniorską został zespół Sachalinskije Akuły Jużnosachalińsk występujący w Mołodiożnaja Chokkiejnaja Liga. Zespołem farmerskim klubu został Sokoł Krasnojarsk w Wysszaja Chokkiejnaja Liga. Ekipą juniorską przy klubie został MHK Tajfun.
W lipcu 2017 asystentem trenera został Ihor Czybiriew. 9 października 2017 został zwolniony główny trener, Alaksandr Andryjeuski, a jego miejsce zając dotychczasowy asystent, Fredrik Stillman. Pod koniec grudnia 2017 Aleksandr Sieliwanow objął stanowisko generalnego menedżera klubu, zastępując na posadzie Ildara Muchomietowa. W lipcu 2018 do sztabu trenerskiego wszedł Nikołaj Pronin. Od końca grudnia 2018 do połowy stycznia 2018 trenem był Andriej Razin. Później od stycznia 2018 trenerem był Oleg Leontjew. Po zakończeniu sezonu w kwietniu 2018 nowym głównym trenerem został mianowany ponownie Siergiej Swietłow.
Sieliwanow odszedł ze stanowiska menedżera generalnego początku stycznia 2019. W marcu 2020 dyrektorem sportowym w klubie został Siergiej Niemczinow.
W marcu 2020 pojawiły się informacje, zgodnie z którymi prokuratura wszczęła sprawę o fałszowanie dokumentów przeciw działaczom Admirała Władywostok: byłemu dyrektorowi generalnemu Siergiejowi Sosznikowowi i byłemu menedżerowi generalnemu klubu Aleksandrowi Sieliwanowowi, zaś potem podejrzanie o fałszowanie dokumentów w celu uzyskania nielegalnych płatności byli dyrektor generalny, dyrektor generalny i dyrektor personalny klubu Admirał. Na początku kwietnia 2020 ogłoszono, że klub rezygnuje ze zgłoszenia wniosku o uczestnictwo w sezonie KHL (2020/2021), a jako przyczyną było zawieszenie finansowania sportu drużyn sportowych przez władze Kraju Nadmorskiego podczas trwającej pandemii wirusa COVID-19 (w sezonie 2020/2021 zaplanowano rozwój zespołu juniorskiej Tajfun i zadeklarowano powrót do KHL w edycji 2021/2022). W tym samym miesiącu z pracy odszedł Niemczinow. W sierpniu 2021 głównym trenerem został ponownie Andryjeuski. Do jego sztabu weszli Igor Gorbienko, Wiktor Aleksandrow, Jurij Klucznikow. W listopadzie 2021 trener Andryjeuski opuścił posadę, a jego miejsce zajął Igor Gorbienko. Pod koniec tego miesiąca nowym szkoleniowcem został ogłoszony Leonīds Tambijevs. Jego sztabu weszli Andrejs Banada, Ajrat Kadiejkin, Jurij Klucznikow.

</doc>
<doc id="2956411" url="https://pl.wikipedia.org/wiki?curid=2956411" title="Władysław Szepelak">
Władysław Szepelak

Władysław Szepelak ps. „Mały“ (ur. 6 grudnia 1924 w Zakopanem, zm. 27 lutego 2012 w Bielance) – żołnierz ZWZ (oddział kpt. Wojciecha Bolesława Duszy ps. „Szaroty”), aresztowany 9 września 1943 przez Gestapo, więzień obozu w Auschwitz-Birkenau, Mauthausen-Gusen i Ebensee. Poeta, pisał wiersze o tematyce partyzanckiej, religijnej oraz gawędy i opowiastki.
Życiorys.
Spędził dzieciństwo w Bielance, gdzie dom posiadała jego matka Wiktoria Szepelak z domu Rubiś. Jego ojciec Władysław w wieku 15 lat zgłosił się do Wojska Polskiego i w 1918 walczył na froncie ukraińskim później walczył z bolszewikami. Wiedli ubogie życie, Władysław uczył się dobrze, godził naukę z pomocą rodzinie przy pracach gospodarskich.
Władysław podczas wojny zajmował się przemytem, głównie żywności, alkoholu, tytoniu i odzieży. W tym czasie podjął także naukę w Szkole Rolniczej. W 1941 roku po raz pierwszy spotkał się z Wojciechem Bolesławem Duszą ps. „Szarotą”, który tworzył oddział partyzancki. Władysław wraz z rodzicami byli jednymi z pierwszych członków nowo powstającego oddziału. Podczas zaprzysiężenia otrzymał pseudonim „Mały”, w oddziale pełnił głównie funkcję przewodnika po okolicznych górach, zajmował się także przerzutem i transportem broni.
9 września 1943 roku został aresztowany w domu rodzinnym w Bielance. Przewieziono go najpierw do aresztu w Czarnym Dunajcu, a następnie do gestapowskiego więzienia „Palace” Zakopanem. Po serii przesłuchań przewieziony został do więzienia na Montelupich w Krakowie. 13 grudnia został wywieziony do obozu w Oświęcimiu, przebywał tam jako numer 168 061. W lutym 1944 roku przewieziony do obozu w Mauthausen, końca wojny doczekał skrajnie wycieńczony w obozie w Ebensee. 
Po wojnie wrócił do rodzinnej Bielanki, wkrótce potem wyjechał na Ziemie Odzyskane do Brzeźnicy. W 1951 roku wrócił do Bielanki. Pracował między innymi przy budowie kombinatu w Nowym Targu, Nowej Huty, kierował także budowami kościołów, szkół i ośrodków zdrowia w okolicznych wsiach. W wolnym czasie poświęcał się pracy twórczej. Największym jego dziełem jest zbiór wspomnień z czasów wojny pt. "Ja przetrwałem...", inne jego dzieła to np: "Godki pogodki i legendy spod Żelźnicy", "Wiersze", "Wiersze śpiewonki i rymowane godki". 17 listopada 2000 roku prezydent Aleksander Kwaśniewski mianował Władysława Szepelaka na stopień podporucznika Wojska Polskiego. Był ostatnim żyjącym więźniem aresztu w „Palace” w Zakopanem.

</doc>
<doc id="2956412" url="https://pl.wikipedia.org/wiki?curid=2956412" title="Hubert Meunier">
Hubert Meunier

Hubert Meunier (ur. 14 grudnia 1959 w Differdange) – piłkarz luksemburski grający na pozycji obrońcy. W swojej karierze rozegrał 55 meczów w reprezentacji Luksemburga.
Kariera klubowa.
Swoją karierę piłkarską Meunier rozpoczął w klubie Progrès Niedercorn. W 1975 roku zadebiutował w nim w lidze luksemburskiej. Wraz z Progrèsem wywalczył dwa mistrzostwa Luksemburga w sezonach 1977/1978 i 1980/1981 oraz zdobył dwa Puchary Luksemburga w sezonach 1976/1977 i 1977/1978.
W 1982 roku Meunier przeszedł do Jeunesse Esch. W sezonach 1982/1983 i 1984/1985 został z nim mistrzem kraju. W latach 1985–1990 był zawodnikiem Aveniru Beggen. W sezonie 1985/1986 wywalczył z nim tytuł mistrza Luksemburga, a w sezonie 1986/1987 zdobył Puchar Luksemburga. W sezonie 1990/1991 grał w Progrèsie Niedercorn, w którym zakończył karierę.
Kariera reprezentacyjna.
W reprezentacji Luksemburga Meunier zadebiutował 7 października 1978 roku w przegranym 1:3 meczu eliminacji do Euro 80 z Francją, rozegranym w Luksemburgu. W swojej karierze grał też w: eliminacjach do MŚ 1982, do Euro 84, do MŚ 1986, do Euro 88 i do MŚ 1990. Od 1978 do 1989 roku rozegrał w kadrze narodowej 55 meczów.

</doc>
<doc id="2956414" url="https://pl.wikipedia.org/wiki?curid=2956414" title="Stade de Hombo">
Stade de Hombo

Stade de Hombo – to wielofunkcyjny stadion w Mutsamudu na Komorach. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska AJSM de Mutsamudu. Stadion może pomieścić 1000 osób.

</doc>
<doc id="2956416" url="https://pl.wikipedia.org/wiki?curid=2956416" title="Stade de Hombo Mutsamudu">
Stade de Hombo Mutsamudu



</doc>
<doc id="2956419" url="https://pl.wikipedia.org/wiki?curid=2956419" title="The Way It Is">
The Way It Is

The Way It Is – debiutancki album Bruce'a Hornsby'ego z zespołem The Range wydany 1 kwietnia 1986. Głównie dzięki tytułowemu utworowi "The Way It Is" album otrzymał status multiplatynowego, co znacznie pomogło grupie w zdobyciu nagrody Grammy w kategorii Best New Artist. Sporym powodzeniem cieszyły się również dwa inne utwory wydane na singlach: "Mandolin Rain" i "Every Little Kiss" (we wstępie którego wykorzystano fragment "II Sonaty fortepianowej" Charlesa Ivesa). W nagraniu "Down The Road Tonight" pojawił się kolega Bruce'a Hornsby – Huey Lewis, który pomógł również w wyprodukowaniu nagrań "The Long Race" i "The River Runs Low".
Lista utworów.
Wszystkie utwory napisał Bruce Hornsby oraz John Hornsby (wyłączając oznaczone).
Muzycy.
gościnnie:

</doc>
<doc id="2956421" url="https://pl.wikipedia.org/wiki?curid=2956421" title="3 Pułk Lotnictwa Bombowego">
3 Pułk Lotnictwa Bombowego

3 Pułk Lotnictwa Bombowego (3 plm) – oddział lotnictwa bombowego ludowego Wojska Polskiego.
Formowanie i zmiany organizacyjne.
3 Pułk Lotnictwa Bombowego został sformowany w październiku 1944 roku na lotnisku w Kazaniu, według radzieckiego, wojennego etatu nr 015/186 o stanie 298 żołnierzy, w tym 111 oficerów, 171 podoficerów i 12 szeregowców.
Pułk wszedł w skład 1 Dywizji Lotnictwa Bombowego. W końcu marca 1945 roku pułk został przebazowany do Polski i rozmieszczony na lotnisku w Sochaczewie.
Na dzień 1 maja 1945 roku w pułku było 280 osób, w tym 102 oficerów, 162 podoficerów i 16 szeregowców. W składzie personelu latającego było po 32 pilotów, nawigatorów i strzelców radiotelegrafistów. Na uzbrojeniu znajdowało się 30 samolotów bojowych Pe-2 i 1 szkolno-bojowy UPe-2.
Do końca wojny pułk nie osiągnął gotowości bojowej i w działaniach bojowych nie brał udziału.
W lutym 1946 roku 3 Pułk Lotnictwa Bombowego został przeformowany w 7 Pułk Bombowców Nurkujących i przebazowany na lotnisko w Leźnicy Wielkiej koło Łęczycy.

</doc>
<doc id="2956422" url="https://pl.wikipedia.org/wiki?curid=2956422" title="Cyfrowe przetwarzanie obrazów binarnych">
Cyfrowe przetwarzanie obrazów binarnych

Cyfrowe przetwarzanie obrazów binarnych, przetwarzanie binarnych obrazów cyfrowych () – dziedzina przetwarzania obrazów cyfrowych zajmująca się komputerowymi algorytmami obróbki obrazów binarnych.
Obraz binarny.
Obraz binarny jest specjalnym rodzajem obrazu cyfrowego, w którym piksele mogą przybierać tylko dwie wartości. Zazwyczaj kodowane są za pomocą pojedynczego bitu i przyjmują wartość 0 lub 1. Spotyka się także reprezentację bajtową, wykorzystującą inne pary wartości: (0, 255), (-1, 1), (True, False).
Podczas interpretacji obrazu jedna z wartości przyjmowana jest za tło, druga – za pierwszy plan. Zbiór wszystkich pikseli należących do tła określa się mianem dopełnienia (ang. "complement"), piksele należące do pierwszego planu określane są suportem (ang. "support"). Interpretacja, która z wartości zostanie przypisana bieli, a która czerni, jest zależna od urządzenia. W niektórych przypadkach wykorzystywane są także inne kolory, np. w standardzie TWAIN określającym komunikacje pomiędzy skanerami i aparatami cyfrowymi a programami graficznymi, stosuje się wanilię i czekoladę.
Sąsiedztwo.
W przetwarzaniu obrazów binarnych ważne jest określenie, kiedy dwa piksele sąsiadują ze sobą. W tym celu definiuje się dla każdego piksela jego sąsiedztwo. Najczęściej wykorzystywane sąsiedztwa punktu formula_1 o współrzędnych formula_2 to:
Operacje morfologiczne.
Operacje morfologiczne są jednymi z ważniejszych operacji przetwarzania obrazów, gdyż pozwalają przeprowadzić zaawansowaną analizę kształtów poszczególnych obiektów oraz odległości między nimi. Podstawowe przekształcenia morfologiczne można ze sobą łączyć, co daje podstawę do budowania skomplikowanych systemów analizy obrazu.
Przetwarzanie obrazów binarnych odbywa się z wykorzystaniem morfologii matematycznej, teorii analizy i przetwarzania struktur geometrycznych opartej na teorii mnogości, kratach, topologii i funkcjach losowych.
Przetwarzany obraz określany jest przez zbiór formula_5 pikseli formula_6 w którym można wyróżnić dwa podzbiory
Element strukturalny.
Właściwości filtrów morfologicznych określane są przez tzw. element strukturalny, wykorzystywany jako ruchome okno. Określony jest względem wybranego piksela, tzw. punktu centralnego lub początkowego. Element strukturalny formula_9 może przybrać dowolny kształt i wielkość, zawierać dowolną kombinację wartości 0 i 1, zaś jego punkt centralny może być w dowolnym miejscu. Dla uproszczenia zapisu skomplikowanych kształtów można niektórym pikselom przypisać literę (np. formula_10) oznaczającą, że mogą one przyjąć dowolną wartość.
Jednym z częściej stosowanych elementów strukturalnym jest kwadrat o boku formula_11 (zazwyczaj 3×3) i wartości 1 dla wszystkich pikseli. W niektórych operacjach element strukturalny jest obracany symetrycznie względem punktu środkowego (dając formula_12).
Operatory morfologiczne.
Można wyróżnić jeden ogólny schemat działania algorytmów morfologicznych:
Warto zauważyć, że w przeciwieństwie do typowych przekształceń punktowych, tj. filtry konwolucyjne, medianowe, logiczne i inne, operacje morfologiczne nie modyfikują całego obrazu, lecz tą jego część, której otoczenie odpowiada wzorcowi elementu strukturalnego.
Dylatacja.
Dylatacja, czyli rozszerzanie, jest zastosowaniem sumy Minkowskiego do obrazu:
lub
Operacja ta przykłada obrócony element strukturalny do każdego piksela na obrazie. Jeżeli choć jeden piksel z sąsiedztwa objętego przez formula_15 ma wartość równą jeden, punkt centralny również otrzymuje wartość jeden. W przeciwnym wypadku przypisywane jest mu zero.
Istotny wpływ na wynik dylatacji ma wybór elementu strukturalnego. Przy niestandardowym kształcie rozrost obiektu jest kierunkowy. Z kolei jeżeli punkt centralny nie leży w środku elementu, rozrost jest niesymetryczny. Najbardziej neutralny efekt daje wykorzystanie elementu zbliżonego kształtem do koła. Konsekwencją dylatacji jest zwiększenie obiektu, zniknięcie detali i wypełnienie „dziur” w niespójnym obszarze. Często, aby uzyskać pożądany efekt stosuje się dylatacje wielokrotną.
Erozja.
Erozja, czyli zwężanie, jest zastosowaniem różnicy Minkowskiego do obrazu:
gdzie formula_17 oznacza przyłożenie formula_12 do piksela formula_19
Operacja ta przykłada obrócony element strukturalny do każdego piksela na obrazie. Jeżeli choć jeden piksel z sąsiedztwa objętego przez formula_15 ma wartość równą zero, punkt centralny również otrzymuje wartość zero. W przeciwnym wypadku jego wartość nie ulega zmianie.
Erozja jest operacją dualną do dylatacji – jeżeli wykonamy negatyw obrazu, operacje te przejdą jedna w drugą. Również na erozję istotny wpływ ma wybór elementu strukturalnego. Konsekwencją erozji jest zmniejszenie obiektu, zniknięcie wąskich gałęzi i małych obiektów, likwidacja szumu, rozszerzenie się „dziur” w niespójnym obszarze – przyjmują one kształt elementu strukturalnego.
Otwarcie.
Otwarcie morfologiczne jest równoważne nałożeniu operacji dylatacji na wynik erozji obrazu pierwotnego
Operacja otwarcia zachowuje rozmiary obiektów obrazu przy ich jednoczesnym wygładzeniu – usunięciu wszystkich „wystających” elementów. Zwiększanie rozmiaru elementu strukturalnego, formula_22 skutkuje usuwaniem coraz większych detali obrazu oraz upodabnianiem powstałych obszarów do elementu strukturalnego. Dodatkowo, operacja otwarcia posiada własność idempotencji, czyli niezmienności wyniku niezależnie od wielokrotności stosowania operacji
Istnieje pojęcie operacji otwarcia „wielopoziomowego”, czyli wielokrotnego zastosowania operatorów erozji, a następnie dylatacji
które jest równoważne zastosowaniu pojedynczej operacji otwarcia z odpowiednio większym elementem strukturalnym.
Domknięcie.
Operacja domknięcia morfologicznego jest równoważne nałożeniu operacji erozji na wynik dylatacji obrazu pierwotnego
Domknięcie usuwa z obrazu wszelkie „dziury” oraz wklęsłości mniejsze od elementu strukturalnego. Może skutkować „połączeniem się” blisko położonych detali (operacja ekstensywna). Zwiększanie wielkości elementu strukturalnego powoduje wypełnianie coraz większych „dziur” oraz wklęsłości, upodabnianiem powstałych obszarów do elementu strukturalnego i łączeniem coraz dalej położonych detali. Operacja domknięcia jest także idempotentna (kolejne stosowania nie zmieniają obrazu)
Operacja Hit-or-Miss.
Operacja "Hit-or-Miss", "Hit-and-Miss", czasem nazywana przekształceniem „trafi-nie trafi”, jest jedną z podstawowych operacji morfologicznych. Jej działanie można opisać jako przykładanie elementu strukturalnego do każdego punktu analizowanego obrazu, przy czym
Operacja "Hit-or-Miss"; może być wykonywana wielokrotnie, aż do uzyskania obrazu niezmieniającego się w kolejnych iteracjach i służy do wykrywania cech na obrazie – przez odpowiednią modyfikację lub zestawienie elementów strukturalnych (wyniki stosowania kilku elementów strukturalnych można sumować lub mnożyć) – np. punktów charakterystycznych.
Ze względu na jego elementarność, przekształcenie "Hit-or-Miss" można stosować do wyprowadzenia prawie wszystkich pozostałych operacji morfologicznych. Na przykład operator erozji można zdefiniować jako operację "Hit-or-Miss" z elementem strukturalnym
Operator dylatacji można zdefiniować jako negację operacji "Hit-or-Miss" z elementem strukturalnym
Pocienianie.
Pocienianie lub ścienianie (ang. "thinning") jest oparte na zastosowaniu operacji "Hit-or-Miss", a dokładniej odjęciu jej wyniku od obrazu pierwotnego
Operację można interpretować jako przykładanie elementu strukturalnego do każdego piksela obrazu (tak, aby punkt centralny okna pokrywał się z analizowanym pikselem) a następnie
Operację można wykonywać wielokrotnie, aż do chwili, gdy kolejne stosowania nie zmieniają obrazu wynikowego. Najczęściej stosuje się obracanie elementu strukturalnego (o kąt formula_30 w przypadku siatki kwadratowej) pomiędzy kolejnymi przekształceniami.
W zależności od charakterystyki elementu strukturalnego, stosowanie pocieniania daje różne efekty. Podstawowym zastosowaniem operacji jest wykrywanie krawędzi oraz wyznaczanie szkieletu obrazu.
Pogrubianie.
Pogrubianie (ang. "thickening") jest oparte na dodaniu wyniku przekształcenia "Hit-or-Miss" od obrazu pierwotnego
Operację można interpretować jako przykładanie elementu strukturalnego do każdego piksela obrazu (tak, aby punkt centralny okna pokrywał się z analizowanym pikselem) a następnie
Operację można wykonywać wielokrotnie, aż do chwili, gdy kolejne stosowania nie zmieniają obrazu wynikowego. Najczęściej stosuje się obracanie elementu strukturalnego (o kąt formula_30 w przypadku siatki kwadratowej) pomiędzy kolejnymi przekształceniami.
Transformata odległościowa.
Transformata odległościowa, zwana też funkcją odległości, jest przekształceniem morfologicznym, które dla każdego punktu obrazu o wartości 1 przyporządkowuje (na obrazie wynikowym) wartość równą minimalnej odległości tego punktu od brzegu figury. Pozostałym punktom przyporządkowana zostaje wartość 0.
Można rozważać różne metryki wyrażania odległości między pikselami obrazu, należą do nich np.
Transformata odległościowa jest wykorzystywana m.in. do wyznaczania szkieletu obrazu.
Top hat i Bottom hat.
Transformacje Top hat oraz Bottom hat są zdefiniowane jako
jednak ze względu na swoje właściwości stosowane są zazwyczaj do przetwarzania obrazów monochromatycznych w celu wykrycia ekstremów. Dla takich obrazów operacja Top hat pozwala na ujednolicenie ciemnego tła i pozostawienie jasnych obiektów, a Bottom hat – pozostawienie obiektów ciemniejszych od tła. Ich zestawienie można wykorzystać do poprawy kontrastu obrazu
Znajdowanie konturu.
Do wyznaczenia konturu obiektów na obrazie binarnym można stosować następujące techniki:
Znajdowanie szkieletu.
Szkielet figury, to zbiór wszystkich punktów równoodległych od co najmniej dwóch brzegów. Szkielet odzwierciedla podstawowe własności topologiczne figury, a jego dalsza analiza może zostać wykorzystana do
Szkieletyzacja jest operacją wyznaczania liniowej reprezentacji (szkieletów) figur na analizowanym obrazie. Można ją wyznaczać na dwa sposoby
Wyznaczanie szkieletu binarnego polega na wielokrotnym stosowaniu (często naprzemiennych, z różnymi elementami strukturalnymi) operacji pocieniania – do momentu, aż kolejne operacje nie wpływają na wygląd obrazu wynikowego. W tym celu można stosować różne zestawy elementów strukturalnych. Przykładem adekwatnego zestawu jest 8 elementów otrzymanych w wyniku obrotów
Innym rodzajem liniowej reprezentacji figury jest szkielet MAT, którego piksele przyjmują wartość proporcjonalną do odległości od krawędzi obiektu. Wyznacza się go na podstawie transformaty odległościowej obrazu, której wynik można przedstawić w postaci płaszczyzny trójwymiarowej – wymiar pionowy odpowiada wartości piksela. Krawędzie otrzymanej płaszczyzny wyznaczają szkielet binarny obrazu, a wartości dla szkieletu MAT odpowiadają wartościom transformaty w miejscu krawędzi.
Punkty charakterystyczne.
Proste operacje binarne pozwalają na odnalezienie pewnych charakterystycznych punktów obrazu. Należą do nich m.in.:
Podsumowanie.
Morfologia matematyczna jest niezwykle skutecznym narzędziem do analizy i przetwarzania obrazów. Umożliwia ona filtrację obrazów, upraszczanie obrazów bez utraty istotnej informacji, analizę kształtów, detekcję różnorodnych struktur w obrazie, ekstrakcję konturów i szkieletów obiektów, detekcję cech charakterystycznych, analizę tekstury, rekonstrukcję obrazów, poprawę parametrów obrazu (np. kontrastu dla obrazów monochromatycznych).
Stosowana przede wszystkim w przetwarzaniu obrazów binarnych, jednak da się rozszerzyć na obrazy w skali szarości (przez rozszerzenie definicji dwóch podstawowych operacji – dylatacji i erozji).
Obszary zastosowań.
Obrazy binarne stosuje się w wielu aplikacjach ze względu na prostotę ich przetwarzania oraz niewielki rozmiar plików przechowujących dane. Oczywiście, implikuje to ograniczenie dostępnej informacji jaką pojedynczy obraz może ze sobą nieść, jednak do prostych zastosowań (jak np. wykrywanie sylwetki – konturu) jest ona w pełni wystarczająca. Z tego powodu, obrazy binarne znajdują zastosowanie w systemach opartych na identyfikacji kształtów (jak np. detekcja produktów na przenośniku taśmowym), przy wykrywaniu orientacji obiektów oraz interpretacji tekstu.
Szczególnie ostatni obszar zastosowań jest szeroko eksploatowany. Ze względu na swój niewielki rozmiar (obraz o rozdzielczości 640x480 zajmuje 37,5 kB), obrazy binarne są powszechnie wykorzystywane do archiwizacji oraz transmisji dokumentów przez urządzania faksowe (kompresja plików tego typu pozwala na kilkukrotne, a nawet kilkudziesięciokrotne zmniejszenie ich rozmiaru).

</doc>
<doc id="2956425" url="https://pl.wikipedia.org/wiki?curid=2956425" title="Szermierka na Letnich Igrzyskach Olimpijskich 1912 – szpada drużynowo mężczyzn">
Szermierka na Letnich Igrzyskach Olimpijskich 1912 – szpada drużynowo mężczyzn

Drużynowy turniej szpadzistów był jedną z pięciu konkurencji szermierskich rozgrywanych podczas V Letnich Igrzysk Olimpijskich w Sztokholmie w 1912 roku. Zawody odbyły się w dniach 9–10 lipca 1912 r. w Östermalm Sporting Grounds. Złoty medal zdobyła reprezentacja Belgii.
Belgowie zdominowali turniej korzystając z absencji zawodników francuskich i włoskich. Ich ekipa, prowadzona przez złotego medalistę w turnieju indywidualnym, Paula Anspacha, przegrała jedynie jeden mecz, ulegając drużynie szwedzkiej w rundzie półfinałowej. Dodatkowo Belgowie zostali nagrodzeni pucharem Challenge Trophy for the Team Épée, ufundowanym na poprzednich igrzyskach przez zawodników brytyjskich.
Składy drużyn.
 Belgia:
 Cesarstwo Niemieckie:
 Dania:
 Grecja:
 Holandia:
 Królestwo Czech:
 Norwegia:
 Rosja:
 Stany Zjednoczone:
 Szwecja:
 Wielka Brytania:

</doc>
<doc id="2956427" url="https://pl.wikipedia.org/wiki?curid=2956427" title="Jakob Sturm">
Jakob Sturm

Jakob Sturm (także Jakob lub Jacob Sturm von Sturmeck, Jaques Sturm de Sturmeck, ur. 10 sierpnia 1489 w Strasburgu; zm. 30 października 1553 tamże) – reformator religijny i burmistrz Strasburga.
Życiorys.
Jakob Sturm pochodził z rodziny patrycjuszy z Strasburga. Był synem Martina i Odilii Schott wnuczki Petera Schotta. Duży wpływ na rozwój Jakoba wywarł Jakob Wimpfeling, który wcześnie odkrył jego zdolności. Wimpfeling pragnął przygotować go do stanu duchownego, dlatego przeforsował wysłanie młodego Jakoba zamiast do szkoły klasztornej na uniwersytet w Heidelbergu, gdzie Jakob pilnie studiował logikę i gramatykę łacińską. Już wtedy wykazywał zainteresowanie prawem, które studiował oprócz filozofii i teologii. W czerwcu 1503 roku został baccalaureus artium. Na prośbę ojca wrócił do Strasburga, który obawiał się oblężenia Heidelbergu podczas wojny i następnie za radą krewnych powinien udać się na studia do Kolonii. Ponownie Wimpfeling sprzeciwił się i jego ulubionego ucznia wysłano na uniwersytet we Fryburgu, gdzie immatrykulował się 27 czerwca 1504 roku, a już w styczniu 1505 roku został mianowany na magistra siedmiu sztuk wyzwolonych i rozpoczął prowadzenie wykładów z etyki Arystotelesa. Jednocześnie studiował teologię i już w maju 1507 roku wygłosił kazanie w języku łacińskim. Jednak wkrótce zrezygnował z dalszego studiowania teologii. W 1523 roku został doktorem prawa.
Od młodych lat miał styczność z wybitnymi humanistami tego okresu m.in. Wimpfelingem, Sebastianem Brantem, Erazmem z Rotterdamu, Beatusem Rhenanusem. Już w 1510 roku jako nieliczny znalazł się przy łożu śmierci Johanna Geilera von Kaysersberg.
Od 1517 roku był bibliotekarzem i sekretarzem biskupa Strasburga Henryka Wittelsbacha, który później został biskupem Wormacji, Utrechtu i Freising. W tym czasie wykazał się nie tylko wiedzą, ale także zdolnościami dyplomatycznymi reprezentując księcia w Akwizgranie. W tym też czasie spotkał się z ruchem reformatorskim, którego stał się zwolennikiem, co z wielkim smutkiem przyjął jego nauczyciel Wimpfeling. Jakob Sturm podobno miał mu powiedzieć: „ jeśli jestem kacerzem, to wy mnie tym uczyniliście“. 
W 1524 roku został wybrany na członka wielkiej rady miasta Strasburga. W 1525 roku został członkiem Fünfzehner-Collegiums, które dozorowało konstytucję i administrację miasta. W tym samym roku został delegatem miasta Strasburg do cesarskiego sejmu. Wywarł też wpływ na stanowisko miasta w stosunku do wojny chłopskiej szerzącej się również w Alzacji.
W 1526 roku był przedstawicielem miasta na sejmie Rzeszy w Spirze, gdzie jego urok osobisty i piękna mowa wywarły wielkie wrażenie, tak że chciano go wysłać do arcyksięcia Ferdynarda, by nakłonił go do głosowania za przeprowadzeniem reform religijnych.
W 1531 roku Strasburg wstąpił za jego namową do związku szmalkaldzkiego. W tym związku reprezentował miasto w latach 1532-1546.
W 1537 roku sprowadził do miasta niespokrewnionego z nim humanistę Johannesa Sturma, założył bibliotekę, a w 1538 roku protestanckie gimnazjum, które w 1567 roku zostało przemienione na akademię, zaś w 1621 roku zostało podniesione do rangi uniwersytetu.
W 1538 roku zapewnił azyl w Strasburgu 1500 francuskim protestantom. Po porażce związku szmalkaldzkiego w wojnie szmalkaldzkiej chronił Strasburg przed utratą zarówno politycznej jak i religijnej wolności.

</doc>
<doc id="2956429" url="https://pl.wikipedia.org/wiki?curid=2956429" title="Stade Ahmed Matoire">
Stade Ahmed Matoire

Stade Ahmed Matoire – to stadion piłkarski w Fomboni na Komorach. Swoje mecze rozgrywa na nim drużyna piłkarska Fomboni FC. Stadion może pomieścić 1000 osób.

</doc>
<doc id="2956433" url="https://pl.wikipedia.org/wiki?curid=2956433" title="Zekova Glava">
Zekova Glava

Zekova Glava – szczyt w masywie Bjelasica w Czarnogórze o wysokości 2117 m n.p.m. Jest to drugi pod względem wysokości szczyt tego pasma.

</doc>
<doc id="2956435" url="https://pl.wikipedia.org/wiki?curid=2956435" title="Nakládaný hermelín">
Nakládaný hermelín

Nakládaný hermelín – marynowany ser "hermelín" (czeski odpowiednik sera typu camembert); potrawa kuchni czeskiej, popularna przekąska do piwa, szczególnie typu czeski pilzner.
Jest wiele różnych sposobów na przygotowanie sera. Hermelín może być marynowany w całości bądź przekrojony na pół lub pokrojony w ćwiartki. Ser umieszcza się w dużym słoiku razem z przyprawami i zalewa olejem słonecznikowym, rzadziej rzepakowym. Do marynowania, oprócz sera, najczęściej dodaje się pokrojoną cebulę, czosnek, słodką i ostrą papryką, ziele angielskie, liść laurowy oraz zioła prowansalskie.
Marynowanie trwa od kilku dni (w temperaturze pokojowej) do kilku tygodni (w chłodniejszej). Oprócz temperatury, na czas marynowania wpływa również to, czy ser jest w całości czy w kawałkach. Ser w kawałkach marynuje się szybciej. Dłużej marynowany ser jest bardzo miękki i kremowy przez co nadaje się do smarowania pieczywa. Krócej marynowany i zarazem twardszy ser, podaje się z pieczywem, marynowaną papryką oraz wspomnianym wyżej piwem.

</doc>
<doc id="2956436" url="https://pl.wikipedia.org/wiki?curid=2956436" title="Sprawa Korniłowa">
Sprawa Korniłowa

Sprawa Korniłowa, także bunt Korniłowa, pucz Korniłowa – konflikt między premierem rosyjskiego Rządu Tymczasowego Aleksandrem Kiereńskim a mianowanym przez niego głównodowodzącym armii rosyjskiej gen. Ławrem Korniłowem, w rezultacie którego Korniłow podjął nieudaną próbę obalenia Rządu Tymczasowego, który jego zdaniem działał na szkodę państwa.
Przebieg wydarzeń.
Po zamieszkach w lipcu 1917 premier Rząd Tymczasowego Aleksander Kiereński zwrócił się do gen. Ławra Korniłowa w nadziei, iż uda mu się zarówno powstrzymać niemiecką ofensywę, jak i przywrócić w wojsku rosyjskim podupadłą dyscyplinę. 10 lipca 1917 Kiereński zaproponował mu stanowisko dowódcy naczelnego wojsk rosyjskich. Korniłow nie zgodził się jednak od razu, lecz przedstawił dodatkowe warunki: likwidację komitetów żołnierskich, przywrócenie uprawnień dyscyplinarnych dowódców, wprowadzenie kary śmierci dla dezerterów i buntowników. 19 lipca zażądał także wyjęcia spod wszelkiej odpowiedzialności oraz całkowitej autonomii w rozkazach operacyjnych i decyzjach personalnych. Warunki Korniłowa zostały upublicznione 21 lipca w piśmie "Russkoje Słowo" jeszcze przed udzieleniem odpowiedzi przez Kiereńskiego. Sprawiło to, że generał stał się niezmiernie popularny w kołach prawicowych, zdecydowanie zaś krytykowała go lewica. 24 lipca Korniłow i Kiereński doszli do porozumienia, Korniłow objął oferowane mu stanowisko.
W rzeczywistości Kiereński nie miał zamiaru zrealizować żądań Korniłowa, gdyż oznaczałoby to dla niego utratę politycznego zaplecza – umiarkowanych socjalistów z Rady Delegatów Robotniczych i Żołnierskich. Nie chciał również, by generał zaczął być postrzegany jako zbawca Rosji, zagrażając jego własnej pozycji. Dlatego wbrew obietnicom, Kiereński nie zatwierdził ani przywrócenia kary śmierci na tyłach, ani nie zmilitaryzował transportu kolejowego i przemysłu obronnego, nie ograniczył także uprawnień komitetów żołnierskich. Utwierdziło to Korniłowa w przekonaniu, że premier nie działa samodzielnie, lecz na zlecenie obcych agentów. Z kolei Kiereński, jak pisze Richard Pipes, źle ocenił sytuację w kraju, zakładając, że Korniłow, jako potencjalny przywódca prawicowego przewrotu, jest bardziej niebezpiecznym rywalem Rządu Tymczasowego niż bolszewicy pod wodzą Lenina i Trockiego. Wobec braku współpracy z premierem, a spodziewając się nowego uderzenia niemieckiego, Korniłow 3 sierpnia przybył do Piotrogrodu, a jego spotkanie z Kiereńskim i ministrami rządu utwierdziło go w przekonaniu, że w skład rządu wchodzą ludzie nielojalni, zdradzający wrogom kraju tajemnice wojskowe. Dlatego 6 lub 7 sierpnia polecił gen. Krymowowi przesunięcie 3. Korpusu Kawalerii z frontu rumuńskiego do Wielkich Łuków, by siły te mogły w razie potrzeby zdławić wystąpienie bolszewickie w Piotrogrodzie lub Moskwie. Korniłow zapewniał, że chce wywrzeć presję na rząd, ale nie go obalić. Deklarował także, że w przypadku wybuchu zamieszek w stolicy koniecznym będzie tworzenie „nowej, silnej władzy”, do której sam mógłby wejść.
10 sierpnia Korniłow ponownie spotkał się z Kiereńskim, ponawiając swoje postulaty wdrożenia dyscypliny w wojsku i militaryzacji transportu i przemysłu obronnego. Premier pozytywnie przyjął jedynie pierwsze żądanie, ale ponownie nie zapadły żadne wiążące decyzje. Cztery dni później Korniłow został entuzjastycznie przyjęty przez przedstawicieli prawicy na Naradzie Państwowej w Moskwie. Kiereński poczuł się osobiście zagrożony popularnością generała, tym bardziej że w kolejnych dniach prasa konserwatywna zaczęła ostro atakować Rząd Tymczasowy. Tym bardziej utwierdziło to premiera w przekonaniu, że powinien obawiać się nie bolszewików, a prawicowego zamachu stanu. 19 sierpnia, dowiedziawszy się od Borisa Sawinkowa o planach bolszewickiego przewrotu, który według francuskich źródeł wywiadowczych miał odbyć się na początku września, Kiereński uznał te informacje za niewiarygodne, postanowił natomiast posłużyć się nimi jako pretekstem do definitywnego odsunięcia Korniłowa. Kiereński skierował Sawinkowa do komendy Korniłowa w Mohylewie, nakazując mu zażądać od generała likwidacji rzekomej konspiracji oficerskiej, zniesienia Wydziału Politycznego przy komendzie głównej, zgody na wyłączenie Piotrogrodu i okolic spod dowództwa Korniłowa oraz skierowanie do stolicy korpusu kawalerii, które mogłyby tłumić wystąpienie bolszewickie. Rozmowy Sawinkowa z Korniłowem trwały od 22 do 24 sierpnia. W ich trakcie generał zgodził się na dwa ostatnie żądania, odmówił natomiast rozwiązania Wydziału Politycznego i zapewnił, że będzie sam likwidował spiski antyrządowe wśród oficerów. Już po wyjeździe Sawinkowa Korniłow nakazał gen. Krymowowi stłumienie buntu bolszewickiego w Petersburgu, gdyby takowy wybuchł.
Do otwartego konfliktu między Korniłowem i Kiereńskim doszło za sprawą działań Władimira Lwowa, byłego oberprokuratora Świątobliwego Synodu Rządzącego. 25 sierpnia 1917, podając się za wysłannika Kiereńskiego, Lwow oznajmił Korniłowowi, że premier dopuszcza możliwość mianowania go dyktatorem (miał także rozważać obwołanie się dyktatorem lub utworzenie Dyrektoriatu). Korniłow oznajmił, że zgodziłby się na przejęcie pełni władzy w Rosji. Następnie Lwow udał się do Kiereńskiego, którego z kolei przekonał, że Korniłow szykuje wojskowy przewrót. Kiereński przeprowadził z Korniłowem rozmowę telegraficzną, w czasie której udawał Lwowa; pragnął w ten sposób przekonać się, czy generał faktycznie przygotowywał obalenie Rządu Tymczasowego. Tak też zinterpretował odpowiedzi Korniłowa, który sądził, że w rozmowie jedynie zaprasza Kiereńskiego do Mohylewa. Jedynie na tej podstawie premier zwołał 27 sierpnia posiedzenie rządu, na którym ministrowie nadali mu pełnię władzy, w celu skutecznego opanowania sytuacji. Tego samego dnia Kiereński wezwał Korniłowa do Piotrogrodu. Tymczasem generał, nie wiedząc, w jaki sposób Kiereński zinterpretował rozmowę, przygotowywał się nadal do skierowania wojsk do Piotrogrodu w celu walki z bolszewikami, o czym poinformował Rząd Tymczasowy telegraficznie. Równocześnie premier skierował do Mohylewa depeszę, w której odwoływał Korniłowa ze stanowiska głównodowodzącego. Wiadomość tę w kwaterze głównej uznano za sfałszowaną lub też przesłaną pod przymusem bolszewików. Kiereński przesłał do gazet informacje o zdradzie generała. Fakt ten oburzył Korniłowa. Generał nie miał własnych ambicji politycznych, w ograniczony sposób rozumiał sens wydarzeń zachodzących w Rosji, łatwo ulegał natomiast sugestiom prawicy, iż powinien ratować ojczyznę, stając na czele silnego rządu.
Dopiero w tym momencie Korniłow zdecydował się na otwarty bunt. W swojej proklamacji stwierdził, że Rząd Tymczasowy celowo działa na niekorzyść Rosji, prowadząc politykę korzystną dla Niemiec pod naciskiem Piotrogrodzkiej Rady Delegatów Robotniczych i Żołnierskich. W ciągu kolejnych trzech dni bezskutecznie usiłował mobilizować ludność przeciwko Rządowi Tymczasowemu i nawoływał wyższych oficerów, by wsparli jego zbrojne wystąpienie. Równocześnie Kiereński w swoich depeszach przedstawiał generała jako zdrajcę i nakazywał dowódcom nie stosować się do jego rozkazów. Apelował do społeczeństwa, by „broniło rewolucji” przed Korniłowem. Kiereński zgodził się, by bolszewicy zorganizowali własne oddziały zbrojne do obrony stolicy przed prawicowym zamachem stanu, ich przywódcy zostali zwolnieni z więzień. Tymczasem oddziały skierowane przez Korniłowa do Piotrogrodu i tak nie dotarły na miejsce wobec strajku kolejarzy i braku zaopatrzenia. Dowodzący korpusem gen. Aleksandr Krymow popełnił samobójstwo.
1 września Korniłow pozwolił się aresztować i do rewolucji październikowej przebywał w twierdzy w Bychowie. Sprawa Korniłowa ostatecznie pogrążyła Kiereńskiego w oczach kół liberalnych i konserwatywnych, nie przełożyła się natomiast na wzrost jego poparcia ze strony socjalistów. Politycznie największe korzyści z omawianych wydarzeń wyciągnęli bolszewicy, którzy od końca sierpnia 1917 stopniowo odbierali poparcie eserowcom i mienszewikom, zyskując coraz większe poparcie społeczne w stolicy. Zachowali oni utworzone w obronie przed domniemanym puczem oddziały Czerwonej Gwardii i infiltrowali armię rosyjską poprzez struktury Organizacji Wojskowej. Aresztowanie domniemanego przywódcy puczu i kilku innych dowódców przyczyniło się także do dalszego upadku dyscypliny w armii rosyjskiej.
Komisja powołana w sprawie Korniłowa w październiku 1917 stwierdziła w czerwcu roku następnego, że generał nie stał na czele żadnego spisku antyrządowego. Wersję przeciwną upowszechnił Kiereński w swoich wydanych na emigracji wspomnieniach, przyjęła ją również historiografia radziecka. W ten sposób przekonanie o planowanym przez Korniłowa prawicowym puczu stało się jednym z najważniejszych mitów historycznych związanych z rewolucją październikową.

</doc>
<doc id="2956437" url="https://pl.wikipedia.org/wiki?curid=2956437" title="Franz Beda Riklin">
Franz Beda Riklin



</doc>
<doc id="2956438" url="https://pl.wikipedia.org/wiki?curid=2956438" title="Jeannot Moes">
Jeannot Moes

Jeannot Moes (ur. 11 maja 1948) – piłkarz luksemburski grający na pozycji bramkarza. W swojej karierze rozegrał 55 meczów w reprezentacji Luksemburga.
Kariera klubowa.
Całą swoją karierę piłkarską Moes spędził w klubie Avenir Beggen. W 1967 roku zadebiutował w nim w lidze luksemburskiej i występował w nim do końca sezonu 1988/1989. Swoją karierę zakończył w wieku 41 lat. Wraz z Avenirem wywalczył cztery mistrzostwa Luksemburga w sezonach 1968/1969, 1981/1982, 1983/1984 i 1985/1986 oraz zdobył trzy Puchary Luksemburga w sezonach 1982/1983, 1983/1984 i 1986/1987.
Kariera reprezentacyjna.
W reprezentacji Luksemburga Moes zadebiutował 15 listopada 1970 roku w przegranym 0:5 meczu eliminacji do Euro 72 z Niemiecką Republiką Demokratyczną, rozegranym w Luksemburgu. W swojej karierze grał też w: eliminacjach do MŚ 1974, do Euro 76, do MŚ 1978, do Euro 80, do MŚ 1982 i do Euro 84. Od 1970 do 1983 roku rozegrał w kadrze narodowej 55 meczów.

</doc>
<doc id="2956439" url="https://pl.wikipedia.org/wiki?curid=2956439" title="Remo Sele">
Remo Sele

Raimond "Remo" Sele (ur. 7 czerwca 1948) – liechtensteiński strzelec, olimpijczyk. 
Brał udział w igrzyskach olimpijskich w 1972 (Monachium) i w 1984 (Los Angeles). Na obu startował w konkurencji strzelania z karabinu małokalibrowego w pozycji leżącej z odl. 50 m. W Monachium był 85., a w Los Angeles uplasował się na 65. miejscu ex aequo z Jadaanem Tarjamem Al-Shammarim z Kataru.

</doc>
<doc id="2956440" url="https://pl.wikipedia.org/wiki?curid=2956440" title="Loteria wizowa">
Loteria wizowa

Loteria wizowa ( lub , DV) – amerykański program imigracyjny umożliwiający uzyskanie prawa stałego pobytu w USA, czyli tzw. „zielonej karty”. Loteria jest organizowana corocznie przez Departament Stanu USA i skierowana dla obywateli państw, z których imigracja do Stanów Zjednoczonych w ciągu ostatnich pięciu lat nie przekroczyła 50 000. Pula wszystkich wiz wynosi 50 000, jednakże żaden kraj nie może przekroczyć 7 procent tej liczby, czyli 3500.
Historia.
W 1990 r. powstała ustawa imigracyjna, wraz z którą Kongres USA uchwalił program „Wiz dla Imigrantów Różnych Narodowości”, zakładający, że każdego roku będzie się losować 55 000 wiz dla osób pochodzących z państw o niskim wskaźniku imigracji do Stanów Zjednoczonych. Głównym promotorem loterii wizowej był kongresmen Charles Schumer, od nazwiska którego program bywa nazywany „loterią Schumera”. Pierwsze losowanie odbyło się w 1993 roku.
Program udostępnia pulę maksymalnie 55 000 wiz, jednak uchwalona w 1997 r. Ustawa o Pomocy Nikaragui i Ameryce Centralnej (NACARA) przewiduje, że 5000 z nich będzie corocznie przeznaczanych na program NACARA, więc ogólna liczba wiz wynosi 50 000.
W pierwszej loterii wizowej DV-1995 z programu zostało wykluczonych trzynaście państw: Kanada, Chiny (część kontynentalna), Dominikana, Salwador, Haiti, Indie, Jamajka, Meksyk, Filipiny, Korea Południowa, Tajwan, Wielka Brytania (oprócz Irlandii Północnej) i Wietnam.
Kolejne loterie i kraje, które były z niej wyłączone lub włączone:
Przebieg loterii.
Wszystkie kraje, które mają prawo do wzięcia udziału w loterii są przydzielone do jednego z sześciu regionów geograficznych: Europy, Afryki, Azji, Ameryki Południowej i Środkowej, Ameryki Północnej oraz Oceanii. Każde zgłoszenie jest przydzielane do właściwego regionu i nadawany jest mu numer. Na podstawie tego ile wiz imigracyjnych otrzymali mieszkańcy poszczególnych krajów, ustalany jest przydział wiz loteryjnych. Tradycyjnie najwięcej przypada ich na Europę i Afrykę (ok. 80%), gdyż pozostałe kontynenty, w szczególności Azja i Ameryka Południowa dominują w innych kategoriach wizowych. Jednakże żaden kraj nie może otrzymać więcej niż 7% z całkowitej puli wiz, czyli 3500.
W loterii może wziąć udział osoba, której kraj znajduje się aktualnie na liście państw kwalifikujących się do programu. Musi ona posiadać minimum wykształcenie średnie lub w ciągu ostatnich pięciu lat przepracować dwa w zawodzie, do wykonywania którego niezbędne są co najmniej dwa lata szkolenia lub praktyk. Zgłoszenia przyjmowane są wyłącznie na stronie loterii, zwykle w październiku lub listopadzie. Jedna osoba może wysłać tylko jedno zgłoszenie, a jeśli wyśle ich więcej, wszystkie zostaną zdyskwalifikowane. Od 2003 r. można je nadsyłać wyłącznie przez Internet. Po zakończeniu przyjmowania zgłoszeń odbywa się komputerowe losowanie, którego wyniki są udostępniane zawsze 1 maja. Samo wylosowanie nie oznacza automatycznego uzyskania zielonej karty. Aby ją otrzymać trzeba w określonym czasie spełnić szereg wymogów kwalifikacyjnych, m.in. przejść szczegółowe badania medyczne i udowodnić, że nie będzie się obciążeniem dla państwa amerykańskiego. Ponieważ nie wszyscy wyłonieni są w stanie spełnić wymagania lub uregulować potrzebnych formalności – losowanych jest więcej niż 50 000 osób.
Z uwagi na to, że rok podatkowy w USA rozpoczyna się 1 października i kończy 30 września następnego roku, zgłoszenia przyjmowane np. w 2013 r. dotyczą DV-2015. Wynika to z tego, że wylosowane osoby muszą dostać wizę i przybyć do Stanów w roku podatkowym 2015, czyli pomiędzy 1 października 2014 a 30 września 2015 r. Po tym terminie otrzymanie zielonej karty nie jest już możliwe i to pomimo wylosowania.
Krytyka systemu loteryjnego.
Do DV-2010 r. osoby biorące udział w loterii nie mogły w żaden sposób sprawdzić, czy zostały wylosowane. Jedynie zwycięzcy byli powiadamiani listownie. Później wprowadzono specjalne numery, które otrzymuje każda osoba startująca w programie. Dzięki niemu, po ogłoszeniu wyników losowania, można sprawdzić swój status na stronie loterii. Wcześniej brak tych informacji był często krytykowany, ponieważ poczta w wielu krajach rozwijających się lub politycznie niestabilnych była zawodna albo niegodna zaufania.
Loteria spotkała się też z krytyką ze strony tymczasowych, ale legalnie przebywających w Stanach osób, które twierdzą, że często wysoko wykwalifikowani pracownicy przebywają w USA na tymczasowych wizach przez całe lata bez żadnej jasnej ścieżki dostania obywatelstwa, a 50 tys. przypadkowych ludzi z całego świata otrzymuje kartę stałego pobytu, która umożliwia im zdobycie obywatelstwa w ciągu kilku lat.

</doc>
<doc id="2956442" url="https://pl.wikipedia.org/wiki?curid=2956442" title="Louis Frommelt">
Louis Frommelt

Louis Frommelt (ur. 3 maja 1943, zm. 28 lutego 2005 w Balzers) – liechtensteiński strzelec, olimpijczyk. 
Brał udział w igrzyskach olimpijskich w 1972 (Monachium). Startował tam tylko w konkurencji strzelania z karabinu małokalibrowego w pozycji leżącej z odl. 50 m, w której zajął 87. miejsce.

</doc>
<doc id="2956443" url="https://pl.wikipedia.org/wiki?curid=2956443" title="Bendern">
Bendern

Bendern – wieś w Liechtensteinie, w gminie Gamprin. W miejscowości znajduje się dwunastowieczny kościół. Od 1986 siedziba Liechtenstein-Institut, a także Międzynarodowej Akademii Filozofii (IAP).

</doc>
<doc id="2956447" url="https://pl.wikipedia.org/wiki?curid=2956447" title="An-Nahr">
An-Nahr

An-Nahr (arab. النهر) – istniejąca arabska wieś, która była położona w Dystrykcie Akki w Mandacie Palestyny. Wieś została wyludniona i zniszczona podczas I wojny izraelsko-arabskiej, po ataku żydowskiej organizacji paramilitarnej Hagana w dniu 21 maja 1948 roku.
Położenie.
An-Nahr leżała w północnej części równiny przybrzeżnej Izraela, w odległości 14 km na północny wschód od miasta Akka. Według danych z 1945 do wsi należały ziemie o powierzchni 526,1 ha. We wsi mieszkało wówczas 610 osób.
Historia.
Badania archeologiczne odkryły w tym obszarze pozostałości osady Tall al-Qahwa z XVIII wieku p.n.e.. Data powstania wioski An-Nahr nie jest znana. W wyniku I wojny światowej w 1918 roku cała Palestyna przeszła pod panowanie Brytyjczyków, którzy utworzyli Mandat Palestyny. W owym czasie An-Nahr była niewielką wsią.
Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała te tereny państwu arabskiemu. Podczas wojny domowej w Mandacie Palestyny w 1948 roku w okolicy operowały siły Arabskiej Armii Wyzwoleńczej, które paraliżowały żydowską komunikację w całej Galilei. Podczas I wojny izraelsko-arabskiej Izraelczycy w nocy z 20 na 21 lipca zajęli wieś An-Nahr. Atak przeprowadzili żołnierze z Brygady Karmeli. Wszystkich mieszkańców wysiedlono, a następnie wyburzono jej domy.
Miejsce obecnie.
Teren wioski An-Nahr pozostaje opuszczony, jednak jej grunty rolne zajął moszaw Ben Ammi i kibuc Kabri.

</doc>
<doc id="2956449" url="https://pl.wikipedia.org/wiki?curid=2956449" title="Diablak">
Diablak

Diablak lub Babia Góra (słow. "Babia hora", 1723 m) – najwyższy szczyt masywu Babiej Góry w Paśmie Babiogórskim należącym do Beskidu Żywieckiego. W masywie Babiej Góry wyróżniono wiele wierzchołków, aby więc sprecyzować, o który dokładnie z nich chodzi, dla najwyższego używa się odrębnej nazwy Diablak.
Pochodzenie nazwy.
Pochodzenie nazwy tłumaczą legendy. Według jednej z nich dawniej na szczycie Babiej Góry diabeł budował zamek dla zbójnika, który podpisał z nim umowę. Jednak gdy zapiał kur, niemal już ukończony zamek zawalił się, grzebiąc w ruinach zbójnika. Podczas burzy można podobno usłyszeć spod głazów brzęk jego ciupagi. Stąd też dla tego szczytu w ludowym nazewnictwie używano nazwy Diablak, Diabli Zamek lub Diable Zamczysko. Na dawnych niemieckich mapach szczyt ten opisany był jako "Teufelspitze", czyli "Góra diabła".
Dawniej zwany był także Diablim Zamkiem lub Wielką Babią Górą.
Topografia.
Diablak jest najwyższym szczytem całych Beskidów Zachodnich, poza Tatrami najwyższym szczytem w Polsce i drugim co do wybitności (po Śnieżce). Znajduje się w głównym grzbiecie Pasma Babiogórskiego pomiędzy Pośrednim Grzbietem (po zachodniej stronie) i Siodłem Bończy (po wschodniej stronie). Grzbietem tym biegnie Wielki Europejski Dział Wodny między zlewiskami Bałtyku i Morza Czarnego oraz w części zachodniej pasma (po Diablak) granica polsko-słowacka. Szczytowe partie Diablaka znajdują się w piętrze halnym i pokrywa je rumowisko skalne zwane rumowiskiem Babiej Góry. Rumowisko to po stronie zachodniej, pomiędzy szczytem Diablaka a Pośrednim Grzbietem, nosi nazwę Tablic Zejsznera. Stoki południowe i wschodnie są łagodne, stoki północne bardzo strome - wyróżnia się w nich Piarżysty Żleb opadający do Kotlinki Suchego Potoku.
W podszczytowych partiach Diablaka, w miejscu zwanym Orawskimi Piwnicami, znajduje się największe nagromadzenie jaskiń po słowackiej stronie Babiej Góry. Największą spośród zlokalizowanych tam jaskiń jest Orawska Piwnica II o długości korytarzy 32 m. W obrębie kopuły szczytowej Diablaka, na wysokości 1710 m n.p.m., zinwentaryzowano także niewielki obiekt jaskiniowy o nazwie Diabla Koleba (o długości 4 m). Jest to najwyżej położona jaskinia w Beskidach Zachodnich.
Również na południowych stokach Diablaka, około 10 min. drogi poniżej szczytu, znajduje się nigdy nie wysychające i najwyżej w całych polskich Beskidach położone źródło wody – Głodna Woda. Poniżej tego źródła, przy zielonym szlaku turystycznym są ruiny pierwszego schroniska na Babiej Górze.
Obiekty na szczycie Diablaka.
Na szczycie Diablaka istnieje kilka historycznych i współczesnych obiektów, dawniej istniały także inne:
Turystyka.
Na Diablaka wychodzono turystycznie od dawna. Jeszcze do niedawna sądzono, że pierwszym jego zdobywcą znanym z nazwiska, był Jowius Fryderyk Bystrzycki, herbu Bończa, astronom i matematyk na dworze króla Stanisława Augusta Poniatowskiego. Swoje rzekome wejście na szczyt 8 lipca 1782 roku opisał w Gazecie Warszawskiej z 26 października 1813. Podaje, że przez lunetę oglądał stąd Kraków oraz Sanktuarium na Świętym Krzyżu, rozróżniając nawet dachówki na dachach. Współcześni badacze podważają jednak wiarygodność jego opisu. Aleksy Siemionow wykazał, że w istocie opis Bystrzyckiego jest mistyfikacją.
Diablak słynie z efektownych wschodów i zachodów słońca, zwłaszcza w lipcu. Często można z niego obserwować rankiem morze mgieł zalegające Kotlinę Orawsko-Nowotarską, ponad którym wyłaniają się szczyty Tatr. Obecnie na Diablaka prowadzi kilka szlaków turystycznych oraz ścieżka edukacyjna „Babia Góra bez granic”. Całkowicie odsłonięty i wysoko wznoszący się nad okolicznymi górami szczyt jest doskonałym punktem widokowym. Dookólna (360°) panorama widokowa obejmuje Beskid Żywiecki, Śląski, Mały, Makowski, Wyspowy, Gorce, Kotlinę Orawsko-Nowotarską, Tatry, Wielką Fatrę, Małą Fatrę, Góry Choczańskie, przy dobrej widoczności widoczny jest Kraków. W wyjątkowo sprzyjających warunkach można dostrzec Górę Świętej Anny, klasztor na Jasnej Górze w Częstochowie, Góry Świętokrzyskie oraz Jesioniki w Sudetach.
Diablak może być szczytem niebezpiecznym. Charakterystyczna dla niego bardzo zmienna pogoda była przyczyną wielu wypadków, w tym śmiertelnych. Największy zdarzył się w lutym 1935. Podczas rajdu narciarskiego pojawiła się silna zawieja śnieżna. 4-osobowa grupa narciarzy KS „Beskid” z Andrychowa nie zauważyła budynku schroniska na Babiej Górze (obecnie już nieistniejącego) i zamarzła w śnieżycy. Zwłoki trzech narciarzy znaleziono w pobliżu schroniska – jeden z nich przejechał w odległości 1 m od budynku schroniska, nie zauważając go, a zwłoki czwartego znaleziono daleko, w maju, dopiero po stopieniu śniegów. Latem niebezpieczne są burze na szczycie i silne mgły, zimą zawieje śnieżne, a w niektórych partiach istnieje zagrożenie lawinowe.

</doc>
<doc id="2956451" url="https://pl.wikipedia.org/wiki?curid=2956451" title="Cesare Agostini">
Cesare Agostini

Cesare Agostini (ur. 15 października 1864 w Perugii, zm. 1942) – włoski lekarz psychiatra. 
Życiorys.
Był uczniem Emila Kraepelina w Heidelbergu. W 1896 roku został profesorem psychiatrii. W 1904 został dyrektorem szpitala uniwersyteckiego w Perugii oraz profesorem medycyny i psychiatrii sądowej.

</doc>
<doc id="2956453" url="https://pl.wikipedia.org/wiki?curid=2956453" title="Curtis Granderson">
Curtis Granderson

Curtis Granderson, Jr. (ur. 16 marca 1981) – amerykański baseballista, który występował na pozycji zapolowego.
Przebieg kariery.
Granderson studiował na University of Illinois at Chicago, gdzie w latach 2000–2002 grał w drużynie uniwersyteckiej UIC Flames. W 2002 został wybrany w trzeciej rundzie draftu przez Detroit Tigers i początkowo występował w klubach farmerskich tego zespołu, między innymi w Erie SeaWolves, reprezentującym poziom Double-A. W Major League Baseball zadebiutował 13 września 2004 w meczu przeciwko Minnesota Twins. W 2006 wystąpił we wszystkich spotkaniach World Series, w których Tigers przegrali z St. Louis Cardinals 1–4.
Rok później jako trzeci zawodnik w historii MLB (po Franku Schulte i Willie Maysie) zaliczył co najmniej 20 double'ów, 20 triple'ów, 20 skradzionych baz i zdobył 20 home runów w jednym sezonie. W 2009 po raz pierwszy wystąpił w Meczu Gwiazd.
W grudniu 2009 w ramach wymiany zawodników przeszedł do New York Yankees. W sezonie 2011 zaliczył najwięcej w lidze RBI (119) i zdobył 41 home runów (2. wynik w lidze), w głosowaniu do nagrody MVP American League zajął 4. miejsce (za Justinem Verlanderem, Jacobym Ellsbury i José Bautistą) i otrzymał nagrodę Silver Slugger Award. 6 maja 2012 w spotkaniu z Kansas City Royals zaliczył 1000. uderzenie, zaś 26 sierpnia 2012 w meczu przeciwko Cleveland Indians zdobył 200. home runa w karierze.
W grudniu 2013 jako wolny agent podpisał czteroletni kontrakt wart 60 milionów dolarów z New York Mets. 17 września 2016 w meczu z Minnesota Twins został pierwszym zawodnikiem w historii klubu, który zdobył dwa home runy – dającego wyrównanie i zwycięstwo – w dodatkowych zmianach.
W 2016 za działalność charytatywną otrzymał Roberto Clemente Award. 19 sierpnia 2017 został zawodnikiem Los Angeles Dodgers. W styczniu 2018 podpisał roczny kontrakt z Toronto Blue Jays, jednak w lipcu 2018 został oddany do Milwaukee Brewers. W styczniu 2020 ogłosił zakończenie zawodniczej kariery.

</doc>
<doc id="2956454" url="https://pl.wikipedia.org/wiki?curid=2956454" title="Guido Wolf">
Guido Wolf

Guido Wolf (ur. 12 czerwca 1924 w Vaduz, zm. 13 października 1994 tamże) – liechtensteiński strzelec, olimpijczyk.
Uczestniczył w Letnich Igrzyskach Olimpijskich 1960 w Rzymie. Startował w dwóch konkurencjach, w których odpadał w kwalifikacjach.

</doc>
<doc id="2956456" url="https://pl.wikipedia.org/wiki?curid=2956456" title="It Gets Better">
It Gets Better

It Gets Better – internetowa kampania społeczna skierowana do młodzieży homoseksualnej, biseksualnej i transgenderycznej, będącej ofiarami przemocy ze względu na orientację seksualną lub tożsamość płciową, której celem jest zapewnienie, że ich sytuacja z czasem ulegnie poprawie. Projekt został zainicjowany w sierpniu 2010 roku przez amerykańskiego dziennikarza Dana Savage'a i jego partnera Terry'ego Millera, po serii samobójstw nastolatków dotkniętych ową przemocą.
W ramach kampanii użytkownicy nagrywają i umieszczają w serwisie YouTube krótkie filmy niosące przesłanie, że „jest coraz lepiej” (ang. "It Gets Better"). W pierwszym miesiącu trwania akcji powstało ponad 2000 filmów, a łącznie nagrano ich ponad 50 000.
Filmy tworzone są zarówno przez osoby publiczne, organizacje, jak i osoby prywatne. W kampanii udział wzięli politycy (m.in. Barack Obama, Hillary Clinton, David Cameron), artyści (m.in. Adam Lambert, Anne Hathaway, Colin Farrell, Joel Madden, Kesha), pracownicy przedsiębiorstw (m.in. Gap, Google, Facebook, Pixar), uczelnie (m.in. Columbia University, Massachusetts Institute of Technology), instytucje rządowe (m.in. San Francisco Police Department), a także organizacje sportowe (m.in. Los Angeles Dodgers), religijne (m.in. Hebrew Union College-Jewish Institute of Religion), LGBT (m.in. Human Rights Campaign) i inne.

</doc>
<doc id="2956457" url="https://pl.wikipedia.org/wiki?curid=2956457" title="Stanisław Kostka Wielogłowski">
Stanisław Kostka Wielogłowski

Stanisław Kostka Wielogłowski herbu Starykoń – miecznik krakowski w latach 1785-1795, wojski mniejszy krakowski w latach 1784-1785, skarbnik krakowski w 1784 roku, burgrabia krakowski w latach 1782-1784, komornik graniczny lelowski, konsyliarz województwa krakowskiego w konfederacji targowickiej.
Był sędzią żydowskim województwa krakowskiego w 1782 i 1791 roku. Był komisarzem Sejmu Czteroletniego z powiatu proszowickiego województwa krakowskiego do szacowania intrat dóbr ziemskich w 1789 roku. 

</doc>
<doc id="2956458" url="https://pl.wikipedia.org/wiki?curid=2956458" title="It Gets Better Project">
It Gets Better Project



</doc>
<doc id="2956461" url="https://pl.wikipedia.org/wiki?curid=2956461" title="Adrianus de Jong">
Adrianus de Jong

Adrianus Egbert Willem „Adriaan” „Arie” de Jong (ur. 21 czerwca 1882 w Plantungan, Holenderskie Indie Wschodnie, zm. 23 grudnia 1966 w Hadze) – holenderski artylerzysta, szermierz, pięciokrotny medalista olimpijski w szabli i szpadzie, dwukrotny mistrz świata w szabli, wicemistrz świata w szpadzie, osiemnastokrotny mistrz kraju.
W latach 1910–1928 de Jong zdobył osiemnaście tytułów mistrza Holandii: dziewięć w szpadzie, sześć w szabli i trzy we florecie. Na mistrzostwach w 1924 roku zdobył złoto we wszystkich trzech turniejach indywidualnych.
Jednakże jego największym osiągnięciem były medale mistrzostw świata w 1922 (złoto w szabli) i w 1923 roku (złoto w szabli, srebro w szpadzie), a także pięć brązowych medali na igrzyskach olimpijskich w 1912 roku w Sztokholmie, w 1920 roku w Antwerpii oraz w 1924 roku w Paryżu. Na tych ostatnich pełnił funkcję chorążego reprezentacji Holandii.
Podczas indywidualnego turnieju szablistów na igrzyskach w Paryżu, de Jong walczył w półfinale z Węgrem Sándorem Pósta. Gdy prowadził trzema punktami, jeden z kibiców spadł z krzesła, co skupiło uwagę sędziów. Nie zauważyli oni trafienia Holendra (które dałoby mu zwycięstwo w potyczce z Węgrem). Wytrącony z równowagi de Jong przegrał ostatecznie walkę i zajął piąte miejsce, podczas gdy Węgier zdobył złoty medal.
Holender był pierwszym sportowcem w historii, który wystąpił na sześciu igrzyskach olimpijskich – olimpiadzie letniej w Atenach oraz igrzyskach w Londynie, Sztokholmie, Antwerpii, Paryżu i Amsterdamie.
W wieku 54 lat, de Jong wygrał indywidualny turniej szpadzistów na mistrzostwach świata wojskowych w 1936 roku.
Po zakończeniu kariery wojskowej, de Jong został menadżerem indonezyjskiej restauracji w Hadze. Zmarł w wieku 84 lat.
W Hadze znajduje się ulica nazwana jego imieniem – Arie de Jongstraat.

</doc>
<doc id="2956463" url="https://pl.wikipedia.org/wiki?curid=2956463" title="Gustav Kaufmann">
Gustav Kaufmann

Gustav Kaufmann (ur. 23 sierpnia 1918 w Schaan, zm. 20 stycznia 2015 w Schellenbergu) – liechtensteiński strzelec, olimpijczyk.
Uczestniczył w Letnich Igrzyskach Olimpijskich 1960 w Rzymie. Startował w dwóch konkurencjach, w których odpadał w kwalifikacjach.

</doc>
<doc id="2956464" url="https://pl.wikipedia.org/wiki?curid=2956464" title="4 Pułk Lotnictwa Bombowego">
4 Pułk Lotnictwa Bombowego

4 Pułk Lotnictwa Bombowego (4 plm) – oddział lotnictwa bombowego ludowego Wojska Polskiego. 
Formowanie i zmiany organizacyjne.
W październiku 1944 roku, na bazie radzieckiego 458 Pułku Lotnictwa Bombowego z 326 Dywizji Lotnictwa Bojowego, sformowano lotnisku w Wypełzowie (ZSRR) 4 Pułk Lotnictwa Bombowego. W listopadzie pułk szkolił się w Tule, a od grudnia pułk stacjonował Mirogrodzie. 
Jednostka weszła w skład 1 Dywizji Lotnictwa Bombowego. W końcu marca 1945 roku pułk został przebazowany do Polski i rozmieszczony na lotnisku w Sunnikach koło Sochaczewa.
1 maja 1945 roku pułk liczył 276 osób, w tym 112 oficerów, 154 podoficerów i 10 szeregowców. W składzie personelu latającego było po 32 pilotów i nawigatorów oraz 31 strzelców radiotelegrafistów. Uzbrojenie jednostki stanowiły 32 Pe-2 i jeden samolot Po-2.
Do końca wojny pułk nie osiągnął gotowości bojowej i w działaniach bojowych nie brał udziału.
W 1946 roku, w związku z przejściem lotnictwa Wojska Polskiego na stopę pokojową, 4 Pułk Lotnictwa Bombowego został rozformowany.

</doc>
<doc id="2956465" url="https://pl.wikipedia.org/wiki?curid=2956465" title="Paul Philipp">
Paul Philipp

Paul Philipp (ur. 21 października 1950 w Dommeldange) – luksemburski piłkarz grający na pozycji pomocnika. W swojej karierze rozegrał 55 meczów i zdobył 4 gole w reprezentacji Luksemburga.
Kariera klubowa.
Swoją karierę piłkarską Philipp rozpoczął w klubie Avenir Beggen. W 1966 roku zadebiutował w nim w lidze luksemburskiej i występował w nim do końca sezonu 1968/1969. W sezonie 1968/1969 wywalczył z nim mistrzostwo Luksemburga.
Na początku 1970 roku Philipp przeszedł do belgijskiego Royale Union Saint-Gilloise. W latach 1974–1976 był zawodnikiem Standardu Liège, a w latach 1976–1980 ponownie grał w Royale Union Saint-Gilloise. W latach 1980–1983 był piłkarzem Royalu Charleroi.
W 1983 roku Philipp wrócił do Aveniru Beggen. W sezonie 1983/1984 sięgnął z nim po dublet - mistrzostwo i puchar kraju. W 1985 roku zakończył karierę piłkarską.
Kariera reprezentacyjna.
W reprezentacji Luksemburga Philipp zadebiutował 20 listopada 1968 roku w przegranym 1:5 towarzyskim meczu z Danią, rozegranym w Kopenhadze. W swojej karierze grał w: eliminacjach do MŚ 1970, do Euro 72, do MŚ 1974, do Euro 76, do MŚ 1978, do Euro 80 i do MŚ 1982. Od 1968 do 1982 roku rozegrał w kadrze narodowej 55 meczów i strzelił 4 bramki.
Po zakończeniu kariery piłkarskiej.
Po zakończeniu kariery piłkarskiej Philipp został trenerem. W latach 1985–2001 był selekcjonerem reprezentacji Luksemburga. Od 2004 roku jest prezesem Luksemburskiego Związku Piłki Nożnej.

</doc>
<doc id="2956470" url="https://pl.wikipedia.org/wiki?curid=2956470" title="Jean Ausseil">
Jean Ausseil

Jean Ausseil (ur. 30 kwietnia 1925 w Vincennes, zm. 4 lutego 2001 w Madrycie) – francuski polityk, szesnasty minister stanu Monako od 16 września 1985 do 16 lutego 1991, ambasador Francji w Urugwaju (od 19 marca 1975 do 15 marca 1978) i Etiopii (1978–1980).

</doc>
<doc id="2956471" url="https://pl.wikipedia.org/wiki?curid=2956471" title="Gieorgij Murawlow">
Gieorgij Murawlow

Gieorgij (Jurij) Aleksiejewicz Murawlow (ros. Георгий (Юрий) Алексеевич Муравлёв, ur. 8 lipca 1927 w Siestroriecku k. Petersburga, zm. 28 września 2012 w Moskwie) – rosyjski pianista, laureat IV nagrody na IV Międzynarodowym Konkursie Pianistycznym im. Fryderyka Chopina (1949).
Życiorys.
Gry na fortepianie uczył się w szkole muzycznej przy Konserwatorium Leningradzkim (1931–1941), w Konserwatorium w Swierdłowsku (1944–1947) i wreszcie w Konserwatorium Moskiewskim (dyplom 1952). Jednym z jego nauczycieli był Heinrich Neuhaus. Po zakończeniu studiów pozostawał aspirantem Neuhausa aż do roku 1955.
W trakcie swojej kariery wystąpił na kilku konkursach pianistycznych:
Po sukcesie na Konkursie Chopinowskim występował w wielu krajach. Koncertował z licznymi orkiestrami i brał udział w festiwalach muzycznych. W 1959 rozpoczął pracę pedagogiczną w Instytucie Muzyczno-Pedagogicznym im. Gniesinych w Moskwie (obecnie Rosyjska Akademia Muzyczna im. Gniesinych) oraz w Konserwatorium Moskiewskim (profesor fortepianu w latach 1967–2012). Prowadził także kursy mistrzowskie dla pianistów. Opracował państwowy program nauki fortepianu ogólnego.
Został odznaczony tytułem Zasłużonego Artysty Federacji Rosyjskiej.
Repertuar.
W jego repertuarze znajdowały się utwory m.in. Fryderyka Chopina, Edvarda Griega, Wolfganga Amadeusa Mozarta, Ludwiga van Beethovena, Franza Schuberta, Piotra Czajkowskiego i Siergieja Rachmaninowa. Był też autorem transkrypcji utworów m.in. Aleksandra Skriabina i Anatolija Ladowa oraz wielu artykułów z dziedziny pianistyki.

</doc>
<doc id="2956473" url="https://pl.wikipedia.org/wiki?curid=2956473" title="5 Pułk Lotnictwa Bombowego">
5 Pułk Lotnictwa Bombowego

5 Pułk Lotnictwa Bombowego (5 plm) – oddział lotnictwa bombowego ludowego Wojska Polskiego. 
Formowanie i zmiany organizacyjne.
W końcu września 1944 roku, na bazie radzieckiego 11 Zapasowego Pułku Lotniczego, sformowano lotnisku w Kirowogrodzie (ZSRR) 4 Pułk Lotnictwa Bombowego. W połowie listopada został przeniesiony do Kazania, w grudniu do Tuły, a na początku lutego 1945 roku na węzeł lotniskowy Mirgorod. 
Pułk wszedł w skład 1 Dywizji Lotnictwa Bombowego. 5 maja 1945 roku pułk został przebazowany do Polski i rozmieszczony na lotnisku w Sochaczewie.
1 maja 1945 roku pułk liczył 288 osób, w tym 107 oficerów, 175 podoficerów i 6 szeregowców. W składzie personelu latającego było 33 pilotów, 34 nawigatorów i 33 strzelców radiotelegrafistów. Uzbrojenie pułku stanowiło 30 samolotów bombowych Pe-2 i 2 myśliwce Ła-5.
Do końca wojny pułk nie osiągnął gotowości bojowej i w działaniach bojowych nie brał udziału.
W 1946 roku, w związku z przejściem lotnictwa Wojska Polskiego na stopę pokojową, 5 Pułk Lotnictwa Bombowego został rozformowany.

</doc>
<doc id="2956476" url="https://pl.wikipedia.org/wiki?curid=2956476" title="Georges Robini">
Georges Robini

Georges Clément Robini (ur. 6 września 1913 w Monako, zm. 22 lipca 2003 w Nicei) – monakijski strzelec, olimpijczyk. 
Brał udział w igrzyskach w 1952 (Helsinki). Wystąpił tam tylko w trapie, w którym zajął 32. miejsce. 

</doc>
<doc id="2956479" url="https://pl.wikipedia.org/wiki?curid=2956479" title="Francis Bonafede">
Francis Bonafede

Francis Bonafede (ur. 14 lipca 1939, Monako) – monakijski strzelec, olimpijczyk. 
Brał udział w Letnich Igrzyskach Olimpijskich 1960 (Rzym). Startował w kwalifikacjach do trapu, których jednak nie przeszedł.

</doc>
<doc id="2956480" url="https://pl.wikipedia.org/wiki?curid=2956480" title="Stade Tshikisha">
Stade Tshikisha

Stade Tshikisha – wielofunkcyjny stadion w Mbuji-Mayi w Demokratycznej Republice Konga. Jest obecnie używany głównie dla meczów piłki nożnej. Swoje mecze rozgrywają na nim drużyny piłkarskie AS Bantous, OC Mbongo Sport i SM Sanga Balende. Stadion może pomieścić 8000 osób.

</doc>
<doc id="2956483" url="https://pl.wikipedia.org/wiki?curid=2956483" title="Théo Malget">
Théo Malget

Théo Malget (ur. 2 marca 1961) – luksemburski piłkarz grający na pozycji pomocnika. W swojej karierze rozegrał 47 meczów i zdobył 3 gole w reprezentacji Luksemburga.
Kariera klubowa.
Swoją karierę piłkarską Malget rozpoczął w klubie FC Wiltz 71. W 1981 roku zadebiutował w nim w drugiej lidze luksemburskiej i w 1982 roku awansował z nim do pierwszej ligi. W 1985 roku przeszedł do Aveniru Beggen. W sezonie 1985/1986 został z nim mistrzem kraju, a w sezonie 1986/1987 zdobył Puchar Luksemburga. W sezonie 1987/1988 grał w niemieckim 1. FC 08 Birkenfeld, a w latach 1988–1995 ponownie w FC Wiltz 71.
Kariera reprezentacyjna.
W reprezentacji Luksemburga Malget grał od 1982 do 1993 roku, rozegrał 47 meczów i strzelił 3 bramki. Zadebiutował 27 kwietnia 1982 roku w przegranym 0:1 towarzyskim meczu z Francją, rozegranym w Esch-sur-Alzette. W swojej karierze grał w eliminacjach do 6 truniejów rangi mistrzostw świata i Europy: Euro 84, MŚ 1986, Euro 88, MŚ 1990, Euro 92 i MŚ 1994.

</doc>
<doc id="2956484" url="https://pl.wikipedia.org/wiki?curid=2956484" title="Theo Malget">
Theo Malget



</doc>
<doc id="2956487" url="https://pl.wikipedia.org/wiki?curid=2956487" title="Lamborghini Urraco P250">
Lamborghini Urraco P250



</doc>
<doc id="2956491" url="https://pl.wikipedia.org/wiki?curid=2956491" title="Parkity">
Parkity

Parkity – osada w Polsce położona w województwie warmińsko-mazurskim, w powiecie lidzbarskim, w gminie Kiwity.
W latach 1975–1998 miejscowość administracyjnie należała do województwa olsztyńskiego.

</doc>
<doc id="2956492" url="https://pl.wikipedia.org/wiki?curid=2956492" title="Lamborghini Urraco P200">
Lamborghini Urraco P200



</doc>
<doc id="2956495" url="https://pl.wikipedia.org/wiki?curid=2956495" title="Lamborghini Urraco">
Lamborghini Urraco

Lamborghini Urraco – samochód sportowy produkowany przez włoską markę Lamborghini w latach 1972 - 1979.
Historia i opis modelu.
Na początku lat 70. firma Lamborghini postanowiła skonstruować "tani" samochód sportowy. Miał to być samochód nieco tańszy od Miury. Ten segment cenowy był zdominowany przez Porsche 911 oraz Ferrari Dino 246. Projekt zlecono firmie Bertone. Ferrucio Lamborghini był wybredny, ponieważ dopiero trzeci z projektów Bertone mu się spodobał. Oczywistym plusem w porównaniu z Porsche i Ferrari było to, że Urraco było autem 4-miejscowym (2+2). Auto zaprezentowano w 1970, a produkcję rozpoczęto 2 lata później. Pojazd oparto na ramie ze stalowych rurek. Karoserię także wykonano ze stali. Mimo tego, że kształt nadwozia był ponadczasowy, to wnętrze nie było mocną stroną Urraco. Ze względu na niską cenę zrezygnowano ze skórzanej tapicerki. Sama deska rozdzielcza również była niezbyt ładna, a jakość wykonania była na niezwykle niskim jak na Lamborghini poziomie. Z tyłu mogły siedzieć co najwyżej małe dzieci. Tuż za oparciami zamontowano silnik. Urraco to pierwsze Lamborghini z silnikiem V8. Miał on 2,5 l pojemności i uzyskiwał 162 kW (220 KM). Zapewniał całkiem niezłe osiągi, ale problemem był niski moment obrotowy. Za to zawieszenie było doskonałe. Wariant na rynek USA nazywał się Tipo III. 
Urraco Rallye.
Urraco Rallye to wyścigowa wersja Urraco P250 stworzona przez Boba Wallece'a. Do stworzenia tego auta wykorzystano Urraco P250 z 1973. Był to trzeci z kolei egzemplarz tego modelu, jaki został wyprodukowany. Najpierw zmodyfikowano silnik. Zwiększono pojemność do 3 l, dodano po 2 zawory na cylinder (czyli silnik miał 4 zawory na cylinder). Silnik po przeróbkach rozwijał 228 kW (310 KM). Przypuszcza się, że silnik ten został zastąpiony nowym z Urraco P300, jednak brakuje na to dowodów. Modyfikacji uległa też stalowa rama. Została wzmocniona przez zwiększenie ilości i poprawieniu jakości spawów. Układ hamulcowy oraz zawieszenie zostały zastąpione wyścigowymi odpowiednikami. Przeprojektowano również nadkola, by móc zastosować większe felgi. Na klapie tylnej zamontowano duży spoiler, co pociągnęło za sobą konieczność przeprojektowania tylnej części ramy, by wytrzymać wielką siłę docisku, jaką wytwarzało tylne skrzydło. Urraco Rallye wystartowało tylko w jednym wyścigu, a raczej zlocie supersamochodów. Pojazd został zaraz po tym rozebrany na części. Znaleźli się jednak ludzie oraz plany samochodu, dzięki czemu możliwa była jego rekonstrukcja. Obecnie Urraco Rallye znajduje się w Japonii.
Urraco P200.
Wersja P200 produkowana była w latach 1975 - 1977. Zaprezentowana została na Salonie w Turynie 1974. 
Najsłabszym produkcyjnym Urraco był model P200. Zaprezentowany został razem z mocniejszą wersją P300 na Salonie w Turynie. P200 napędzany był przez zmodyfikowany silnik z modelu P250. Jego pojemność została zmniejszona do 2 l, a moc do 134 kW (182 KM). W połączeniu z niskim momentem obrotowym wynoszącym jedynie 177 Nm pojazd był niezbyt dynamiczny. Osiągał prędkość maksymalna 215 km/h, czyli niewiele więcej niż terenówki produkowane w późniejszym czasie przez Lamborghini. Aby ograniczyć masę pojazdu, P200 został zbudowany na ramie z P250. W wyglądzie zewnętrznym nic się nie zmieniło, a wnętrze zapożyczono od P300, czyli jest bardziej komfortowe i lepiej wykonane niż w P250. W ciągu 2 lat produkcji sprzedano zaledwie 66 sztuk Urraco P200. Były one sprzedawane tylko we Włoszech. W 1977 został wycofany z rynku.
Urraco P300.
Wersję P300 produkowano w latach 1974 - 1979. Zaprezentowana została na Salonie w Turynie 1974. 
Lamborghini Urraco P300 zaprezentowane w 1974 w Turynie było odpowiedzią firmy na Ferrari 304 GT4. Zastosowano w nim silnik z P250 rozwiercony do pojemności 2996 cm3. Uzyskano z niego 184 kW (250 KM) i większy moment obrotowy. Mimo niewielkiej mocy spalal dość dużo paliwa - ok. 21 l/100km. Ze względu na lepsze osiągi, cała konstrukcja została wzmocniona dodatkowymi elementami, co spowodowały wzrost masy o 200 kg. Samochód urósł o kilka cm w każdą stronę. Zmiany zaszły również we wnętrzu. Zostało ono znacznie lepiej wyciszone, zamontowano lepsze, skórzane fotele. Przeprowadzono również kosmetyczne poprawki na desce rozdzielczej. Urraco P300 oferował znacznie lepsze osiągi i komfort jazdy od P250 i jest on uznawany za najlepszy samochód z rodziny Urraco. Na bazie Urraco P300 powstały roadster Silhouette i po części Jalpa. w odróżnieniu od P250, P300 był sprzedawany tylko w Europie. Pomimo atrakcyjnej ceny sprzedano zaledwie 190 sztuk. Był to jedyny model Urraco jaki pozostał w sprzedaży po 1977.

</doc>
<doc id="2956497" url="https://pl.wikipedia.org/wiki?curid=2956497" title="Lamborghini Urraco P300">
Lamborghini Urraco P300



</doc>
<doc id="2956500" url="https://pl.wikipedia.org/wiki?curid=2956500" title="Dagabo Scotty">
Dagabo Scotty

Dagabo Scotty – nauruański polityk, członek Lokalnej Rady Samorządowej Nauru w latach 50. XX wieku. Reprezentant okręgu wyborczego Ubenide.

</doc>
<doc id="2956502" url="https://pl.wikipedia.org/wiki?curid=2956502" title="Cerkiew św. Włodzimierza w Czerwonogrodzie">
Cerkiew św. Włodzimierza w Czerwonogrodzie

Cerkiew św. Włodzimierza (ukr. "Церква Святого Володимира") – zabytkowa prawosławna cerkiew, mieszcząca się w Czerwonogrodzie na zachodniej Ukrainie, dawniej kościół oo. bernardynów Świętego Ducha
Historia.
Kościół oo. bernardynów został ufundowany przez Józefa Felicjana Potockiego w 1703 r. Zbudowany z cegły, na planie krzyża z trójnawowym korpusem, znajduje się w starej części miasta, przy obecnej ul. Bogdana Chmielnickiego 20. 
Kościół zaprojektowany był w stylu barokowym. Główna fasada ozdobiona jest pilastrami, zwieńczona gzymsem i frontonem o zakrzywionym kształcie. Przy głównym wejściu w XIX wieku został dobudowany mały ganek z trójkątnym przyczółkiem. Południowa fasada kościoła pozbawiona jest dekoracji architektonicznej. Aż do 1990 r. wnętrze kościoła było z XVIII wieku. Większość obrazów przedstawiała sceny z życia św. Bernarda. Obrazy namalowane zostały przez malarza lwowskiego Stanisława Stroińskiego. Ołtarz w kościele był typowy dla epoki baroku, ozdobiony drewnianymi rzeźbami wokół centralnych postaci śś. Bernarda i Franciszka, które były charakterystyczne dla kościoła katolickiego. Ołtarze w kaplicach bocznych zostały wykonane w stylu malarstwa iluzorycznego. Kościół był słynny z relikwii św. Klemensa. Przy kościele działał klasztor oo. bernardynów, w którym żyli mnisi i 10–12 nowicjuszy. Budynki klasztorne z wewnętrznym dziedzińcem przylegają do kościoła od strony północno-wschodniej. Kościół wielokrotnie niszczony był przez pożary. Po wielkim pożarze w 1852 r. malarz kościelny Stanisław Rodecki przywrócił polichromię S. Stroińskiego. Wojny XX wieku nie spowodowały zniszczeń kościoła i klasztoru. Tylko w 1944 r. została uszkodzona kopuła. Po r. 1951, kiedy ten fragment terytorium Polski został przejęty przez ZSRR na podstawie umowy o zmianie granic, kościół był używany do innych celów i powoli chylił się do ruiny. W 1988 r., kiedy obchodzono 1000-lecie chrztu Rusi, decyzją rady miasta budynek został przekazany społeczności prawosławnej. W latach 1988–1989 kościół był remontowany i zmienił się zewnętrznie. Do głównej kopuły dodano cztery mniejsze, które w 2006 r. zostały pomalowane niebieską farbą i ozdobione złotymi gwiazdami.

</doc>
<doc id="2956504" url="https://pl.wikipedia.org/wiki?curid=2956504" title="Diecezja Namibe">
Diecezja Namibe

Diecezja Namibe – diecezja rzymskokatolicka w Angoli. Powstała w 2009.

</doc>
<doc id="2956507" url="https://pl.wikipedia.org/wiki?curid=2956507" title="SM U-97 (1917)">
SM U-97 (1917)

SM U-97 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1915-1917. Wodowany 4 kwietnia 1917 roku, wszedł do służby w Cesarskiej Marynarce Wojennej 16 maja 1917 roku. 27 sierpnia 1917 roku został przydzielony do IV Flotylli pod dowództwem kapitana Hugo Schmidta. U-97 w ciągu czterech patroli zatopił 4 statki nieprzyjaciela o łącznej pojemności BRT oraz jeden uszkodził o pojemności BRT. 14 października 1917 roku po osiągnięciu zdolności bojowej dowódcą okrętu został mianowany Otto Wünsche.
W czasie pierwszego patrolu na Morzu Irlandzkim, 22 listopada 1917 roku, U-97 zatopił dwa brytyjskie statki oraz jeden uszkodził. Pierwszym był żaglowiec „Conovium” o pojemności 86 BRT. Zbudowany w 1891 roku statek płynął z ładunkiem desek z Waterford do Garston. Wkrótce na cel U-97 wszedł kolejny brytyjski statek handlowy - parowiec „Elsena” (335 BRT), płynący z ładunkiem owsa do manchesteru. Ostatnim statkiem, który został zaatakowany tego samego dnia był parowiec „Hartland”, płynący z Barry do Glasgow po ładunek parowiec o pojemności BRT. Statek został storpedowany na południowy zachód od Bardsey Island i uległ uszkodzeniu. Straty wynosiły 2 marynarzy. Uszkodzony statek został doholowany do portu w celu naprawy.
Po powrocie z patrolu Otto Wünsche został zastąpiony przez kapitana Hans von Mohla, który dowodził okrętem do jego zatonięcia. 11 lutego 1918 roku 25 mil na wschód od Drogheda w Irlandii storpedował i zatopił brytyjski Q ship „Westphalia” o pojemności BRT. W wyniku ataku zginęło 46 członków załogi.
21 listopada 1918 roku okręt został zatopiony w czasie swojej ostatniej drogi, która wiodła z Niemiec do Wielkiej Brytanii. Okręt płynął w celu poddania Royal Navy.

</doc>
<doc id="2956509" url="https://pl.wikipedia.org/wiki?curid=2956509" title="Diecezja Ondjiva">
Diecezja Ondjiva

Diecezja Ondjiva – diecezja rzymskokatolicka w Angoli. Powstała 10 sierpnia 1975 jako diecezja Pereira de Eça. 16 maja 1979 otrzymała obecną nazwę.

</doc>
<doc id="2956511" url="https://pl.wikipedia.org/wiki?curid=2956511" title="Józef Bernstein">
Józef Bernstein



</doc>
<doc id="2956512" url="https://pl.wikipedia.org/wiki?curid=2956512" title="Stade Denis Sassou Nguesso">
Stade Denis Sassou Nguesso

Stade Municipal Denis Sassou N'Guesso – to stadion wielofunkcyjny w Dolisie w Kongu. Jest używany do meczów piłki nożnej, a także posiada bieżnię. Swoje mecze rozgrywają na nim drużyny piłkarskie AC Léopards i ASICO FC. Stadion może pomieścić 20 000 widzów.

</doc>
<doc id="2956513" url="https://pl.wikipedia.org/wiki?curid=2956513" title="Diecezja Menongue">
Diecezja Menongue

Diecezja Menongue – diecezja rzymskokatolicka w Angoli. Powstała w 1975 jako diecezja Serpa Pinto. W 1979 otrzymała obecną nazwę.

</doc>
<doc id="2956514" url="https://pl.wikipedia.org/wiki?curid=2956514" title="Jezioro Bochenkowe">
Jezioro Bochenkowe

Bochenkowe ("in." Bochenek lub Czarne; "hist." Gogoline ) – niewielkie jezioro morenowe, śródleśno-bagienne w woj. wielkopolskim, w powiecie międzychodzkim, w południowo-wschodniej części gminy Kwilcz, w obrębie sołectwa Lubosz, położone około 5 km na zachód od Pniew i 850 m na południowy zachód od wioski Lubosz. Po drugiej stronie drogi powiatowej biegnącej z Lubosza do Chudobczyc, leży jezioro Lubosina.
Dane morfometryczne.
Powierzchnia zwierciadła wody według różnych źródeł wynosi od 5 przez 5,8 ha do 6 ha 
Głębokość maksymalna szacowana jest wg Geoportalu na 2 m. Inne źródła podają natomiast średnią głębokość 3 m, zaś maksymalną 6,5 m. Zwierciadło wody położone jest na wysokości 95 m n.p.m..

</doc>
<doc id="2956518" url="https://pl.wikipedia.org/wiki?curid=2956518" title="Iosif Biernsztejn">
Iosif Biernsztejn



</doc>
<doc id="2956520" url="https://pl.wikipedia.org/wiki?curid=2956520" title="French Open 2013 (gra mieszana)">
French Open 2013 (gra mieszana)

French Open 2013 – gra mieszana – zawody mikstowe, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 30 maja–6 czerwca na ziemnych kortach Stade Roland Garros w Paryżu.

</doc>
<doc id="2956521" url="https://pl.wikipedia.org/wiki?curid=2956521" title="Archidiecezja Lubango">
Archidiecezja Lubango

Archidiecezja Lubango – archidiecezja rzymskokatolicka w Angoli. Powstała w 1955 jako diecezja Sá da Bandeira. W 1977 otrzymała obecną nazwę i została podniesiona do rangi archidiecezji.

</doc>
<doc id="2956522" url="https://pl.wikipedia.org/wiki?curid=2956522" title="Wina luksemburskie">
Wina luksemburskie

Wina luksemburskie cieszą się długą tradycją i wysoką jakością, mimo niewielkiego udziału w światowej produkcji wina.
W przeliczeniu na mieszkańca Luksemburg jest światowym liderem w spożyciu wina: 57,3 l/osobę (dane za 2004). Roczna produkcja krajowa osiągnęła wtedy  hl. Tradycyjnie w kawiarniach podaje się wino w kieliszkach o zielonej nóżce.
Historia.
Badania archeologiczne ujawniły składane w grobach przedmioty z VI–V w. p.n.e., zdobione motywami liści winorośli i gron. Za czasów rzymskich Luksemburg należał administracyjnie do regionu Trewiru, gdzie uprawa winorośli ma bardzo długą tradycję. Właśnie na panowanie rzymskie datuje się pierwsze winnice w Luksemburgu. W 1709 niemal wszystkie winnice przemarzły, a pod panowaniem austriackim (1717–1795) uprawa winorośli była zakazana. W 1925 założono Institut Viti-Vinocole/Weinbauinstitut (Instytut Winiarstwa) w Remich.
Warunki uprawy.
Winnice rozpościerają się 42-kilometrowym pasem na południowym wschodzie kraju, na lewym brzegu Mozeli, od Wasserbillig na północy do Schengen na południu. Szerokość pasa upraw na nadrzecznych zboczach nie przekracza pół kilometra. Prawo luksemburskie pozwala na uprawę winorośli tylko w tym pasie. Wina tu produkowane mają własną apelację, jedyną w kraju: Appellation Moselle Luxembourgoise Contrôlée. Po drugiej stronie rzeki znajdują się winnice niemieckie. Powierzchnia upraw sięga  ha.
Na północy zbocza są strome i dominuje podłoże wapienne. Skały w południowej części regionu były bardziej podatne na erozję, co złagodziło rzeźbę terenu. Tamtejsze gleby są przeważnie marglowe i gliniaste.
Klimat, z wyrównanymi temperaturami, sprzyja produkcji win jakościowych. Dość wysokie jak na region winiarski są opady, średnio 725 mm rocznie.
Szczepy winorośli.
Jedna trzecia winnic jest obsadzona odmianą müller-thurgau, znaną też jako rivaner. Dziesięcioprocentowy próg przekraczają jeszcze auxerrois, riesling, pinot gris, uprawiany od czasów rzymskich elbling i pinot blanc.
Rodzaje win.
Dominują wytrawne wina białe, jednoszczepowe. Wina z północnej części kraju uchodzą za bardziej rześkie i wymagające dłuższego dojrzewania w butelce, zaś te z południowej są delikatniejsze, najlepsze do picia jako młode. Oferowane jest także wino musujące ("Crémant de Luxembourg"). Od 1886 do drugiej wojny światowej Eugène Mercier, jeden ze znanych producentów szampana butelkował go jako "Champagne Mercier, Epernay-Luxembourg". Na niewielką skalę produkuje się wina z winogron z późnego zbioru "vendange tardive" (odpowiednik niemieckiego Spätlese), "vin de glace" albo "äiswäin" (Eiswein, z gron pozostawianych na krzewach do pierwszych przymrozków) i "vin de paille", z podsuszanych winogron, uregulowane prawnie w 2001. Wina luksemburskie są lekkie - wiele z nich ma poziom 7-8% alkoholu.
Klasyfikacja jakościowa.
Wina ubiegające się o oznaczenie apelacją Appellation Moselle Luxembourgoise Contrôlée podlegają degustacji przez zespół kiperów z "Institut Viti-Vinicole" i analizie laboratoryjnej. Wino może uzyskać ocenę do 20 punktów, zaś do oznaczenia apelacją jest wymagane od 12 do 13,9 punktu (w zależności od szczepu winorośli). Najlepsze z nich mogą uzyskać dodatkowo jeden z predykatów: "vin classé", "premier cru" albo "grand premier cru" (od 18 punktów). Wino poniżej 12 punktów może być sprzedawane jedynie jako wino stołowe ("vin de table"). Zespołowi "Institut Viti-Vinicole" zarzuca się niedostosowanie do oczekiwań odbiorców wobec wina.
Struktura produkcji.
Spółdzielnia "Les Domaines de Vinsmoselle", powstała w 1966 liczy ok. 450 członków i produkuje aż 58% krajowego wina wszystkich kategorii. Poza tym istnieją 52 niezależne winiarnie.

</doc>
<doc id="2956524" url="https://pl.wikipedia.org/wiki?curid=2956524" title="Gmina Andrijevica">
Gmina Andrijevica

Gmina Andrijevica (czar., sr. "Општина Андријевица / Opština Andrijevica") – jedna z 21 gmin Czarnogóry, której stolicą jest miasto Andrijevica. Znajduje się na wschodzie kraju, przy granicy czarnogórsko-albańskiej.
Gminę zamieszkuje 5071 ludzi, co stanowi 0,82% ludności państwa.
Miejscowości.
W gminie znajdują się 25 miejscowości: miasto Andrijevica i 24 wioski. Zgodnie z postanowieniem ustawy o organizacji terytorialnej wioska Andželati otrzymała nową nazwę – Sućeska, a także utworzono nową wieś, Navotina.
Struktura demograficzna.
Na podstawie spisu powszechnego z 2011 roku:

</doc>
<doc id="2956525" url="https://pl.wikipedia.org/wiki?curid=2956525" title="Grochów Włościański (gromada)">
Grochów Włościański (gromada)

Grochów Włościański – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grochów Włościański z siedzibą GRN w Grochowie Włościańskim utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Chmielew, Dąbrowa, Grochów Szlachecki, Grochów Włościański i Karolew ze zniesionej gminy Grochów w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Czerwonka w tymże powiecie.

</doc>
<doc id="2956529" url="https://pl.wikipedia.org/wiki?curid=2956529" title="Dzierzby Włościańskie (gromada)">
Dzierzby Włościańskie (gromada)

Dzierzby Włościańskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dzierzby Włościańskie z siedzibą GRN w Dzierzbach Włościańskich utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Dzierzby Włościańskie, Dzierzby Szlacheckie, Toczyski Średnie i Toczyski Podborne ze zniesionej gminy Jabłonna w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Dzierzby Włościańskie przyłączono wsie Podłazówek i Sewerynówka ze znoszonej gromady Łazów w tymże powiecie.
31 grudnia 1961 do gromady Dzierzby Włościańskie włączono wsie Krzemień, Krzemień-Zagacie i Wieska z gromady Jabłonna, wieś Bojary z gromady Kosów Lacki oraz wieś Kamieńczyk ze zniesionej gromady Białobrzegi w tymże powiecie.
31 grudnia 1962 z gromady Dzierzby Włościańskie wyłączono wieś Krzemień-Zagacie, włączając ją do gromady Jabłonna w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2956530" url="https://pl.wikipedia.org/wiki?curid=2956530" title="Antoni Łaski">
Antoni Łaski

Antoni Łaski herbu Korab – sędzia ziemski łukowski w 1777 roku, chorąży łukowski w 1786 roku, podsędek łukowski w 1765 roku, komornik ziemski łukowski w 1760 roku, vicesgerent grodzki łukowski w 1753 roku, konsyliarz województwa lubelskiego i ziemi łukowskiej w konfederacji targowickiej.
Życiorys.
Poseł na Sejm Rozbiorowy 1773-1775. Członek konfederacji Andrzeja Mokronowskiego w 1776 roku, poseł i sędzia sejmowy z województwa lubelskiego na sejm 1776 roku. Członek Lubelskiej Komisji Boni Ordinis w 1782 roku.
W 1792 roku został kawalerem Orderu Świętego Stanisława.

</doc>
<doc id="2956534" url="https://pl.wikipedia.org/wiki?curid=2956534" title="Stringer Davis">
Stringer Davis

Stringer Davis, właśc. James Buckley Stringer Davis (ur. 4 czerwca 1899 w Birkenhead, zm. 29 sierpnia 1973 w Chalfont St Giles) – brytyjski aktor charakterystyczny znany głównie z ról drugoplanowych i występów w filmach u boku swojej żony Dame Margaret Rutherford, z którą ożenił się w roku 1945.

</doc>
<doc id="2956536" url="https://pl.wikipedia.org/wiki?curid=2956536" title="Lasse Sobiech">
Lasse Sobiech

Lasse Sobiech (ur. 18 stycznia 1991 w Schwerte) – niemiecki piłkarz grający na pozycji obrońcy. Od 2021 roku jest zawodnikiem Stellenbosch F.C. Posiada również obywatelstwo polskie. Jego rodzice wyemigrowali z Polski do Niemiec w latach osiemdziesiątych XX wieku.
W 2003 roku dołączył do szkółki Borussii Dortmund, a wcześniej grał w lokalnym klubie VfL Schwerte. W 2011 roku został wypożyczony na cały sezon do drugoligowego klubu St. Pauli. Sezon 2012/13 spędził na wypożyczeniu w SpVgg Greuther Fürth. W 2013 roku przeszedł do Hamburger SV.

</doc>
<doc id="2956540" url="https://pl.wikipedia.org/wiki?curid=2956540" title="Davide Gualtieri">
Davide Gualtieri

Davide Gualtieri (ur. 27 kwietnia 1971 w San Marino) – sanmaryński piłkarz występujący na pozycji napastnika, reprezentant San Marino w latach 1993–1999.
Kariera klubowa.
W trakcie swojej kariery występował w klubach Campionato Sammarinese, kolejno: SS Juvenes, SS Pennarossa i SP Tre Penne oraz we włoskiej Tavernie Montecolombo.
Kariera reprezentacyjna.
22 września 1993 zadebiutował w reprezentacji San Marino w meczu z Holandią (0:7) w eliminacjach Mistrzostw Świata 1994. W spotkaniu tym wszedł on na boisko w 55. minucie, zastępując Nicolę Bacciocchiego. 17 listopada 1993, w swoim drugim występie przeciwko Anglii na Stadio Renato Dall'Ara, zdobył jedynego gola w reprezentacji. Bramka padła 8,3 sekundy po rozpoczęciu gry, co było najszybciej strzelonym golem w eliminacjach i finałach mistrzostw świata. Prowadzenie San Marino utrzymywało się do 22. minuty, kiedy to wyrównującą bramkę zdobył Paul Ince; ostatecznie spotkanie zakończyło się zwycięstwem Anglii 7:1. Trafienie Gualtieriego przyczyniło się do tego, że Anglicy nie wygrali meczu różnicą co najmniej siedmiu bramek, co było im potrzebne do awansu na mistrzostwa świata w przypadku zwycięstwa Polski z Holandią w równolegle rozgrywanym meczu (Polacy przegrali jednak wówczas 1:3, więc nawet siedmiobramkowe zwycięstwo nie dałoby Anglii awansu).
Ogółem w latach 1993–1999 Gualtieri rozegrał w drużynie narodowej 9 spotkań i zdobył 1 gola. 10 października 2016 jego osiągnięcie zostało pobite przez Christiana Benteke, który strzelił bramkę po 8,1 sekundy w meczu Belgii z Gibraltarem w eliminacjach Mistrzostw Świata 2018.
Życie prywatne.
Gualtieri jest właścicielem sklepu komputerowego, który otworzył, gdy był jeszcze czynnym piłkarzem.

</doc>
<doc id="2956543" url="https://pl.wikipedia.org/wiki?curid=2956543" title="Johny Léonard">
Johny Léonard

Johny Léonard (ur. 3 października 1941) – luksemburski piłkarz, reprezentant kraju grający na pozycji napastnika.
Karierę zaczynał w swojej ojczyźnie, w zespole Union Luxembourg. Trzykrotnie, w 1964, 1965 i 1966 zostawał królem strzelców najwyższej klasy rozgrywkowej. W 1967 odszedł do francuskiego Metz, gdzie grał przez dwa sezony, gdzie rozegrał – we wszystkich rozgrywkach – 72 mecze i zdobył 33 bramki. Grał również w belgijskim KAA Gent. W reprezentacji Luksemburga debiutował 11 listopada 1962 w meczu z Holandią i do 1970 rozegrał 32 spotkania, strzelając 8 bramek.

</doc>
<doc id="2956545" url="https://pl.wikipedia.org/wiki?curid=2956545" title="Johny Leonard">
Johny Leonard



</doc>
<doc id="2956548" url="https://pl.wikipedia.org/wiki?curid=2956548" title="Antoni Florian Liechtenstein">
Antoni Florian Liechtenstein

Antoni Florian Liechtenstein, właśc. Anton Florian von Liechtenstein (ur. 28 maja 1656 w Wilfersdorfie, zm. 11 listopada 1721 w Wiedniu) – książę Liechtensteinu w latach 1718-1721, książę karniowski i opawski, hrabia Rietbergu.
Życiorys.
Antoni Florian urodził się 28 maja 1656 roku w Wilfersdorfie jako syn księcia Hartmanna III i jego żony Sidonii Elisabeth von Salm Reifferscheidt. 
15 października 1679 roku poślubił Eleonorę Barbarę von Thun und Hohenstein i doczekał się z nią jedenaściorga dzieci, jednak większość z nich zmarł w młodym wieku:
W 1676 roku został szambelanem na dworze cesarza Leopolda I, gdzie szybko został oceniony jako utalentowany dyplomata. W 1687 reprezentował cesarza na koronacji Józefa I na króla Węgier, a 1689 został pierwszym świeckim dostojnikiem, który został specjalnym wysłannikiem cesarskim na dworze papieskim. Jego zadanie stało się trudniejsze po śmierci zaprzyjaźnionego papieża Innocentego XI, kiedy nowym został Aleksander VIII. W związku z tym w 1691 został awansowany na ambasadora cesarskiego. W 1695 roku został powołany do Tajnej Rady, a w 1697 odznaczony Orderem Złotego Runa. Towarzyszył arcyksięciowi Karolowi III w wyprawie do Hiszpanii, a następnie w przegranej wojnie o sukcesję hiszpańską. Ponadto wpadł w osobisty konflikt z pretendentem do tronu. Mimo tego nadal cieszył się zaufaniem rodziny cesarskiej i w 1711 roku uczestniczył w koronacji Karola VI na cesarza.
Ojciec Antoniego Floriana – Hartmann III, był synem Gundakara Liechtenstaina, który zaś był młodszym bratem księcia Karola I. Po bezdzietnej śmierci ostatniego potomka Karola I – Jana Adama I 16 czerwca 1712 roku, to właśnie na Antoniego powinna przejść większość majątku i tytuły po zmarłym kuzynie. Sprawę komplikowały osobiste relacje krewnych i niechęć Jana Adama I do Antoniego Floriana, spowodowała, że ziemie Schellenberg i Vaduz i godność księcia trafiły w ręce nieletniego bratanka Antoniego – Józefa Wacława I. Po wielu latach negocjacji udało się dojść do porozumienia z bratankiem, który 12 marca 1718 roku zrzekł się władzy na rzecz wuja. W zamian za ziemie Księstwa Liechtensteinu, młody Józef Wacław I otrzymał wieloletnią siedzibę Antoniego Floriana – Rumburg.
Dzięki wpływom Antoniego Floriana cesarz Karol VI podniósł 23 stycznia 1719 roku majątki Schellenberg i Vaduz do rangi księstwa cesarskiego, nadając mu imperialną bezpośredniość. Od tej pory książęta Liechtensteinu nie byli bez ziemi, wydarzenie to uważa się za początek państwa Liechtensteinu.

</doc>
<doc id="2956549" url="https://pl.wikipedia.org/wiki?curid=2956549" title="2. Fußball-Bundesliga (2013/2014)">
2. Fußball-Bundesliga (2013/2014)

Sezon 2013/14 2. Fußball-Bundesligi - 40. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 18 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Dwie ostatnie drużyny spadły do 3. Ligi, a 16. drużyna grała w barażu o pozostanie w 2. Bundeslidze z 3. drużyną 3. Ligi.
2. Fußball-Bundesliga.
Drużyny.
W 2. Bundeslidze w sezonie 2013/14 występowało 18 drużyn.
 * MSV Duisburg (11 miejsce) nie otrzymał licencji na grę w 2. Bundeslidze i w sezonie 2013/14 będzie występował w 3. Lidze, w związku z tym, w 2. Bundeslidze utrzymał się SV Sandhausen jako najwyżej sklasyfikowany spadkowicz.

</doc>
<doc id="2956550" url="https://pl.wikipedia.org/wiki?curid=2956550" title="Zimowe Igrzyska Dobrej Woli 2000">
Zimowe Igrzyska Dobrej Woli 2000

Zimowe Igrzyska Dobrej Woli 2000 odbyły się między 17 a 20 lutego 2000 w amerykańskiej miejscowości Lake Placid. Podczas igrzysk rywalizowano w 11 dyscyplinach.

</doc>
<doc id="2956551" url="https://pl.wikipedia.org/wiki?curid=2956551" title="Luksemburscy posłowie do Parlamentu Europejskiego 1994–1999">
Luksemburscy posłowie do Parlamentu Europejskiego 1994–1999

Luksemburscy posłowie IV kadencji do Parlamentu Europejskiego zostali wybrani w wyborach przeprowadzonych 10 czerwca 1994.

</doc>
<doc id="2956555" url="https://pl.wikipedia.org/wiki?curid=2956555" title="Hlotse Stadium">
Hlotse Stadium

Hlotse Stadium lub Leribe Stadium – piłkarski stadion w Hlotse (Leribe), w Lesotho. Swoje mecze rozgrywa na nim drużyna Linare FC. Stadion może pomieścić 1000 widzów.

</doc>
<doc id="2956556" url="https://pl.wikipedia.org/wiki?curid=2956556" title="53 Pułk Lotnictwa Szturmowego">
53 Pułk Lotnictwa Szturmowego



</doc>
<doc id="2956558" url="https://pl.wikipedia.org/wiki?curid=2956558" title="Ludwig Keke">
Ludwig Keke

Ludwig Dowong Keke – nauruański polityk i dyplomata, lekarz.
Studiował stomatologię na Queensland University. Po powrocie do kraju zaangażował się w życie polityczne, w 1967 wchodząc w skład konstytuanty. Był współpracownikiem Hammera DeRoburta. Piastował mandat deputowanego do parlamentu, pełniąc funkcje jego wiceprzewodniczącego oraz przewodniczącego. Aktywny w służbie dyplomatycznej (w tym jako wysoki komisarz Republiki na Fidżi oraz ambasador w Republice Chińskiej).
Żonaty z Ann, ma dwóch synów: Kristiana oraz Kierena, również polityka.

</doc>
<doc id="2956559" url="https://pl.wikipedia.org/wiki?curid=2956559" title="Lioli Football Stadium">
Lioli Football Stadium

Lioli Football Stadium – piłkarski stadion w Teyateyaneng, w Lesotho. Swoje mecze rozgrywa na nim drużyna piłkarska Lioli FC. Stadion może pomieścić 1000 widzów.

</doc>
<doc id="2956560" url="https://pl.wikipedia.org/wiki?curid=2956560" title="Bantu Stadium">
Bantu Stadium

Bantu Stadium – wielofunkcyjny stadion w Mafeteng, w Lesotho, używany głównie dla meczów piłki nożnej. Swoje mecze rozgrywa na nim drużyna piłkarska Bantu United FC. Stadion może pomieścić 1000 widzów.

</doc>
<doc id="2956561" url="https://pl.wikipedia.org/wiki?curid=2956561" title="3. Fußball-Liga (2013/2014)">
3. Fußball-Liga (2013/2014)

Sezon 2013/14 3. Ligi - 6. edycja rozgrywek niemieckiej 3. Ligi w piłce nożnej.
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do 2. Bundesligi, a 3. drużyna grała w barażu o awans z 16. drużyną 2. Bundesligi. Trzy ostatnie drużyny spadły do Regionalligi.
3. Fußball-Liga.
Drużyny.
W 3. Lidze w sezonie 2013/14 występowało 20 drużyn.
 * Kickers Offenbach (15 miejsce) nie otrzymał licencji na grę w 3. Lidze i w sezonie 2013/14 będzie występował w Regionallidze Sudwest (czwarty poziom rozgrywek), dzięki czemu SV Darmstadt 98 utrzymał się w 3. Lidze.

</doc>
<doc id="2956562" url="https://pl.wikipedia.org/wiki?curid=2956562" title="8 Pułk Lotnictwa Szturmowego">
8 Pułk Lotnictwa Szturmowego

8 Pułk Lotnictwa Szturmowego (8 plsz) – oddział lotnictwa szturmowego ludowego Wojska Polskiego.
Formowanie i zmiany organizacyjne.
W październiku 1944 roku, na bazie radzieckiego 384 Zapasowego Pułku Lotniczego, sformowano lotnisku w Wołczańsku (ZSRR) 8 Pułk Lotnictwa Szturmowego.
Pułk wszedł w skład 2 Dywizji Lotnictwa Szturmowego.
Stan osobowy personelu latającego i technicznego liczył 201 żołnierzy, w tym 65 oficerów, 120 podoficerów i 16 szeregowców. Uzbrojenie jednostki stanowiło 28 samolotów bojowych Ił-2 i jeden samolot UIł-2.
W połowie lutego 1945 roku z Wołczańska do Polski wyruszył rzut naziemny pułku. 11 kwietnia 1945 roku na lotnisko Lublinek w Łodzi przeleciało 31 samolotów, w tym 29 bojowych Ił-2. Od 23 kwietnia zaczęto przenoszenie pułku na przyfrontowe lotnisko Barnówko.
Po zakończeniu wojny pułk powrócił na węzeł lotniskowy Łódź, gdzie w styczniu 1946 roku został rozformowany. Jego tradycje kontynuował od 1967 roku 8 Pułk Lotnictwa Myśliwsko-Szturmowego.
Działania bojowe.
Do działań w operacji berlińskiej pułk przystąpił 25 kwietnia. Wykonywał uderzenie na artylerię i pozycje obronne piechoty w rejonie Zehdenick. W dniu następnym załogi zwalczały kolumny wojska na drodze Zehdenick – Liebenwalde, niszcząc 12 samochodów i wywołując 4 pożary.
29 kwietnia samoloty pułku atakowały wojska niemieckie w rejonie Lentzke, Brunne i Betzin. Zniszczyły też 3 samoloty oraz urządzenia na lotniska Neuruppin. Ogółem w tym dniu zrzucono na wojska nieprzyjaciela około 6 ton bomb, wystrzelono ponad 100 pocisków rakietowych oraz około 15 tys. pocisków z działek i lotniczych karabinów maszynowych.
30 kwietnia jednostkę przebazowano na nowe lotnisko Steinbeck, a 1 maja zajęto kolejne lotnisko Vehlefanz, skąd załogi wystartowały do wykonania zadań bojowych w okolicach Fehrbellin i Lentzke.
Załogi pułku wykonały nad Brandenburgią 104 loty bojowe, niszcząc i obezwładniając oddziały grupy armijnej gen. F. Steinera. Zniszczono ponad 20 samochodów nieprzyjaciela, obezwładniono 4 baterie artylerii przeciwlotniczej i 2 baterie artylerii, wysadzono w powietrze 2 magazyny amunicji, spowodowano około 30 pożarów oraz zbombardowano kilka węzłów kolejowych. Straty pułku – jedna załoga (ppor. P. Franin i plut. Piotrowski).

</doc>
<doc id="2956565" url="https://pl.wikipedia.org/wiki?curid=2956565" title="Osmany">
Osmany



</doc>
<doc id="2956567" url="https://pl.wikipedia.org/wiki?curid=2956567" title="Konsulat Królestwa Niderlandów w Gdańsku">
Konsulat Królestwa Niderlandów w Gdańsku

Konsulat Królestwa Niderlandów w Gdańsku (nid. "Nederland Consulaat in Gdansk") – holenderska placówka konsularna mieszcząca się obecnie w Gdańsku.
Siedziba.
Pierwszy akredytowany przedstawiciel (komisarz) Holandii w Gdańsku rozpoczął urzędowanie w 1617.
Siedziba mieściła się m.in. przy:
Po II wojnie światowej w Trójmieście funkcjonowały też Misja Repatriacyjna Holandii (1945) oraz Biuro Likwidacyjne Nieruchomości Holenderskich dla woj. gdańskiego w Sopocie.

</doc>
<doc id="2956569" url="https://pl.wikipedia.org/wiki?curid=2956569" title="Myron Korduba">
Myron Korduba

Myron Mychajłowycz Korduba, (ur. 2 marca 1876 w Ostrowie koło Tarnopola, zm. 2 maja 1947 we Lwowie) – ukraiński historyk, profesor Uniwersytetu Warszawskiego i Uniwersytetu Lwowskiego, członek Towarzystwa Naukowego im. Szewczenki, członek Towarzystwa Historycznego we Lwowie.
Życiorys.
Urodził się w rodzinie księdza greckokatolickiego. Uczył się w c.-k. gimnazjum w Tarnopolu, w 1893 ukończył ukraińskie gimnazjum akademickie we Lwowie i wstąpił na Wydział Filozoficzny Uniwersytetu Lwowskiego, gdzie był uczniem Mychajła Hruszewskiego. W 1895 przeniósł się na Uniwersytet Wiedeński, gdzie 18 kwietnia 1898 obronił pracę "Suspilni werstwy ta polityczni partiji w Hałyćkim kniaziwstwi XIII st." (Суспільні верстви та політичні партії в Галицькім князівстві XIII ст.) uzyskując stopień naukowy doktora. W latach 1898 pracownik biblioteki Uniwersytetu Wiedeńskiego, od 1900 do marca 1919 uczył historii i geografii w gimnazjum w Czerniowcach. Od 1903 członek Towarzystwa Naukowego im. Szewczenki, czynnie pracował w komisji archeologicznej Towarzystwa. W latach 1906-1912 z upoważnienia Mychajła Hruszewskiego prowadził kwerendę źródeł do dziejów powstania Chmielnickiego w archiwach Bukaresztu, Wiednia i Moskwy. Rezultaty jego prac opublikowane zostały w 12 tomie "Żereł do istoriji Ukrajiny-Rusy" ("Źródeł do historii Ukrainy-Rusi"), wydanym w 1911.
W czasie I wojny światowej współpracował ze Związkiem Wyzwolenia Ukrainy, publikował w jego wydawnictwach, kierował pracą oświatową wśród jeńców armii rosyjskiej narodowości ukraińskiej w obozach jenieckich w Niemczech.
W 1918, po proklamacji Zachodnioukraińskiej Republiki Ludowej był członkiem Komitetu Krajowego Ukraińskiej Rady Narodowej dla Bukowiny, a następnie w latach 1918-1919 radcą poselstwa ZURL w Wiedniu.
W październiku 1920 został mianowany profesorem nadzwyczajnym Ukraińskiego Uniwersytetu Państwowego w Kamieńcu Podolskim, jednak zawieszenie broni w wojnie polsko-bolszewickiej, pokonanie armii URL przez Armię Czerwoną i okupacja miasta przez bolszewików uniemożliwiły mu objęcie katedry.
W latach 1920-1929 był wykładowcą gimnazjum akademickiego we Lwowie. Jednocześnie w latach 1920-1925 był współorganizatorem, wykładowcą i dziekanem Wydziału Filozoficznego Tajnego Uniwersytetu Ukraińskiego we Lwowie.
W latach 1920-1934 przewodniczący sekcji filozoficzno-historycznej Towarzystwa Naukowego im. Szewczenki i członek innych komisji Towarzystwa. Od 1926 członek komisji archeologicznej Wszechukraińskiej Akademii Nauk (WUAN), od 1928 członek sekcji historycznej WUAN.
Od stycznia 1929 do września 1939 profesor historii Ukrainy na Wydziale Humanistycznym Uniwersytetu Warszawskiego (początkowo prywatny profesor nadzwyczajny, od lutego 1934 profesor nadzwyczajny, od września 1937 – profesor zwyczajny).
W 1933 był delegatem na odbywający się w Warszawie VII Międzynarodowy Kongres Nauk Historycznych, a w 1938 na VIII Kongres w Zurychu. Publikował w "Biuletynie Polsko-Ukraińskim" i pismach naukowych: "Le monde slave", "Zeitschrift fur osteuropaische Geschichte", "Kwartalnik Historyczny", "Przegląd Historyczny" i in. Autor biogramów w "Polskim Słowniku Biograficznym".
Po agresji III Rzeszy i ZSRR na Polskę pozostał na terenie okupacji niemieckiej. W związku z zamknięciem Uniwersytetu Warszawskiego i likwidacją Ukraińskiego Instytutu Naukowego w Warszawie przez niemieckie władze okupacyjne, Korduba przeniósł się w 1940 do Chełma, gdzie uczył historii w ukraińskim gimnazjum. Po ataku III Rzeszy na ZSRR i okupacji Galicji Wschodniej przez Wehrmacht, w grudniu 1941 przeniósł się do Lwowa, gdzie przez okres okupacji niemieckiej pracował w bibliotece Towarzystwa Naukowego im. Szewczenki i uczył w gimnazjum ukraińskim.
Po zajęciu Lwowa przez Armię Czerwoną w lipcu 1944, 7 sierpnia 1944 mianowany przez władze sowieckie pełniącym obowiązki profesora historii Ukrainy Uniwersytetu Lwowskiego, a we wrześniu 1945 kierownikiem katedry historii Słowian Południowych i Zachodnich. Pomimo nacisków odmówił publicznego odcięcia się od dorobku Mychajła Hruszewskiego.
Zmarł we Lwowie, pochowany na Cmentarzu Łyczakowskim.
Autor ponad 500 prac naukowych i popularnonaukowych. Współautor "The Cambridge History of Poland" (t. I, 1950; rozdział dotyczący pierwszej połowy panowania Jana Kazimierza).

</doc>
<doc id="2956570" url="https://pl.wikipedia.org/wiki?curid=2956570" title="Mahamasina Municipal Stadium">
Mahamasina Municipal Stadium



</doc>
<doc id="2956571" url="https://pl.wikipedia.org/wiki?curid=2956571" title="Ben Fayot">
Ben Fayot

Ben Fayot (ur. 25 czerwca 1937 w Luksemburgu) – luksemburski polityk, poseł do Parlamentu Europejskiego, wieloletni parlamentarzysta, w latach 1985–1997 przewodniczący Luksemburskiej Socjalistycznej Partii Robotniczej (LSAP). Ojciec polityka Franza Fayota.
Życiorys.
Kształcił się w Paryżu na Sorbonie (w zakresie historii i języka francuskiego), a następnie w Instytucie Nauk Politycznych. Przez około 20 lat uczył języka francuskiego w szkole średniej Athénée de Luxembourg. Pracował także na uczelni jako nauczyciel akademicki. Został również publicystą dziennika „Tageblatt”.
W 1962 wstąpił do Luksemburskiej Socjalistycznej Partii Robotniczej. W 1982 został radnym miejskim w Luksemburgu. Od 1984 do 1989 był członkiem Izby Deputowanych. W latach 1985–1997 stał na czele swojego ugrupowania.
W latach 1989–1999 przez dwie kadencje sprawował mandat eurodeputowanego. Zasiadał w grupie socjalistycznej. W IV kadencji przewodniczył Komisji ds. Regulaminu, Weryfikacji Mandatów i Immunitetów. W 1999 powrócił do luksemburskiego parlamentu. Wchodził w skład Konwentu Europejskiego. Reelekcję uzyskiwał w 2004 (przewodniczył frakcji poselskiej LSAP) i w 2009.

</doc>
<doc id="2956573" url="https://pl.wikipedia.org/wiki?curid=2956573" title="Hendrik de Iongh">
Hendrik de Iongh

Hendrik de Iongh (ur. 4 sierpnia 1877 w Dordrechcie, zm. 9 sierpnia 1962 w Hadze) – holenderski oficer, szermierz, brązowy medalista olimpijski.
De Iongh kwalifikację olimpijską zdobył startując w Królewskim Oficerskim Klubie Szermierczym (Koninklijke Officiers Schermbond) w Hadze. W 1912 roku wystartował na V Letnich Igrzyskach Olimpijskich w Sztokholmie, gdzie wziął udział w dwóch konkurencjach indywidualnych i w jednej drużynowej. W indywidualnym turnieju szpadzistów doszedł do rundy ćwierćfinałowej, podobnie jak w turnieju szablistów. W drużynowej rywalizacji szablistów, wraz z kolegami z drużyny zdobył swój jedyny, brązowy medal olimpijski.

</doc>
<doc id="2956575" url="https://pl.wikipedia.org/wiki?curid=2956575" title="Henrik de Iongh">
Henrik de Iongh



</doc>
<doc id="2956579" url="https://pl.wikipedia.org/wiki?curid=2956579" title="Paul Helminger">
Paul Helminger

Paul Helminger (ur. 28 października 1940 w Esch-sur-Alzette, zm. 17 kwietnia 2021) – luksemburski polityk, prawnik, samorządowiec i dyplomata, deputowany krajowy, długoletni burmistrz Luksemburga.
Życiorys.
W latach 1959–1963 kształcił się w Paryżu na Sorbonie (w zakresie prawa), studiował także w Instytucie Nauk Politycznych (1960–1963). Magisterium z politologii uzyskał na Uniwersytecie Stanforda. W latach 1966–1974 pracował w dyplomacji luksemburskiej w Londynie, Helsinkach i Genewie. Zaangażował się w działalność Partii Demokratycznej. Od 1974 do 1979 był szefem gabinetu politycznego liberalnego premiera Gastona Thorna. Następnie do 1984 pełnił funkcję sekretarza stanu ds. handlu zagranicznego w rządzie Pierre’a Wernera. Od 1984 do 1989 był członkiem Izby Deputowanych. Następne pięć lat pracował w sektorze prywatnym.
W 1994 powrócił do krajowego parlamentu, reelekcję uzyskiwał w 1999, 2004 i 2009. Był członkiem Konwentu Europejskiego. Od 1987 był radnym miejskim w Luksemburgu. W 1991 wszedł w skład miejskiej egzekutywy, a w 1999 objął urząd burmistrza. Sprawował go nieprzerwanie przez 12 lat (do 2011). W następnym roku zrezygnował z mandatu poselskiego.

</doc>
<doc id="2956580" url="https://pl.wikipedia.org/wiki?curid=2956580" title="Barry Larkin">
Barry Larkin

Barry Louis Larkin (ur. 28 kwietnia 1964) – amerykański baseballista, który występował na pozycji łącznika przez 19 sezonów w Cincinnati Reds. Srebrny medalista z Igrzysk Olimpijskich w Los Angeles w 1984 roku.
Przebieg kariery.
Larkin studiował na University of Michigan, gdzie w latach 1984–1985 grał w drużynie Michigan Wolverines. W 1985 został wybrany w pierwszej rundzie draftu z numerem czwartym przez Cincinnati Reds i początkowo występował w klubach farmerskich tego zespołu, między innymi w Denver Zephyrs, reprezentującym poziom Triple-A. W Major League Baseball zadebiutował 13 sierpnia 1986 w meczu przeciwko San Francisco Giants jako pinch hitter, w którym zaliczył RBI. Dwa lata później po raz pierwszy wystąpił w Meczu Gwiazd.
W 1990 wystąpił we wszystkich meczach World Series, w których Reds pokonali Oakland Athletics 4–0. W sezonie 1995 otrzymał nagrodę MVP National League, zaś rok później zdobywając 33 home runy i 36 skradzionych baz, wstąpił do Klubu 30–30. Karierę zakończył w 2004 roku. W maju 2010 numer 16, z którym grał w zespole uniwersyteckim Michigan Wolverines, został zatrzeżony. W 2012 został wybrany do Galerii Sław Baseballu.
Przypisy.
 

</doc>
<doc id="2956581" url="https://pl.wikipedia.org/wiki?curid=2956581" title="Palazzo Pubblico (San Marino)">
Palazzo Pubblico (San Marino)

Palazzo Pubblico – siedziba władz miasta oraz rządu San Marino.
Budynek został zaprojektowany przez rzymskiego architekta Francesco Azzurri i został wzniesiony w latach 1884-1894. W 1996 przeszedł generalną renowację spowodowaną złym stanem technicznym. Prowadzona była przez architekta Gae Aulenti.
Przedstawiony jest na obiegowej monecie 2 euro z San Marino.

</doc>
<doc id="2956582" url="https://pl.wikipedia.org/wiki?curid=2956582" title="Giovanna Mezzogiorno">
Giovanna Mezzogiorno

Giovanna Mezzogiorno (ur. 9 listopada 1974 w Rzymie) – włoska aktorka filmowa.
Zasiadała w jury konkursu głównego na 63. MFF w Cannes (2010).
Nagrody i nominacje.
Została uhonorowana Pucharem Volpiego dla najlepszej aktorki, nagrodą im. Francesco Pasinettiego, nagrodą David di Donatello, nagrodą NSFC, nagrodą Indywidualną, a także otrzymała nominację do Europejskiej Nagrody Filmowej i sześciokrotnie do nagrody David di Donatello.

</doc>
<doc id="2956584" url="https://pl.wikipedia.org/wiki?curid=2956584" title="Stade Municipal de Toamasina">
Stade Municipal de Toamasina

Stade Municipal de Toamasina – wielofunkcyjny stadion w Toamasinie na Madagaskarze. Jest obecnie używany głównie dla meczów piłki nożnej. Stadion może pomieścić 2 500 osób.

</doc>
<doc id="2956585" url="https://pl.wikipedia.org/wiki?curid=2956585" title="Barikadimy Stadium">
Barikadimy Stadium



</doc>
<doc id="2956588" url="https://pl.wikipedia.org/wiki?curid=2956588" title="Laurent Mosar">
Laurent Mosar

Laurent Mosar (ur. 8 lutego 1958 w Luksemburgu) – luksemburski polityk i prawnik, wieloletni parlamentarzysta, od 2009 do 2013 przewodniczący Izby Deputowanych. Syn Nicolasa Mosara, polityka i członka Komisji Europejskiej.
Życiorys.
Z wykształcenia prawnik, ukończył studia na Université de Paris I. W 1983 został adwokatem w luksemburskiej palestrze, rozpoczynając praktykę zawodową.
W 1979 wstąpił do Chrześcijańsko-Społecznej Partii Ludowej. W 1994 po raz pierwszy został członkiem Izby Deputowanych. W wyborach w 1999 na liście okręgowej w okręgu centralnym zajął pierwsze niemandatowe miejsce, mandat utrzymał po rezygnacjach złożonych przez osoby powołane w skład rządu. Dwa lata wcześniej wszedł w skład rady miejskiej luksemburskiej stolicy. Od 2000 do 2005 zasiadał we władzach wykonawczych miasta kierowanych przez liberała Paula Helmingera. W 2004, 2009, 2013 oraz 2018 uzyskiwał reelekcję do krajowego parlamentu. W 2009 został jego przewodniczącym, funkcję tę pełnił do 2013.

</doc>
<doc id="2956590" url="https://pl.wikipedia.org/wiki?curid=2956590" title="Paul Koch">
Paul Koch

Paul Koch (ur. 7 czerwca 1966) – luksemburski piłkarz grający na pozycji bramkarza. W swojej karierze rozegrał 32 mecze w reprezentacji Luksemburga.
Kariera klubowa.
Swoją karierę piłkarską Koch rozpoczął w klubie Red Boys Differdange. Zadebiutował w nim w lidze luksemburskiej. W 1991 roku przeszedł do Aveniru Beggen. W sezonach 1992/1993 i 1993/1994 wywalczył z Avenirem dwa tytuły mistrza Luksemburga. Wraz z Avenirem zdobył także dwa Puchary Luksemburga w 1992, 1993 i 1994 roku.
Latem 1994 roku Koch przeszedł do CS Grevenmacher. W sezonach 1994/1995 i 1997/1998 sięgnął z Grevemacher po dwa krajowe puchary. W sezonie 1998/1999 grał w F91 Dudelange. Został z nim wicemistrzem kraju. W 1999 roku zakończył karierę.
Kariera reprezentacyjna.
W reprezentacji Luksemburga Koch zadebiutował 28 marca 1990 roku w przegranym 1:2 towarzyskim meczu z Islandią, rozegranym w Esch-sur-Alzette. W swojej karierze grał w: eliminacjach do MŚ 1994, do Euro 96, do MŚ 1998 i do Euro 2000. Od 1990 do 1998 roku rozegrał w kadrze narodowej 32 mecze.

</doc>
<doc id="2956596" url="https://pl.wikipedia.org/wiki?curid=2956596" title="Common Law (serial telewizyjny)">
Common Law (serial telewizyjny)



</doc>
<doc id="2956597" url="https://pl.wikipedia.org/wiki?curid=2956597" title="10 Pułk Lotnictwa Myśliwskiego (LWP)">
10 Pułk Lotnictwa Myśliwskiego (LWP)

10 Pułk Lotnictwa Myśliwskiego (10 plm) – oddział lotnictwa myśliwskiego ludowego Wojska Polskiego.
Formowanie i zmiany organizacyjne.
W październiku 1944 roku, na bazie radzieckiego 246 Pułku Lotnictwa Myśliwskiego z 16 Armii Lotniczej, sformowano na lotnisku w Karłówce (ZSRR) 10 Pułk Lotnictwa Myśliwskiego. 
Pułk wszedł w skład 3 Dywizji Lotnictwa Myśliwskiego.
Pod koniec kwietnia 1945 roku pułku liczył 166 osób, w tym 64 oficerów, 92 podoficerów i 10 szeregowców. Pilotów było 34. Na uzbrojeniu jednostki znajdowały się 33 samoloty, z tego 30 samolotów Jak-9, 2 samoloty Jak-3 i 1 samolot łącznikowy Po-2.
W dniach 22-24 kwietnia pułk przegrupował się na przyfrontowe lotnisko Białęgi koło Kostrzyna nad Odrą.
Po zakończeniu wojny pułk powrócił na lotnisko w Kutnie, a po kilku dniach został przesunięty na lotnisko w Łęczycy. 
W 1946 roku 10 Pułk Lotnictwa Myśliwskiego przemianowano na 2 Pułk Lotnictwa Myśliwskiego. W 1967 roku pułkowi przywrócono pierwotną numerację – 10. Jego pełna nazwa brzmiała: 10 Pułk Lotnictwa Myśliwskiego im. Ludowych Partyzantów Ziemi Krakowskiej.
Działania bojowe pułku.
26 kwietnia 1945, wraz z 7 plsz samoloty pułku zwalczały oddziały niemieckie w okolicach Gross Schónebeck. Stoczono cztery walki powietrzne. Zestrzelono dwa samoloty typu FW-190. 
W dniach 25 – 27 kwietnia załogi pułku prowadziły rozpoznanie powietrzne. 27 kwietnia pułk został przebazowany na lotnisko Griinthal.
29 kwietnia, eskadry osłaniały samoloty 8 plsz, które wykonywały uderzenia na lotnisko Neuruppin. Ponadto załogi prowadziły działania rozpoznawcze w rejonie Fehrbellin, Rhinow i Rathenow. W tym dniu zestrzelilono 4 samoloty typu FW-190.
30 kwietnia pułk prowadził rozpoznanie parami okolic Neuruppin, Wusterhausen i Rhinow. Ponadto grupami po 4–6 samolotów Jak-9 w rejonie Fiatów, Kónigshorst, Paaren osłaniano drugie rzuty, tyły i stanowiska dowodzenia 1 Armii WP.
1 maja przebazowano pułk na lotnisko Eichstadt. W tym dniu wykonano 28 lotów bojowych. 3 maja samoloty pułku użyto do atakowania z broni pokładowej oddziałów niemieckich które działały z kompleksu lasów w pobliżu Kremerphaul i zagroziły lotniskom 3 DLM.
10 Pułk Lotnictwa Myśliwskiego w operacji berlińskiej wykonał 254 loty bojowe. Podczas sześciu walk powietrznych stoczonych przez 26 samolotów własnych, piloci pułku zestrzelili 7 samolotów nieprzyjaciela. Straty własne: zestrzelony przez artylerię przeciwlotniczą dowódca klucza ppor. N. Carew oraz ciężko ranny chor. pil. Michał Bajczykow.

</doc>
<doc id="2956598" url="https://pl.wikipedia.org/wiki?curid=2956598" title="Stade Vélodrome (Antsirabe)">
Stade Vélodrome (Antsirabe)

Stade Vélodrome – wielofunkcyjny stadion w Antsirabe na Madagaskarze. Jest obecnie używany głównie dla meczów piłki nożnej, rugby union i zawodów lekkoatletycznych. Swoje mecze rozgrywa na nim drużyna piłkarska FC Jirama. Stadion może pomieścić 5 000 osób.

</doc>
<doc id="2956606" url="https://pl.wikipedia.org/wiki?curid=2956606" title="Mistrzostwa Włoch w rugby union kobiet (2012/2013)">
Mistrzostwa Włoch w rugby union kobiet (2012/2013)

Mistrzostwa Włoch w rugby union kobiet (2012/2013) – dwudziesta druga edycja zarządzanej przez Federazione Italiana Rugby najwyższej klasy rozgrywkowej w kobiecym rugby union we Włoszech, a dwudziesta dziewiąta ogółem. Zawody odbywały się w dniach 14 października 2012 – 25 maja 2013. Tytułu mistrzowskiego zdobytego w poprzednim sezonie broniła drużyna Riviera del Brenta.
Szósty tytuł w historii klubu zdobyła drużyna Riviera del Brenta pokonując w rozegranym w Favaro Veneto finale rozgrywek zespół Red Panthers Rugby Treviso 23–7.
System rozgrywek.
Do rozgrywek przystąpiło ostatecznie dwanaście drużyn, które zostały podzielone na dwie sześciozespołowe grupy. Rozgrywki ligowe prowadzone były w pierwszej fazie systemem kołowym według modelu dwurundowego w okresie jesień-wiosna. Druga faza rozgrywek obejmowała mecze systemem pucharowym o mistrzostwo kraju. Do półfinałów awansowały trzy pierwsze drużyny z grupy 1, a czwarta drużyna grupy 1 rozegrała baraż o półfinał ze zwycięzcą grupy 2. Półfinały rozgrywane były w formie dwumeczu, z pierwszym meczem na boisku drużyny, która po rundzie zasadniczej była niżej sklasyfikowana. Finał zaś odbył się na neutralnym stadionie.
Najsłabsza drużyna grupy 1 została relegowana, natomiast zwycięzca grupy 2 uzyskał awans.

</doc>
<doc id="2956612" url="https://pl.wikipedia.org/wiki?curid=2956612" title="Stade de Malacam">
Stade de Malacam

Stade de Malacam – wielofunkcyjny stadion w Antananarywie na Madagaskarze. Jest obecnie używany głównie dla meczów piłki nożnej i rugby union. Swoje mecze rozgrywa na nim drużyna rugby 3FB. Stadion mieści 10 000 osób.

</doc>
<doc id="2956614" url="https://pl.wikipedia.org/wiki?curid=2956614" title="Isurus tigris">
Isurus tigris



</doc>
<doc id="2956616" url="https://pl.wikipedia.org/wiki?curid=2956616" title="Isurus tigris africanus">
Isurus tigris africanus



</doc>
<doc id="2956617" url="https://pl.wikipedia.org/wiki?curid=2956617" title="Lamna glauca">
Lamna glauca



</doc>
<doc id="2956618" url="https://pl.wikipedia.org/wiki?curid=2956618" title="Lamna guentheri">
Lamna guentheri



</doc>
<doc id="2956619" url="https://pl.wikipedia.org/wiki?curid=2956619" title="Lamna huidobrii">
Lamna huidobrii



</doc>
<doc id="2956620" url="https://pl.wikipedia.org/wiki?curid=2956620" title="Lamna oxyrhina">
Lamna oxyrhina



</doc>
<doc id="2956621" url="https://pl.wikipedia.org/wiki?curid=2956621" title="Oxyrhina glauca">
Oxyrhina glauca



</doc>
<doc id="2956622" url="https://pl.wikipedia.org/wiki?curid=2956622" title="Oxyrhina gomphodon">
Oxyrhina gomphodon



</doc>
<doc id="2956623" url="https://pl.wikipedia.org/wiki?curid=2956623" title="Squalus cepedii">
Squalus cepedii



</doc>
<doc id="2956624" url="https://pl.wikipedia.org/wiki?curid=2956624" title="Isurus bideni">
Isurus bideni



</doc>
<doc id="2956625" url="https://pl.wikipedia.org/wiki?curid=2956625" title="Ostronos pacyficzny">
Ostronos pacyficzny



</doc>
<doc id="2956626" url="https://pl.wikipedia.org/wiki?curid=2956626" title="Isurus spallanzani">
Isurus spallanzani



</doc>
<doc id="2956628" url="https://pl.wikipedia.org/wiki?curid=2956628" title="Isurus oxyrhynchus">
Isurus oxyrhynchus



</doc>
<doc id="2956629" url="https://pl.wikipedia.org/wiki?curid=2956629" title="Isurus oxyrhincus">
Isurus oxyrhincus



</doc>
<doc id="2956631" url="https://pl.wikipedia.org/wiki?curid=2956631" title="Isurus oxyrhinchus">
Isurus oxyrhinchus



</doc>
<doc id="2956632" url="https://pl.wikipedia.org/wiki?curid=2956632" title="Isurus mako">
Isurus mako



</doc>
<doc id="2956633" url="https://pl.wikipedia.org/wiki?curid=2956633" title="Isurus guentheri">
Isurus guentheri



</doc>
<doc id="2956634" url="https://pl.wikipedia.org/wiki?curid=2956634" title="Isurus glaucus">
Isurus glaucus



</doc>
<doc id="2956635" url="https://pl.wikipedia.org/wiki?curid=2956635" title="Isurus cepedii">
Isurus cepedii



</doc>
<doc id="2956636" url="https://pl.wikipedia.org/wiki?curid=2956636" title="Brykoń">
Brykoń

Brykoń – wieś na Ukrainie w rejonie przemyślańskim należącym do obwodu lwowskiego.
Historia.
W 1921 wieś liczyła 36 zagród i 222 mieszkańców, w tym 157 Ukraińców, 45 Polaków i 20 Żydów. W 1931 zagród było 56 a mieszkańców 230.
W 1944 nacjonaliści ukraińscy zamordowali Ferdynanda Machnera.

</doc>
<doc id="2956637" url="https://pl.wikipedia.org/wiki?curid=2956637" title="Nellie Fox">
Nellie Fox

Jacob Nelson Fox (ur. 25 grudnia 1927, zm. 1 grudnia 1975) – amerykański baseballista, który występował na pozycji drugobazowego przez 19 sezonów w Major League Baseball.
Fox podpisał kontrakt jako wolny agent w 1944 z Philadelphia Athletics, w którym zadebiutował 8 czerwca 1947 w meczu przeciwko Cleveland Indians jako pinch hitter. W październiku 1949 w ramach wymiany zawodników przeszedł do Chicago White Sox.
W 1951 po raz pierwszy wystąpił w Meczu Gwiazd, zaś rok później zaliczył najwięcej w American League uderzeń (192); w późniejszym okresie zwyciężał w tej klasyfikacji trzykrotnie – w 1954, 1957 i 1958 roku. W sezonie 1959 przy średniej uderzeń 0,306 (3. wynik w lidze), zaliczając 191 uderzeń (2. wynik w lidze) i 34 double (2. wynik w lidze), został wybrany najbardziej wartościowym zawodnikiem. W tym samym roku White Sox po uzyskaniu bilansu zwycięstw i porażek 94–60 i zajęciu 1. miejsca w American League po raz pierwszy od 1919, uzyskali awans do World Series, w których przegrali z Los Angeles Dodgers 2–4. Karierę zawodniczą zakończył w 1965 roku będąc zawodnikiem Houston Astros.
W późniejszym okresie był między innymi trenerem pałkarzy w Washington Senators/Texas Rangers. Zmarł na chłoniaka 1 grudnia 1975 w wieku 47 lat. W 1997 został wybrany do Galerii Sław Baseballu.

</doc>
<doc id="2956638" url="https://pl.wikipedia.org/wiki?curid=2956638" title="Isurus africanus">
Isurus africanus



</doc>
<doc id="2956639" url="https://pl.wikipedia.org/wiki?curid=2956639" title="Isuropsis mako">
Isuropsis mako



</doc>
<doc id="2956640" url="https://pl.wikipedia.org/wiki?curid=2956640" title="Isuropsis glaucus">
Isuropsis glaucus



</doc>
<doc id="2956641" url="https://pl.wikipedia.org/wiki?curid=2956641" title="Isuropsis dekayi">
Isuropsis dekayi



</doc>
<doc id="2956642" url="https://pl.wikipedia.org/wiki?curid=2956642" title="Carcharias tigris">
Carcharias tigris



</doc>
<doc id="2956643" url="https://pl.wikipedia.org/wiki?curid=2956643" title="Ładańce">
Ładańce

Ładańce – wieś na Ukrainie w rejonie przemyślańskim należącym do obwodu lwowskiego.
Historia.
W 1921 wieś liczyła 155 zagród i 856 mieszkańców, w tym 745 Ukraińców, 63 Polaków i 48 Żydów. W 1931 zagród było 166 a mieszkańców 951.
W 1944 nacjonaliści ukraińscy zamordowali trzy osoby narodowości polskiej.

</doc>
<doc id="2956644" url="https://pl.wikipedia.org/wiki?curid=2956644" title="Joe Montana">
Joe Montana

Joseph Clifford "Joe" Montana (ur. 11 czerwca 1956 w New Eagle) – zawodnik ligi futbolu amerykańskiego, członek Pro Football Hall of Fame. Występował w NFL w latach 1979–1994 w drużynach San Francisco 49ers i Kansas City Chiefs. Jeden z najwybitniejszych zawodników w historii NFL, czterokrotny zwycięzca Super Bowl, trzykrotny MVP finału, sześciokrotny uczestnik meczu gwiazd, dwukrotnie uznany najlepszym zawodnikiem ligi.
Futbolową karierę rozpoczął w 1970 roku w Ringgold High School. Dzięki dobrej grze w szkole średniej trafił na Uniwersytet Notre Dame, gdzie otrzymał stypendium. W 1979 roku został wybrany w trzeciej rundzie draftu NFL przez drużynę San Francisco 49ers. Po roku bycia zmiennikiem został podstawowym rozgrywającym drużyny, a już w 1981 roku poprowadził swoją drużynę do trzynastu wygranych w sezonie regularnym, a później do zwycięstwa w Super Bowl XVI. Montana powtórzył ten sukces w latach 1984, 1988 i 1989. Kontuzje i rywalizacja w składzie zmusiły go do odejścia z San Francisco latem 1993 roku i został on zawodnikiem drużyny Kansas City Chiefs. W nowym klubie występował przez dwa sezony, po czym w 1994 roku w wieku 38 lat zakończył karierę futbolisty.
Został wybrany do drużyny gwiazd lat 80. w NFL oraz jest członkiem prestiżowej drużyny gwiazd z okazji 75-lecia ligi NFL. W roku 2000 dołączył do Pro Football Hall of Fame.

</doc>
<doc id="2956650" url="https://pl.wikipedia.org/wiki?curid=2956650" title="Kunchan">
Kunchan

Kunchan (ur. 14 listopada 1952 w Kerali) – indyjski aktor.
Związany głównie z Mollywood, ma na swoim koncie głównie niewielkie role, jest również aktorem charakterystycznym. Jego filmografia w malajalam obejmuje przeszło 650 tytułów.

</doc>
<doc id="2956651" url="https://pl.wikipedia.org/wiki?curid=2956651" title="Lipowce">
Lipowce

Lipowce – wieś na Ukrainie w rejonie przemyślańskim należącym do obwodu lwowskiego, nad Gniłą Lipą.
Położenie.
Na podstawie Słownika geograficznego Królestwa Polskiego i innych krajów słowiańskich: Lipowce to "wieś w powiecie przemyślańskim, 8 km na północny wschód od urzędu pocztowego w Przemyślanach".
Historia.
Miejscowość na prawie ruskim po raz pierwszy wzmiankowano w 1442 jako "Lypowyecz".
W 1872 osiedlili się tutaj koloniści mennoniccy.
Na południowy wschód od wsi istniała wówczas też miejscowość Majdan Lipowiecki, stanowiąca osobną gminę, w większości zamieszkałą przez rzymskokatolickich Polaków.
W 1921 gmina Lipowce liczyła 292 zagrody i 1589 mieszkańców, w tym 1221 Ukraińców, 307 Polaków i 58 Żydów, natomiast gmina Majdan Lipowiecki liczyła 123 zagrody i 662 mieszkańców (samych Polaków, w tym 110 grekokatolików). W 1931 w Lipowcu zagród było 375 a mieszkańców 1902 a w Majdanie zagród było 160 a mieszkańców 753.
W 1944 jedenaście osób narodowości polskiej w Lipowcu a 40 w Majdanie zamordowali nacjonaliści ukraińscy. Po wojnie zniszczoną wieś Majdan Lipowiecki włączono do Lipowców.

</doc>
<doc id="2956654" url="https://pl.wikipedia.org/wiki?curid=2956654" title="Straw bale (budownictwo)">
Straw bale (budownictwo)

Straw bale (pol. bal słomiany, balot słomiany, kostka słomy) – materiał konstrukcyjny powstały ze sprasowania łodyg zbóż (np. pszenicy, ryżu, żyta lub owsa), stosowany jako wypełnienie szkieletu drewnianego budynku lub materiał utrzymujący ciężar dachu (bez szkieletu drewnianego) i/lub materiał ocieplający. Ten sposób budowy jest często stosowany w budownictwie naturalnym.
Do zalet bali słomianych można zaliczyć odnawialność materiału, niski koszt, łatwą dostępność, niepalność i wysoką wartość izolacyjną. Wady to podatność na gnicie, trudności z uzyskaniem ubezpieczenia dla takiego budynku i zajmowanie dużej przestrzeni przez same bale słomiane.
Historia.
Domy ze słomy budowano na równinach Afryki od czasów paleolitu. Bale słomiane stosowano w niemieckim budownictwie w latach 80.; zaś dachy kryte słomą znane są od dawna w Europie północnej i Azji. W Nowym Świecie namioty tipi ocieplano zimą słomą wkładaną pomiędzy zewnętrzną i wewnętrzną powłokę namiotu.
Budowę z balotów słomy, dotąd związywanych z pomocą koni, znacznie ułatwiło wynalezienie mechanicznej prasy do słomy w latach 50. XIX w. i upowszechnienie się jej użycia w latach 90. XIX w. Technikę tę wykorzystali zwłaszcza osadnicy w Nebrasce w regionie Sandhills. Amerykańscy pionierzy osiedlający się na ziemi w ramach ustawy z 1862 Homestead Act i Kinkaid Act z 1904 nie znaleźli w Nebrasce drzew do budowy. W wielu miejscach stanu ziemia nadawała się do wykopania ziemianek i domów z darni. Jednak darń rosnąca na terenie Sandhills była zbyt niskiej jakości aby zastosować ją do budowy, zaś miejsca, gdzie rosła dobra darń były bardziej wartościowe dla rolnictwa niż jako materiał budowlany.
Trzecim udokumentowanym zastosowaniem bali siana w budownictwie w Nebrasce był budynek szkolny zbudowany w 1896 lub 1897. Ponieważ nie był ogrodzony ani otynkowany, w 1902 zauważono, że jedzą go krowy. Wówczas zaczęto tynkować budynki słomiane; w razie braku cementu czy tynku wapiennego tynkowano mieszaniną ziemi znalezionej na miejscu. Szacuje się, że w latach 1896–1945 zbudowano w rejonie Sandhills ok. 70 budynków w technice straw-bale, w tym domy mieszkalne, budynki gospodarskie, kościoły, szkoły, biura, sklepy spożywcze. W 1999 istniało 9 budynków z bali słomianych w hrabstwach Arthur i Logan, wraz z wybudowanym w technice samonośnej kościołem z 1928 Pilgrim Holiness Church we wsi Arthur, wpisanym na listę miejsc historycznych National Register of Historic Places.
Pierwszym w Europie budynkiem z bali słomianych jest zbudowany w 1921 we Francji, w Montargis, 90 km od Paryża, dwupiętrowy dom inżyniera Feuillette. Feuillette szukał rozwiązań dla powojennych problemów z budownictwem. Dom powstał w technice modułowej. Znajdujący się przy ulicy, pokryty bluszczem dom o powierzchni 80 m² jest zachowany w bardzo dobrym stanie i spełnia współczesne standardy budownictwa, zarówno dla budynku z bali słomianych, jak i standardy energetyczne (159kWh/m² rocznie).
Od początku XXI w. budowa w technice straw-bale jest przedmiotem badań i zastosowań praktycznych, szczególnie w Ameryce Północnej, Europie, Afryce i Australii.
Metody budowy.
Budowa ściany z bali słomianych polega przeważnie na ułożeniu poziomo bali słomy na podstawie z drewna (wieńcu dolnym) opartym na fundamentach, z barierą zabezpieczającą przez wilgocią pomiędzy balami a podłożem. Ściany z bali spinane są szpilkami z bambusa lub leszczyny (pionowo wewnątrz bali lub od zewnątrz), lub siatką metalową na zewnątrz, i następnie tynkowane zaprawą na bazie wapna lub gliny.
Bale mogą być elementem nośnym, tak jak w budownictwie z XIX w. Mogą też być użyte jako wypełnienie szkieletu, zwykle drewnianego, stanowiąc wówczas ocieplenie budynku i podstawę do tynkowania, nie będąc elementem nośnym, co bywa stosowane w wilgotnych klimatach. W rejonach północnych potencjalny ciężar zalegającego śniegu może przekroczyć możliwości nośne bali. W klimacie wilgotnym, konieczność zastosowania wykończenia przepuszczającego parę wodną wyklucza użycie stiuku na bazie cementu. Zastosowanie konstrukcji szkieletowej pozwala też na zbudowanie dachu przed wypełnieniem szkieletu balami słomy, co ochroni słomę przed deszczem w trakcie budowy. Można też stosować kombinację konstrukcji szkieletowej i nośnej, określaną jako „hybrydowa”.
Bale słomiane mogą być też częścią ściany typu "Spar and Membrane Structure" (SMS), w której wzmocnione 5–8 cm warstwy torkretu (beton natryskowy) połączone są kratownicą w kształcie „X” przebiegającą przed balami. Beton ma poprawiać wytrzymałość ściany na trzęsienie ziemi oraz zmniejszyć palność, zaś same bale są tylko wypełnieniem i ociepleniem ściany.
Poza ścianami, bale słomiane stosowane są też do wypełnienia podłóg, przestrzeni między piętrami oraz dachu – jako ocieplenie; jednak zastosowanie słomy nieotynkowanej może stanowić zagrożenie pożarowe. Dach z ociepleniem słomą zastosowany jest w Polsce np. na domu Moritza Reicherta we wsi Gajówka pod Jelenią Górą. Moritz Reichert praktykuje też „technikę Moritza”, czyli konstrukcję gotowych modułów słomiano-glinianych, gdzie w drewnianej ramie o wymiarach 2,5 m × 2,5 m × 0,28 m zamknięte są kostki słomy, a całość otynkowana gliną. Dom z takich elementów można złożyć w ciągu jednego dnia.
Parametry.
Bale słomiane dostępne w Polsce mają przeważnie wymiary: 28×40×45–120 cm, 35×45×40–120 cm, 40×40×40–120 cm, lub 40×45×40–120 cm. Waga takich bali, skompresowanych z siłą 90–130 kg/m³, to 6–15 kg. W Wielkiej Brytanii bale słomiane mogą mieć wymiary 37,5×50×99 cm. W Australii popularne są bale o wymiarach 35×45×90 cm, ważące 16 kg, które można przenosić i układać ręcznie; ale istnieją też większe bale (zwane "jumbo") o wymiarach 120×120×240 cm, 90×120×240 cm i 60×120×240 cm, które na miejsce przeznaczenia trzeba transportować dźwigiem.
Bale słomiane charakteryzują się bardzo dobrymi współczynnikami przewodzenia ciepła (0,025-0,045 W/m K) i przenikalności cieplnej (0,12–0,14 W/m²K, przy grubości kostki 40 cm). Mimo że wśród badaczy nie ma zgody co do ich ostatecznych wartości, wartości te prawie w dwójnasób spełniają wymagania brytyjskich przepisów budowlanych (Building Regulations 2002), spełniają też m.in. wymagania kodeksu budowlanego stanu Arizona, Kalifornia i wielu innych.
Wytrzymałość materiału.
Nośność.
Tradycyjnie używano bali „prosto z pola”, utworzonych z pomocą pras do balotów słomy, ale lepsze są baloty o dużej kompresji, gdyż wytrzymają większy nacisk. Wystarczająca kompresja to 90 kg/m³, ale bale o kompresji 110 czy 120 kg/m³ będą lepsze. Uzyskanie takiej kompresji wymaga zmiany ustawień prasy do słomy. Bale o grubości 45 cm mogą utrzymać nacisk 0,8–1 t/mb, co jest wystarczające dla budownictwa mieszkaniowego.
Podstawowa metoda budowana z bali bywa łączona z innymi technikami budowy z materiałów recyklowanych, np. opon, tektury, papieru, plastiku i używanych dywanów. Podobna technika wykorzystuje też worki z balotami wiórów drzewnych lub łusek ryżowych.
Odporność ogniowa.
Z powodu dużej kompresji ściana taka jest bardziej odporna na ogień niż ściana drewniana. Próbę zapalenia ściany z bali słomianych można porównać do podpalenia książki telefonicznej. Jedna kartka, tak jak i pojedyncza łodyga słomy, zapali się z łatwością; ale gęsto ułożone kartki w książce telefonicznej, tak jak i gęsto zbite łodygi słomy w balu, nie będą się dobrze palić. Doświadczenia palności ścian z bali słomianych prowadzono w wielu krajach, m.in. USA, Australii, Niemczech i Wielkiej Brytanii.
W Polsce odporność ogniowa bali słomianych została opisana już w normie ISO 8301:1991, co potwierdziły badania niemiecko-austriackie zgodnie z normą ÖNORM B 6015 Teil 1. Niezabezpieczone żadnymi chemikaliami bale słomiane poddane działaniu ognia nie uległy zniszczeniu przez 90 minut, dzięki czemu uzyskały najwyższą ocenę odporności F90 i certyfikat B2.
Testy ASTM (American Society for Testing and Materials) E-119 w stanie Nowy Meksyk w 1993 wykazały, że 45 cm grubości ściana z bali słomy przetrwała płomienie przez ponad 2 godziny (po tym czasie eksperyment przerwano), zaś ściana nietynkowana przetrwała 34 minuty.
Testy przeprowadzone w 2012 w Australii przez CSIRO (Commonwealth Scientific and Industrial Research Organisation) polegały na symulacji pożaru buszu. Ściana ze szkieletem stalowym wypełnionym kostkami słomy została poddana działaniu wysokiej temperatury, a następnie ognia przez 2 minuty, po czym symulowano pożar naokoło budynku, tak jak się to dzieje w przypadku przejścia fali ognia w pożarze buszu. Ściana pomyślnie przeszła testy i jesienią 2012 rozpoczęto budowę domu w tej technologii w stanie Wiktoria (gdzie w 2009 w wyniku pożarów buszu zginęło 210 osób, a w 78 miastach i miejscowościach spłonęło ponad 2000 domów).
Testy na University of Bath w Wielkiej Brytanii prowadzone na panelu ze szkieletem drewnianym wypełnionym kostkami słomy i otynkowanym wapnem (tzw. ModCell) miały wykazać, że struktura ta jest w stanie wytrzymać działanie ognia przez 30 minut. Doświadczenie prowadzono czterokrotnie dłużej, i po 2 godzinach ściana nadal nie uległa ogniowi.
Obciążenie wiatrem.
Na University of Bath w 2010 poddano dwukondygnacyjny dom z bali słomianych obciążeniu odpowiadającym działaniu huraganu o prędkości 193 km/h (120 mil na godzinę). Ściany domu pod największym zadanym obciążeniem przemieściły się o 4 mm, zgodnie z założeniami projektu.
Gryzonie.
Ponieważ słoma nie posiada wartości odżywczych, nie jest pożywieniem dla gryzoni; jednak myszy mogą zostać przyniesione w balach od gospodarza z terenu, gdzie były przechowywane. Problem ten zostanie wyeliminowany po otynkowaniu ściany.
Wilgoć.
Głównym problemem ścian z bali słomianych jest wilgoć i podatność na gnicie. Balom słomianym zagraża wilgotność od 20%, powodująca gnicie słomy. Zaleca się umieszczenie w ścianach czujników wilgoci i kontrolowanie jej poziomu, który powinien utrzymywać się poniżej 14–15%. Wilgotność powyżej 84% występuje w wypadku ciągłego zalewania wodą (np. deszczową) bez możliwości wyschnięcia, np. z gdy powodu wadliwej konstrukcji przecieka dach. W razie stwierdzenia zalania poszczególne bale słomy można wymienić na nowe, jednak przede wszystkim należy chronić słomę przed zalaniem i wilgocią, także w czasie przewozu, składowania i budowy. Słoma do budowy ma być składowana pod dachem, ale nie zakryta szczelnie np. plastikową płachtą, gdyż wówczas woda z powietrza zacznie kondensować i nie będzie mogła odparować, tylko wniknie w słomę. Aby słoma do budowy była sucha, można użyć bali zebranych w roku poprzedzającym budowę, co pozwoli jej wyschnąć. W trakcie budowy cała konstrukcja powinna być zakrywana plandeką lub znajdować się pod tymczasowym dachem. Zbudowany dom musi posiadać „a good hat and a good pair of boots” (pol. dobry kapelusz i solidną parę butów) – co oznacza wysokie fundamenty (aby woda nie podnosiła się z gruntu) i starannie skonstruowany dach wystający poza obrys ścian, chroniący przed wodą deszczową. Z zewnątrz budynek jest pokryty oddychającym tynkiem glinianym lub wapiennym, co pozwala na odparowywanie wody i oddychanie ścian.
Przykładowe budynki.
Bale słomy zastosowano też do konstrukcji budynków o dużej skuteczności energetycznej, takich jak S-House w Austrii, który spełnia standardy energetyczne Passivhaus. w Południowej Afryce 5-gwiazdkowy hotel zbudowany z użyciem 10 000 bali słomianych gościł takie osobistości, jak Nelson Mandela czy Tony Blair. W Alpach szwajcarskich, we wsi Nax Mont-Noble, w październiku 2011 rozpoczęto prace przy budowie pierwszego w Europie hotelu zbudowanego w całości z bali słomianych. W 2013 na przedmieściach Leeds w Wielkiej Brytanii powstało osiedle 20 domów z prefabrykatów wypełnionych kostkami słomy zbudowane przez LILAC (Low Impact Living Affordable Community). W 2012/2013 ściany z bali słomianych zastosowano w tymczasowym domu dla cierpiącej na zespół wielorakiej wrażliwości chemicznej (ang. "Multiple chemical sensitivity (MCS)") Gillian McCarthy, zbudowanym w hrabstwie Somerset w Anglii przez wolontariuszy pod kierownictwem Tony’ego Wrencha, który w 1997/1998 zbudował w Walii okrągły dom o średnicy ok. 4 m, zwany „That Roundhouse” za 3000 funtów, a w 2008 wygrał 10-letnią batalię o retrospektywne pozwolenie na jego budowę.
Dostępność materiału.
Szacuje się, że w Wielkiej Brytanii rocznie marnuje się 4 miliony ton słomy. Ta ilość pozwoliłaby zbudować 250 000 domów rocznie – a do 2008 zbudowano zaledwie ponad 100. Dwieście milionów ton słomy było corocznie palonych w USA. W samej Kalifornii każdej jesieni w latach 90. spalano milion ton słomy ryżowej, powodując tym rocznie emisje tlenku węgla rzędu 56 tysięcy ton (dwukrotnie więcej niż emisje ze wszystkich elektrowni tego stanu). Po wprowadzeniu zakazu spalania słomy była ona rozrzucana na polu, aby zgniła i uwolniła składniki odżywcze; jednak za duża ilość słomy powoduje zubożenie gleby.
Koszty budowy domu z bali słomianych.
Bale słomiane, będące odpadem rolniczym, są tanie (ok. 1–1,5 zł w Polsce, ok. 1 funta za bal w Wielkiej Brytanii), a do budowy małego domu wystarczy ich kilkaset. Przykładowo, koszt budowy fundamentów z opon samochodowych wypełnionych ubitą ziemią, dla 4-pokojowego domu parterowego w 2011 w Wielkiej Brytanii wyniósł 500 funtów, łącznie z wynajmem ciężarówki. Ponieważ domy te tynkowane są gliną, która także jest materiałem naturalnym, często wydobytym na miejscu budowy; i chętnie pokrywane zielonym dachem zamiast dachówki, wydają się tańsze niż domy tradycyjne.
Podstawowa oszczędność polega na uniknięciu kosztów robocizny, która w budowie domów ze słomy bywa zastępowana własną siłą roboczą i wolontariuszami. Koszt budowy 1-piętrowego domu o powierzchni 160 m² budowanego z wolontariuszami wyniósł 60 000 funtów, a budowa trwała 4 lata; dom ten wygrał nagrodę Grand Designs jako „ekologiczny dom roku” 2008.
Jednak jeśli skorzystać z usług profesjonalnej firmy budowlanej specjalizującej się w budowie domów z bali słomy, koszt takiego domu może przewyższać budowę domu tradycyjnego. Dodatkowo koszty podwyższa większa grubość ścian. Dlatego zakup gotowego domu z bali słomianych może wiązać się z wyższymi kosztami niż w przypadku domu z typowych materiałów budowlanych.
Inne zastosowania bali słomianych.
Bale słomiane mogą służyć jako grządki do uprawy roślin, kompost dla pieczarek, czy materiał opałowy. Bale słomiane można użyć jako podniesione grządki, zwłaszcza w miejscach, gdzie ziemia nie nadaje się do uprawy. Uprawę w balach słomianych można rozpocząć wcześniej w sezonie niż uprawę w ziemi, wykorzystując wyższą temperaturę powstającą w czasie rozkładu słomy w balu. Rozkład słomy w balu można zapoczątkować lub przyspieszyć dodając obornik, azot, lub nawóz do trawników.

</doc>
<doc id="2956655" url="https://pl.wikipedia.org/wiki?curid=2956655" title="Łonie">
Łonie

Łonie – wieś na Ukrainie w rejonie przemyślańskim należącym do obwodu lwowskiego.
Historia.
Dobra w Łoniu posiadał do końca życia Aleksander Treter (zm. 1855). Po jego śmierci dobra w Łoniu objęli jego spadkobiercy.
W 1921 wieś liczyła 157 zagród i 861 mieszkańców, w tym 672 Ukraińców, 119 Polaków i 70 Żydów. W 1931 zagród było 195 a mieszkańców 1011.
W 1944 nacjonaliści ukraińscy zamordowali dwie osoby narodowości polskiej.

</doc>
<doc id="2956658" url="https://pl.wikipedia.org/wiki?curid=2956658" title="Meryszczów">
Meryszczów

Meryszczów – wieś na Ukrainie w rejonie przemyślańskim należącym do obwodu lwowskiego, nad Gniłą Lipą.
Położenie.
Na podstawie Słownika geograficznego Królestwa Polskiego i innych krajów słowiańskich: Meryszczów to "wieś w powiecie przemyślańskim, 6 km na południe od urzędu pocztowego w Przemyślanach".
Historia.
Dziedzicem części wsi "Miryszczowa" w 1475 był Wańko Łahodowski z Pohorelec i Stanimirza herbu Korczak.
W 1921 wieś liczyła 114 zagród i 614 mieszkańców, w tym 515 Ukraińców, 81 Polaków i 18 Żydów. W 1931 zagród było 137 a mieszkańców 769.
W lutym 1940 NKWD deportowało 4 osoby.
W 1944 nacjonaliści ukraińscy zamordowali jedną osobę narodowości polskiej.

</doc>
<doc id="2956660" url="https://pl.wikipedia.org/wiki?curid=2956660" title="Xavier Bettel">
Xavier Bettel

Xavier Bettel (ur. 3 marca 1973 w Luksemburgu) – luksemburski polityk, prawnik, samorządowiec, deputowany krajowy, burmistrz Luksemburga, od 2013 do 2015 przewodniczący Partii Demokratycznej, a od 4 grudnia 2013 premier Luksemburga.
Życiorys.
Z wykształcenia prawnik. Studiował w Nancy i na Uniwersytecie Arystotelesa w Salonikach. W 2001 uzyskał uprawnienia adwokata.
W 1989 wstąpił do centrowej Partii Demokratycznej. W wyborach w 1999 na liście okręgowej swojego ugrupowania w okręgu centralnym zajął trzecie niemandatowe miejsce, mandat posła do Izby Deputowanych uzyskał po rezygnacjach złożonych przez osoby powołane w skład rządu oraz eurodeputowaną Colette Flesch. W 2004, 2009, 2013 i 2018 z powodzeniem ubiegał się o reelekcję do krajowego parlamentu.
Od 2000 był radnym miejskim, a od 2005 członkiem zarządu miasta w Luksemburgu. W 2011 zastąpił Paula Helmingera na stanowisku burmistrza luksemburskiej stolicy. W 2013 został przewodniczącym Partii Demokratycznej (w miejsce Claude’a Meischa). W 2015 zastąpiła go na tej funkcji Corinne Cahen.
W tym samym roku jego ugrupowanie zajęło trzecie miejsce w wyborach parlamentarnych, zyskując jednak 4 mandaty. Jego ugrupowanie zawarło koalicję z socjalistami i Zielonymi. 25 października 2013 wielki książę Henryk powierzył mu funkcję formatora celem stworzenia nowego gabinetu. 4 grudnia 2013 Xavier Bettel objął obowiązki premiera nowego trójpartyjnego rządu.
W wyniku kolejnych wyborów w 2018 rządząca koalicja zachowała większość w parlamencie. 16 października Xavier Bettel otrzymał kolejną misję powołania rządu. Nowy gabinet, w którym większe wpływy uzyskali Zieloni, zaprzysiężono 5 grudnia 2018.
W październiku 2021 portal Reporter.lu ujawnił wyniki śledztwa dziennikarskiego, które wykazało, że praca dyplomowa Xaviera Bettela przedłożona podczas studiów w Nancy została splagiatowana (co dotyczyło 54 z 56 stron tej pracy). Polityk przyznał wówczas publicznie, że powinien był ją „przygotować inaczej”.
Życie prywatne.
Jest jawnym homoseksualistą, w 2010 zawarł związek partnerski z Gauthierem Destenayem, a w 2015 związek małżeński ze swoim partnerem.

</doc>
<doc id="2956661" url="https://pl.wikipedia.org/wiki?curid=2956661" title="Trachinoidei">
Trachinoidei



</doc>
<doc id="2956666" url="https://pl.wikipedia.org/wiki?curid=2956666" title="James Deireragea">
James Deireragea

James Deidi Deireragea – nauruański polityk.
Był posłem z okręgu Anabar. W wyniku wyborów z 2003 roku, znalazł się poza izbą (jego miejsce zajął Riddell Akua). Bezskutecznie startował w kolejnych elekcjach w roku 2004 i 2008.
Związany z Bankiem Nauru.

</doc>
<doc id="2956667" url="https://pl.wikipedia.org/wiki?curid=2956667" title="Pletenice">
Pletenice

Pletenice – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Pletenice to "wieś w powiecie przemyślańskim, 12 km po Przemyślan".
Historia.
W 1921 wieś liczyła 112 zagród i 597 mieszkańców. W 1931 zagród było 113 a mieszkańców 623.
W marcu 1944 nacjonaliści ukraińscy zamordowali osiem osób narodowości polskiej.

</doc>
<doc id="2956669" url="https://pl.wikipedia.org/wiki?curid=2956669" title="Pniatyn">
Pniatyn

Pniatyn () – wieś na Ukrainie w rejonie przemyślańskim należącym do obwodu lwowskiego.

</doc>
<doc id="2956670" url="https://pl.wikipedia.org/wiki?curid=2956670" title="Lucien Weiler">
Lucien Weiler

Lucien Weiler (ur. 3 sierpnia 1951 w Ettelbrucku) – luksemburski polityk i prawnik, wieloletni parlamentarzysta, w latach 2004–2009 przewodniczący Izby Deputowanych.
Życiorys.
Z wykształcenia prawnik, uzyskał uprawnienia adwokata. Zaangażował się w działalność Chrześcijańsko-Społecznej Partii Ludowej. Od 1986 był radnym miejskim w Diekirch, pełniąc w latach 1988–1993 funkcję członka zarządu miasta. W 1984 po raz pierwszy został członkiem Izby Deputowanych. Reelekcję uzyskiwał w kolejnych wyborach w 1989, 1994, 1999, 2004 i 2009. W kadencji 2004–2009 pełnił funkcję przewodniczącego luksemburskiego parlamentu. Od 2016 był marszałkiem dworu wielkiego księcia Luksemburga, stanowisko to zajmował do 2020.

</doc>
<doc id="2956671" url="https://pl.wikipedia.org/wiki?curid=2956671" title="Torbiele szczęk">
Torbiele szczęk



</doc>
<doc id="2956673" url="https://pl.wikipedia.org/wiki?curid=2956673" title="10 Pułk Lotnictwa Myśliwskiego">
10 Pułk Lotnictwa Myśliwskiego



</doc>
<doc id="2956677" url="https://pl.wikipedia.org/wiki?curid=2956677" title="Uszkowice">
Uszkowice

Uszkowice – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Uszkowice to "wieś w powiecie przemyślańskim, 3 km na południowy zachód od Przemyślan".
Historia.
W 1921 wieś liczyła 166 zagród i 920 mieszkańców. W 1931 zagród było 170 a mieszkańców 1047.
W 1944 nacjonaliści ukraińscy spalili folwark i zamordowali dziesięciu mieszkańców wsi narodowości polskiej.

</doc>
<doc id="2956682" url="https://pl.wikipedia.org/wiki?curid=2956682" title="Czupernosów">
Czupernosów

Czupernosów – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Czupernosów to "wieś w powiecie przemyślańskim, 3 km na południowy zachód od Przemyślan".
Historia.
W 1921 wieś liczyła 53 zagrody i 337 mieszkańców, w tym 165 Ukraińców, 167 Polaków i 5 Żydów. W 1931 zagród było 74 a mieszkańców 447.
Dwie osoby narodowości polskiej zamordowali nacjonaliści ukraińscy w 1944.

</doc>
<doc id="2956684" url="https://pl.wikipedia.org/wiki?curid=2956684" title="Wołków (rejon przemyślański)">
Wołków (rejon przemyślański)

Wołków – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Wołków to "wieś w powiecie przemyślańskim, 7 km na południowy wschód od Przemyślan".
Historia.
W 1921 wieś liczyła 166 zagród i 909 mieszkańców. W 1931 zagród było 181 a mieszkańców 955.
W 1944 nacjonaliści ukraińscy zamordowali cztery osoby narodowości polskiej w tym księdza proboszcza Józefa Kaczorowskiego.

</doc>
<doc id="2956685" url="https://pl.wikipedia.org/wiki?curid=2956685" title="Blohm and Voss">
Blohm and Voss



</doc>
<doc id="2956687" url="https://pl.wikipedia.org/wiki?curid=2956687" title="George William Vella">
George William Vella

George William Vella (ur. 24 kwietnia 1942 w Żejtunie) – maltański polityk i lekarz, długoletni parlamentarzysta, dwukrotnie minister spraw zagranicznych, od 2019 prezydent Malty.
Życiorys.
W 1964 ukończył studia medyczne na Royal University of Malta. Pracował na tej uczelni, przez kilkanaście lat był też konsultantem ds. medycznych w liniach lotniczych Air Malta.
Zaangażował się w działalność Partii Pracy. Z jej ramienia w latach 1978–1987 zasiadał w Izbie Reprezentantów. W 1992 został wiceprzewodniczącym partii. W tym samym roku powrócił do krajowego parlamentu, uzyskując następnie reelekcję w kolejnych wyborach w 1996, 1998, 2003, 2008 i 2013. Od 1996 do 1998 sprawował urząd wicepremiera oraz ministra spraw zagranicznych i środowiska w rządzie Alfreda Santa.
Od maja do lipca 2004 pełnił jednocześnie funkcję deputowanego do Parlamentu Europejskiego V kadencji, zasiadając w grupie socjalistycznej oraz w Komisji Ochrony Środowiska, Zdrowia i Ochrony Konsumentów. Po zwycięstwie laburzystów w wyborach parlamentarnych w 2013 objął urząd ministra spraw zagranicznych w gabinecie Josepha Muscata. Zakończył urzędowanie w 2017.
5 marca 2019 premier Joseph Muscat ogłosił jego kandydaturę na prezydenta Malty. Poparła go także opozycyjna Partia Narodowa. 2 kwietnia 2019 parlament zaaprobował jego kandydaturę. Urząd prezydenta George William Vella objął 4 kwietnia tegoż roku na okres pięcioletniej kadencji.

</doc>
<doc id="2956688" url="https://pl.wikipedia.org/wiki?curid=2956688" title="George Vella">
George Vella



</doc>
<doc id="2956689" url="https://pl.wikipedia.org/wiki?curid=2956689" title="Wołków">
Wołków



</doc>
<doc id="2956693" url="https://pl.wikipedia.org/wiki?curid=2956693" title="Siworogi">
Siworogi

Siworogi – wieś na Ukrainie w rejonie przemyślańskim należącym do obwodu lwowskiego.
Historia.
W 1931 we wsi zagród było 79 a mieszkańców 433.
W 1944 i 1945 nacjonaliści ukraińscy zamordowali 14 osób narodowości polskiej.

</doc>
<doc id="2956700" url="https://pl.wikipedia.org/wiki?curid=2956700" title="Wypyski">
Wypyski

Wypyski – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Wypyski to "wieś w powiecie przemyślańskim, 7 km na wschód od sądu powiatowego w Przemyślanach".
Historia.
W 1921 wieś liczyła 91 zagród i 546 mieszkańców, w tym 285 Ukraińców, 232 Polaków i 29 Żydów. W 1931 zagród było 98 a mieszkańców 596.
W 1944 nacjonaliści ukraińscy zamordowali Hilarego Moskala, przedwojennego sołtysa wsi narodowości polskiej.

</doc>
<doc id="2956702" url="https://pl.wikipedia.org/wiki?curid=2956702" title="Millicent Aroi">
Millicent Aroi

Millicent Aroi – nauruańska dyplomatka.
Pełniła funkcję wysokiego komisarza Republiki na Fidżi (funkcję sprawowała od 1996 roku, przez kilka kolejnych lat), będąc pierwszą osobą piastującą to stanowisko. Związana z Nauru Broadcasting Service (radiofonia i telewizja).

</doc>
<doc id="2956705" url="https://pl.wikipedia.org/wiki?curid=2956705" title="Sekretariat Apostolski">
Sekretariat Apostolski



</doc>
<doc id="2956706" url="https://pl.wikipedia.org/wiki?curid=2956706" title="Mzuzu Stadium">
Mzuzu Stadium

Mzuzu Stadium – to wielofunkcyjny stadion w Mzuzu w Malawi. Jest obecnie używany głównie dla meczów piłki nożnej. Swoje mecze rozgrywają na nim drużyny piłkarskie Eagle Strikers, Juke Box FC i Moyale Barracks. Stadion może pomieścić 10 000 osób. 

</doc>
<doc id="2956708" url="https://pl.wikipedia.org/wiki?curid=2956708" title="Kościół Świętego Franciszka z Asyżu w Hervartovie">
Kościół Świętego Franciszka z Asyżu w Hervartovie

 
Kościół Świętego Franciszka z Asyżu (słow. "Kostol svätého Františka z Assisi") – kościół obrządku rzymskokatolickiego we wsi Hervartov w powiecie Bardejów na Słowacji. Jeden z najstarszych i najcenniejszych zabytków drewnianej architektury sakralnej w tym kraju.
Zbudowany został na przełomie XV i XVI w., zapewne w 1500 r. Drewniany, budowany na zrąb z belek z drewna cisowego, z wieżą konstrukcji słupowej, stanowi klasyczny przykład gotyckiej architektury sakralnej Zachodnich Karpat. Dachy nad nawą i prezbiterium, namiotowy dach wieży oraz trzon wieży kryte gontem, ściany nawy i prezbiterium oraz podstawy wieży i jej nadwieszonej izbicy szalowane pionowymi deskami. Na kalenicy dachu nawy ośmioboczna wieżyczka sygnaturki.
Wewnątrz gotycki, malowany ołtarz skrzydłowy z lat 1460-1470 i obraz pt. "Ostatnia Wieczerza" z 1653 r.
Na stropie cenna polichromia z 1596 r. Malowidła na ścianach, nieco młodsze, pochodzą z 1665 r. i przedstawiają m.in. walkę św. Jerzego ze smokiem.
Wraz z szeregiem innych drewnianych świątyń w słowackich Karpatach w 2008 r. kościół został wpisany na listę światowego dziedzictwa UNESCO.

</doc>
<doc id="2956713" url="https://pl.wikipedia.org/wiki?curid=2956713" title="Kopań (rejon przemyślański)">
Kopań (rejon przemyślański)

Kopań – wieś na Ukrainie w rejonie przemyślańskim należącym do obwodu lwowskiego.

</doc>
<doc id="2956716" url="https://pl.wikipedia.org/wiki?curid=2956716" title="Jardin exotique de Monaco">
Jardin exotique de Monaco

Jardin exotique de Monaco – ogród botaniczny w Monako założony w 1933 roku. Znajduje się w zachodniej części księstwa w pobliżu Moyenne Corniche. Ogród specjalizuje się w prezentowaniu różnorodności sukulentów. We wschodniej części ogrodu znajduje się także dział przedstawiający roślinność śródziemnomorską.
Kolekcja ogrodu obejmuje sukulenty pochodzące ze Stanów Zjednoczonych, Meksyku, Ameryki Środkowej i Południowej, Bliskiego Wschodu i Afryki. Ze względu na bogactwo kolekcji i warunki klimatyczne – w każdej porze roku ozdobą ogrodu są różnorodne gatunki kwitnących roślin. U podnóża skalnego klifu, na którym położony jest ogród, znajduje się udostępniona dla odwiedzających ogród malownicza, naturalna jaskinia wydrążona w skałach wapiennych. Można w niej z przewodnikiem zejść od wejścia znajdującego się na wysokości 98 m n.p.m. do punktu znajdującego się na wysokości 40 m n.p.m., przy czym znajdują się tam kawerny sięgające niemal poziomu morza. 

</doc>
<doc id="2956723" url="https://pl.wikipedia.org/wiki?curid=2956723" title="David Agir">
David Agir

David L. Agir – nauruański polityk.
Poseł z okręgu Aiwo. Zasiadał w parlamencie Nauru na przełomie lat 70. i 80. XX wieku. Był sekretarzem w sprawach rozwoju i przemysłu.
Działał na rzecz krajowej radiofonii i telewizji.
Był również dyplomatą; w jednym z państw był konsulem generalnym Republiki Nauru.

</doc>
<doc id="2956725" url="https://pl.wikipedia.org/wiki?curid=2956725" title="Kimirz">
Kimirz

Kimirz – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Kimirz to "wieś w powiecie przemyślańskim, 7,5 km na południowy zachód od Przemyślan".

</doc>
<doc id="2956726" url="https://pl.wikipedia.org/wiki?curid=2956726" title="Hippolyte Mege Mouriés">
Hippolyte Mege Mouriés



</doc>
<doc id="2956732" url="https://pl.wikipedia.org/wiki?curid=2956732" title="Niedzieliska (rejon przemyślański)">
Niedzieliska (rejon przemyślański)

Niedzieliska – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Niedzieliska to "wieś w powiecie przemyślańskim, 5 km na południowy wschód od Swirza".

</doc>
<doc id="2956739" url="https://pl.wikipedia.org/wiki?curid=2956739" title="Sparus orphus">
Sparus orphus



</doc>
<doc id="2956740" url="https://pl.wikipedia.org/wiki?curid=2956740" title="Sparus caissoti">
Sparus caissoti



</doc>
<doc id="2956741" url="https://pl.wikipedia.org/wiki?curid=2956741" title="Sparus argenteus">
Sparus argenteus



</doc>
<doc id="2956742" url="https://pl.wikipedia.org/wiki?curid=2956742" title="Sparus pagrus">
Sparus pagrus



</doc>
<doc id="2956743" url="https://pl.wikipedia.org/wiki?curid=2956743" title="Pargus sedecim">
Pargus sedecim



</doc>
<doc id="2956744" url="https://pl.wikipedia.org/wiki?curid=2956744" title="Pagrus vulgaris">
Pagrus vulgaris



</doc>
<doc id="2956745" url="https://pl.wikipedia.org/wiki?curid=2956745" title="Pagrus sedecim">
Pagrus sedecim



</doc>
<doc id="2956746" url="https://pl.wikipedia.org/wiki?curid=2956746" title="Pagrus pagrus pagrus">
Pagrus pagrus pagrus



</doc>
<doc id="2956754" url="https://pl.wikipedia.org/wiki?curid=2956754" title="Kościół św. Szczepana w Andorze">
Kościół św. Szczepana w Andorze

Kościół pw. św. Szczepana w Andorze jest kościołem parafialnym w stylu romańskim w mieście Andora. Został wybudowany na przełomie XI i XII wieku, a następnie przebudowany na początku wieku XX. 
Pierwszy dokument o kościele pochodzi z 1079, ale wzmianki o nim pojawiały się od 1000 roku. Najlepiej zachowanym elementem jest głowica, która jest największą apsydą romańską w Andorze. Jest również najbogatszym pod względem rzeźbiarskiej dekoracji. Pod dachem znajduje wycięty fryz. Poniżej, jest fryz z łukami, które spoczywają na półce z geometrycznymi motywami. W północnej ścianie są małe apsydy, pierwotnie pokryte malowidłami. Zachowały się one w Narodowym Muzeum Sztuki Katalonii. Malowidła zajmują cały kościół, oprócz absydy, absydy centralnej i prezbiterium. W połowie XX wieku Muzeum Narodowe Sztuki Katalońskiej nabyło obrazy z absydy i niektóre fragmenty absydy. W sklepieniu apsydy był namalowany Chrystus. Uważa się, że antykwariusz Barceloński został zniszczony, aby zapobiec spadkowi w ręce swojego rywala. Tylko św. Łukasz zachował symbol, czyli skrzydlate byka. W dolnym rejestrze były reprezentowane sceny z męki Chrystusa. Od lewej do prawej jest pocałunek Judasza i chłosta Jezusa przed Piłatem. Absyda została podzielona na dwa rejestry.

</doc>
<doc id="2956759" url="https://pl.wikipedia.org/wiki?curid=2956759" title="Jason Kipnis">
Jason Kipnis

Jason Michael Kipnis (ur. 3 kwietnia 1987) – amerykański baseballista występujący na pozycji drugobazowego w Cleveland Indians.
Przebieg kariery.
Kipnis studiował na Arizona State University, gdzie w latach 2007–2008 grał w drużynie uniwersyteckiej Arizona State Sun Devils. W czerwcu 2008 został wybrany w czwartej rundzie draftu przez San Diego Padres, jednak nie podpisał kontraktu. Rok później ponownie przystąpił do draftu, gdzie został wybrany w drugiej rundzie przez Cleveland Indians. W Major League Baseball zadebiutował 22 lipca 2011 w meczu przeciwko Chicago White Sox.
3 sierpnia 2011 w spotkaniu z Boston Red Sox zdobył home runa w czwartym meczu z rzędu, jednocześnie stając się pierwszym w historii MLB zawodnikiem, który dokonał tego osiągnięcia w ciągu dwóch tygodniu od momentu debiutu. 1 maja 2012 w meczu przeciwko Minnesota Twins zdobył pierwszego grand slama w MLB.
16 lipca 2013 po raz pierwszy wystąpił w Meczu Gwiazd. W kwietniu 2014 podpisał nowy, sześcioletni kontrakt wart 52,5 miliona dolarów.

</doc>
<doc id="2956762" url="https://pl.wikipedia.org/wiki?curid=2956762" title="Stade Trarza">
Stade Trarza

Stade Trarza – stadion piłkarski w mieście Rosso, w Mauretanii. Swoje mecze rozgrywają na nim drużyny piłkarskie Legwareb Trarza i FC Trarza. Stadion może pomieścić 1 000 widzów.

</doc>
<doc id="2956768" url="https://pl.wikipedia.org/wiki?curid=2956768" title="Jean-Pierre Vanek">
Jean-Pierre Vanek

Jean-Pierre Vanek (ur. 19 stycznia 1969) – piłkarz luksemburski grający na pozycji obrońcy. W swojej karierze rozegrał 35 meczów i strzelił 2 gole w reprezentacji Luksemburga.
Kariera klubowa.
Swoją karierę piłkarską Vanek rozpoczął w klubie Etzella Ettelbruck. Zadebiutował w nim w 1988 roku w lidze luksemburskiej. W 1991 roku przeszedł do Aveniru Beggen. W sezonach 1992/1993 i 1993/1994 wywalczył z Avenirem dwa tytuły mistrza Luksemburga. Wraz z Avenirem zdobył także trzy Puchary Luksemburga w 1992, 1993 i 1994 roku.
Latem 2000 roku Vanek odszedł z Aveniru Beggen do F91 Dudelange. W sezonach 2000/2001 i 2001/2002 dwukrotnie z rzędu został z Dudelange mistrzem Luksemburga. Po sezonie 2001/2002 zakończył karierę piłkarską w wieku 33 lat.
Kariera reprezentacyjna.
W reprezentacji Luksemburga Vanek zadebiutował 12 października 1994 roku w przegranym 0:2 meczu eliminacji do Euro 96 z Białorusią, rozegranym w Mińsku. W swojej karierze grał też w: eliminacjach do MŚ 1998, do Euro 2000 i do MŚ 2002. Od 1994 do 2002 roku rozegrał w kadrze narodowej 35 meczów i strzelił 2 gole.

</doc>
<doc id="2956769" url="https://pl.wikipedia.org/wiki?curid=2956769" title="Sanica">
Sanica

Sanica ("Pęcznik", "Pęczniak", "Czarna") – rzeka, prawobrzeżny dopływ Wschodniej o długości 30,44 km i obszarze dorzecza 255,1 km².
Rzeka płynie na terenie województwa świętokrzyskiego. Przepływa przez teren gmin Chmielnik, Gnojno, Busko-Zdrój, Stopnica i Tuczępy. Przed Nieciesławicami wpada do Wschodniej. Dolinę Sanicy porastają głównie łąki i pastwiska oraz niewielkie skupiska leśne, Jej dopływem jest Stopniczanka.

</doc>
<doc id="2956771" url="https://pl.wikipedia.org/wiki?curid=2956771" title="Prybeń">
Prybeń

Prybeń – wieś na Ukrainie w rejonie przemyślańskim należącym do obwodu lwowskiego.
Historia.
Wieś prawa wołoskiego, położona była w pierwszej połowie XV wieku w ziemi lwowskiej województwa ruskiego.
W 1921 wieś liczyła 20 zagród. Znajdował się tu młyn wodny, leśniczówka i folwark.
W 1944 nacjonaliści ukraińscy zamordowali pięć osób narodowości polskiej.

</doc>
<doc id="2956774" url="https://pl.wikipedia.org/wiki?curid=2956774" title="Stade Municipal de Nouadhibou">
Stade Municipal de Nouadhibou

Stade Municipal de Nouâdhibou – stadion piłkarski w mieście Nawazibu, w Mauretanii. Swoje mecze rozgrywają na nim drużyny piłkarskie CF Cansado i FC Nouadhibou ASJN. Stadion może pomieścić 5 000 widzów.

</doc>
<doc id="2956775" url="https://pl.wikipedia.org/wiki?curid=2956775" title="David Gadaroa">
David Gadaroa

David Peter Gadaroa – nauruański polityk.
Był politykiem niezależnym. Wchodził w skład parlamentu, pełnił funkcję jego przewodniczącego. Złożył dymisję we wrześniu 1981. Reprezentował okręg wyborczy Anabar, w kilku kolejnych elekcjach (między innymi w 2008) bezskutecznie próbował odzyskać mandat.

</doc>
<doc id="2956776" url="https://pl.wikipedia.org/wiki?curid=2956776" title="Joseph Audoa">
Joseph Audoa

Joseph Detsimea Audoa (ur. 26 grudnia 1921 na Nauru, zm. 18 kwietnia 1984 w Melbourne) – nauruański polityk, członek parlamentu i Lokalnej Rady Samorządowej Nauru. Z wykształcenia radiolog.
Urodził się na Nauru jako syn Aloysiusa Audoi. Uczęszczał do szkoły podstawowej Nauru Primary School; następnie wyjechał do Melbourne, gdzie pobierał nauki w Commonwealth X-ray and Radium Laboratory.
Po powrocie do kraju pracował jako nauczyciel (lata 1936–1937). W latach 1937–1942 pracował na wydziale patologii w lokalnym szpitalu, zaś przez trzy kolejne lata był sanitariuszem pomagającym nauruańskim przesiedleńcom z wysp Chuuk.
W 1955 roku został członkiem Lokalnej Rady Samorządowej Nauru (reprezentant okręgu Yaren). W latach 1966-1968 był członkiem Rady Legislacyjnej Nauru. Wielokrotnie odnawiał mandat poselski w radzie samorządowej, następnie zaś w parlamencie niepodległego państwa (od 1968). W gabinetach Hammera DeRoburta pełnił funkcje ministra sprawiedliwości, zdrowia, edukacji oraz przemysłu i gospodarki. Poza parlamentem pełnił funkcję przewodniczącego Banku Nauru. Reprezentant Nauru w licznych spotkaniach zagranicznych.

</doc>
<doc id="2956777" url="https://pl.wikipedia.org/wiki?curid=2956777" title="Hrabstwo Iredell">
Hrabstwo Iredell

Hrabstwo Iredell (ang. "Iredell County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 597 mil2 (1546,22 km2), z czego 576 mil2 (1491,83 km2) stanowią lądy, a 21 mil2 (54,39 km2) stanowią wody. Według szacunków United States Census Bureau w roku 2012 miało 162 708 mieszkańców. Jego siedzibą administracyjną jest Statesville.

</doc>
<doc id="2956778" url="https://pl.wikipedia.org/wiki?curid=2956778" title="Stoki (rejon przemyślański)">
Stoki (rejon przemyślański)

Stoki – wieś na Ukrainie w rejonie przemyślańskim należącym do obwodu lwowskiego.
W majątku rodzinnym w Stokach zamieszkiwał baron Adolf Jorkasch-Koch (1823-1902).
Położenie.
Na podstawie Słownika geograficznego Królestwa Polskiego i innych krajów słowiańskich: Stoki to "wieś w powiecie bóbreckim, 6 km na wschód od Bóbrki".

</doc>
<doc id="2956779" url="https://pl.wikipedia.org/wiki?curid=2956779" title="Stade de la Capitale">
Stade de la Capitale



</doc>
<doc id="2956780" url="https://pl.wikipedia.org/wiki?curid=2956780" title="Parafia Najświętszej Maryi Panny Matki Kościoła w Komorowie">
Parafia Najświętszej Maryi Panny Matki Kościoła w Komorowie

Parafia Najświętszej Maryi Panny Matki Kościoła w Komorowie – parafia rzymskokatolicka znajdująca się w diecezji sandomierskiej w dekanacie Raniżów. Erygowana w 1997 r.
Historia.
Parafia pw. Najświętszej Maryi Panny Matki Kościoła w Komorowie została erygowana 29 czerwca 1997 r. przez ówczesnego Biskupa Sandomierskiego Wacława Świerzawskiego. Parafia została w całości wydzielona ze wspólnoty parafialnej w Majdanie Królewskim. Kościół, który stał się świątynią parafialną, wybudowano wcześniej jako kaplicę dojazdową. Pierwszym proboszczem został ks. Andrzej Cag.

</doc>
<doc id="2956782" url="https://pl.wikipedia.org/wiki?curid=2956782" title="Aleksander Jasiński (Galicja)">
Aleksander Jasiński (Galicja)



</doc>
<doc id="2956783" url="https://pl.wikipedia.org/wiki?curid=2956783" title="Mistrzostwa Rumunii w rugby union (1958)">
Mistrzostwa Rumunii w rugby union (1958)

Mistrzostwa Rumunii w rugby union 1958 – czterdzieste trzecie mistrzostwa Rumunii w rugby union.
W zawodach, które rozstrzygnęły się dopiero w ostatniej kolejce, triumfowała drużyna CFR Griviţa Roșie.

</doc>
<doc id="2956784" url="https://pl.wikipedia.org/wiki?curid=2956784" title="Bitwa pod Älgarås">
Bitwa pod Älgarås

Bitwa pod Älgarås – starcie zbrojne, które miało miejsce w 1205 r. niedaleko Älgarås w Västergötland, między rywalizującymi o koronę królewską Szwecji rodami Swerkerydów i Erykidów. 
Bitwa zakończyła się zwycięstwem króla Swerkera II Młodszego. W walce poległo trzech z czterech synów panującego w latach 1167–1196 Knuta Erikssona. Jedynie czwartemu z nich, Erykowi Knutssonowi, udało się uciec do Norwegii, gdzie zdołał zebrać nowe siły i na ich czele powrócić do Szwecji. Swerker II musiał wówczas szukać pomocy w Danii, skąd powrócił na czele dużych wojsk zimą 1207/1208 r. W rozegranej w styczniu 1208 r. bitwie pod Leną Eryk Knutsson odniósł zdecydowane zwycięstwo nad wojskami Swerkera II Młodszego, który utracił koronę i musiał ponownie uciekać do Danii. Swerker II Młodszy poległ w stoczonej w lipcu 1210 r. bitwie pod Gestrilen, ostatniej wielkiej bitwie między rodami Swerkerydów i Erykidów.

</doc>
<doc id="2956785" url="https://pl.wikipedia.org/wiki?curid=2956785" title="Sarniki (Ukraina)">
Sarniki (Ukraina)

Sarniki – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Sarniki to "wieś w powiecie bóbreckim, 8 km na południowy wschód od Bóbrki".

</doc>
<doc id="2956786" url="https://pl.wikipedia.org/wiki?curid=2956786" title="Trichiurus">
Trichiurus

Trichiurus – rodzaj morskich ryb okoniokształtnych z rodziny pałaszowatych (Trichiuridae).
Zasięg występowania.
Morze Śródziemne, Morze Czerwone, Ocean Indyjski po Chiny i Australię.
Klasyfikacja.
Gatunki zaliczane do tego rodzaju:

</doc>
<doc id="2956787" url="https://pl.wikipedia.org/wiki?curid=2956787" title="Pałasz (ujednoznacznienie)">
Pałasz (ujednoznacznienie)

Osoby o nazwisku Pałasz:

</doc>
<doc id="2956789" url="https://pl.wikipedia.org/wiki?curid=2956789" title="Paul d’Albert de Luynes">
Paul d’Albert de Luynes

Paul d’Albert de Luynes (ur. 5 stycznia 1703 w Wersalu, zm. 21 stycznia 1788 w Paryżu) – francuski duchowny katolicki, kardynał, arcybiskup Sens.
Życiorys.
Pochodził z arystokratycznego rodu. 17 sierpnia 1729 został wybrany biskupem Bayeux. 15 września 1729 w Paryżu przyjął sakrę z rąk arcybiskupa Louis de la Vergne Tressana (współkonsekratorami byli biskupi Léon de Beaumont i César Le Blanc). 26 listopada 1753 objął stolicę metropolitalną Sens, na której pozostał już do śmierci. 5 kwietnia 1756 Benedykt XIV wyniósł go do godności kardynalskiej z tytułem prezbitera San Tommaso in Parione. Wziął udział w konklawe wybierających Klemensa XIII, Klemensa XIV i Piusa VI. Podczas Konklawe 1758 w imieniu króla Francji Ludwika XV zgłosił ekskluzywę wobec kandydatury kardynała Carlo Alberto Guidoboni Cavalchiniego.
Był członkiem Académie française.

</doc>
<doc id="2956790" url="https://pl.wikipedia.org/wiki?curid=2956790" title="Half Tree Hollow">
Half Tree Hollow

Half Tree Hollow – miejscowość w brytyjskim terytorium zamorskim Wyspa Świętej Heleny, Wyspa Wniebowstąpienia i Tristan da Cunha, położona na Wyspie Świętej Heleny. Według danych z dnia 10 lutego 2008 roku liczy 879 mieszkańców.

</doc>
<doc id="2956792" url="https://pl.wikipedia.org/wiki?curid=2956792" title="Szpilczyna">
Szpilczyna

Szpilczyna – wieś na Ukrainie w rejonie przemyślańskim należącym do obwodu lwowskiego. Przez wieś przebiega ukraińska droga krajowa N09.

</doc>
<doc id="2956794" url="https://pl.wikipedia.org/wiki?curid=2956794" title="Saint Paul’s (Wyspa Świętej Heleny)">
Saint Paul’s (Wyspa Świętej Heleny)

Saint Paul’s – miejscowość w brytyjskim terytorium zamorskim Wyspa Świętej Heleny, Wyspa Wniebowstąpienia i Tristan da Cunha, położona na Wyspie Świętej Heleny. Według danych z dnia 10 lutego 2008 roku liczy 739 mieszkańców.

</doc>
<doc id="2956795" url="https://pl.wikipedia.org/wiki?curid=2956795" title="Hrabstwo Nash">
Hrabstwo Nash

Hrabstwo Nash (ang. "Nash County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 543 mil2 (1410 km2), z czego 540 mil2 (1399 km2) stanowią lądy, a 2 mile2 (5 km2) stanowią wody. Według szacunków United States Census Bureau w roku 2012 miało 95 708 mieszkańców. Jego siedzibą administracyjną jest Nashville.

</doc>
<doc id="2956796" url="https://pl.wikipedia.org/wiki?curid=2956796" title="Mistrzostwa Rumunii w rugby union (1959)">
Mistrzostwa Rumunii w rugby union (1959)

Mistrzostwa Rumunii w rugby union 1959 – czterdzieste czwarte mistrzostwa Rumunii w rugby union.
Tytuł mistrzowski obroniła drużyna CFR Griviţa Roșie.

</doc>
<doc id="2956797" url="https://pl.wikipedia.org/wiki?curid=2956797" title="Lepturus">
Lepturus



</doc>
<doc id="2956798" url="https://pl.wikipedia.org/wiki?curid=2956798" title="Diepinotus">
Diepinotus



</doc>
<doc id="2956799" url="https://pl.wikipedia.org/wiki?curid=2956799" title="Skala chromatyczna">
Skala chromatyczna



</doc>
<doc id="2956801" url="https://pl.wikipedia.org/wiki?curid=2956801" title="Stade Mouloudia Dakhla">
Stade Mouloudia Dakhla

Stade Mouloudia Dakhla (arab. مدينة الداخلة المغربية) – stadion piłkarski w mieście Ad-Dachla, w Saharze Zachodniej, dawnej kolonii hiszpańskiej, obecnie pod kontrolą marokańską. Stadion może pomieścić 1 000 osób i jest domową areną klubu piłkarskiego Mouloudia Dakhla.

</doc>
<doc id="2956802" url="https://pl.wikipedia.org/wiki?curid=2956802" title="The Way It Is (album)">
The Way It Is (album)



</doc>
<doc id="2956803" url="https://pl.wikipedia.org/wiki?curid=2956803" title="Longwood (Wyspa Świętej Heleny)">
Longwood (Wyspa Świętej Heleny)

Longwood – miejscowość w brytyjskim terytorium zamorskim Wyspa Świętej Heleny, Wyspa Wniebowstąpienia i Tristan da Cunha, położona na Wyspie Świętej Heleny. Według danych z dnia 10 lutego 2008 roku liczy 691 mieszkańców.

</doc>
<doc id="2956806" url="https://pl.wikipedia.org/wiki?curid=2956806" title="Prywatne przedsiębiorstwo militarne">
Prywatne przedsiębiorstwo militarne

Prywatne przedsiębiorstwa militarne (ang. "private military companies" – PMCs) – podmiot wykonujący zadania wojskowe, w odróżnieniu od przedsiębiorstw bezpieczeństwa (ang. "private security companies" – PSCs), które ograniczają się do wykonywania zadań w zakresie ochrony. Dynamiczny rozwój prywatnych przedsiębiorstw militarnych wskazuje na wkraczanie aktorów niepaństwowych na obszary należące do wyłącznej kompetencji państw.
Dotychczasowa władza w dziedzinie bezpieczeństwa sprawowana przez państwo ulega transformacji w dwóch płaszczyznach:
Na przecięciu tych płaszczyzn istnieją jakościowo odmienni aktorzy:
W większości przypadków świadczą usługi na zlecenie rządów państw. Niektóre z nich, np. Blackwater Worldwide w Iraku, wymykają się spod kontroli państwa. Przykładem usługi dla prywatnego zleceniodawcy jest finansowanie przez British Petroleum kolumbijskich grup paramilitarnych. Z perspektywy realistycznej trudno jest wytłumaczyć przekazywanie przez państwo kompetencji w dziedzinie bezpieczeństwa militarnego. W praktyce państwo pełni funkcję jedynego podmiotu bezpieczeństwa, który nie będzie chciał ograniczyć swojego monopolu na stosowanie środków przymusu. Politykę bezpieczeństwa militarnego, jak i inne polityki, ocenia się według kryterium stymulowania wydajności ekonomicznej i globalnej konkurencyjności. Rachunek ekonomiczny jest rzeczą wiodącą w wyborze wykonawstwa usług militarnych – wojsko narodowe czy podmiot prywatny. Według dr. Marka Madeja dopuszczalne i uzasadnione jest przekazanie przez państwo sprawowania funkcji zapewnienia bezpieczeństwa sektorowi prywatnemu, jeśli będzie on je wykonywał w sposób bardziej skuteczny.

</doc>
<doc id="2956809" url="https://pl.wikipedia.org/wiki?curid=2956809" title="Hrabstwo Forsyth (Karolina Północna)">
Hrabstwo Forsyth (Karolina Północna)

Hrabstwo Forsyth (ang. "Forsyth County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 413 mil2 (1069,66 km2), z czego 410 mil2 (1399 km2) stanowią lądy, a 3 mile2 (7,77 km2) stanowią wody. Według szacunków United States Census Bureau w roku 2012 miało 358 137 mieszkańców. Jego siedzibą administracyjną jest Winston-Salem.

</doc>
<doc id="2956810" url="https://pl.wikipedia.org/wiki?curid=2956810" title="Zarządzanie jakością oprogramowania">
Zarządzanie jakością oprogramowania

Zarządzanie jakością oprogramowania () – proces mający na celu zapewnienie jakości tworzonego oprogramowania poprzez właściwą realizację procesu testowania oprogramowania.
Informacje ogólne.
Zarządzanie jakością oprogramowania może być realizowane w różny sposób w zależności od organizacji i rodzaju realizowanego projektu, ale powinno wspierać cały proces rozwoju oprogramowania, tj.:
W 2018 roku, na podstawie doświadczeń wielu specjalistów z zakresu testowania oraz oparciu o doświadczenia specjalistów i przede wszystkim praktyków testowania oprogramowania, ISTQB zaktualizował sylabusa poziomu podstawowego do nowej wersji. Obowiązujący sylabus ISTQB był z 2011 roku i nie do końca odpowiadał stanowi współczesnego testowania. Nowy sylabus ISTQB uwzględnia współczesne techniki wytwarzania oprogramowania i terminy jak np. agile, devops, continuous integration oraz continuous development.
Powiązanie z metodykami IT.
Zarządzanie jakością oprogramowania jest tematyką powiązaną z różnymi metodykami zarządzania projektami, wytwórczymi i operacyjnymi m.in.
Cykl życia projektu zgodnie z PRINCE2 składa się z 4 faz:

</doc>
<doc id="2956811" url="https://pl.wikipedia.org/wiki?curid=2956811" title="Mistrzostwa Rumunii w rugby union (1960)">
Mistrzostwa Rumunii w rugby union (1960)

Mistrzostwa Rumunii w rugby union 1960 – czterdzieste piąte mistrzostwa Rumunii w rugby union.
Tytuł mistrzowski obroniła drużyna CFR Griviţa Roșie. Końcowa kolejność:

</doc>
<doc id="2956812" url="https://pl.wikipedia.org/wiki?curid=2956812" title="Levelwood">
Levelwood

Levelwood – miejscowość w brytyjskim terytorium zamorskim Wyspa Świętej Heleny, Wyspa Wniebowstąpienia i Tristan da Cunha, położona na Wyspie Świętej Heleny. Według danych z dnia 10 lutego 2008 roku liczy 311 mieszkańców.

</doc>
<doc id="2956813" url="https://pl.wikipedia.org/wiki?curid=2956813" title="Konsulat Szwecji w Gdańsku">
Konsulat Szwecji w Gdańsku

Konsulat Szwecji w Gdańsku (szw. "Sveriges konsulat i Gdansk", "Schwedisches Konsulat in Danzig") – szwedzka placówka konsularna mieszcząca się w Gdańsku.
Pierwszy akredytowany przedstawiciel (agent) Szwecji w Gdańsku rozpoczął urzędowanie w 1646. Przez dłuższy czas funkcję przedstawicielstwa pełniła Szwedzka Agencja Handlowa ("svenska handelsagenturen"), którą w 1815 przekształcono w urząd konsularny. Do 1905 konsulat nosił nazwę – Szwecji i Norwegii. Funkcjonował do 1945.
Przez szereg lat konsulatowi podlegał organizacyjnie wicekonsulat w Elblągu (1877-1945).
W 1945 konsulat otwarto ponownie i był utrzymywany przez władze szwedzkie do 1971. Po transformacji ustrojowej w Polsce rząd tego kraju powołał w 1998 urząd konsularny w Gdańsku w randze konsulatu generalnego, utrzymując go do 2008, a następnie obniżając mu rangę do konsulatu honorowego. Od 2012 jest to honorowy konsulat generalny. Obecnie siedziba znajduje się na ul. Bielańskiej 5. Pod tym adresem znajduje się również Polsko-Szwedzka Izba Gospodarcza. 
Siedziba.
Do 1945 Szwecja utrzymywała konsulat w Gdańsku przy:
W latach 1945-1954 funkcjonował konsulat Szwecji w Gdańsku w Dworze Uphagena przy ul. Grunwaldzkiej 5, wraz z biurem w hotelu Centralnym w Gdyni, przy ul. Starowiejskiej 1, przez wiele lat w Gdyni w Domu Marynarza Szwedzkiego (w jęz. szwedzkim nazywany "Svenska sjömanskyrkan i Gdynia" → Szwedzkim Kościołem Marynarzy w Gdyni) z 1936 (proj. Stanisław Płoski) przy ul. Jana z Kolna 25 (1964-1975-2000), zaś w latach 1998-2008 konsulat generalny w Gdańsku przy ul. Chmielnej 101-102.
Rezydencja konsula mieściła się m.in. w Gdyni przy ul. Świętojańskiej 23 (1949), w Sopocie w Willi Piotrowskiego przy ul. Kościuszki 41 (1954-1960).

</doc>
<doc id="2956814" url="https://pl.wikipedia.org/wiki?curid=2956814" title="Outlook Web Access">
Outlook Web Access

Outlook Web Access, Outlook Web App (OWA) – strona internetowa umożliwiająca dostęp do konta pocztowego utworzonego na serwerze Microsoft Exchange za pomocą przeglądarki internetowej. 
Działanie.
Dostęp do kont pocztowych w OWA realizowany jest poprzez graficzny interfejs. OWA będące częścią Microsoft Exchange Server nie wymaga od użytkownika dodatkowej konfiguracji, a tylko podania loginu i hasła. Interfejs graficzny OWA jest zbliżony wyglądem do Microsoft Outlook. OWA jest rozwiązaniem alternatywnym dla klienta pocztowego (MS Outlook) wymagającego instalacji w systemie operacyjnym urządzenia. OWA można używać tylko wówczas, gdy urządzenie jest podłączone do sieci komputerowej.
Funkcje.
OWA udostępnia użytkownikowi wielu funkcjonalności m.in.:

</doc>
<doc id="2956815" url="https://pl.wikipedia.org/wiki?curid=2956815" title="Nagroda Filmfare dla Najlepszej Aktorki z Południa">
Nagroda Filmfare dla Najlepszej Aktorki z Południa



</doc>
<doc id="2956820" url="https://pl.wikipedia.org/wiki?curid=2956820" title="Mistrzostwa Rumunii w rugby union (1961)">
Mistrzostwa Rumunii w rugby union (1961)

Mistrzostwa Rumunii w rugby union 1961 – czterdzieste szóste mistrzostwa Rumunii w rugby union.
Tytuł mistrzowski zdobyła drużyna Steaua, na drugiej pozycji z tą samą liczbą punktów uplasowała się CFR Griviţa Roșie.

</doc>
<doc id="2956823" url="https://pl.wikipedia.org/wiki?curid=2956823" title="Stade de Es-Semara">
Stade de Es-Semara

Stade de Es-Semara – wielofunkcyjny stadion w mieście As-Samara, w Saharze Zachodniej, dawnej kolonii hiszpańskiej, obecnie pod kontrolą marokańską. Jest obecnie używany głównie dla meczów piłki nożnej. Stadion może pomieścić 1 000 osób.

</doc>
<doc id="2956826" url="https://pl.wikipedia.org/wiki?curid=2956826" title="Luise Ullrich">
Luise Ullrich

Luise Ullrich (ur. 31 października 1910 zm. 22 stycznia 1985) – austriacka aktorka filmowa.
Nagrody.
Za rolę Annelie Dorensen w filmie "Annelie" została uhonorowana Pucharem Volpiego dla najlepszej aktorki.

</doc>
<doc id="2956828" url="https://pl.wikipedia.org/wiki?curid=2956828" title="Dyskografia Briana Maya">
Dyskografia Briana Maya

Dyskografia solowa brytyjskiego muzyka Briana Maya – gitarzysty zespołu Queen.
Albumy.
"-" - album nie był notowany

</doc>
<doc id="2956830" url="https://pl.wikipedia.org/wiki?curid=2956830" title="Jules Gales">
Jules Gales

Jules Gales (ur. 13 lipca 1924 w Bech-Kleinmacher, zm. 22 maja 1988 w Remich) – luksemburski piłkarz, reprezentant kraju, olimpijczyk.
Brał udział w dwóch igrzyskach (IO 48, IO 52). Był wówczas zawodnikiem zespołu Spora Luksemburg. Sięgnął z nim po krajowe mistrzostwo w 1949. W reprezentacji Luksemburga debiutował 2 maja 1948 w meczu z Austrią i do 1952 rozegrał 26 spotkań, strzelając 11 bramek. W części tych spotkań rywalami Luksemburga były kadry B.

</doc>
<doc id="2956837" url="https://pl.wikipedia.org/wiki?curid=2956837" title="Kościół Najświętszej Maryi Panny Matki Kościoła w Komorowie">
Kościół Najświętszej Maryi Panny Matki Kościoła w Komorowie

Kościół pw. Najświętszej Maryi Panny Matki Kościoła – świątynia rzymskokatolicka położona jest w Komorowie, dekanat Raniżów.
Historia.
Kościół murowany, wybudowano w latach 1988-97, projektu mgr inż. ach. Adama Gustawa z Rzeszowa przy współpracy konstruktora Józefa Kocera., jako kaplica pomocnicza parafii Majdan Królewski. Plac pod budowę kościoła został poświęcony 3 maja 1988 roku i w tym roku rozpoczęto budowę. Dnia 28 czerwca 1992 r. został wmurowany kamień węgielny. Świątynia została poświęcona przez ks. abpa Adama Kozłowieckiego. Od 29 czerwca 1997 roku, tj. utworzenia parafii w Komorowie, świątynia ta pełni funkcję kościoła parafialnego. Dnia 27 maja 2007 r. Biskup Sandomierski Andrzej Dzięga konsekrował świątynię. W Ołtarzu Soborowym zostały umieszczone relikwie św. Andrzeja Apostoła.
Architektura.
Kościół jest jednonawowy, kryta jest dachem czterospadowym siodłowym. Do fasady przylega wysoka strzelista wieża zakończona koroną i krzyżem. W części chóru muzycznego kościoła znajduje się kruchta oddzielona od nawy przeszklonymi drzwiami.
Wnętrze.
W ołtarzu głównym umieszczona jest rzeźba monumentalna NMP Matki Kościoła (wyk. Józef Powroźnik - artysta z Przeworska, 2001). W oknach witraże figuralne, m.in. Wniebowzięcie NMP, Ukoronowanie Matki Najświętszej (wyk. Wiesław Czechowicz z Cieklina, 2000). Ściany pokryte są polichromią: w prezbiterium rajski ogród, w nawie tajemnice chwalebne Różańca św. oraz postaci wielkich czcicieli Matki Bożej: św. Maksymilian Kolbe, św. Stanisław Kostka, Kazimierz Jagiellończyk, św. Jacek Odrowąż (wyk. Państwo Powroźnikowie z Przeworska, 2002-2006)

</doc>
<doc id="2956839" url="https://pl.wikipedia.org/wiki?curid=2956839" title="Ceremoniarz papieski">
Ceremoniarz papieski



</doc>
<doc id="2956841" url="https://pl.wikipedia.org/wiki?curid=2956841" title="Kenema Town Field">
Kenema Town Field

Kenema Town Field – to stadion piłkarski w mieście Kenema w Sierra Leone. Swoje mecze rozgrywa na nim drużyna piłkarska Kamboi Eagles. Stadion może pomieścić 2 000 widzów.

</doc>
<doc id="2956843" url="https://pl.wikipedia.org/wiki?curid=2956843" title="Euptelea">
Euptelea



</doc>
<doc id="2956844" url="https://pl.wikipedia.org/wiki?curid=2956844" title="Diecezja Wuzhou">
Diecezja Wuzhou

Diecezja Wuzhou (łac. "Dioecesis Uceuvensis" chiń. 天主教梧州教区) – rzymskokatolicka diecezja ze stolicą w Wuzhou w regionie autonomicznym Kuangsi-Czuang, w Chińskiej Republice Ludowej. Biskupstwo jest sufraganią archidiecezji nannińskiej.
Historia.
30 czerwca 1930 papież Pius XI brewe "Delegatus Apostolicus" erygował misję sui iuris Wuzhou. Dotychczas wierni z tych terenów należeli do wikariatu apostolskiego Nanningu (obecnie archidiecezja nannińska).
10 grudnia 1934 misja sui iuris Wuzhou została podniesiona do rangi prefektury apostolskiej.
9 lutego 1938 odłączono prefekturę apostolską Guilin.
20 lipca 1939 prefektura apostolska Wuzhou została podniesiona do rangi wikariatu apostolskiego.
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Wuzhou podniesiono do godności diecezji.
Z 1950 pochodzą ostatnie pełne, oficjalne kościelne statystyki. Diecezja Wuzhou liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Bp Frederic Anthony Donaghy MM został aresztowany w 1950 i wydalony z Chin z 1955.
Pierwszy znany biskup Wuzhou z Kościoła "podziemnego" (wiernego papieżowi) Benedict Cai Xiufeng (pontyfikat 1993 - 2007) po aresztowaniu bp Donaghy został administratorem diecezji. Jako kapłan spędził w komunistycznych więzieniach 22 lata (1956 - 1978). W opozycji do niego władze mianowały antybiskupa.
W 2003 chińskie władze połączyły w jedną diecezję wszystkie kościelne jednostki w Regionie Autonomicznym Kuangsi-Czuang. Diecezja ta została nazwana "Kuangsi". W jej skład włączono również diecezję Wuzhou. Zostało to dokonane bez mandatu Stolicy Świętej, więc z kościelnego punktu widzenia działania te były nielegalne.
W 2007 prowadzona przez "podziemnego" biskupa diecezja Wuzhou liczyła 20 000 katolików, 4 kapłanów, 26 sióstr zakonnych i 5 seminarzystów.
Ordynariusze.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2956846" url="https://pl.wikipedia.org/wiki?curid=2956846" title="Unisonic (album)">
Unisonic (album)

Unisonic – pierwszy studyjny album hard rockowej grupy Unisonic. Został wydany 30 marca 2012 roku.
Album został odnotowany na listach najpopularniejszych albumów. Najwyżej notowany był na The Official Finnish Charts, gdzie dotarł do 8 miejsca.

</doc>
<doc id="2956847" url="https://pl.wikipedia.org/wiki?curid=2956847" title="Mistrz Papieskich Celebracji Liturgicznych">
Mistrz Papieskich Celebracji Liturgicznych



</doc>
<doc id="2956850" url="https://pl.wikipedia.org/wiki?curid=2956850" title="Unisonic">
Unisonic

 Unisonic – zespół muzyczny grający hard rock, heavy metal oraz power metal, założony przez Michaela Kiske w 2009 roku.

</doc>
<doc id="2956852" url="https://pl.wikipedia.org/wiki?curid=2956852" title="Paddington (ujednoznacznienie)">
Paddington (ujednoznacznienie)



</doc>
<doc id="2956855" url="https://pl.wikipedia.org/wiki?curid=2956855" title="Amberif">
Amberif

Amberif – międzynarodowe targi bursztynu, biżuterii i kamieni jubilerskich odbywające się corocznie w Gdańsku. Uważane są za największe targi bursztynu na świecie. Pomysłodawcą targów był gdański artysta Giedymin Jabłoński.
Targi prowadzone są przez Międzynarodowe Targi Gdańskie SA, corocznie w marcu od roku 1994. Wyjątkiem była 27. edycja w 2020 r., która ze względu na wybuch pandemii COVID-19 zostały przesunięte na sierpień i odbyły się w dniach 26–29 VIII bez udziału zwiedzających (wstęp był tylko dla wystawców i przedstawicieli branży jubilerskiej oraz bursztynniczej). Pierwsza edycja w 1994 r. zgromadziła 49 wystawców, później liczba wystawców corocznie rosła aż do 373 w roku 2000. W latach 2001–2006 liczba ta wahała się w przedziale 329–417. W 2007 r. osiągnęła poziom 478 wystawców i od tego roku do 2013 zmienia się w granicach 440–480. W 2013 r. miała miejsce 20. edycja targów z udziałem 450 wystawców z 14 krajów, po raz pierwszy w hali Centrum Wystawienniczo-Kongresowego Amberexpo (wcześniejsze edycje odbywały się również w Gdańsku, ale w hali przy ul. Beniowskiego). W czasie pandemii COVID-19 w roku 2020, w 27. edycji wzięło udział niecałych 240 wystawców z 13 krajów. Targom od pierwszej edycji w 1994 r. towarzyszy międzynarodowa konferencja naukowa badaczy bursztynu, a od trzeciej edycji odbywa się na nich rozstrzygnięcie Międzynarodowego Konkursu na Projekt Biżuterii z Bursztynem Amberif Design Award. Targi od 2009 r. dostępne są tylko dla osób z branży jubilerskiej i bursztynniczej.
W kompleksie składającym się na Amber Expo, w którym odbywają się targi dostępne są m.in.:
Budowę rozpoczęto w 2011 r. Wykonawcą była Korporacja Budowlana Doraco, a samo centrum zdobyło III nagrodę w konkursie „Platynowe Wiertło” w kat. budownictwo użyteczności publicznej za 2012 r.
15 marca 2007 w trakcie targów Amberif z depozytu na terenie Międzynarodowych Targów Gdańskich zostały skradzione diamenty warte ok. 1,5 mln dolarów. Sprawcy nie zostali wykryci.

</doc>
<doc id="2956859" url="https://pl.wikipedia.org/wiki?curid=2956859" title="Zarządzanie zmianami">
Zarządzanie zmianami



</doc>
<doc id="2956862" url="https://pl.wikipedia.org/wiki?curid=2956862" title="Kasztan chiński">
Kasztan chiński

Kasztan chiński ("Castanea mollissima" Blume) – gatunek drzew z rodziny bukowatych. Naturalnie występuje w Chinach, w Polsce rzadko uprawiany w ogrodach botanicznych. 
Biologia i ekologia.
Fanerofit. Roślina jednopienna, owadopylna. Kwiatostany pojawiają się w połowie lata. Porasta wilgotne zbocza górskie na zachód od Pekinu.

</doc>
<doc id="2956870" url="https://pl.wikipedia.org/wiki?curid=2956870" title="Rejon Edineţ">
Rejon Edineţ



</doc>
<doc id="2956872" url="https://pl.wikipedia.org/wiki?curid=2956872" title="Jarosław Błotny">
Jarosław Błotny

Jarosław Błotny (ur. 1964 w Poznaniu) – polski pisarz, autor fantastyki naukowej.
Życiorys.
Absolwent Wydziału Dziennikarstwa Uniwersytetu im. Adama Mickiewicza w Poznaniu (1988). Zadebiutował podczas studiów wierszami na łamach dodatku literackiego Gazety Poznańskiej (1985) oraz w antologii młodej poezji „"Przedpole"” (Wydawnictwo Poznańskie 1986). W 2006 roku zadebiutował dobrze przyjętą powieścią "Plan wymierania". Jest również autorem cyklu "Oium ludu rzymskiego", stworzył w nim alternatywny świat Imperium Rzymskiego, które w III w. n.e. przeżywa bujny rozkwit. Powieści Błotnego z tego cyklu były nominowane do Nagrody Literackiej im. Jerzego Żuławskiego (2012) oraz do Nagrody Sfinks (2012).
Jest również specjalistą od zarządzania i marketingu, pełni funkcję prezesa w jednej ze spółek podległych grupie energetycznej Enea.
Twórczość.
Cykl "Oium ludu rzymskiego"
Powieści fantastyczne
Opowiadania
Poezja

</doc>
<doc id="2956873" url="https://pl.wikipedia.org/wiki?curid=2956873" title="Hapoel Ironi Kiryat Szmona">
Hapoel Ironi Kiryat Szmona



</doc>
<doc id="2956874" url="https://pl.wikipedia.org/wiki?curid=2956874" title="Sanktuarium Nawiedzenia Najświętszej Maryi Panny w Bołszowcach">
Sanktuarium Nawiedzenia Najświętszej Maryi Panny w Bołszowcach

Sanktuarium Nawiedzenia Najświętszej Maryi Panny w Bołszowcach (potocznie "Kościół Zwiastowania") – zabytkowy, późnobarokowy zespół budynków pokarmielickich ufundowany przez polskiego hetmana Marcina Kazanowskiego w 1624 roku. Uznawany jest za jeden z najcenniejszych zabytków architektury późnobarokowej na zachodniej Ukrainie. Wewnątrz kościoła znajduje się unikatowy alabastrowy ołtarz główny.
Zespół budynków obejmuje kościół i klasztor Nawiedzenia NMP. Budynki znajdują się w zachodniej części miejscowości Bołszowce na wzgórzu klasztornym, ok. 30 km na północ od Iwano-Frankiwska (dawnego Stanisławowa).
Sanktuarium wraz z zabudowania klasztornymi został wpisany do Państwowego Rejestru Zabytków Nieruchomych Ukrainy pod numerem 26-212-9006.
Historia.
Kościół wzniesiono w 1624 roku z fundacji hetmana Kazanowskiego. Wybudowano go w bardzo krótkim czasie za cenę niskiej jakości budowli, dlatego już w 1646 roku świątynia była remontowana ze względu na zły stan techniczny. Opiekę nad Sanktuarium objęli karmelici trzewiczkowi.
W 1648 roku nastąpiła konsekracja kościoła. Zabudowania były wielokrotnie burzone podczas najazdów Kozaków, Szwedów, Tatarów i Turków. W 1671 roku Sanktuarium zostało zniszczone do tego stopnia, że zakonnicy przez kilkadziesiąt lat modlili się w drewnianej kaplicy. W 1699 roku okoliczna szlachta zaczęła zbierać fundusze na odbudowę klasztoru, do której przystąpiono w 1718 roku. Kościół ponownie konsekrowano w 1725 roku rękoma arcybiskupa lwowskiego Jana Skarbka, a rekonstrukcję zabudowań ostatecznie zakończono w 1728 roku. Kolejne prace restauracyjne przeprowadzono w latach 1767-1766. 15 sierpnia 1777 roku, w święto Wniebowzięcia arcybiskup lwowski Wacław Hieronim Sierakowski dokonał koronacji cudownego obrazu Matki Boskiej Bołszowieckiej. Kolejne remonty Sanktuarium prowadzono po 1860 roku i pod koniec XIX wieku.
Ogromnych zniszczeń kościół i klasztor doznał podczas I wojny światowej, kiedy w rejonie Bołszowiec toczyły się ciężkie walki pomiędzy wojskami rosyjskimi i austriackimi. Przez niemal całe dwudziestolecie międzywojenne trwały prace remontowe, które zakończyły się dopiero w 1938 roku.
Po II wojnie światowej i wysiedleniu Polaków z ziemi bołszowieckiej kościół zamknięto, a władze sowieckie urządziły w nim skład zboża oraz nawozów sztucznych, natomiast budynek klasztoru przekształcono w chlew dla świń i stajnię dla bydła. Zabudowania były sukcesywnie rozbierane przez miejscową ludność ukraińską.
Wspólnota rzymskokatolicka odzyskała budynki w stanie ruiny na początku lat 90. Od 2001 roku zabudowania znajdują się pod opieką ojców franciszkanów. Archeolodzy z Wrocławia podczas prowadzenia prac zabezpieczających w 2006 roku w katakumbach pod Sanktuarium odnaleźli szczątki hetmana Kazanowskiego. Kościół został objęty projektem rewaloryzacyjnym, realizowanym w ramach Programu Ministra Kultury i Dziedzictwa Narodowego „Dziedzictwo Kulturowe”, finansowanym ze środków ministerialnych, które pochodzą bezpośrednio z budżetu Państwa Polskiego. Natomiast środki na odbudowę klasztoru pochodzą z Senatu RP i Ministerstwa Spraw Zagranicznych RP. Bryła klasztoru została już odnowiona. W 2012 roku dobudowano ostatnie skrzydło zamykające czworobok klasztorny. 11 lipca 2016 roku arcybiskup lwowski Mieczysław Mokrzycki poświęcił odbudowany kościół. Nadal trwają prace wykończeniowe m.in. przy murach otaczających teren klasztorny, oświetleniu i kolumnadach nawy głównej. Od chwili objęcia opieki nad Sanktuarium przez franciszkanów w 2001 roku, corocznie w lipcu odbywa się tu Franciszkańskie Spotkanie Młodych archidiecezji lwowskiej (ukr. Францисканська Зустріч Молодих).
Obraz.
Kościół pozostaje miejscem szczególnego kultu obrazu Matki Boskiej Bołszowieckiej, koronowanego w 1777 roku. Według wersji przekazywanej w podaniach rodzinnych, hetman Kazanowski miał odnaleźć go w rzece, kiedy po wykupieniu się z tureckiej niewoli wracał w rodzinne strony. Obraz stał się obiektem licznych pielgrzymek ze Lwowa, Stanisławowa i okolicznych wsi, ponieważ szybko rozpowszechniało się przekonanie o dokonanych za jego pośrednictwem cudach. Po II wojnie światowej obraz został wywieziony z Bołszowiec z powodu obaw o jego profanację pod sowiecką władzą. Obecnie przebywa w jeden z kaplic bocznych w kościele św. Katarzyny w Gdańsku. Do Sanktuarium w Bołszowcach podczas odbudowy na początku XXI w. wykonano wierną kopię tego wizerunku. Jej uroczysta intronizacja odbyła się w obecności arcybiskupa Mokrzyckiego 14 lipca 2019 roku.

</doc>
<doc id="2956875" url="https://pl.wikipedia.org/wiki?curid=2956875" title="Bielany (gromada w powiecie sokołowskim)">
Bielany (gromada w powiecie sokołowskim)

Bielany – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bielany z siedzibą GRN w Bielany-Żyłaki utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Bielany-Żyłaki, Bielany-Wąsy, Bielany-Jarosławy, Ruciany, Kowiesy, Wańtuchy i Wyszomierz ze zniesionej gminy Kowiesy w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Bielany przyłączono obszary zniesionych gromad Patrykozy i Kożuchów (bez wsi Krasnodęby-Kasmy, Krasnodęby-Sypytki i Krasnodęby-Rafały) w tymże powiecie.
31 grudnia 1961 z gromady Bielany wyłączono wieś Wańtuchy, włączając ją do gromady Rozbity Kamień w tymże powiecie; do gromady Bielany włączono natomiast wsie Dziegietnia-Kolonia, Dziegietnia, Wojewódki Dolne i Wojewódki Górne ze zniesionej gromady Przywózki w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie sokołowskim utworzono gminę Bielany.

</doc>
<doc id="2956876" url="https://pl.wikipedia.org/wiki?curid=2956876" title="Czerwonka (gromada w powiecie sokołowskim)">
Czerwonka (gromada w powiecie sokołowskim)

Czerwonka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czerwonka z siedzibą GRN w Czerwonce utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Brzozów, Brzozów kolonia, Czerwonka, Dolne Pole, Justynów i Walerów ze zniesionej gminy Grochów w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Czerwonka przyłączono obszar zniesionej gromady Grochów Włościański w tymże powiecie.
31 grudnia 1962 z gromady Czerwonka wyłączono wieś Przywózki, włączając ją do gromady Sokołów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2956877" url="https://pl.wikipedia.org/wiki?curid=2956877" title="Skrzeszew (gromada w powiecie sokołowskim)">
Skrzeszew (gromada w powiecie sokołowskim)

Skrzeszew – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzeszew z siedzibą GRN w Skrzeszewie utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Gałki, Karskie, Liszki, Rudniki, Skrzeszew, Skrzeszew Kolonia, Wasilew Szlachecki i Wasilew Skrzeszewski, ponadto kolonia Wirów z dotychczasowej gromady Wirów oraz wieś Mołomotki z dotychczasowej gromady Mołomotki, ze zniesionej gminy Repki w tymże powiecie. Dla gromady ustalono 22 członków gromadzkiej rady narodowej.
31 grudnia 1959 do gromady Skrzeszew przyłączono wieś Wirów ze znoszonej gromady Mołożew w tymże powiecie.
31 grudnia 1961 do gromady Skrzeszew włączono wieś Nowomodna ze zniesionej gromady Czekanów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2956878" url="https://pl.wikipedia.org/wiki?curid=2956878" title="Wyrozęby-Podawce (gromada)">
Wyrozęby-Podawce (gromada)

Wyrozęby-Podawce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wyrozęby-Podawce z siedzibą GRN w Wyrozębach-Podawcach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Kobylany Górne, Ostrówek, Smuniew, Skwierczyn Wieś, Skwierczyn Dwór, Włodki, Wyrozęby-Konaty i Wyrozęby-Podawce ze zniesionej gminy Wyrozęby w tymże powiecie. Dla gromady ustalono 14 członków gromadzkiej rady narodowej.
31 grudnia 1959 do gromady Wyrozęby-Podawce przyłączono obszary zniesionych gromad Sawice Wieś i Czaple-Andrelewicze (bez wsi Czaple-Wieś, Bartków Nowy, Bartków Stary, Mogielnica i Zaleś) w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2956879" url="https://pl.wikipedia.org/wiki?curid=2956879" title="Gromada Wyrozęby">
Gromada Wyrozęby



</doc>
<doc id="2956880" url="https://pl.wikipedia.org/wiki?curid=2956880" title="Skibniew-Podawce (gromada)">
Skibniew-Podawce (gromada)

Skibniew-Podawce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skibniew-Podawce z siedzibą GRN w Skibniewie-Podawcach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Dybów, Hilarów, Kostki, Kostki-Pieńki, Pogorzel, Skibniew-Podawce, Skibniew-Kurcze i Skibniew-Sągole ze zniesionej gminy Chruszczewka oraz obszar dotychczasowej gromady Emilianów ze zniesionej gminy Grochów w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Skibniew-Podawce przyłączono wieś Ratyniec Nowy ze znoszonej gromady Ratyniec Stary oraz wsie Buczyn Dworski, Buczyn Nowy i Buczyn Szlachecki ze znoszonej gromady Telaki w tymże powiecie.
31 grudnia 1961 do gromady Skibniew-Podawce włączono wsie Chmielnik i Suchodół-Pieńki ze znoszonej gromady Suchodół Włościański w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2956881" url="https://pl.wikipedia.org/wiki?curid=2956881" title="Kosów Lacki (gromada)">
Kosów Lacki (gromada)

Kosów Lacki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kosów Lacki z siedzibą GRN w Kosowie Lackim (wówczas wsi) utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Henrysin, Kosów Lacki, Kosów Ruski, Kosów-Hulidów i Kosów Osada ze zniesionej gminy Kosów oraz obszar dotychczasowej gromady Trzciniec Mały ze zniesionej gminy Chruszczewka w tymże powiecie. Dla gromady ustalono 22 członków gromadzkiej rady narodowej.
31 grudnia 1959 do gromady Kosów Lacki przyłączono przyłączono obszary zniesionych gromad Nowawieś (Kosowska), Tosie i Telaki (bez wsi Buczyn Dworski, Buczyn Nowy i Buczyn Szlachecki), a także wieś Zaleś ze znoszonej gromady Ratyniec Stary w tymże powiecie.
31 grudnia 1961 z gromady Kosów Lacki wyłączono wieś Bojary, włączając ją do gromady Dzierzby Włościańskie w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie sokołowskim reaktywowano gminę Kosów Lacki (do 1954 jako "gmina Kosów").

</doc>
<doc id="2956882" url="https://pl.wikipedia.org/wiki?curid=2956882" title="Repki (gromada)">
Repki (gromada)

Repki – dawna gromada (najmniejsza jednostka podziału terytorialnego Polskiej Rzeczypospolitej Ludowej w latach 1954–72) z siedzibą GRN w Repkach.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Repki z siedzibą GRN w Repkach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Baczki, Mołomotki (z wyłączeniem wsi Mołomotki), Repki, Szkopy, Wierzbice Górne i Żółkwy ze zniesionej gminy Repki oraz obszary dotychczasowych gromad Borychów, Remiszew Duży, Skorupki i Zawady ze zniesionej gminy Wyrozęby w tymże powiecie. Dla gromady ustalono 20 członków gromadzkiej rady narodowej.
31 grudnia 1959 do gromady Repki przyłączono obszar zniesionej gromady Rogów oraz wsie Krasnodęby-Kasmy, Krasnodęby-Sypytki i Krasnodęby-Rafały ze znoszonej gromady Kożuchów w tymże powiecie.
31 grudnia 1961 do gromady Repki włączono wsie Kanabrut i Szymanówka ze zniesionej gromady Czekanów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie sokołowskim reaktywowano gminę Repki.

</doc>
<doc id="2956883" url="https://pl.wikipedia.org/wiki?curid=2956883" title="Język hałcnowski">
Język hałcnowski



</doc>
<doc id="2956885" url="https://pl.wikipedia.org/wiki?curid=2956885" title="Pangasiidae">
Pangasiidae

Pangasiidae – rodzina słodkowodnych ryb sumokształtnych (Siluriformes), w języku polskim nazywanych sumami wędrownymi. Obejmuje ok. 30 gatunków.
Zasięg występowania.
Azja Południowa i Południowo-Wschodnia, od Pakistanu po Borneo.
Cechy charakterystyczne.
U większości gatunków występują dwie pary wąsików (szczękowe i jedna para żuchwowych lub podbródkowych; nosowe nigdy nie występują). Ciało spłaszczone; obecna mała płetwa tłuszczowa, nigdy niezrośnięta z płetwą ogonową; płetwa grzbietowa przesunięta daleko do przodu, z jednym lub dwoma kolcami i 5–7 miękkimi promieniami; płetwa odbytowa z 26–46 promieniami; 39–52 kręgów. "Pangasianodon gigas" osiąga maksymalną długość około 3 m, przy masie ciała ok. 300 kg.
Klasyfikacja.
Rodzaje zaliczane do tej rodziny:
oraz wymarły rodzaj †"Cetopangasius" i 2 nieopisane gatunki. 
Rodzajem typowym jest "Pangasius".

</doc>
<doc id="2956886" url="https://pl.wikipedia.org/wiki?curid=2956886" title="Pangasianodon">
Pangasianodon

Pangasianodon – rodzaj słodkowodnych ryb sumokształtnych z rodziny Pangasiidae.
Zasięg występowania.
Azja Południowo-Wschodnia.
Klasyfikacja.
Gatunki zaliczane do tego rodzaju:

</doc>
<doc id="2956887" url="https://pl.wikipedia.org/wiki?curid=2956887" title="Dzień wielkiej przygody">
Dzień wielkiej przygody

Dzień wielkiej przygody – polski film przygodowy z 1935 roku. 
Film był uważany za zaginiony, ale został odnaleziony w zbiorach londyńskiego Instytutu Polskiego i przekazany w 2017 r. Filmotece Narodowej.

</doc>
<doc id="2956888" url="https://pl.wikipedia.org/wiki?curid=2956888" title="Krystian Nowak">
Krystian Nowak

Krystian Nowak (ur. 1 kwietnia 1994 w Ełku) – polski piłkarz występujący na pozycji obrońcy. Były młodzieżowy reprezentant Polski.
Kariera.
Nowak jest wychowankiem klubu Mazur Ełk. Jeszcze jako junior przeprowadził się do Łodzi i pobierał nauki w tamtejszej Szkole Mistrzostwa Sportowego. Właśnie w barwach UKS SMS zadebiutował w seniorskiej piłce, kiedy w meczu III ligi klub ten zremisował z Ceramiką Opoczno. Wiosną Nowak był pewnym punktem drużyny, a w kwietniu 2011 zdobył swoją pierwszą bramkę w karierze, w meczu z Pilicą Przedbórz. UKS SMS zakończył rozgrywki na czternastej pozycji, która oznaczała spadek do niższej ligi.
Nowak kolejny sezon spędził na wypożyczeniu do II-ligowego Tura Turek. Dopiero na wiosnę stał się podstawowym zawodnikiem drużyny. Tur w tabeli końcowej zajął 15. miejsce, ale nie spadł do niższej ligi tylko dlatego, że Czarni Żagań nie otrzymali licencji na przyszły sezon.
W sierpniu 2012 Nowak został wypożyczony do Widzewa Łódź, początkowo na pół roku. Najpierw grał w zespole Młodej Ekstraklasy. W pierwszej drużynie zadebiutował dopiero w listopadzie, kiedy to pojawił się na boisku w meczu z Lechią Gdańsk. 9 grudnia Nowak zdobył pierwszą bramkę w polskiej Ekstraklasie, ustalając wynik na 2:2 w meczu z Podbeskidziem. Z Widzewem w sezonie 2013/2014 zaliczył spadek do I ligi. 17 stycznia 2015 roku decyzją trenera objął funkcję kapitana drużyny I-ligowego Widzewa. Po przesądzonym już spadku, pogrążonego w kłopotach finansowych i organizacyjnych, Widzewa do II ligi, na jedną kolejkę przed końcem rozgrywek, rozwiązał za porozumieniem stron swój kontrakt z klubem.
Krystian Nowak w barwach Widzewa Łódź rozegrał łącznie 80 spotkań, w których strzelił 5 bramek. Składają się na to rozgrywki Ekstraklasy, I ligi i Pucharu Polski.
24 czerwca 2015 roku podpisał roczny kontrakt, z możliwością przedłużenia o kolejny rok, z występującym w Ekstraklasie Podbeskidziem Bielsko-Biała.
W nowym zespole oficjalnie zadebiutował 18 lipca 2015 w zremisowanym 1:1 ligowym meczu z Zagłębiem Lubin. W sezonie 2015/16 wystąpił w 21 ligowych meczach pierwszej drużyny i spadł z Bielskiem z Ekstraklasy. Po sezonie kontrakt piłkarza nie został przedłużony.
8 sierpnia 2016 podpisał dwuletni kontrakt ze szkockim klubem Heart of Midlothian.
30 stycznia 2018, na mocy 2,5-letniego kontraktu, został piłkarzem greckiego Panioniosu, gdzie spędził jednak tylko pół roku i nie odegrał znaczącej roli, po czym przeniósł się do chorwackiego Slavena Belupo.

</doc>
<doc id="2956889" url="https://pl.wikipedia.org/wiki?curid=2956889" title="Z dnia na dzień (film)">
Z dnia na dzień (film)

Z dnia na dzień – polski film niemy z 1929 roku. Film jest adaptacją powieści Ferdynanda Goetela o tym samym tytule.

</doc>
<doc id="2956892" url="https://pl.wikipedia.org/wiki?curid=2956892" title="Borys Smysłowski-Holmston">
Borys Smysłowski-Holmston



</doc>
<doc id="2956896" url="https://pl.wikipedia.org/wiki?curid=2956896" title="Nieobliczalny">
Nieobliczalny

Nieobliczalny (ang. "Shadow Man") – film sensacyjny z 2006 roku.
Fabuła.
Jack Foster, były agent CIA, zostaje nieświadomie wplątany w aferę szpiegowską. Jego dawni koledzy z pracy wykorzystują go do przemycenia za granicę śmiertelnego wirusa. Okazuje się, że są inni ludzie pragnący posiąść tą niebezpieczną broń biologiczną. Nieświadom intrygi, w jaką został wmieszany, Jack zabiera swoją córkę w podróż po Europie, gdzie dziewczyna zostaje porwana przez tajemniczego, obcego agenta. 

</doc>
<doc id="2956899" url="https://pl.wikipedia.org/wiki?curid=2956899" title="Siła rażenia">
Siła rażenia



</doc>
<doc id="2956900" url="https://pl.wikipedia.org/wiki?curid=2956900" title="Siła rażenia (film 2006)">
Siła rażenia (film 2006)

Siła rażenia (ang. "Attack Force") – film sensacyjny z 2006 roku. Film został źle odebrany nawet przez fanów Seagala.
Fabuła.
Marshall Lawson, dowódca elitarnego oddziału wojskowego, traci wielu ludzi i sam ledwo uchodzi z życiem z ataku na jego oddział. Postanawia przeprowadzić śledztwo i odnaleźć sprawców ataku. Wkrótce wpada na ślad CTX Majestic, tajnej operacji wojskowej. 

</doc>
<doc id="2956901" url="https://pl.wikipedia.org/wiki?curid=2956901" title="Scomber pelamis">
Scomber pelamis



</doc>
<doc id="2956902" url="https://pl.wikipedia.org/wiki?curid=2956902" title="Thynnus sardus">
Thynnus sardus



</doc>
<doc id="2956903" url="https://pl.wikipedia.org/wiki?curid=2956903" title="Thynnus brachypterus">
Thynnus brachypterus



</doc>
<doc id="2956904" url="https://pl.wikipedia.org/wiki?curid=2956904" title="Scomber sarda">
Scomber sarda



</doc>
<doc id="2956905" url="https://pl.wikipedia.org/wiki?curid=2956905" title="Scomber ponticus">
Scomber ponticus



</doc>
<doc id="2956906" url="https://pl.wikipedia.org/wiki?curid=2956906" title="Scomber palamitus">
Scomber palamitus



</doc>
<doc id="2956907" url="https://pl.wikipedia.org/wiki?curid=2956907" title="Scomber mediterraneus">
Scomber mediterraneus



</doc>
<doc id="2956908" url="https://pl.wikipedia.org/wiki?curid=2956908" title="Sarda mediterranea">
Sarda mediterranea



</doc>
<doc id="2956909" url="https://pl.wikipedia.org/wiki?curid=2956909" title="Pelamys sarda">
Pelamys sarda



</doc>
<doc id="2956910" url="https://pl.wikipedia.org/wiki?curid=2956910" title="Pelamis sarda">
Pelamis sarda



</doc>
<doc id="2956911" url="https://pl.wikipedia.org/wiki?curid=2956911" title="Palamita sarda">
Palamita sarda



</doc>
<doc id="2956913" url="https://pl.wikipedia.org/wiki?curid=2956913" title="Gieorgij Murawliow">
Gieorgij Murawliow



</doc>
<doc id="2956914" url="https://pl.wikipedia.org/wiki?curid=2956914" title="Suzanne Flon">
Suzanne Flon

Suzanne Flon (ur. 28 stycznia 1918 zm. 15 czerwca 2005) – francuska aktorka filmowa.
Nagrody.
Została uhonorowana Pucharem Volpiego dla najlepszej aktorki na 22. MFF w Wenecji oraz dwukrotnie nagrodą Cezara.

</doc>
<doc id="2956918" url="https://pl.wikipedia.org/wiki?curid=2956918" title="Emmanuelle Devos">
Emmanuelle Devos

Emmanuelle Devos (ur. 10 maja 1964 w Puteaux) – francuska aktorka filmowa.
Zasiadała w jury sekcji "Cinéfondation" na 63. MFF w Cannes (2010) oraz w jury konkursu głównego na 65. MFF w Cannes (2012).
Nagrody i nominacje.
Została dwukrotnie uhonorowana nagrodą Cezara., a także otrzymała dwukrotnie nominację do Europejskiej Nagrody Filmowej i trzykrotnie do nagrody Cezara.

</doc>
<doc id="2956919" url="https://pl.wikipedia.org/wiki?curid=2956919" title="Pielęgnica pięcioplama">
Pielęgnica pięcioplama



</doc>
<doc id="2956921" url="https://pl.wikipedia.org/wiki?curid=2956921" title="Elwira od Narodzenia Najświętszej Marii Panny Torrentallé Paraire">
Elwira od Narodzenia Najświętszej Marii Panny Torrentallé Paraire

Elwira od Narodzenia Najświętszej Marii Panny Torrentallé Paraire, "Elvira de la Natividad de Nuestra Señora" (ur. 29 czerwca 1883 w Balsareny, zm. 19 sierpnia 1936) – błogosławiona Kościoła katolickiego, hiszpańska męczennica ze Zgromadzenia Karmelitanek Miłosierdzia, ofiara prześladowań religijnych Kościoła katolickiego w Hiszpanii okresu hiszpańskiej wojny domowej, zamordowana z nienawiści do wiary (łac) "odium fidei".
Do nowicjatu wstąpiła 9 września 1906. Śluby wieczyste złożyła w Cullera w kwietniu 1908 r. W latach 1925–1933 służyła w Walencji, po czym skierowano ją do Culler gdzie karmelitanki ze zgromadzenia założonego przez Joachimę De Vedruna prowadziły szkołę dla dziewcząt. Pełniąc obowiązki przełożonej realizowała swoje powołanie przez pobożność, skromność, pracowitość i miłość Eucharystii. Aresztowana została razem ze współsiostrami 15 sierpnia 1936 r. przez oddział anarchistów. Zamordowana na plaży Playa del Saler w pobliżu Walencji 19 sierpnia bezpośrednio przed śmiercią zainicjowała wspólny śpiew pieśni o miłości Chrystusa w sakramencie Eucharystii.
Proces informacyjny odbył się w Walencji w latach 1952–1956. Beatyfikowana w grupie Józef Aparicio Sanz i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w "dies natalis" (19 sierpnia), a także w grupie męczenników 22 września.

</doc>
<doc id="2956922" url="https://pl.wikipedia.org/wiki?curid=2956922" title="Elwira od Narodzenia Najśw. Marii Panny Torrentallé Paraire">
Elwira od Narodzenia Najśw. Marii Panny Torrentallé Paraire



</doc>
<doc id="2956923" url="https://pl.wikipedia.org/wiki?curid=2956923" title="Elvira de la Natividad de Nuestra Señora">
Elvira de la Natividad de Nuestra Señora



</doc>
<doc id="2956924" url="https://pl.wikipedia.org/wiki?curid=2956924" title="Pielęgnica czerwonobrzucha">
Pielęgnica czerwonobrzucha



</doc>
<doc id="2956927" url="https://pl.wikipedia.org/wiki?curid=2956927" title="Tour de France 1907">
Tour de France 1907

5. Tour de France rozpoczął się 8 lipca, a zakończył 4 sierpnia 1907 roku w Paryżu. Wystartowało 93 zawodników, ukończyło 33. Zwyciężył reprezentant gospodarzy Lucien Petit-Breton.
W 1907 roku, podobnie jak w dwóch poprzednich wyścigach postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył Lucien Petit-Breton, który tym samym został zwycięzcą piątej edycji Tour de France. 

</doc>
<doc id="2956930" url="https://pl.wikipedia.org/wiki?curid=2956930" title="Independence Fjord">
Independence Fjord

Independence Fjord – fiord Oceanu Arktycznego (Morze Wandela), położony u północno-wschodnich wybrzeży Grenlandii. Od północy graniczy z Ziemią Peary’ego a od południa – przy ujściu – z Ziemią Myliusa Erichsena. Wcina się w ląd na długość ok. 200 km, natomiast jej szerokość wynosi ok. 30 km. Znajduje się na obszarze Parku Narodowego Grenlandii.
Historia i archeologia.
Podczas jednej ze swoich wypraw, 4 lipca 1892 roku do fiordu dotarł amerykański podróżnik Robert Edwin Peary, który jest uważany za jego odkrywcę. On też, z okazji przypadającego wówczas w Stanach Zjednoczonych Dnia Niepodległości (Independence Day), nadał mu nazwę "Independence Fjord". Wydarzenie to zostało zobrazowane w filmie biograficznym pt. Triumf odwagi.
W pobliżu fiordu odkryto ślady osadnictwa dwóch kultur archeologicznych, określanych mianem: Independence I oraz Independence II.

</doc>
<doc id="2956931" url="https://pl.wikipedia.org/wiki?curid=2956931" title="Zatoka Niepodległości">
Zatoka Niepodległości



</doc>
<doc id="2956939" url="https://pl.wikipedia.org/wiki?curid=2956939" title="Józef I Jan Liechtenstein">
Józef I Jan Liechtenstein

Józef I Jan Liechtenstein, właśc. Josef Johann Adam von Liechtenstein (ur. 27 maja 1690 w Wiedniu, zm. 17 grudnia 1732 w Valticach) – książę Liechtensteinu w latach 1721-1732, tytularny książę karniowski i opawski, hrabia Rietbergu.
Życiorys.
Józef Jan Adam przyszedł na świat 27 maja 1690 roku w Wiedniu jako syn księcia Antoniego Floriana i jego żony Eleonory Barbary von Thun-Hohenstein. 
W 1708 roku udał się do Barcelony w imieniu Karola VI, do jego oblubienicy Elżbietą Christine von Braunschweig. Następnie u boku księcia Marlborough brał udział w wojnie o sukcesję hiszpańską. W 1712 został mianowany szambelanem cesarskim, a w 1713 reprezentował cesarza Karola VI w Parlamencie Morawskim. Oznaką dużego zaufania do księcia ze strony Wiednia było powołanie go w 1723 roku do Tajnej Rady Cesarskiej. 11 października 1721 roku zmarł Antoni Florian. Po objęciu władzy nad Domem Książęcym Józef Jan wycofał się nieco z życia politycznego i angażował się głównie w wewnętrzne sprawy rodziny. Udało mu się naprawić sytuację finansową rodziny oraz ostatecznie zażegnać konflikty wśród krewnych powstałe po sporze między Antonim Florianem a Janem Adamem I.
Swoją pierwszą żonę Gabrielę von Liechtenstein (córkę Jana Adama I) poślubił 1 grudnia 1712 roku, jednak po niespełna roku 8 listopada 1713 roku księżna zmarła. Z ich związku urodził się jeden syn – Karol Antoni, jednak zmarł w wieku dwóch lat.
3 lutego 1716 roku ożenił się ponownie z Marią Anną von Thun und Hohenstein i zaledwie po 20 dniach małżeństwa ponownie owdowiał, nie doczekując się potomków.
Po raz trzeci wziął ślub 3 sierpnia 1716 roku z Marią Anną von Oettingen-Spielberg, która zmarła 15 kwietnia 1729 roku. Z tego małżeństwa urodziło się troje dzieci:
Ostatnią, czwartą żoną Józefa I Jana była Maria Anna von Kottulinsky, którą poślubił 22 sierpnia 1729 roku. Z tego małżeństwa na świat nie przyszedł żaden potomek.
Józef I Jan zmarł 17 grudnia 1732 na zamku Feldsberg w Valticach w wieku 42 lat, przekazując władzę nieletniemu synowi – Janowi Nepomucenowi Karolowi. Z racji jego młodego wieku rządy regencyjne sprawował kuzyn Józefa Jana Adama – Józef Wacław I. Był jedynym księciem, który posiadał więcej niż jedną małżonkę podczas swojego panowania.

</doc>
<doc id="2956952" url="https://pl.wikipedia.org/wiki?curid=2956952" title="Andrzej Kotarba">
Andrzej Kotarba

Andrzej Janusz Kotarba – polski chemik, profesor nauk chemicznych, profesor Uniwersytetu Jagiellońskiego specjalizujący się w katalizie, chemii materiałów i chemii powierzchni. Od 2009 roku kierownik Zakładu Chemii Nieorganicznej na Wydziale Chemii Uniwersytetu Jagiellońskiego. Autor lub współautor ponad 100 publikacji.
Został odznaczony Krzyżem Kawalerskim Orderu Odrodzenia Polski (2022).

</doc>
<doc id="2956953" url="https://pl.wikipedia.org/wiki?curid=2956953" title="Louisa Connolly-Burnham">
Louisa Connolly-Burnham

Louisa Sarah Anne Connolly-Burnham (ur. 23 czerwca 1992 w Solihull) – brytyjska aktorka. Grała m.in. w serialach "Wolfblood" i "Tajemnice domu Anubisa".

</doc>
<doc id="2956954" url="https://pl.wikipedia.org/wiki?curid=2956954" title="Reakcja Vogla">
Reakcja Vogla

Reakcja Vogla – reakcja charakterystyczna nazwana nazwiskiem Hermanna Wilhelma Vogla wykorzystywana w analizie jakościowej jonów kobaltu. W stężonym i zakwaszonym roztworze rodanku (zazwyczaj rodanku potasu lub rodanku amonu) powstaje kompleks tetratiocyjanianokobaltu(II) o niebieskiej barwie:
W rozcieńczonych roztworach kompleks ten jest nietrwały i ulega dysocjacji, a niebieskie zabarwienie przechodzi w bladoróżowe wskutek obecności jonów lub zanika całkowicie. Czułość reakcji można zwiększyć poprzez dodanie acetonu lub etanolu, które zmniejszają względną przenikalność elektryczną wody, czy też poprzez ekstrahowanie do fazy organicznej (np. alkoholu amylowego), która barwi się na szafirowo.
W reakcji przeszkadzają jony żelaza(III), które maskuje się przy użyciu fluorków lub fosforanów, bądź redukuje do jonów żelaza(II) siarczynami lub chlorkiem cyny(II).

</doc>
<doc id="2956955" url="https://pl.wikipedia.org/wiki?curid=2956955" title="Critérium du Dauphiné 2013">
Critérium du Dauphiné 2013

64. edycja kolarskiego wyścigu Critérium du Dauphiné odbył się w dniach 2 do 9 czerwca 2013 roku. Trasa tego francuskiego, wieloetapowego wyścigu liczyła osiem etapów, o łącznym dystansie 1136,5 km. Wyścig zaliczany był do rankingu światowego UCI World Tour 2013.
Uczestnicy.
Na starcie wyścigu stanęły 22 ekipy. Wśród nich znalazło się osiemnaście ekip UCI World Tour 2013 (bez Ag2r-La Mondiale, które nie bierze udziału z powodu wpadki dopingowej podczas Giro d'Italia 2013) oraz cztery inne zaproszone przez organizatorów.
W wyścigu wystartowało 5 Polaków: Sylwester Szmyd w barwach Movistar Team (75. w klasyfikacji generalnej na mecie), Michał Kwiatkowski z Omega Pharma-Quick Step (nie ukończył ostatniego etapu, a zajmował 14. miejsce po 7. etapie), Maciej Paterski (96.) i Maciej Bodnar (76.) w barwach Cannondale Pro Cycling Team oraz Bartosz Huzarski (nie ukończył) z NetApp-Endura.
Lista drużyn uczestniczących w wyścigu:
Etapy.
Trasa wyścigu została ogłoszona 15 kwietnia 2013.

</doc>
<doc id="2956956" url="https://pl.wikipedia.org/wiki?curid=2956956" title="Ryba pilot">
Ryba pilot



</doc>
<doc id="2956957" url="https://pl.wikipedia.org/wiki?curid=2956957" title="Naucrates serratus">
Naucrates serratus



</doc>
<doc id="2956958" url="https://pl.wikipedia.org/wiki?curid=2956958" title="Seriola dussumieri">
Seriola dussumieri



</doc>
<doc id="2956959" url="https://pl.wikipedia.org/wiki?curid=2956959" title="Seriola succincta">
Seriola succincta



</doc>
<doc id="2956960" url="https://pl.wikipedia.org/wiki?curid=2956960" title="Thynnus pompilus">
Thynnus pompilus



</doc>
<doc id="2956961" url="https://pl.wikipedia.org/wiki?curid=2956961" title="Gasterosteus antecessor">
Gasterosteus antecessor



</doc>
<doc id="2956962" url="https://pl.wikipedia.org/wiki?curid=2956962" title="Scomber caeruleoalbus">
Scomber caeruleoalbus



</doc>
<doc id="2956963" url="https://pl.wikipedia.org/wiki?curid=2956963" title="Scomber koelreuteri">
Scomber koelreuteri



</doc>
<doc id="2956964" url="https://pl.wikipedia.org/wiki?curid=2956964" title="Naucrates polysarcus">
Naucrates polysarcus



</doc>
<doc id="2956965" url="https://pl.wikipedia.org/wiki?curid=2956965" title="Mistrzostwa małych krajów Europy w koszykówce mężczyzn">
Mistrzostwa małych krajów Europy w koszykówce mężczyzn

Mistrzostwa małych krajów Europy w koszykówce mężczyzn – międzynarodowe rozgrywki koszykarskie organizowane co 2 lata począwszy od roku 1988 przez europejską federację koszykówki. Jest to najniższy stopień rozgrywek w ramach mistrzostw Europy w koszykówce mężczyzn.
W latach 1988–2006 rozgrywki te nosiły nazwę "Promotion Cup". W latach 2008–2010 oficjalnie nazywane były Dywizją C w ramach mistrzostw Europy w koszykówce mężczyzn. W lipcu 2011 roku, po zlikwidowaniu podziału rozgrywek o mistrzostwo Europy na dywizje, zawody te przemianowano na mistrzostwa małych krajów Europy w koszykówce mężczyzn.
Tabela medalowa.
"Stan po ME 2022"

</doc>
<doc id="2956966" url="https://pl.wikipedia.org/wiki?curid=2956966" title="Naucrates noveboracensis">
Naucrates noveboracensis



</doc>
<doc id="2956967" url="https://pl.wikipedia.org/wiki?curid=2956967" title="Naucrates indicus">
Naucrates indicus



</doc>
<doc id="2956968" url="https://pl.wikipedia.org/wiki?curid=2956968" title="Naucrates fanfarus">
Naucrates fanfarus



</doc>
<doc id="2956969" url="https://pl.wikipedia.org/wiki?curid=2956969" title="Naucrates cyanophrys">
Naucrates cyanophrys



</doc>
<doc id="2956970" url="https://pl.wikipedia.org/wiki?curid=2956970" title="Naucrates angeli">
Naucrates angeli



</doc>
<doc id="2956971" url="https://pl.wikipedia.org/wiki?curid=2956971" title="Nauclerus triacanthus">
Nauclerus triacanthus



</doc>
<doc id="2956972" url="https://pl.wikipedia.org/wiki?curid=2956972" title="Nauclerus leucurus">
Nauclerus leucurus



</doc>
<doc id="2956973" url="https://pl.wikipedia.org/wiki?curid=2956973" title="Mistrzostwa Europy w koszykówce Dywizja C">
Mistrzostwa Europy w koszykówce Dywizja C



</doc>
<doc id="2956974" url="https://pl.wikipedia.org/wiki?curid=2956974" title="Nauclerus compressus">
Nauclerus compressus



</doc>
<doc id="2956975" url="https://pl.wikipedia.org/wiki?curid=2956975" title="Nauclerus brachycentrus">
Nauclerus brachycentrus



</doc>
<doc id="2956976" url="https://pl.wikipedia.org/wiki?curid=2956976" title="Nauclerus annularis">
Nauclerus annularis



</doc>
<doc id="2956977" url="https://pl.wikipedia.org/wiki?curid=2956977" title="Nauclerus abreviatus">
Nauclerus abreviatus



</doc>
<doc id="2956978" url="https://pl.wikipedia.org/wiki?curid=2956978" title="Hemitripteronotus quinquemaculatus">
Hemitripteronotus quinquemaculatus



</doc>
<doc id="2956979" url="https://pl.wikipedia.org/wiki?curid=2956979" title="Gasterosteus ductor">
Gasterosteus ductor



</doc>
<doc id="2956982" url="https://pl.wikipedia.org/wiki?curid=2956982" title="Marvin Pontiac">
Marvin Pontiac



</doc>
<doc id="2956987" url="https://pl.wikipedia.org/wiki?curid=2956987" title="Squalus prionurus">
Squalus prionurus



</doc>
<doc id="2956988" url="https://pl.wikipedia.org/wiki?curid=2956988" title="Squalus annulatus">
Squalus annulatus



</doc>
<doc id="2956989" url="https://pl.wikipedia.org/wiki?curid=2956989" title="Scyllium melanostomum">
Scyllium melanostomum



</doc>
<doc id="2956990" url="https://pl.wikipedia.org/wiki?curid=2956990" title="Scyllium artedii">
Scyllium artedii



</doc>
<doc id="2956991" url="https://pl.wikipedia.org/wiki?curid=2956991" title="Pristiurus souverbiei">
Pristiurus souverbiei



</doc>
<doc id="2956992" url="https://pl.wikipedia.org/wiki?curid=2956992" title="Pristiurus melastomus">
Pristiurus melastomus



</doc>
<doc id="2956993" url="https://pl.wikipedia.org/wiki?curid=2956993" title="Pristiurus melanostomus">
Pristiurus melanostomus



</doc>
<doc id="2956994" url="https://pl.wikipedia.org/wiki?curid=2956994" title="Galeus melanostomus">
Galeus melanostomus



</doc>
<doc id="2956996" url="https://pl.wikipedia.org/wiki?curid=2956996" title="Russell Kun">
Russell Kun

Russell Joseph Effaney Kun (ur. 24 maja 1966) – nauruański trójboista siłowy, po zakończeniu kariery polityk i działacz sportowy.
Był wielokrotnym medalistą Mistrzostw Australii i Oceanii w trójboju siłowym (m.in. w kategorii do 125 kg). Po zakończeniu kariery był członkiem "Oceania Powerlifting Federation".
Po raz pierwszy dostał się do parlamentu w 2003 roku, kiedy zajął drugie miejsce w okręgu Ubenide (na cztery dające miejsca do parlamentu). W nowo utworzonym rządzie kierowanym przez Ludwiga Scotty'ego, objął funkcję ministra sprawiedliwości i dobrego zarządzania. W czasie swojej krótkiej kadencji, działał w Nauruańskiej Korporacji Fosforytowej, a także pełnił funkcję przewodniczącego parlamentu Nauru.
Jesienią 2004 roku, Kun zakwestionował możliwość sprawowania przez Kierena Keke mandatu deputowanego, z powodu posiadania przezeń podwójnego obywatelstwa. Niedługo potem, Scotty wprowadził na wyspie stan wyjątkowy; rozwiązał parlament, w tym także pozbawiając Russella Kuna funkcji przewodniczącego parlamentu (jednym z powodów odwołania był właśnie spór, dotyczący posiadania przez Keke podwójnego obywatelstwa). W przedterminowych wyborach, zorganizowanych 23 października 2004 roku, Kun zajął dopiero ósme miejsce w swoim okręgu, tym samym nie odnawiając mandatu poselskiego.
Przez kilka lat mieszkał na Wyspach Marshalla, na których działał w tamtejszej federacji trójboju siłowego.
Jego kuzyn Roland, również jest członkiem parlamentu nauruańskiego.

</doc>
<doc id="2956999" url="https://pl.wikipedia.org/wiki?curid=2956999" title="Stade Caroline Faye">
Stade Caroline Faye

Stade Caroline Faye – wielofunkcyjny stadion w Mbour w Senegalu, na którym rozgrywane są głównie mecze piłkarskie. Służy jako domowa arena klubów Touré Kounda i Stade Mbour. Stadion może pomieścić 5000 osób.

</doc>
<doc id="2957002" url="https://pl.wikipedia.org/wiki?curid=2957002" title="Tomasz Klimczok">
Tomasz Klimczok

Tomasz Klimczok (ur. 1874 w Kosztowach, zm. 1929) – działacz społeczny oraz plebiscytowy w powiecie pszczyńskim, powstaniec śląski.
Życiorys.
Urodził się w rodzinie chłopskiej w Kosztowach, obecnej dzielnicy Mysłowic. Zawodowo zajmował się kupiectwem. W 1903 założył Polskie Towarzystwo Gimnastyczne „Sokół” w Mysłowicach, którego był prezesem w latach 1905–1909, a w 1920 roku był jego wiceprezesem. Założył również w 1905 roku oddział tego towarzystwa w Kosztowach.
Był wielokrotnie więziony przez władze niemieckie za polską działalność narodową. W roku 1906 został aresztowany przez Niemców za wsparcie, jakiego udzielał podczas strajku szkolnego w Kosztowach, podczas którego dzieci odmówiły nauki w języku niemieckim. Zwolniony na skutek nacisków lokalnej prasy został jednak ponownie aresztowany w 1914 roku. Przebywał w więzieniach w Bytomiu oraz Nysie.
Był komendantem Polskiej Organizacji Wojskowej Górnego Śląska w rejonie swojej rodzinnej miejscowości oraz współorganizatorem I powstania śląskiego w tym rejonie. Po upadku powstania zbiegł do Jaworzna, gdzie pracował w administracji dla uchodźców ze Śląska. Podczas kolejnych dwóch powstań organizował akcje zbrojne w rejonie Kosztowa. W czasie plebiscytu na Górnym Śląsku był przewodniczącym polskiego komitetu w Kosztowach i okolicy.
W okresie II Rzeczypospolitej był aktywnym członkiem Polskiego Stronnictwa Chrześcijańskiej Demokracji kierowanego przez Wojciecha Korfantego oraz członkiem Związku Powstańców Śląskich.

</doc>
<doc id="2957003" url="https://pl.wikipedia.org/wiki?curid=2957003" title="Urban Thelen">
Urban Thelen

Urban Thelen (ur. 22 kwietnia 1915 w Winden (Kreuzau), zm. w maju 2008 w Drove (Kreuzau)) – niemiecki żołnierz, organista, podczas II wojny światowej, będąc sierżantem Wehrmachtu, uratował relikwie św. Wojciecha.
Życiorys.
Urodził się 22 kwietnia 1915 w Nadrenii. Po ukończeniu Szkoły Handlowej został powołany do paramilitarnej organizacji Arbeitsdienst. Stamtąd trafił do Wehrmachtu. Początkowo pracował w urzędach poborowych. Po wybuchu wojny został szefem biura nadzoru i uzupełnienia wojskowego w Inowrocławiu.
W 1940 roku w Inowrocławiu Urban Thelen spotkał i zaprzyjaźnił się z niemieckim księdzem Paulem Mattauschem, pochodzącym również z Nadrenii. Duchowny był wówczas duszpasterzem niemieckich katolików przesiedlonych na okupowane ziemie i potajemnie prowadził też nielegalną opiekę duszpasterską wśród pozostałych w Inowrocławiu Polaków. On to któregoś dnia zaproponował Thelenowi, który często jeździł do Gniezna, podjęcie się misji kuriera. Sierżant wyraził zgodę i to dzięki niemu wrocławski arcybiskup Adolf Bertram, polski wikariusz generalny Archidiecezji Gnieźnieńskiej, Edward van Blericq i ksiądz Mattausch mogli wymieniać między sobą listy i dokumenty.
W lipcu 1941 roku, dzień przed zajęciem katedry gnieźnieńskiej przez Gestapo, Urban Thelen, za namową ks. Mattauscha, udał się tam, by ratować zagrożone relikwie św. Wojciecha. Szczątki przełożone do drewnianej skrzynki, owiniętej w papier, sierżant w mundurze Wehrmachtu przewiózł pociągiem z Gniezna do Inowrocławia i oddał księdzu Mattauschowi. Tam zostały one ukryte w specjalnej kryjówce, w posadzce zakrystii kościoła św. Mikołaja. Przetrwały szczęśliwie okupację i po jej zakończeniu powróciły stąd do Gniezna.
Po wojnie Urban Thelen, który od dziecka kochał muzykę, ukończył Wyższą Szkołę Muzyczną i został organistą.
Informacja o wojennych zasługach Thelena po raz pierwszy została ujawniona dopiero w 1980 roku. W czasie przygotowań parafii w Kleve do pielgrzymki na obchody 1000-lecia urodzin cesarza Ottona III, Urban Thelen, który brał w niej udział, przy grobie świętego Wojciecha w Gnieźnie opowiedział przyjaciołom swoją historię, o której milczał ponad pół wieku.
W roku 1992 Urban Thelen towarzyszył legatowi prymasa Polski w drodze do Kleve, gdzie część uratowanych przezeń relikwii – jako dar Kościoła polskiego – została złożona w ołtarzu kościoła pw. Niepokalanego Poczęcia NMP.
Wojenny epizod ratowania relikwii szerokiego rozgłosu nabrał dopiero w 1997 roku, tuż przed europejskimi obchodami 1000-lecia śmierci świętego Wojciecha, gdy Urban Thelen oficjalnie poinformował o tym media.
Na jubileusz do Gniezna został zaproszony przez abp. Henryka Muszyńskiego, gdzie został przedstawiony papieżowi Janowi Pawłowi II i w podziękowaniu otrzymał nagrodę „Zasłużony dla Archidiecezji Gnieźnieńskiej”.

</doc>
<doc id="2957005" url="https://pl.wikipedia.org/wiki?curid=2957005" title="CFR Grivița Roșie București">
CFR Grivița Roșie București



</doc>
<doc id="2957006" url="https://pl.wikipedia.org/wiki?curid=2957006" title="13 Samodzielny Pułk Lotnictwa Transportowego">
13 Samodzielny Pułk Lotnictwa Transportowego

13 Samodzielny Pułk Lotnictwa Transportowego (13 plt) – oddział lotnictwa transportowego ludowego Wojska Polskiego. 
Formowanie i zmiany organizacyjne.
Pod koniec 1944 roku, na bazie radzieckiego 713 Pułku Lotnictwa Transportowego z 6 Armii Lotniczej, na lotnisku w Jarosławiu (ZSRR) sformowano 13 Samodzielny Pułk Lotnictwa Transportowego. Później przebazowano go na lotnisko Mokre koło Zamościa. Etat jednostki przewidywał 96 osób i 32 samoloty Po-2, specjalnie przystosowane do przewożenia różnych ładunków i żołnierzy. W grudniu 1944 roku w pułku było 33 pilotów i 11 nawigatorów. 1 maja 1945 roku było 91 osób, a 28 załóg i 31 samolotów w tym 30 - Po-2 i jeden Szcze-2. 
W kwietniu i maju zasadniczym miejscem postoju pułku było lotnisko mokotowskie w Warszawie.
Po zakończeniu działań wojennych polskie wojska lotnicze przeszły na stopę pokojową. Do 25 lipca 1945 roku 13 Samodzielny Pułk Lotnictwa Transportowego został rozformowany. Żołnierze i środki materiałowe przekazano do 17 Mieszanego Pułku Lotniczego, a sztandar pułku do Centralnego Muzeum Armii Czerwonej.
W 1967 roku 55 Pułk Lotnictwa Transportowego przejął numer i tradycje bojowe wojennego 13 Pułku Lotnictwa Transportowego.

</doc>
<doc id="2957011" url="https://pl.wikipedia.org/wiki?curid=2957011" title="Michael Aroi">
Michael Aroi

Michael „Mike” Aroi – nauruański polityk.
Były członek parlamentu Nauru. Jeden z pracowników ministerstwa spraw zagranicznych Nauru. Był też przewodniczącym Nauruańskiego Związku Futbolu Australijskiego (NAFA).

</doc>
<doc id="2957013" url="https://pl.wikipedia.org/wiki?curid=2957013" title="Grasagarður Reykjavíkur">
Grasagarður Reykjavíkur

Grasagarður Reykjavíkur (lat. "Hortus Botanicus Reykjavicensis", en. "Reykjavik Botanic Garden") – ogród botaniczny w Reykjavíku na Islandii założony w 1961 roku. Znajduje się w północnej części miasta w dzielnicy Laugardalur, w kompleksie parkowo-rekreacyjnym i prowadzony jest przez miasto Reykjavík.
W kolekcji ogrodu znajduje się około 5 tysięcy gatunków roślin, reprezentujących głównie florę biomów typowych dla klimatu subpolarnego i umiarkowanego chłodnego półkuli północnej. W szklarni poza ekspozycjami roślin o większych wymaganiach klimatycznych znajduje się kawiarnia "Café Flora". Ogród jest czynny przez cały rok i wstęp do niego jest bezpłatny.

</doc>
<doc id="2957014" url="https://pl.wikipedia.org/wiki?curid=2957014" title="Olga Raonić">
Olga Raonić

Olga Raonić (ur. 31 grudnia 1986 roku w Belgradzie) − serbska siatkarka, grająca na pozycji rozgrywającej, reprezentantka kraju. W sezonie 2013/2014 zawodniczka Siódemki LTS Legionovii Legionowo.

</doc>
<doc id="2957016" url="https://pl.wikipedia.org/wiki?curid=2957016" title="13 Pułk Lotnictwa Transportowego">
13 Pułk Lotnictwa Transportowego

Pułki lotnicze Wojska Polskiego:

</doc>
<doc id="2957017" url="https://pl.wikipedia.org/wiki?curid=2957017" title="Ogród botaniczny w Reykjaviku">
Ogród botaniczny w Reykjaviku



</doc>
<doc id="2957018" url="https://pl.wikipedia.org/wiki?curid=2957018" title="Święta Melania">
Święta Melania



</doc>
<doc id="2957019" url="https://pl.wikipedia.org/wiki?curid=2957019" title="Białoruska Chrześcijańska Demokracja">
Białoruska Chrześcijańska Demokracja

Białoruska Chrześcijańska Demokracja (BChD) (biał. Беларуская хрысціянская дэмакратыя (БХД)) – niezarejestrowana białoruska partia polityczna o charakterze narodowo-konserwatywnym.
Historia.
Poprzednicy.
Partia nawiązuje do tradycji ugrupowania o tej samej nazwie, założonego w Wilnie w roku 1927 (od 1935 pod nazwą "Białoruskie Zjednoczenie Ludowe"). Jego poprzednikiem było założone w 1917 Zjednoczenie Chrześcijańsko-Demokratyczne, stworzone przez białoruskich katolików. Ugrupowanie działało na Zachodniej Białorusi do końca lat 30. i było jednym z największych ugrupowań politycznych mieszkających w RP Białorusinów. W odróżnieniu od innych ugrupowań białoruskich w II RP, mających charakter lewicowy lub proradziecki, BChD była partią centroprawicową. Partia dążyła do utworzenia na etnicznych terenach białoruskich niepodległej republiki demokratycznej, opowiadała się za poszanowaniem prywatnej własności oraz była przeciwko rozdziałowi państwa od kościoła, deklarując dezaprobatę dla wykorzystania religii w celach politycznych. Negowała istnienie wewnątrz narodu białoruskiego walki klas. Ugrupowanie opowiadało się za ewolucyjnym rozwojem społeczeństwa oraz parlamentarnymi metodami walki politycznej. Należeć do niego mogli zarówno katolicy, jak i prawosławni. Z czasem partia ewoluowała w kierunku mniejszego klerykalizmu i większego akcentu na hasła socjalne. Do połowy lat 30. ilość jej członków konsekwentnie wzrastała.
W roku 1936 między Białoruskim Instytutem Gospodarki i Kultury, który funkcjonował jako filia Zjednoczenia, a Towarzystwem Szkoły Białoruskiej zostało zawarte porozumienie dotyczące wspólnej walki o szkolnictwo białoruskie, co spowodowało niezadowolenie władz polskich. Decyzją wojewody wileńskiego z grudnia 1936 r. działalność Białoruskiego Instytutu Gospodarki i Kultury została zawieszona, zaś 27 stycznia 1937 r. rozwiązano go. W tym samym czasie w ugrupowaniu doszło do rozłamu – odeszła grupa konserwatystów na czele z ks. Wincentym Godlewskim. Po przyłączeniu Zachodniej Białorusi do Związku radzieckiego w 1939 roku partia została zdelegalizowana, a wielu jej członków represjonowano.
Reaktywacja i współczesna działalność.
Próby reaktywacji chrześcijańskiej demokracji na Białorusi podjęto w latach 90. XX wieku (patrz Białoruski Związek Chrześcijańsko-Demokratyczny), lecz wówczas skończyły się one niepowodzeniem; powstałe ugrupowania nie zdobyły znacznej ilości zwolenników i pod koniec lat 90. przestały istnieć. Na początku lat 2000. grupa byłych aktywistów Młodego Frontu na czele z Pawłem Siewiaryncem wystąpiła z inicjatywą odrodzenia Białoruskiej Chrześcijańskiej Demokracji. Komitet organizacyjny BChD powstał w roku 2004 i rozpoczął aktywna działalność w 2005. Mimo szeregu prób (podjętych w latach 2007, 2009 i 2012), partii nie udało się uzyskać oficjalnej rejestracji, i oficjalnie ona występuje jako Komitet organizacyjny BChD. Mimo braku rejestracji, partia jest aktywna w białoruskim życiu politycznym. Jej członkowie biorą udział w opozycyjnych demonstracjach, prowadzą liczne kampanie polityczne, uczestniczą w organizacji Czarnobylskiego szlaku – corocznego marszu, upamiętniającego katastrofę w Czarnobylu.
Najbardziej znane kampanie spośród organizowanych przez BChD miały miejsce w latach 2007-2008. Były to "kampania na rzecz wolności sumienia" oraz "kampania przeciwko okultyzmowi w mediach". W ramach pierwszej z nich zebrano ponad 50 000 podpisów obywateli pod wnioskiem o wprowadzenie zmian do ustawy "O wolności sumienia", która, według chrześcijańskich demokratów, w swojej obecnej postaci istotnie ogranicza prawa kościołów chrześcijańskich. Zaproponowane zmiany nie zostały wprowadzone. W ramach drugiej kampanii zbierano podpisy i organizowano akcje protestacyjne celem wprowadzenia zakazu reklamy w mediach praktyk okultystycznych. Według strony internetowej BChD, inicjatywa uzyskała poparcie zwierzchnika Cerkwi Prawosławnej na Białorusi metropolity Filareta oraz wszystkich protestanckich biskupów Białorusi. W sierpniu 2008 Izba Reprezentantów zatwierdziła nową redakcją ustawy "O reklamie", w której zakazano reklamę działalności wróżbitów, hipnotyzerów, spirytystów, astrologów etc., co odpowiadało wymaganiom chrześcijańskich demokratów.
W 2009 roku BChD weszła do Białoruskiego Bloku Niepodległościowego. Kandydatem BChD na wyborach prezydenckich 2010 roku był Wital Rymaszeuski, który według oficjalnych danych uzyskał 1.1% głosów. Według niezależnej służby socjologicznej NISEPI, jego wynik wynosił 3.7%.
Ugrupowanie było współzałożycielem utworzonej 9 stycznia 2011 roku Narodowej Koordynacyjnej Rady Opozycji, której zadaniem jest domagać się "uwolnienia ludzi aresztowanych z przyczyn politycznych, informować obywateli Białorusi i wspólnotę międzynarodową, domagać się powrotu Białorusi na drogę prawa i demokracji, a także tworzyć warunki do przeprowadzenia w kraju wolnych i demokratycznych wyborów".
Partia ma czterech współprzewodniczących, którymi są Georgi Dmitruk, Wital Rymaszeuski, Dzianis Sadouski i Pawał Siewiaryniec (były przewodniczący Młodego Frontu, w 2005-2007 oraz od 2010 – więzień polityczny).
Program i ideologia.
Hasło ugrupowania brzmi: "Chrześcijańskie zasady – białoruski patriotyzm". Ugrupowanie zrzesza chrześcijan różnych konfesji – zarówno katolików, jak prawosławnych i protestantów. Według ustawy partii, jej członkiem może zostać każdy pełnoletni obywatel Białorusi niezależnie od wyznania, o ile podziela chrześcijańskie ideały moralne i etyczne. Nadrzędnym celem partii jest niepodległe demokratyczne białoruskie państwo, zbudowane według chrześcijańskiego systemu wartości.
Istotne miejsce w programie i ideologii BChD zajmują kwestie praw człowieka i swobód, ze szczególnym uwzględnieniem wolności sumienia. BChD opowiada się za narodowym odrodzeniem Białorusi. W zakresie zagadnień ustrojowych BChD postuluje przejście do systemu parlamentarnego. W kwestiach społecznych BChD prezentuje konserwatywne stanowisko. W kwestiach gospodarczych partia opowiada się za gospodarką wolnorynkową. W kwestiach polityki zewnętrznej ugrupowanie postuluje zmniejszenie zależności Białorusi od Rosji i, w perspektywie, członkostwo w Unii Europejskiej.

</doc>
<doc id="2957020" url="https://pl.wikipedia.org/wiki?curid=2957020" title="13 Pułk Lotnictwa Transportowego (LWP)">
13 Pułk Lotnictwa Transportowego (LWP)



</doc>
<doc id="2957025" url="https://pl.wikipedia.org/wiki?curid=2957025" title="Lim Dong-min">
Lim Dong-min

Lim Dong-min, (ur. 14 kwietnia 1980 w Seulu) – południowokoreański pianista; laureat wielu konkursów pianistycznych. Jego młodszym bratem jest pianista Lim Dong-hyek.
Życiorys.
Naukę gry na fortepianie rozpoczął stosunkowo późno (w wieku dziewięciu lat). Studiował w Sunhwa Arts School w Seulu, w Centralnej Szkole Muzycznej przy Konserwatorium Moskiewskim, a następnie w samym Konserwatorium. Jednym z jego nauczycieli był Lew Naumow. Ukończył też studia podyplomowe w Hochschule für Musik und Theater w Hanowerze.
W trakcie swojej kariery wystąpił na wielu konkursach muzycznych:
Koncertuje w wielu miastach Europy, m.in. w Moskwie, Petersburgu, Berlinie, Paryżu, Londynie, Salzburgu i Pradze. Współpracował m.in. z Royal Philharmonic Orchestra. Prowadzi zajęcia w południowokoreańskim Keimyung University.
Repertuar i dyskografia.
W jego repertuarze są utwory m.in. Fryderyka Chopina i Ludwiga van Beethovena. Nagrał kilka płyt m.in. dla Sony BMG Music Entertainment.

</doc>
<doc id="2957030" url="https://pl.wikipedia.org/wiki?curid=2957030" title="Tamara Rakić">
Tamara Rakić

Tamara Rakić (ur. 22 września 1987 roku w Valjevo) − serbska siatkarka, grająca na pozycji przyjmującej, reprezentantka kraju. W sezonie 2013/2014 zawodniczka Siódemki LTS Legionovii Legionowo.

</doc>
<doc id="2957031" url="https://pl.wikipedia.org/wiki?curid=2957031" title="Black Sonic">
Black Sonic

Black Sonic – metalowa grupa muzyczna z Triesen w Liechtensteinie. Zespół został założony w 2003 roku pod nazwą "Black Sonic Prophets" i przemianowany na obecną nazwę w 2008 roku. Rozwiązany został w 2012 r.

</doc>
<doc id="2957038" url="https://pl.wikipedia.org/wiki?curid=2957038" title="17 Mieszany Pułk Lotniczy">
17 Mieszany Pułk Lotniczy



</doc>
<doc id="2957039" url="https://pl.wikipedia.org/wiki?curid=2957039" title="2 Mieszany Pułk Lotniczy">
2 Mieszany Pułk Lotniczy



</doc>
<doc id="2957042" url="https://pl.wikipedia.org/wiki?curid=2957042" title="Stade d’Amitié">
Stade d’Amitié

Stade d’Amitié – to stadion piłkarski w mieście Grand' Anse na wyspie Praslin na Seszelach. Swoje mecze rozgrywają na nim drużyny piłkarskie Côte d'Or FC i Light Stars FC. Stadion może pomieścić 2000 widzów.

</doc>
<doc id="2957045" url="https://pl.wikipedia.org/wiki?curid=2957045" title="Karolina Szymańska">
Karolina Szymańska

Karolina Szymańska (ur. 22 lutego 1994 w Twardogórze) – polska siatkarka, grająca na pozycji środkowej, reprezentantka Polski kadetek, juniorek, a także seniorek. Od sezonu 2016/2017 zawodniczka KS DevelopRes Rzeszów.
W 2013 roku otrzymała powołanie do szerokiej kadry reprezentacji Polski, prowadzonej przez Piotra Makowskiego.
Od 2013 jej managerem jest Roberto Mogentale, mąż siatkarki Małgorzaty Glinki-Mogentale.
Sukcesy klubowe.
Mistrzostwo Polski:

</doc>
<doc id="2957046" url="https://pl.wikipedia.org/wiki?curid=2957046" title="Colleen Lee">
Colleen Lee

Colleen Lee, właściwie Lee Ka Ling (; ur. 11 października 1980 w Hongkongu) – hongkońska pianistka, laureatka wielu konkursów pianistycznych, w tym VI nagrody na XV Międzynarodowym Konkursie Pianistycznym im. Fryderyka Chopina (2005).
Życiorys.
Naukę gry na fortepianie rozpoczęła w czwartym roku życia. W latach 1999–2003 uczyła się w Hong Kong Academy for Performing Arts, a później w Hochschule für Musik und Theater w Hanowerze. Jej nauczycielami byli Eleanor Wong i Arie Vardi. 
Brała udział w wielu konkursach pianistycznych, na których reprezentowała zwykle Hongkong i Chiny:
Występuje w wielu krajach. Początkowo koncertowała głównie w Azji (Hongkong, Bangkok, Dżakarta), a po sukcesach na konkursach również w Europie (Londyn, Berlin, Amsterdam, Praga, Festiwale w Prades, Asyżu i w Dusznikach) i Stanach Zjednoczonych (Nowy Jork, Boston). Współpracuje w wieloma orkiestrami. Dokonywała nagrań dla radia i telewizji w Hongkongu. Nagrała kilka płyt, m.in. z muzyką Fryderyka Chopina i Domenica Scarlattiego.

</doc>
<doc id="2957057" url="https://pl.wikipedia.org/wiki?curid=2957057" title="Anthony Audoa">
Anthony Audoa

Anthony Kododo Detsimea Audoa – nauruański polityk.
Był członkiem parlamentu (reprezentant okręgu Yaren). W gabinecie Lagumota Harrisa był ministrem sprawiedliwości, a za rządów Bernarda Dowiyogo pełnił funkcje ministra zdrowia, kultury, spraw wewnętrznych i spraw kobiet (zrezygnował w 2001 roku). W wyniku wyborów parlamentarnych z 3 maja 2003, znalazł się poza izbą (w jego miejsce, do parlamentu wszedł Kieren Keke).
Był pracownikiem departamentu sprawiedliwości Nauru.

</doc>
<doc id="2957058" url="https://pl.wikipedia.org/wiki?curid=2957058" title="Raymond Gadabu">
Raymond Gadabu

Raymond Gadabu (zm. w 1964) – nauruański polityk.
Wchodził w skład Lokalnej Rady Samorządowej Nauru, reprezentował okręg wyborczy Aiwo. Po śmierci Timothy'ego Detudamo, stał na czele tejże instytucji (kwiecień 1953-grudzień 1955), pełnił też funkcję jej skarbnika. Opublikował "The Co-operative Movement on Nauru Island".

</doc>
<doc id="2957060" url="https://pl.wikipedia.org/wiki?curid=2957060" title="Jean-Pierre Delville">
Jean-Pierre Delville

Jean-Pierre Delville (ur. 29 kwietnia 1951 w Liège) – belgijski biskup rzymskokatolicki, biskup diecezjalny Liège od 2013.
Życiorys.
Święcenia kapłańskie otrzymał 6 września 1980 i został inkardynowany do diecezji Liège. Przez wiele lat pracował w diecezjalnym seminarium oraz w miejscowym instytucie katechetyczno-duszpasterskim. Był także m.in. wykładowcą i rektorem seminarium w Leuven oraz wykładowcą na tamtejszym uniwersytecie.
31 maja 2013 papież Franciszek mianował go biskupem diecezjalnym Liège. Sakry udzielił mu 14 lipca 2013 arcybiskup metropolita Brukseli-Mechelen André-Joseph Léonard.

</doc>
<doc id="2957064" url="https://pl.wikipedia.org/wiki?curid=2957064" title="Baie-Sainte-Anne Playing Fields">
Baie-Sainte-Anne Playing Fields

Baie-Sainte-Anne Playing Fields – to stadion piłkarski w mieście Baie Sainte Anne na wyspie Praslin na Seszelach. Swoje mecze rozgrywa na nim drużyna piłkarska Côte d'Or FC. Stadion może pomieścić 1000 widzów.

</doc>
<doc id="2957069" url="https://pl.wikipedia.org/wiki?curid=2957069" title="Chen Sa">
Chen Sa

Chen Sa (; ur. 21 listopada 1979 w Chongqingu) – chińska pianistka, laureatka wielu konkursów pianistycznych.
Życiorys.
Uczyła się kolejno w Syczuańskim Konserwatorium Muzycznym (1991–1995), Wyższej Szkole Sztuki w Shenzhen (1995–1997) i w Guildhall School of Music and Drama w Londynie (1997–2000). Już w wieku piętnastu lat wystąpiła na Międzynarodowym Konkursie Pianistycznym w Pekinie. 
Później została laureatką trzech ważnych konkursów:
Występuje w wielu krajach, m.in. w Anglii, Australii i Polsce. W 2010 otrzymała polską nagrodę „Paszport Chopina” za swój wkład w popularyzację muzyki Chopina. W jej repertuarze są utwory m.in. Fryderyka Chopina, Siergieja Rachmaninowa i Edvarda Griega. Nagrała kilka płyt m.in. dla wytwórni Harmonia Mundi i Pentatone Classics.
W 2021 brała udział w pracach jury XVIII Międzynarodowego Konkursu Pianistycznego im. Fryderyka Chopina w Warszawie.

</doc>
<doc id="2957070" url="https://pl.wikipedia.org/wiki?curid=2957070" title="Adeang Deireragea">
Adeang Deireragea

Adeang Deireragea – nauruański polityk, członek Lokalnej Rady Samorządowej Nauru w latach 50. XX wieku. Reprezentant okręgu wyborczego Anabar.

</doc>
<doc id="2957072" url="https://pl.wikipedia.org/wiki?curid=2957072" title="Nawiązania w muzyce do zamachu z 11 września 2001">
Nawiązania w muzyce do zamachu z 11 września 2001



</doc>
<doc id="2957078" url="https://pl.wikipedia.org/wiki?curid=2957078" title="Ategan Bop">
Ategan Bop

James Ategan Bop – nauruański polityk.
Członek Lokalnej Rady Samorządowej Nauru i Rady Legislacyjnej Nauru. Po uzyskaniu przez Nauru niepodległości (1968) wchodził w skład parlamentu, reprezentował okręg wyborczy Meneng. Pełnił funkcję wiceprzewodniczącego izby, kierował również ministerstwem finansów. Związany z Nauruańską Korporacją Fosforytową, był przewodniczącym jej rady dyrektorów.

</doc>
<doc id="2957079" url="https://pl.wikipedia.org/wiki?curid=2957079" title="De Quincey">
De Quincey

De Quincey – miejscowość na Seszelach położona na wyspie Mahé i dystrykcie Beau Vallon.

</doc>
<doc id="2957080" url="https://pl.wikipedia.org/wiki?curid=2957080" title="Kristina Söderbaum">
Kristina Söderbaum

Beata Margareta Kristina Söderbaum (ur. 5 września 1912, zm. 12 lutego 2001) – niemiecka aktorka filmowa pochodzenia szwedzkiego. Znana przede wszystkim z udziału w nazistowskich fabularnych filmach propagandowych, w tym w superprodukcji Kolberg (1945), kręconych przez jej męża Veita Harlana.
Nagrody.
Za rolę Anny Jobst w filmie "Złote miasto" (1942) została uhonorowana Pucharem Volpiego dla najlepszej aktorki na 10. MFF w Wenecji.

</doc>
<doc id="2957082" url="https://pl.wikipedia.org/wiki?curid=2957082" title="LJ Volley Modena">
LJ Volley Modena

LJ Volley Modena, a także Liu Jo Volley Modena – żeński klub siatkarski z Włoch, założony w 2013 r. dzięki licencji odkupionej od Asystel MC Carnaghi. Klub wystąpi w rozgrywkach Serie A w sezonie 2013/14.

</doc>
<doc id="2957084" url="https://pl.wikipedia.org/wiki?curid=2957084" title="Powerup">
Powerup



</doc>
<doc id="2957088" url="https://pl.wikipedia.org/wiki?curid=2957088" title="C2A (consumer-to-administration)">
C2A (consumer-to-administration)

C2A (z ang. consumer-to-administration) – nazwa relacji występująca między klientami a administracjami rządowymi. Relacja ta pozwala obywatelowi zgłaszać się do urzędów państwowych (administracji) w celu realizacji istotnych i koniecznych dla niego spraw drogą elektroniczną.
Przykłady tego modelu to złożenie wniosku o wydanie paszportu, dowodu osobistego, ogłaszanie przetargów, realizacja wypłat, dostarczenie rozliczenia podatkowego poprzez wysłanie e-maili lub skorzystanie z serwisu WWW.
Zobacz też: E-biznes.

</doc>
<doc id="2957091" url="https://pl.wikipedia.org/wiki?curid=2957091" title="Cueva del Viento">
Cueva del Viento

Cueva del Viento (z hiszp. "jaskinia wiatru") – jaskinia lawowa na Teneryfie. Ma ok. 17 km długości, jest szóstą co do długości jaskinią pochodzenia wulkanicznego na świecie, a najdłuższą poza Hawajami.
Jaskinia była znana Guanczom – pierwotnym mieszkańcom wyspy – ponad 2 tysiące lat temu, odnaleziono bowiem pozostałości pochówku. Pierwsza wzmianka pisana pochodzi z 1776 roku. Dokładniejsze badania jaskini prowadzono od 1969 roku.
Powstanie jaskini datowane jest na 27 tysięcy lat temu, podczas fazy erupcyjnej wulkanu Pico Viejo wyrastającego u stóp Teide (najwyższy szczyt Hiszpanii). Jaskinia ma trzy poziomy. Na jej strukturę składają się kaskady ze zbudowane z lawy, stalaktyty, tarasy i jeziora lawowe. Jest to miejsce zamieszkiwane przez ok. 190 gatunków zwierząt, z czego 44 to organizmy żyjące wyłącznie w jaskiniach. Znaleziono tu także szczątki wymarłych zwierząt oraz takich, które nie występują już na Teneryfie.

</doc>
<doc id="2957092" url="https://pl.wikipedia.org/wiki?curid=2957092" title="Detonga Deiye">
Detonga Deiye

August Detonga Deiye – nauruański działacz związkowy.
Na przełomie lat 70. i 80. XX wieku, redaktor lokalnej gazety "The Press". Sekretarz Nauruan Workers' Organization, od listopada 1996 do lipca 2003 członek Nauru Phosphate Royalties Trust, odpowiedzialnego za inwestowanie pieniędzy pochodzących z Nauru Phosphate Corporation.
Startował m.in. w wyborach parlamentarnych na Nauru w roku 2003 i 2004. Zajmował odpowiednio siódme i szóste miejsce w okręgu Boe (miejsce w parlamencie dawały tylko dwie pierwsze pozycje).

</doc>
<doc id="2957093" url="https://pl.wikipedia.org/wiki?curid=2957093" title="Ludwik Bałda">
Ludwik Bałda

Ludwik Bałda (ur. 30 sierpnia 1909 w Chmielniku, zm. 24 października 1979 tamże) – polski nauczyciel, redaktor prasy konspiracyjnej ZWZ-AK i Zrzeszenia WiN.
Dzieciństwo, młodość – okres przedwojenny.
Ludwik Bałda urodził się w dość zamożnej rodzinie chłopskiej Antoniego i Anny z Ziajów. Jego ojciec był w młodości sekretarzem chmielnickiego proboszcza ks. Franciszka Majchra, co pozwoliło mu zdobyć fundusze na budowę domu i założenie dobrze prosperującego sklepu. Cieszył się we wsi dużym szacunkiem, był jednym z założycieli Kasy Stefczyka. Ludwik był drugim synem Anny i Antoniego. Najstarszym był Józef, później urodzą się jeszcze Stanisław i Jan, oraz córki: Aniela, Józefa i Maria.
Bałdowie dbali o wykształcenie swoich dzieci, a dobrze prowadzony sklep i gospodarstwo zapewniały wystarczające na to środki. Ludwik w 1921 r. rozpoczął naukę w klasie Ia I Państwowego Gimnazjum im. ks. Stanisława Konarskiego w Rzeszowie (wówczas 8-klasowe). Do ukończenia VI klasy mieszkał w bursie im. ks. Dymnickiego. Jego wychowawcą przez cały okres nauki w gimnazjum był nauczyciel łaciny Antoni Panek. Ludwik był wzorowym uczniem i każdy rok szkolny kończył bardzo dobrym wynikiem.
W I Gimnazjum działało wiele organizacji i kół zainteresowań. Jedną z nich (najbardziej powszechną) była „Czytelnia”, do której mogli należeć uczniowie starszych klas (od piątej wzwyż). Jej opiekunem był Stefan Przyboś (później Marian Szewera). Głównym celem czytelni było udostępnianie jej członkom książek, prasy, gier, albumów, obrazów stereoskopowych itp. codziennie po lekcjach. Oprócz tego działały różne sekcje („komisje”) np. „obchodowo-dramatyczna”, „śpiewacka”. Organizowano odczyty, spektakle teatralne, uczestniczono w przygotowaniu oprawy artystycznej uroczystości szkolnej. Członkowie „Czytelni” wpłacali składki, prowadzono też akcje zarobkowe na poprawę wyposażenia i różne cele społeczne.
Ludwik wszedł w skład zarządu „Czytelni” w VI klasie jako jej sekretarz. Wygłosił też referat „Historiografia Polski” dla uczniów rzeszowskich szkół średnich w ramach komisji muzealnej (zbierano w ten sposób środki na muzeum etnograficzne w Rzeszowie). W kl. VII został wiceprezesem „Czytelni”. Jego referat „Książka i człowiek” otwierał „Wystawę książki polskiej”, której zorganizowanie było jednym z najważniejszych wydarzeń tym roku szkolnym. W listopadzie 1928 r. uroczyście obchodzono 10-lecie odzyskania niepodległości. „Czytelnia”, której Ludwik był już prezesem, ufundowała pamiątkowy kamień i zasadziła „Drzewo Wolności” na podwórzu gimnazjalnym.
W 1929 r. Ludwik zdał maturę, po czym studiował na Uniwersytecie w Poznaniu, uzyskując w 1938 r. tytuł magistra filozofii w zakresie pedagogiki (15 marca), a później filologii polskiej (28 czerwca). Pracował w prywatnej szkole w Poznaniu, studiując równocześnie malarstwo w tamtejszej Państwowej Szkole Sztuk Zdobniczych i Przemysłu Artystycznego/Państwowym Instytucie Sztuki. Publikował wiersze o tematyce religijnej.
Okres II wojny światowej.
Podczas II wojny światowej wrócił do Chmielnika. W niedalekiej Błażowej schronił się dr Gabriel Brzęk – przed wojną pracownik Katedry Zoologii UAM w Poznaniu. Już w 1940 r. w porozumieniu z dowódcą placówki ZWZ Błażowa por. Józefem Lutakiem przystąpił on do organizacji tajnego nauczania dla wyróżniających się żołnierzy ZWZ, w celu umożliwienia im uzupełnienie średniego wykształcenia, co otwierało drogę do tworzonej przez Lutaka konspiracyjnej podchorążówki i awansu na stopnie oficerskie. W rezultacie powstał ośrodek tajnego nauczania krypt. „Kuźnica”, podporządkowany później inspektorowi ZWZ-AK w Rzeszowie i sformalizowany jako Państwowa Komisja Egzaminacyjna. Latem 1940 r. Brzęk zaprosił do współpracy Ludwika Bałdę, który wkrótce został jego zastępcą, przyjmując pseudonim „Bartek”. W maju 1940 r. rozpoczął się pierwszy kurs przygotowujący do matury kilkunastu żołnierzy z placówek Błażowa, Dynów, Tyczyn i z Rzeszowa. 15 marca 1942 r. odbyło się uroczyste wręczenie pierwszych świadectw dojrzałości. Ludwik prowadził konsultacje, wykłady, opracował zadania maturalne z języka polskiego, uczestniczył w przeprowadzeniu egzaminu. „Kuźnica” stopniowo rozszerzała swoją działalność prowadząc kursy i egzaminy pozwalające żołnierzom AK uzupełnić wykształcenie również w zakresie szkoły podstawowej (VII klasa) i gimnazjum (mała matura) – łącznie ok. 450 absolwentów. Latem 1943 r. zapadły decyzje o przekazaniu całości tajnego nauczania podziemnym władzom cywilnym i w następnych miesiącach „Kuźnica” została rozwiązana jako struktura wojskowa. Inspektor kpt. Łukasz Ciepliński złożył najaktywniejszym członkom „Kuźnicy” (w tym Ludwikowi Bałdzie) pisemne podziękowania i przedstawił ich do odznaczenia. Wiosną 1944 r. Ludwik otrzymał Złoty Krzyż Zasługi z Mieczami.
Tymczasem młodszy brat Ludwika – Jan, który po zdaniu matury w 1938 r., ukończył Dywizyjny Kurs Podchorążych przy 24 Dywizji Piechoty w Jarosławiu i jako kapral podchorąży skierowany na praktykę do 17 pp w Rzeszowie, uczestniczył w kampanii wrześniowej, również zaangażował się w działalność konspiracyjną. W 1941 r, został on referentem propagandy Obwodu, a wkrótce również Inspektoratu ZWZ Rzeszów i stanął na czele ugrupowania dywersyjno-propagandowego „Wedeta”, działającego w zakresie propagandy, walki cywilnej i wywiadu. Jednym z podstawowych zadań „Wedety” było wydawanie pisma inspektoratu „Na Posterunku”. Tytuł ten (pierwotnie „Na Placówce”) wydawany był w niewielkim nakładzie od stycznia 1940 r. w Rzeszowie a później w Tyczynie. Od połowy 1941 r. przejęła go „Wedeta”. Trzon organizacji i redakcję pisma stanowili młodzi chmielniczanie skupieni wokół Jana Bałdy ps. „Piotr”. Ludwik Bałda został redaktorem literackim „Na Posterunku”.
30 lipca 1943 r. policja granatowa z Tyczyna przypadkowo odkryła powielarnię „Na Posterunku” w Chmielniku. Podczas próby likwidacji policjantów w Matysówce poległ ppor. Jan Bałda. Zaczęły się trudne dni dla rodziny Bałdów – brutalne przesłuchiwania w celu identyfikacji, kiedy do Niemców dotarła informacja o potajemnym pochówku na cmentarzu w Chmielniku, później równie brutalne traktowanie podczas pacyfikacji wsi 18 września 1943 r. Rodzinny dom przestał być dla Ludwika bezpiecznym schronieniem. Uzyskał urlop w „Kuźnicy”, musiał się ukrywać, ale nadal uczestniczył w redagowaniu „Na Posterunku”, aż do ostatniego numeru (119 – listopad 1944). Śmierć brata musiała być wielkim ciosem – pewnym wyrazem tego przeżycia był wiersz autorstwa Ludwika zamieszczony w 109 numerze „Na Posterunku” w rocznicę śmierci Jana. Po wkroczeniu sowietów redakcja „Na Posterunku” nie mogła korzystać w takim stopniu jak podczas okupacji niemieckiej z materiałów przygotowywanych przez BiP AK i teraz szczególnie ujawniła się inwencja i talent Ludwika Bałdy, który w swoich artykułach i krótkich formach satyrycznych, podjął polemikę z propagandą PKWN, trafnie charakteryzując charakter nowej władzy. Jako reprezentant inspektorackiego KiP i „Antyku” wszedł w skład „Biura Politycznego” – nowej siatki informacyjno-propagandowej utworzonej przy Inspektoracie AK Rzeszów w sierpniu 1944 r.
Okres powojenny.
Po zakończeniu wojny wyjechał do Krakowa, aby kontynuować studia plastyczne pracując równocześnie jako nauczyciel. Tam wkrótce włączył się w działalność Zrzeszenia WiN, którego kierownictwo stanowili byli dowódcy rzeszowskiego inspektoratu AK. Dawna redakcja „Na Posterunku” rozpoczęła na Górnym Śląsku wydawanie pisma Obszaru Południowego WiN „Orzeł Biały”. Jesienią 1947 r. UB wykrył drukarnię i nastąpiły aresztowania wśród redakcji. Ludwik opuścił Kraków podejmując pracę nauczyciela w mniejszych miejscowościach (Jordanów, Szczyrzyc, Tuchów). Po 1956 r. wrócił do Krakowa i pracował w XI LO im. Marii Dąbrowskiej w Nowej Hucie.
Ostatni okres życia spędził w rodzinnym domu w Chmielniku (gdzie mieszkały jego siostry Aniela i Józefa). Zmarł 24 października 1979 r. i został pochowany na cmentarzu w Chmielniku – w pobliżu zaprojektowanego przez siebie pomnika wybudowanego w 1948 r. na grobie poległych podczas wojny żołnierzy „Wedety” (Jana Bałdy, Stefana Rudnickiego, Józefa Sitarza, Jerzego Ziomka).

</doc>
<doc id="2957094" url="https://pl.wikipedia.org/wiki?curid=2957094" title="Jungle Park">
Jungle Park

Jungle Park – zoologiczno-botaniczny park, położony na południu Teneryfy (Wyspy Kanaryjskie, Hiszpania). Na obszarze 75.000 m² porośniętych dżunglą znajduje się ponad 500 zwierząt, które można obserwować przechadzając się wiszącymi mostami, ścieżkami i tunelami. Cały teren pokryty jest wieloma jaskiniami, lagunami oraz jaskiniami. 

</doc>
<doc id="2957095" url="https://pl.wikipedia.org/wiki?curid=2957095" title="F2B">
F2B

F2B (Finance-to-business) - odmiana modelu B2B, w którym instytucje finansowe oferują swoje usługi innym firmom za pośrednicwem Internetu.
Oferują w ten sposób pełną obsługę operacji finansowych swoich klientów, oraz usługi dodatkowe z nimi związane: wszelkie usługi bankowe, brokerskie, ubezpieczeniowe, doradztwo inwestycyjne. Procesy realizowane są za pomocą Internetu i wyspecjalizowanych aplikacji sieciowych, które umożliwiają klientom zarządzanie swoim kontem i dokonywanie analiz finansowych. 

</doc>
<doc id="2957097" url="https://pl.wikipedia.org/wiki?curid=2957097" title="Masca">
Masca

Masca – wieś w gminie Buenavista del Norte na Teneryfie. 
Miejscowość leży na wysokości 600 m n.p.m. w masywie górskim Teno i daje początek wąwozowi o tej samej nazwie, który biegnie do plaży położonej wśród klifów Los Gigantes. W latach 60. XX wieku można ją było zwiedzić docierając do niej na wynajętym osiołku. Wzmożony ruch turystyczny rozpoczął się w latach 70. po wybudowaniu drogi od strony Santiago del Teide. Wioska posiada niewiele zabudowań (architektura kanaryjska). Kilka z nich uległo zniszczeniu podczas wielkiego pożaru w roku 2007, który miał miejsce w tej części wyspy. Do dzisiaj zachowały się czarne, osmalone pnie palm, rosnących na terenie wioski. Z powodu położenia i otoczenia, Masca jest jednym z najbardziej popularnych miejsc na Teneryfie, do których organizowane są wycieczki fakultatywne. Podobnie wąwóz Masca jest miejscem częstych wędrówek trekkingowych i ze swą unikalną fauną i florą znajduje się w czołówce najbardziej uczęszczanych szlaków na Teneryfie.

</doc>
<doc id="2957102" url="https://pl.wikipedia.org/wiki?curid=2957102" title="Lesław Dubaj">
Lesław Dubaj

Lesław Dubaj (ur. 19 maja 1963 w Zamościu) – pułkownik dypl. pilot Wojska Polskiego.
Życiorys.
Lesław Dubaj w 1986 ukończył Wyższą Oficerską Szkołę Lotniczą i został wyznaczony w 28 pułku lotnictwa myśliwskiego na starszego pilota klucza lotniczego. Pełnił służbę na stanowisku szefa rozpoznania powietrznego w eskadrze lotniczej w latach 1992–1994. Ukończył studia w Akademii Obrony Narodowej i był w latach 1996–1998 dowódcą eskadry lotniczej w 28 plm. Zastępca dowódcy pułku do 2000, a następnie wyznaczony na stanowisko specjalisty w Oddziale Operacyjnym. W 2001 został w Dowództwie Wojsk Obrony Powietrznej w Warszawie szefem Wydziału Oceny Taktycznej (TACEVAL). W NATO HQ ACLANT (Norfolk, Stany Zjednoczone) w latach 2002–2003 był starszym oficerem w Oddziale Edukacji i Treningów, a od 2003 do 2005 był starszym oficerem w Oddziale Edukacji (NATO HQ ACT). W 2005 po powrocie do kraju wyznaczony na starszego specjalistę w Oddziale Zastosowania Bojowego Szefostwa Wojsk Lotniczych Dowództwa Sił Powietrznych. W Centrum Operacji Powietrznych – Dowództwo Komponentu Powietrznego pełnił służbę w latach 2005–2006 jako zastępca szefa pionu planowania operacji. Słuchacz Podyplomowego Studium Operacyjno–Strategicznego Akademii Obrony Narodowej w latach 2006–2007. 3 lipca 2007 przyjął dowodzenie 33 Bazą Lotniczą w Powidzu.

</doc>
<doc id="2957103" url="https://pl.wikipedia.org/wiki?curid=2957103" title="Garachico">
Garachico

Garachico – kanaryjska miejscowość należąca do regionu Santa Cruz de Tenerife. Zlokalizowana na północnym zachodzie Teneryfy na obszarze strefy Isla Baja (Los Silos, Buenavista del Norte i El Tanque). W związku ze skomplikowaną orografią, dzielnice tworzące miejscowość rozproszone są pomiędzy wybrzeżem a górami. Poza samą Villa de Garachico, okręg miejski złożony jest z licznych dzielnic, takich jak La Caleta de Interián (osiedle dzielone z okręgiem miejskim Los Silos), El Guincho, Las Cruces, San Pedro de Daute, Genovés, San Juan del Reparo i La Montañeta.
Historia.
Miasto Garachico wraz ze swoim portem założone zostało przez genueńskiego bankiera Krzysztofa de Ponte po podbiciu Teneryfy w 1496 roku. Na przestrzeni XVI i XVII wieku Garachico przekształciło się w główny port wyspy. Wypływały z niego statki załadowane winem i cukrem, przewożąc towary do Ameryki i Europy, co spowodowało rozwój ekonomiczny ludności Garachico. W przeszłości był to port komplementarny, który przede wszystkim stanowił łącznik pomiędzy portami o większym znaczeniu: Villa Apurón (dziś: Santa Cruz de La Palma), Santa Cruz de Tenerife i Puerto de Las Palmas, a Półwyspem Iberyjskim i Ameryką.
W 1646 roku doszło do osunięcia się ziemi, w wyniku którego zginęło ok. 100 osób, a 40 statków zostało zatopionych. 5 maja 1706 roku wybuch wulkanu Trevejo, zwanego także Czarnymi Piaskami (Arenas Negras), zakończył złoty okres w historii miasta. O świcie, siedem warstw lawy spłynęło po zboczu Garachico, równając z ziemią i grzebiąc znaczną część miasta, a przede wszystkim port, który został praktycznie całkowicie zniszczony. Pomimo tego, nie było ofiar śmiertelnych. Po tej katastrofie naturalnej, statki handlowe zaczęły korzystać z portu w Puerto de la Cruz, a Garachico pozostało zaledwie małym portem dla rybaków. Warstwa lawy, która dotarła do morza sprawiła, że okręg powiększył swoje terytorium o powstałe skupisko naturalnych basenów, znane jako El Caletón. Z Garachico pochodziła rodzina słynnego wenezuelskiego libertadora bojownika o wolność Simona Bolivara. Na jednym z placów w Garachico postawiono pomnik byłego naczelnika i prezydenta Wenezueli.
Dziedzictwo kulturowe.
Na Archipelagu Kanaryjskim odnajdziemy kilka przykładów figur Chrystusa wykonanych z łodygi kukurydzy.

</doc>
<doc id="2957107" url="https://pl.wikipedia.org/wiki?curid=2957107" title="Kristina Soderbaum">
Kristina Soderbaum



</doc>
<doc id="2957108" url="https://pl.wikipedia.org/wiki?curid=2957108" title="Radio dla Ciebie">
Radio dla Ciebie



</doc>
<doc id="2957113" url="https://pl.wikipedia.org/wiki?curid=2957113" title="Puchar Volpi">
Puchar Volpi



</doc>
<doc id="2957115" url="https://pl.wikipedia.org/wiki?curid=2957115" title="Ka Ling Colleen Lee">
Ka Ling Colleen Lee



</doc>
<doc id="2957118" url="https://pl.wikipedia.org/wiki?curid=2957118" title="Pamięć ciała">
Pamięć ciała

Pamięć ciała (pamięć mięśniowa / pamięć ruchowa) – potoczna nazwa nieświadomego rodzaju pamięci, który pozwala wykonywać czynności motoryczne w sposób automatyczny czy spontaniczny, bez użycia świadomości i bez zastanawiania się nad samym procesem ruchu. 
Pamięć mięśniowa pozwala wykonywać zadania sensualno-motoryczne, których nauczyliśmy się w sposób intencjonalny – przy pomocy świadomego treningu (np. pływanie, jazda na rowerze, jazda konna itp.) lub za pomocą uczenia się z doświadczeń – często w sposób nieintencjonalny a nawet nieuświadomiony (np. odnajdywanie drogi, nabycie postawy ciała i rodzaju ruchu charakterystycznej dla środowiska zawodowego, w którym przebywamy itp.). W terminologii naukowej na określenie tego rodzaju pamięci używa się również pojęć pamięć proceduralna i pamięć motoryczna.
Innymi przykładami motorycznych umiejętności bazujących na zjawisku pamięci ciała może być chodzenie, bieganie, bezwzrokowe pisanie na komputerze, wiązanie sznurowadeł, gra na instrumentach muzycznych, kierowanie pojazdami. podkreśla, że powinniśmy mówić właściwie o zdolnościach sensomotorycznych, gdyż polegają one na skoordynowaniu percepcji sensorycznej z motoryką działania. Co więcej zdaniem badacza: „Jako że zdolności te najwyraźniej opierają się na schematach czy też wzorach głęboko zakorzenionych w centralnym systemie nerwowym człowieka, głównym motorem pamięci w tzw. pamięci mięśniowej nie są wyłącznie mięśnie ciała, jako że obejmuje ona również sieci neuronowe mózgu. Termin „pamięć mięśniowa” jest jednak mocno utrwalony, być może dlatego, że spełnia pewne kluczowe funkcje retoryczne. Określenie „mięśniowy” sugeruje cielesność, kontrastującą z umysłem ze względu na to, że wysiłek mięśniowy jest często przeciwstawiany wysiłkowi umysłowemu, czy też ze względu na to, że tak zwani "mięśniacy" standardowo przeciwstawiani są intelektualistom. Biorąc pod uwagę tę upowszechnioną opozycję mózg/mięśnie, pamięć mięśniowa może się kojarzyć z jakąś bezmyślną pamięcią. Taka pamięć jawi się jednak jako bezmyślna jedynie wtedy, jeśli utożsamiamy umysł z jasną, krytycznie skupioną czy też refleksyjną świadomością.” Zatem Shusterman podkreśla również, że performatywne działania naszej nieświadomej pamięci mięśniowej wymagają użycia znaczących umiejętności oraz inteligencji, podając jako przykład zawodowego pianistę, który gra spontanicznie, ale zachowuje estetycznie nakierowaną świadomość. Prowadzi to do wniosku, że z jednej strony inteligentny umysł rozciąga się poza pole naszej świadomości, natomiast z drugiej strony – to zjawisko pamięci mięśniowej wskazuje na ucieleśnioną naturę umysłu oraz rolę ciała, którego nie powinno się pomijać w refleksji nad pamięcią i procesami poznawczymi człowieka.
Pamięć ciała jako pojęcie potocznie używane zwłaszcza w środowisku tancerzy i aktorów teatralnych bazującym na fizycznym typie aktorstwa, ekspresji cielesnej i ruchowej byłoby pojęciem szerszym od samej pamięci mięśniowej (motorycznej). Shusterman stawia pojęcie somy (aby nie używać terminu "ciało", które kojarzy się z prostą fizycznością [body] lub retoryką chrześcijańską [flesh]) w centrum swojego projektu somatoestetycznej (teoretyczno-praktycznej) refleksji (somatoestetyka). Soma oznaczałaby jego zdaniem: "żyjące, czujące, działające celowo oraz spostrzegawcze ucieleśnione Ja". Pamięć ciała w rozumieniu Shustermana należałoby zatem nazywać pewnie "pamięcią somatyczną", odwołującą się do organizmu ludzkiego holistycznie bez podziału na opozycję mózg/mięśnie, ale akcentującą połączenia między wszystkimi elementami ciała (m.in. mięśniami, trzewiami, układem nerwowym), które wpływają na budowanie naszej jaźni i tożsamości ludzkiej.
Podział pamięci nieświadomej.
Ze względu na rolę somy w różnych rodzajach nieuświadomionej pamięci Shusterman wyróżnia sześć typów takiej pamięci, której źródło jest głęboko zakorzenione w somie:
1. Nieświadome poczucie ciągłej tożsamości osobowej – najbardziej podstawowy typ pamięci somatycznej. Inaczej mówiąc, nieświadome pamiętanie tego, kim się jest. Zdaniem badacza: „gdy budzę się rano, zanim jeszcze nawet otworzę oczy, pamiętam nieświadomie (jest to swego rodzaju nieuświadamiane odczucie), że jestem tą samą osobą, która położyła się spać poprzedniej nocy. Nie muszę wyraźnie uświadamiać sobie, że jestem tą samą osobą ani nawet wyraźnie zdawać sobie sprawę z tego odczucia tożsamości lub tematyzować je; owo nieświadome odczucie bycia tą samą osobą trwa jednak we mnie i zapewnia narracyjną podstawę czy też rdzeń mojego poczucia jaźni i mojej percepcji świata. Ta nieświadoma pamięć cielesna czy poczucie ciągłości było postrzegane przez Williama Jamesa jako czynnik odgrywający podstawową rolę nie tylko w tożsamości osobowej ale i w jedności świadomości, a zatem również w koherencji myślenia danej osoby".
2. Nieświadoma pamięć dotycząca lokalizacji, czy też miejsca ciała w przestrzeni: pamiętanie o tym, gdzie się jest i jaką należy przebyć drogę, żeby jak najefektywniej dotrzeć do celu. Np. automatyczne docieranie do punktu w przestrzeni, nie zastanawiając się nad przebywaniem trasy, którą przeszliśmy, oczywiście pod warunkiem, że przebywanie tej ścieżki zostało przez nas doświadczone w przeszłości. Tak samo, gdy odczuwamy znajomą atmosferę i implicytnie wiemy, jaki jest rozkład pomieszczeń w miejscu, w którym często bywaliśmy. Naturalnie wzmocnienie tego rodzaju pamięci często może być podbudowane emocjonalnym i wartościującym stosunkiem człowieka do przestrzeni, którą „pamięta”. Ten rodzaj pamięci zwraca uwagę na rolę ciała w budowaniu perspektywy przestrzennej człowieka, jego miejsca w świecie, sposobu doświadczania świata i odpowiada tezom zawartym w kanonicznym już kulturoznawczym tekście Yi-Fu Tuana pt. „Przestrzeń i miejsce”. W kontekście tej pamięci należałoby (zdaniem autorów tego opracowania) rozważać również fobie przestrzenne takie jak np. klaustrofobia, agorafobia, akrofobia.
3. Nieświadoma pamięć interpersonalna/intersomatyczna. Polega na wypracowaniu schematów/skryptów cielesnego działania w relacjach z innymi ciałami (również zwierzętami). Te nasze odwołujące się do pamięci mięśniowej nawykowe nastawienia lub fizyczne reakcje są przywoływane i odtwarzane w obecności innych ciał (uwzględniając także podłoże emocjonalne i kontekst sytuacyjno-społeczny bycia z tymi ciałami). Shusterman wskazuje na przykład jeźdźca i konia symbiotycznie współpracujących ze sobą cieleśnie w czasie jazdy. Kolejny przykład: pary zakochanych ludzi chodzących w objęciach lub trzymając się za ręce przyjmują stałą interkorporalną pozycję, bez świadomego myślenia o ułożeniu swoich ciał względem siebie. Shusterman podkreśla silny wydźwięk afektywny tego rodzaju pamięci ciała. Cytując: „wnosimy tę nieświadomą interkorporalną pamięć oraz powiązane z nią somatyczne nastawienia do naszych spotkań z nowymi ludźmi i dlatego też często mamy bezpośrednie, trzewiowe odczucie dyskomfortu, kiedy spotykamy kogoś nowego, kto wywołuje w nas nieświadome pozytywne lub negatywne wspomnienia”4. Pamięć intersomatyczną należałoby wiązać np. zoofobiami, antropofobiami, różnego rodzaju lękami społecznymi. Naszym zdaniem trafnym skojarzeniem powinny być nawykowe postawy ciała, związane z ciągłym przebywaniem w danej klasie społecznej, grupie zawodowej, wykonywaniu pewnych czynności związanych z odgrywanymi w życiu rolami społecznymi. Odsyłamy zatem czytelników tego opracowania do klasycznego (z początków XX wieku) szkicu socjologicznego Marcela Maussa pt. „Sposoby posługiwania się ciałem”, gdzie autor w sposobie poruszania się i postawie ciała człowieka upatruje przede wszystkim wpływów społecznych. Konfrontacja tego problemu z somatoestetyczną koncepcją Shustermana zmuszałaby do rozwinięcia zagadnienia przez uwzględnienie wpływów biologicznych. Postawa cielesna może być przecież rozpatrywana jako przejmowanie wzorców przy pomocy percepcji wzrokowej i nabywaniu ich przez obserwację, korzystając z pamięci wyobrażeniowej. Pewne zachowania fizyczne nabywalibyśmy bezwiednie przez ciągłe i długotrwałe doświadczenie obserwacji osób w naszym najbliższym otoczeniu np. rodziców czy współpracowników. Nabywanie takich zachowań w danym środowisku nie musiałoby zatem być jedynie intencją osobnika wymuszoną społecznie w celu świadomego dostosowania się do grupy (chociaż naszym zdaniem warto zauważyć, że nabywanie umiejętności cielesnych odpowiednich dla danej sytuacji/grupy społecznej przez intencjonalny trening, tak aby stały się spontaniczne i automatyczne byłoby wykorzystaniem pamięci mięśniowej). Warto przytoczyć dosłownie przykład Shustermana, w którym argumentuje on przypadek zakorzenienia w cielesności uprzedzeń rasowych: „taka nieświadoma afektywna pamięć intersomatyczna pomaga wyjaśnić, dlaczego uprzedzenia etniczne i rasowe okazują się niezmiernie odporne na racjonalne argumenty na rzecz tolerancji. Jako że uprzedzenia takie opierają się na nieświadomych odczuciach trzewiowych oraz mięśniowej pamięci dyskomfortu, której nie jesteśmy w pełni świadomi, możemy sobie nie zdawać sprawy tak z nich samych, jak i z uprzedzeń, które generują, choć inni dostrzegą je w naszym zachowaniu. Rodzice mogą bezwiednie zaszczepiać takie odczucia swoim dzieciom nie wypowiadając ani jednego słowa i bez jakiegokolwiek wyraźnego okazywania uprzedzeń, lecz po prostu za pośrednictwem subtelnych wyrazów dyskomfortu malujących się na ich twarzach lub widocznych w ich postawie ciała, które przyswaja i na które reaguje każde wrażliwe dziecko.”
4. Interpersonalna nieświadoma pamięć społeczna – jest to rozwinięcie pamięci cielesnej opisanej w poprzednim punkcie, która wiąże się z zajmowaniem i odgrywaniem ról społecznych w życiu. Każda taka rola zakłada odpowiedni, specyficzny sposób ucieleśniania, który musi zostać przyswojony na taki poziomie, aby zadania motoryczne zostały wykonywane w sposób spontaniczny, w przeciwnym wypadku osoba odgrywająca swoją rolę będzie nieskuteczna, zostanie odebrana jako nieszczera lub jako, nie na swoim miejscu” i nie zyska społecznego autorytetu niezbędnego np. do wykonywania swojego zawodu, wychowywania dziecka itp. W kojarzącej się w sposób naturalny z tym zagadnieniem pamięci somatycznej podstawowej pracy dotyczącej aspektu dramatyzacji życia społecznego Erving Goffman ("Człowiek w teatrze życia codziennego") pisze: „aby występ się udał, świadkowie muszą mniej lub bardziej uwierzyć, że wykonawcy są szczerzy. Wykonawca może być szczery lub nieszczery, ale musi być szczerze przekonany o swojej szczerości – szczerość jako taka nie jest konieczna do przekonującego odegrania przedstawienia”. I nieco dalej dodaje: „Wszyscy lepiej gramy, niż wiemy jak mamy grać” - to zdanie wydaje się podkreślać rolę implicytnych działań dramatyzujących nasze zachowanie w celu wywołania odpowiedniego wrażenia na obserwatorach. Trudno zaprzeczyć, że muszą to być poparte wcześniejszym doświadczeniem nasze wyuczone w sposób świadomy lub bezwiedny nawyki cielesne. Z tą tezą koresponduje przykład Shustermana: „Kiedy policjantka po przyjściu do domu przybiera rolę czule kochającej matki względem swego nowo narodzonego synka, nie musi świadomie przypominać sobie o tym, by uruchomić rozmaite somatyczne procesy i odczucia właściwe dla jej matczynej roli. To właśnie pamięć mięśniowa instruuje ją, jak przejść z jednej roli w drugą bez konieczności świadomego przypominania sobie, co znaczy być matką. Wystarczy tylko że pomyśli o swoim dziecku jadąc do domu, żeby zainicjowane zostały odpowiednie somatyczne przemiany, zanim faktycznie zobaczy dziecko i zdejmie mundur, tak żeby nie podrapała go jej policyjna odznaka.”
5. Pamięć proceduralna/performatywna – zdaniem Shustermana najoczywistszy typ pamięci mięśniowej polegającej na intuicyjnej sprawności wykonywania sekwencyjnych zadań ruchowych takich jak: chodzenie, ubieranie się, mycie się, jedzenie przy pomocy sztućców, pływanie, tańczenie tanga, granie w koszykówkę itp. Tego rodzaju pamięć mięśniowa jest o tyle podstawowa, niezbędna i efektywna, że pozwala skierować ograniczone przecież zasoby świadomości na inne pole naszej aktywności, w której są potrzebne. Dzięki nim możemy rozszerzyć zakres naszej uwagi i percepcji i tym samym zwiększyć swobodę naszego działania. Przy bezwzrokowym pisaniu na klawiaturze komputera, nie zastanawiając się nad procesem i etapami tej czynności, możemy skupić naszą świadomość na treści i myślach, którą chcemy przenieść na papier tudzież ekran monitora. Shusterman podkreśla, że świadome wykonywanie wielu z podstawowych sekwencji ruchowych, zastanawiając się dokładnie jak je wykonać i jak postawić kolejny krok (dosłownie i w przenośni) sprawiałoby nam ogromną trudność.
6. Pamięć traumatyczna – szok i ból traumy powoduje, iż świadoma narracyjna pamięć traumatycznego wydarzenia zostaje znacznie zamazana, ale pamięć traumatyczna trwa w nieświadomej somatycznej formie – trauma została zapamiętana w ciele i przejawia się w takich fizycznych symptomach jak np. pocenie się, przyśpieszone bicie serca czy inne behawioralne reakcje polegające na unikaniu rzeczy, przestrzeni, osób, które mogą przypomnieć traumatyczne wydarzenie. Charakterystycznymi objawami są również łatwe wpadanie w przerażenie, w nerwowość lub emocjonalne otępienie. Zdaniem Shustermana pamięć traumatyczna jest sednem tego, co diagnozowane jest jako zespół stresu pourazowego. Według nas należy również podkreślić, że tak rozumiana pamięć ciała może być źródłem nabytych fobii, które powstają wskutek traumatycznego przeżycia. 
Somatoestetyka.
Interdyscyplinarna dziedzina teorii i praktyki, utworzona przez Richarda Shustermana, poddającego filozoficznemu namysłowi podstawowy związek między tym, co somatyczne i estetyczne. Dyscyplinę tę Shusterman definiuje jako „krytyczne, ulepszające badanie doświadczenia i użycia ciała człowieka jako ośrodka percepcji sensoryczno-estetycznej (aesthesis)i kreatywnego kształtowania siebie”. 
Punktem wyjścia dla tak rozumianego pojęcia somatoestetyki było usytuowanie w kontekście pragmatystycznej tradycji Williama Jamesa i Johna Deweya doświadczenia w centrum filozofii, i zarazem wyniesienie czującego ciała „do rangi organizującego jądra doświadczenia”. „A zatem – pisze Shusterman - rozwijając uwspółcześnioną wersję estetyki pragmatystycznej, która broni funkcji doświadczenia estetycznego (wbrew rosnącej tendencji, by uważać to pojęcie za przestarzałe), podkreślałem kluczową rolę ciała w tworzeniu i odbiorze sztuki, włączając w to sztukę życia wiedzionego przez wcielone jaźnie, które są zarówno podmiotami, jak i przedmiotami autostylizacji. Ekspresja artystyczna i doświadczenie estetyczne sięgają daleko poza elitarną sferę sztuki wysokiej, do której ograniczała się najnowsza teoria estetyczna; a przecież nie tylko sztuka popularna, ale i rozmaite formy autostylizacji zasługują na to, by stać się obiektem badań estetycznych. Sztuka autostylizacji nie była wytworem modernistycznego dandyzmu ani postmodernistycznej kultury konsumpcyjnej, lecz raczej starożytnej tradycji etyki filozoficznej, która sięga czasów Sokratesa i odgrywa ważną rolę nie tylko w myśli greckiej czy rzymskiej, ale i w niektórych kulturach azjatyckich. W tej właśnie tradycji etyczno-estetycznej kreatywna autostylizacja nierzadko przyjmowała specyficznie cielesny wymiar wraz z jego dwoma istotnymi aspektami: ciało zatem stawało się przestrzenią znaczącej ekspresji estetycznej (gdzie wyraża się fizycznie etos człowieka i jego wartości), jak również ośrodkiem somatycznie zogniskowanych odczuć estetycznych”.
Pamięć ciała a somatoestetyka w sporcie.
Należy zwrócić uwagę, że często piłkarzom (i innym sportowcom) nakazuje się, aby intuicyjnie poruszali się na boisku w pewien sposób "czyszcząc umysł", tj. by grali nie myśląc o wszystkim, co ich otacza, lecz skupili się wyłącznie na grze, a więc swoich nierefleksyjnych gestach i pamięci ciała. Ta bowiem, w swoisty sposób wpływająca na talent, jest ich największym atutem i indywidualnym sposobem poruszania się po boisku czy umiejętnością zachowania się z piłką. Można nawet powiedzieć, że jest ich największym plusem i stylem, którego nikt nie może podrobić. Jak słusznie zauważa Richard Shusterman: „Nierefleksyjne akty są bowiem szybsze i łatwiejsze niż działanie wykonywane w sposób przemyślany. Nie angażując wyraźnej świadomości, takie nierefleksyjne działania umożliwiają lepszą koncentrację świadomości na celach, dla których zostały one podjęte. Dobrze wytrenowany pałkarz potrafi uderzyć piłkę bejsbolową lepiej, gdy nie myśli o napięciu w swoich kolanach i nadgarstkach lub nie wyobraża sobie ruchu swych barków w czasie zamachu. Nie myśląc o takich rzeczach, może lepiej skoncentrować się na widzeniu i reagowaniu na lecącą w jego kierunku piłkę, którą musi wybić”. Dlatego tak wiele pracy wkłada się, aby sportowcy nie utracili swoich naturalnych, nierefleksyjnych zachowań, które mają w sobie zakodowane. Stanowią one ich największy atut, dzięki któremu mogą się do pewnego stopnia rozwijać. Odpowiadają one również za ich niezbywalny talent, którego nie można podrobić, ponieważ jest już zakodowany w ich ciałach. Toteż chroni się ich styl, jednak czasami natrafia się na złe zachowania, które przeszkadzają w grze lub utrudniają ruch. Można je jedynie usunąć za pomocą świadomości somatoestetetycznej, która „ma na celu krytyczne, ulepszające badania doświadczenia człowieka i użycia ciała jako miejsca sensoryczno-estetycznej percepcji (aisthesis) oraz kreatywnego kształtowania siebie. Dotyczy więc też wiedzy, dyskursów, praktyk i dyscyplin somatycznych, które organizują tego rodzaju dbałość o ciało bądź mogą ją udoskonalić”.
Za pomocą tej wiedzy i świadomości sportowcy mogą więc zrozumieć swoje błędy i defekty. Powtarzając treningi i pewne zachowania przy użyciu świadomości somatycznej lepiej też mogą wiedzieć, co robią w nieodpowiedni sposób. Shusterman podaje przykład golfisty, który próbuje trzymać opuszczoną głowę nie spuszczając wzroku z piłeczki, choć w ogóle mu się to nie udaje, ale jest święcie przekonany, że tak robi. „Golfista ten – pisze Shusterman – podnosi głowę wbrew swej woli. Lecz nikt przecież nie zmusza go, by to zrobił, podobnie jak nie ma żadnego biologicznego instynktu, który by powodował takie działanie. Nie jest ono zatem «bezwolne» w żadnym z powyższych sensów; lecz nie jest to również coś, czego świadomie chce. Jego wolna wola jest zatem blokowana przez opresywne nawyki nieprawidłowego posługiwania się własnym ciałem i równie nieprawidłowego postrzegania go”. Na pomoc mu może przyjść właśnie somatoestetyka, która nauczy go świadomego zarządzania ciałem i jego odruchami. Wskaże błędy i defekty, a poprzez indywidualny trening możliwości, stanie się drogą do usprawnienia talentu i zrozumienia własnych zachowań. Jej celem bowiem jest uwolnienie się od nieprawidłowych ruchów, których nawet nie zauważamy i, jak wyżej wymieniony golfista, sądzimy że ich nie robimy. Nie ma to jednak być aspekt redukujący ciało do mechanizmu, lecz właśnie uświadamiający własne ograniczenia i sprzyjający indywidualności jednostki, jako cel sam w sobie. Somatoestetyka „chce wyostrzyć nasze zmysły i poprawić ich wydajność przez wykształcenie zwiększonej koncentracji na ich cielesnym funkcjonowaniu i doświadczeniu oraz przez uwolnienie nas od cielesnych nawyków i defektów, które osłabiają naszą wydajność sensoryczną”. Somatoestetyka, jak już powiedzieliśmy, nie ma służyć do redukowania ciała i przyjemności dla niej samej, lecz rozwijaniu organizmu i polepszaniu naszej świadomości na jego temat, co wtedy stanie się powodem szczęścia. Sama gra też nie może być powodem przyjemności czy też myślenie o niej. „Gdyby – słusznie pisze Shusterman – przyjemność z tenisa sprowadzała się do odczuwania silnych doznań, to im większą byśmy z niego mieli przyjemność, tym trudniej byłoby nam skupić się na grze, choć w gruncie rzeczy jest całkiem odwrotnie. Po drugie, gdyby przyjemność była wyłącznie ślepym doznaniem, moglibyśmy z zasady odczuwać przyjemność tenisa w oderwaniu od jakiejkolwiek faktycznej bądź wyobrażonej gry”. W rozumieniu swoich zachowań boiskowych w oderwaniu od negatywnych czy pozytywnych doznań, przy użyciu świadomości i rozumieniu własnego ciała, pomaga właśnie somatoestetyka. Daje ona możliwość skupienia się na sobie i odrzuceniu defektów przy zachowaniu dobrych nawyków, które są przejawem naszej indywidualności. Co za tym idzie, możemy doprowadzić do pewnego wyrafinowania naszych ciał, dzięki czemu gra stanie się o wiele piękniejsza oraz nasze odczucia z nią związane. Dzięki czemu o niektórych sportach, jak Hermann Bausinger, możemy mówić: „Piłka nożna jest grą szczególnie wyrafinowaną, czyli doskonałą. [...] Łapanie, rzucanie i odbijanie piłki rękami jest, według mnie, o wiele bardziej naturalne i prostsze. Właśnie dlatego futbol uważam za grę wyrafinowaną, a nawet - raz jeszcze [...] powtórzę - doskonałą. Nie jest to oczywiście żadne wyrafinowanie intelektualne, lecz wyrafinowanie całego ciała”. Temu bowiem służy somatoestetyka – lepszemu zrozumieniu własnych odruchów, rugowaniu defektów i usprawnianiu własnych ruchów, które służą do wyrafinowanego posługiwania się swoim ciałem w sporcie.
Uwagi.
Zagadnienie opracowane na podstawie otwartego wykładu Richarda Shustermana pt. "Pamięć mięśniowa i jej somatoestetyczne niebezpieczeństwa" wygłoszonego 18 maja 2013 roku w Instytucie im. Jerzego Grotowskiego we Wrocławiu w ramach seminarium praktycznego "BodyCONSTITUTION" (16-19 maja 2013 r.). Wykład tłumaczony przez Wojciecha Małeckiego. Zapis wideo wykładu znajduje się w Archiwum Instytutu Grotowskiego.

</doc>
<doc id="2957119" url="https://pl.wikipedia.org/wiki?curid=2957119" title="Hrabstwo Onslow">
Hrabstwo Onslow

Hrabstwo Onslow (ang. "Onslow County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 909 mil2 (2354,3 km2), z czego 767 mil2 (1986,52 km2) stanowią lądy, a 142 mile2 (367,78 km2) stanowią wody. Według szacunków United States Census Bureau w roku 2012 miało 183 263 mieszkańców. Jego siedzibą administracyjną jest Jacksonville.

</doc>
<doc id="2957124" url="https://pl.wikipedia.org/wiki?curid=2957124" title="Kingdom of Sorrow">
Kingdom of Sorrow

Kingdom of Sorrow – amerykański zespół muzyczny grający sludge metal, powstały w 2005 roku.

</doc>
<doc id="2957128" url="https://pl.wikipedia.org/wiki?curid=2957128" title="Andrzej Ogrodnik">
Andrzej Ogrodnik

Andrzej Ogrodnik (ur. 6 lutego 1968 w Golubiu-Dobrzyniu) – komandor Marynarki Wojennej Sił Zbrojnych Rzeczypospolitej Polskiej.
Życiorys.
Andrzej Ogrodnik ukończył w 1990 Akademię Marynarki Wojennej i do 2006 pełnił służbę na okręcie podwodnym ORP „Orzeł”. W czasie pełnienia służby na nim pełnił funkcje dowódcy działu, zastępcy dowódcy okrętu oraz dowódcy okrętu. Ukończył w 2004 studia podyplomowe w Akademii Marynarki Wojennej i od 2006 pełnił obowiązki szefa Wydziału Operacyjnego 3 Flotylli Okrętów. 1 lipca 2007 roku objął dowodzenie Dywizjonem Okrętów Podwodnych.
W 2021 odznaczony Morskim Krzyżem Zasługi.

</doc>
<doc id="2957129" url="https://pl.wikipedia.org/wiki?curid=2957129" title="Hrabstwo Randolph (Karolina Północna)">
Hrabstwo Randolph (Karolina Północna)

Hrabstwo Randolph (ang. "Randolph County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 790 mil2 (2046,09 km2), z czego 787 mil2 (2038,32 km2) stanowią lądy, a 3 mile2 (7,77 km2) stanowią wody. Według szacunków United States Census Bureau w roku 2012 miało 142 466 mieszkańców. Jego siedzibą administracyjną jest Asheboro.

</doc>
<doc id="2957132" url="https://pl.wikipedia.org/wiki?curid=2957132" title="Killian Peier">
Killian Peier

Killian Peier (ur. 28 marca 1995 w La Sarraz) – szwajcarski skoczek narciarski, reprezentant klubu Vallée de Joux. Olimpijczyk (2022), indywidualny brązowy medalista Mistrzostw Świata w Narciarstwie Klasycznym 2019 ze skoczni dużej, medalista mistrzostw kraju.
Przebieg kariery.
8 października 2010 w Einsiedeln zadebiutował w zawodach FIS Cup, zajmując 25. miejsce. 27 grudnia 2010 został zgłoszony do startu w Pucharze Kontynentalnym. W konkursie w Engelbergu został zdyskwalifikowany. W lutym 2011 wystartował na Zimowym Olimpijskim Festiwalu Młodzieży Europy 2011 w Libercu. Zajął tam 12. miejsce indywidualnie i 10. w drużynie. Wystartował też na Zimowych Igrzyskach Olimpijskich Młodzieży 2012 w Innsbrucku, zajmując 9. miejsce indywidualnie.
27 grudnia 2012 w Engelbergu po zajęciu 28. miejsca zdobył pierwsze w karierze punkty Pucharu Kontynentalnego. 8 lutego 2013 w Willingen zadebiutował w kwalifikacjach do zawodów Pucharu Świata. Zajął w nich 39. miejsce, uzyskując awans do konkursu głównego. Ten został jednak ostatecznie odwołany. 9 lutego Peier po raz pierwszy wystąpił w Pucharze Świata w zawodach drużynowych. Szwajcarzy zajęli w nich 10. miejsce. Wystąpił też na Mistrzostwach Świata w Narciarstwie Klasycznym 2013 w Val di Fiemme. Odpadł w kwalifikacjach do konkursu indywidualnego na skoczni dużej, zajmując 41. miejsce, natomiast w zawodach drużynowych zajął 10. pozycję. 8 marca w Vikersund był 9. w zawodach Pucharu Kontynentalnego.
W październiku 2014 zadebiutował w Letnim Grand Prix, zajmując 17. miejsce w Klingenthal. 23 listopada 2014 w swoim debiucie w zawodach indywidualnych Pucharu Świata, Peier zdobył pierwsze punkty, ponownie zajmując 17. miejsce w zawodach rozgrywanych w Klingenthal. W grudniu 2014 w Renie zajął 3. lokatę w zawodach Pucharu Kontynentalnego. Wystąpił w zawodach skoków narciarskich na Mistrzostwach Świata w Narciarstwie Klasycznym 2015. Indywidualnie zajął na nich 31. miejsce na skoczni normalnej i 30. na skoczni dużej. W zawodach drużynowych reprezentacja Szwajcarii z Peierem w składzie zajęła 10. pozycję.
W latach 2013–15 trzykrotnie startował na mistrzostwach świata juniorów. Najwyżej klasyfikowany był na 6. miejscu indywidualnie (2015) i na 7. w drużynie (2014, 2015).
W sezonie 2015/2016 raz znalazł się w najlepszej trzydziestce konkursu Pucharu Świata. Regularnie zdobywał punkty Letniego Grand Prix 2016, zajmując między innymi 9. pozycję w Czajkowskim. W zimowej części sezonu 2016/2017 w Pucharze Świata nie punktował. Na Mistrzostwach Świata w Narciarstwie Klasycznym 2017 zajął 18. miejsce na skoczni normalnej, 40. na dużej oraz 10. w drużynie.
W sezonie 2017/2018 Pucharu Świata czterokrotnie zdobywał punkty, najwyżej klasyfikowanym będąc na 27. miejscu. W grudniu 2017 zajął 3. pozycję w zawodach Pucharu Kontynentalnego w Engelbergu. Wystąpił na Mistrzostwach Świata w Lotach Narciarskich 2018. Indywidualnie odpadł w kwalifikacjach, zajmując 41. miejsce, a konkurs drużynowy zakończył na 6. pozycji.
W ramach Letniego Grand Prix 2018 dwukrotnie stawał na podium, w lipcu zajmując 3. miejsce w zawodach w Hinterzarten, a we wrześniu 2. w Hinzenbach. W trzech innych konkursach również zajął miejsca w pierwszej dziesiątce. Trzykrotnie zwyciężył też, a raz był drugi w zawodach Letniego Pucharu Kontynentalnego 2018. Cały cykl zakończył na 3. pozycji.
W sezonie 2018/2019 Pucharu Świata regularnie zdobywał punkty. Sześć razy konkursy cyklu kończył w pierwszej dziesiątce. Najwyżej sklasyfikowany został na 7. miejscu, w konkursie w Innsbrucku rozgrywanym w ramach 67. Turnieju Czterech Skoczni. Sezon zakończył na 17. miejscu w klasyfikacji generalnej z 399 punktami. Na Mistrzostwach Świata w Narciarstwie Klasycznym 2019 zdobył brązowy medal w konkursie indywidualnym na skoczni dużej w Innsbrucku; prowadził w nim po pierwszej serii. Na skoczni normalnej zajął 10., a w konkursie drużynowym 7. pozycję.
W Letnim Grand Prix 2019 najwyżej sklasyfikowany był w zawodach w Zakopanem, na 5. miejscu. W Pucharze Świata 2019/2020 najlepsze wyniki osiągał na początku sezonu. 8 grudnia 2019 po raz pierwszy w karierze zajął miejsce na podium zawodów Pucharu Świata; konkurs w Niżnym Tagile ukończył na 2. pozycji. Była to jedyna w sezonie lokata Peiera w pierwszej dziesiątce zawodów indywidualnych cyklu. W kolejnych tygodniach najwyżej klasyfikowany był 22 grudnia 2019 w Engelbergu oraz 1 stycznia 2020 w Garmisch-Partenkirchen w ramach 68. Turnieju Czterech Skoczni, na 11. lokacie. W zawodach rozgrywanych w lutym i marcu najwyżej znalazł się na 23. miejscu. Sezon zakończył na 25. pozycji w klasyfikacji generalnej z 237 punktami.
W ramach Letniego Grand Prix 2020 zajął 12. i 5. miejsce w zawodach w Wiśle. 24 października 2020 upadł podczas pierwszej serii zawodów indywidualnych mistrzostw Szwajcarii, w wyniku czego zerwał więzadło krzyżowe przednie w prawym kolanie.
Do treningów na skoczni po kontuzji powrócił w sierpniu 2021. W sezonie 2021/2022 Pucharu Świata regularnie zdobywał punkty. W listopadowych zawodach cyklu najwyżej klasyfikowany był na 6. pozycji (w Niżnym Tagile i Ruce), w grudniowych – na 4. miejscu (zajętym dwukrotnie w Engelbergu), a w styczniowych – na 7. lokacie (w Zakopanem). Wystąpił na Zimowych Igrzyskach Olimpijskich 2022. Indywidualnie był 37. na skoczni normalnej i 27. na dużej, a w drużynie męskiej zajął 8. miejsce. W zawodach Pucharu Świata rozgrywanych po igrzyskach najwyżej klasyfikowany był na 21. pozycji. Na Mistrzostwach Świata w Lotach Narciarskich 2022 zajął 31. miejsce indywidualnie. Sezon Pucharu Świata zakończył na 16. miejscu w klasyfikacji generalnej z 451 punktami.
Zdobywał medale mistrzostw Szwajcarii. Indywidualnie był trzeci w 2014, drugi w 2015, a w 2016, 2017, 2018 i 2019 zwyciężał. W zawodach drużynowych, reprezentując zespół Ski Romand, zdobył srebro w 2010 oraz brąz w 2015, 2016, 2018 i 2019.

</doc>
<doc id="2957134" url="https://pl.wikipedia.org/wiki?curid=2957134" title="Kilian Peier">
Kilian Peier



</doc>
<doc id="2957138" url="https://pl.wikipedia.org/wiki?curid=2957138" title="Alfred J. Lotka">
Alfred J. Lotka

Alfred James Lotka (ur. 2 marca 1880 we Lwowie, wówczas Galicja Wschodnia, zm. 5 grudnia 1949 w Red Bank, stan New Jersey) – amerykański naukowiec: matematyk, chemik (chemia fizyczna, biofizyka), ekonomista, statystyk i demograf, specjalista w zakresie dynamiki i energetyki populacji, twórca modelu oddziaływań międzygatunkowych drapieżnik-ofiara, znanego jako równanie Lotki-Volterry (A.J. Lotka i V. Volterra opracowali model niezależnie od siebie), twórca podstaw bibliografii statystycznej.
Życiorys.
Urodził się w roku 1880 we Lwowie (wówczas w Galicji); jego rodzicami byli Jacques i Marie (Doebely) Lotka (amerykańscy misjonarze). W roku 1901 otrzymał licencjat na University of Birmingham, a następnie studiował chemię na Uniwersytecie w Lipsku (1901–1902).
Od roku 1902 mieszkał w Stanach Zjednoczonych. W roku 1909 uzyskał stopień M.A. w dziedzinie fizyki w Cornell University, a w roku 1912 – Sc.D. w Birmingham University. 
Od chwili przybycia do Stanów Zjednoczonych pracował w:
W latach 1938–1939 był przewodniczącym "Population Association of America", a w roku 1942 został przewodniczącym "American Statistical Association". Zmarł w Red Bank, New Jersey w grudniu 1949 roku.
Tematyka badań.
Już w czasie studiów chemicznych w Lipsku zajmował się matematycznym modelowaniem w teorii ewolucji oraz demografii – uogólnił istniejący model ludności zastojowej tworząc model ludności ustabilizowanej, według którego kierunek i wielkość zmian liczebności populacji można określać stosując tzw. właściwy współczynnik przyrostu naturalnego (zwany współczynnikiem Lotki) o stałej wartości (populacja ustabilizowana), dodatniej lub ujemnej. Jego książka „Elements of Physical Biology” (1925) jest uważana za wprowadzenie do zastosowań matematyki w biologii i naukach społecznych. Matematyczne modele ewolucji (uwzględniające aspekty energetyczne) są wyrazem jego fizykochemicznego podejścia do tego procesu. Wśród matematycznych opracowań znajdują się m.in. prawo produktywności naukowej (prawo Lotki), epidemiologiczne modele malarii i – najbardziej popularny – ekologiczny model drapieżnictwa Lotki–Volterry.
Opracowany w roku 1923 model rozprzestrzeniania się malarii, udoskonalony w roku 1959 przez Mac-Donalda, jest nadal ceniony przez epidemiologów. A.J. Lotka jest też uznawany za prekursora w dziedzinie ekonomii ekologicznej i biofizycznej, rozwijanej w latach 70. i 80. XX w. przez Oduma i innych.
Model dynamiki liczebności populacji w warunkach drapieżnictwa był stosowany w odniesieniu do różnych gatunków, m.in. matematycznego opisu wahań liczebności populacji zająca śnieżnego i rysia kanadyjskiego, które zaobserwowali w Kanadzie Ch.S. Elton i Mary Nicholson. Był to przez wiele lat klasyczny przykład zastosowania modelowania w ekologii, jednak według L.B. Keitha i współpracowników (1984) (cytowanych przez Charlesa Krebsa, 2001) wahania liczebności populacji ofiary są w tym przypadku związane z cyklicznymi zmianami dostępności pożywienia (zmiana liczby drapieżników jest czynnikiem dodatkowym).
Publikacje (wybór).
A.J. Lotka jest autorem lub współautorem ponad 220 publikacji, m.in.:

</doc>
<doc id="2957145" url="https://pl.wikipedia.org/wiki?curid=2957145" title="Krzysztof Grudnowski">
Krzysztof Grudnowski

Krzysztof Grudnowski (ur. 19 lutego 1957 w Rumi) – komandor Marynarki Wojennej Sił Zbrojnych Rzeczypospolitej Polskiej.
Życiorys.
Krzysztof Grudnowski w 1980 ukończył Wyższą Szkołę Oficerską Służb Kwatermistrzowskich w Poznaniu i rozpoczął służbę w 50 batalionie zaopatrzenia na stanowisku kierownika sekcji – szefa służby żywnościowej, a w 1986 został zastępcą dowódcy batalionu. W 7 pułku lotnictwa specjalnego objął w 1991 obowiązki zastępcy dowódcy batalionu, a po sformowaniu Brygady Lotnictwa Marynarki Wojennej objął stanowisko kwatermistrza – zastępcy szefa logistyki. Ukończył w 1995 studia podyplomowe w Akademii Obrony narodowej. Od 2002 pełnił obowiązki szefa sekcji materiałowej, a po przekształceniu jednostek brygady w eskadry i bazy lotnicze został w 2003 wyznaczony na stanowisko zastępcy dowódcy 44 Bazy Lotniczej w Siemirowicach. Decyzją Ministra Obrony Narodowej z dniem 2 lipca 2007 został wyznaczony na jej dowódcę. Dowodził jednostką do 30 listopada 2010 i wówczas zakończył zawodową służbę wojskową i pożegnał się z mundurem.

</doc>
<doc id="2957146" url="https://pl.wikipedia.org/wiki?curid=2957146" title="Tour de France 1908">
Tour de France 1908

6. Tour de France rozpoczął się 13 lipca, a zakończył 9 sierpnia 1908 roku w Paryżu. Wystartowało 110 zawodników, ukończyło 36. Zwyciężył reprezentant gospodarzy Lucien Petit-Breton, dla którego było to drugie zwycięstwo w tym wyścigu.
W 1908 roku, podobnie jak w trzech poprzednich wyścigach postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył Lucien Petit-Breton, który tym samym został zwycięzcą szóstej edycji Tour de France. 
Kolarze rywalizowali na tej samej trasie co rok wcześniej.

</doc>
<doc id="2957153" url="https://pl.wikipedia.org/wiki?curid=2957153" title="Fiord Niepodległości">
Fiord Niepodległości



</doc>
<doc id="2957155" url="https://pl.wikipedia.org/wiki?curid=2957155" title="Michelle Stafford">
Michelle Stafford

Michelle Stafford (ur. 14 września 1965 w Chicago) – amerykańska aktorka, scenarzystka i producentka telewizyjna, najbardziej znana z roli Phyllis Summers w operze mydlanej CBS "Żar młodości".
Życiorys.
Urodziła się w Chicago w stanie Illinois. Wraz z rodzicami i starszą siostrą Janine przeprowadziła się do La Crescenta-Montrose w Kalifornii, gdzie została wychowana. Po ukończeniu szkoły średniej, chciała zostać modelką.
W 1990 roku przyjęła rolę Frankie w operze mydlanej Fox "Tribes". Grała na scenie w Los Angeles w przedstawieniach w reżyserii Charlesa Durninga. W październiku 1994 roku została obsadzona w roli Phyllis Summers w operze mydlanej CBS "Żar młodości" ("The Young and the Restless"), za którą zdobyła dwie nagrody Emmy (1997, 2004) i trzy Soap Opera Digest Award (1996, 1997, 2003). W 1997 roku jej rolę przejęła aktorka Sandra Nelson do czasu, gdy Michelle wróciła do serialu w 2000 roku. Od grudnia 2006 do lutego 2007 w "Żarze młodości" grała również rolę Sheili Carter, zastępując Kimberlin Brown.
W 2014 roku trafiła do opery mydlanej ABC "Szpital miejski" ("General Hospital") jako Nina Clay, żona doktora Silasa Claya (Michael Easton). 
Dzięki pomocy surogatki, została matką dwójki dzieci - córki Natalii Scout Lee (ur. 21 grudnia 2009) i syna Jamesona Jonesa Lee (ur. w październiku 2015). 

</doc>
<doc id="2957156" url="https://pl.wikipedia.org/wiki?curid=2957156" title="Marc Birsens">
Marc Birsens

Marc Birsens (ur. 17 września 1966) – piłkarz luksemburski grający na pozycji obrońcy. W swojej karierze rozegrał 53 mecze i strzelił 1 gola w reprezentacji Luksemburga.
Kariera klubowa.
Swoją karierę piłkarską Birsens rozpoczął w klubie Union Luxembourg. Zadebiutował w nim w sezonie 1987/1988 w lidze luksemburskiej. W sezonach 1989/1990, 1990/1991 i 1991/1992 wywalczył z US trzy tytuły mistrza Luksemburga. Wraz z US zdobył także trzy Puchary Luksemburga w sezonach 1988/1989, 1990/1991 i 1995/1996.
Latem 1996 roku Birsens odszedł do CS Grevenmacher. Grał w nim przez sezon. W 1997 roku wrócił do Union Luxembourg. Grał w nim do 2000 roku. W 2000 roku został zawodnikiem US Rumelange. W 2002 roku zakończył w nim swoją karierę.
Kariera reprezentacyjna.
W reprezentacji Luksemburga Brisens zadebiutował 27 kwietnia 1988 roku w przegranym 0:3 towarzyskim meczu z Włochami, rozegranym w Luksemburgu. W swojej karierze grał w: eliminacjach do MŚ 1990, do Euro 92, do MŚ 1994, do Euro 96, do MŚ 1998 i do Euro 2000. Od 1988 do 2000 roku rozegrał w kadrze narodowej 53 mecze i strzelił 1 gola.

</doc>
<doc id="2957159" url="https://pl.wikipedia.org/wiki?curid=2957159" title="Torta Tre Monti">
Torta Tre Monti

Torta Tre Monti (z wł. "Ciasto trzech szczytów") – jest tradycyjnym sanmaryńskim ciastem. Składa się z gofrów nadziewanych kremem kakaowym i orzechów laskowych. Produkt końcowy jest pokryty czekoladą. Jest on podobny do innych deserów San Marino, ale tylko ten przedstawia trzy wieże w San Marino.
W San Marino, tort produkowany jest przez firmę "La Serenissima" od 1942 roku. Sprzedawana jest zarówno wersja tradycyjna jak i w innych wersjach, w tym z kawą.

</doc>
<doc id="2957160" url="https://pl.wikipedia.org/wiki?curid=2957160" title="Kościół Stygmatów św. Franciszka w Szumie">
Kościół Stygmatów św. Franciszka w Szumie

Kościół Stygmatów św. Franciszka – rzymskokatolicki kościół filialny, znajdujący się w miejscowości Szum (gmina Wołczyn), należący do parafii św. Józefa Robotnika w Zawiści w dekanacie Zagwiździe, diecezji opolskiej.
Historia kościoła.
Początkowo Szum miał tylko kaplicę, jednak po pewnym czasie okazała się ona za mała dla katolików zamieszkujących okoliczne miejscowości. Dzięki staraniom miejscowej ludności, w sierpniu 1928 roku rozpoczęto budowę. Plan kościoła wykonał architekt Jan Vogel z Miechowic, prace prowadziła firma Hasse z Wołczyna, a nad całością budowy czuwał ksiądz W. Schampera, proboszcz parafii Świętej Trójcy w Bogacicy. W listopadzie 1928 roku zakończono prace murarskie, a już 30 grudnia 1928 roku, ks. kanonik Wilczek odprawił pierwszą mszę świętą.
Obecnie kościół filialny w Szumie jest już prawie samodzielną jednostką, posiada bowiem własny cmentarz oraz przykościelną kostnicę.
Architektura i wnętrze kościoła.
Świątynia w Szumie wybudowana została w stylu neoromańskim. Wyposażenie wnętrza kościoła wykonane zostało przez okolicznych fachowców, m.in. ołtarze wykonał rzeźbiarz Frasek z Kuniowa, ambonę, balaski oraz ławki Tomasz Krystossek z Zawiści, balustradę na chórze muzycznym cieśle z Szumu, malowanie kościoła natomiast wykonał malarz plastyk z Kluczborka. Meble do zakrystii wykonane i zamontowane zostały dopiero po II wojnie światowej przez stolarza z Bogacicy. W 1978 roku miał miejsce remont kościoła. Odmalowano wówczas wnętrze, odremontowano organy, zelektryfikowano dzwony oraz powiększono zakrystię.

</doc>
<doc id="2957161" url="https://pl.wikipedia.org/wiki?curid=2957161" title="La Digue Playing Fields">
La Digue Playing Fields

La Digue Playing Fields – to stadion wielofunkcyjny w mieście La Digue na wyspie La Digue na Seszelach. Jest obecnie używany głównie dla meczów piłki nożnej. Swoje mecze rozgrywają na nim drużyny piłkarskie Anse Réunion FC i La Passe FC. Stadion może pomieścić 2000 widzów.

</doc>
<doc id="2957171" url="https://pl.wikipedia.org/wiki?curid=2957171" title="Mirosław Badurowicz">
Mirosław Badurowicz

Mirosław Badurowicz (ur. 4 czerwca 1960 w Piszu) – komandor Marynarki Wojennej Wojska Polskiego.
Życiorys.
Mirosław Badurowicz ukończył w 1983 Wyższą Oficerską Szkołę Radiotechniczną w Jeleniej Górze, a następnie rozpoczął służbę w 28 pułku lotnictwa myśliwskiego w Słupsku na stanowisku dowódcy obsługi stacji radiolokacyjnej. Takie same stanowisko objął w 1987 w 34 pułku lotnictwa myśliwskiego w Gdyni–Babich Dołach. Był również dowódcą kompanii ubezpieczenia lotów oraz zastępcą dowódcy batalionu łączności i ubezpieczenia lotów. W 1995 ukończył studia magisterskie na Uniwersytecie Gdańskim i w tym samym roku po sformowaniu Brygady Lotnictwa Marynarki Wojennej został w 3 batalionie zabezpieczenia kierownikiem sekcji technicznej – zastępcą dowódcy grupy łączności i ubezpieczenia lotów. Objął w następnym roku stanowisko dowódcy grupy, a w 1999 został zastępcą dowódcy batalionu. Po przekształceniu jednostek brygady w eskadry i bazy lotnicze został w 2003 wyznaczony na stanowisko zastępcy dowódcy 43 Bazy Lotniczej. Skierowany w 2006 do Akademii Obrony Narodowej na Podyplomowe Studia Operacyjno–Strategiczne, a 5 lipca 2007 po ich ukończeniu przyjął obowiązki dowódcy 43 Bazy Lotniczej. W dniu 14 stycznia 2011 przekazał obowiązki dowódcy jednostki swojemu następcy, którym został kmdr pil. Wiesław Cuper. Zgodnie z decyzją wyższych przełożonych kmdr Badurowicz został skierowany do dalszej służby w Dowództwie Marynarki Wojennej.

</doc>
<doc id="2957172" url="https://pl.wikipedia.org/wiki?curid=2957172" title="2009, Year Of Us">
2009, Year Of Us

2009, Year Of Us – trzeci minialbum południowokoreańskiej grupy SHINee, wydany cyfrowo 19 października 2009 roku, a na płycie 22 października 2009 roku. Płyta promowana była przez dwa single: "Ring Ding Dong" i "Jo Jo". Minialbum znalazł się na 8 miejscu koreańskiej listy przebojów ze sprzedanymi egzemplarzami.
"2009, Year Of Us" został wydany w Japonii 20 stycznia 2010 roku z alternatywną okładką i bonusowym DVD zawierającym teledysk i zwiastun utworu "Ring Ding Dong". Album osiągnął 40 pozycję w rankingu Oricon i pozostał na liście przez 3 tygodnie, sprzedał się w nakładzie .

</doc>
<doc id="2957173" url="https://pl.wikipedia.org/wiki?curid=2957173" title="Kinematografia włoska">
Kinematografia włoska

Kinematografia włoska – rozpoczęła swoją historię jako jedna z pierwszych na świecie, bowiem zaledwie kilka miesięcy po pierwszej publicznej projekcji filmowej, która odbyła się 28 grudnia 1895 roku w Paryżu. Nowy wynalazek został sprowadzony do Włoch w roku 1896 przez braci Lumière. W marcu tego roku kinematograf zawitał po raz pierwszy do Rzymu oraz Mediolanu, w kwietniu do Neapolu, Salerno i Bari, a w czerwcu do Livorno; w sierpniu sprzęt był prezentowany w Bergamo, Rawennie oraz w Bolonii, następnie w październiku w Ankonie oraz w grudniu w Turynie, Pescarze i Reggio di Calabria. W Pizie w roku 1899 zaczęło działać kino, które uznawane było, aż jego do zamknięcia 13 stycznia 2011 za najstarsze we Włoszech: Cinema Lumière mieszczące się w Palazzo Agostini.
Historia.
Pierwsze filmy (1896–1902).
Jako pierwsze powstawały we Włoszech filmy dokumentalne. Twórcy tych króciutkich filmów (przede wszystkim były kartograf wojskowy, wynalazca, kamerzysta i reżyser Filoteo Alberini), posługujący się napędzanymi na korbkę kamerami, rejestrowali bieżące wydarzenia i przedstawiali wysoko postawione osobistości, przeważnie królów, cesarzy oraz papieża. Alberini opatentował we Włoszech „kinetografo”, kinematograf podobny do zaprezentowanego sześć miesięcy wcześniej przez braci Lumière.
Wśród pierwszych włoskich filmowców działających w kraju byli m.in.: Vittorio Calcina, Italo Pacchioni, Roberto Omegna, Giuseppe Filippi, Giovanni Vitrotti.
Jeden z pierwszych filmów włoskich, nakręcony w 1896, przedstawiał wizytę króla Humberta I i jego żony Małgorzaty Sabaudzkiej w Monza. Film "Sua Maestà il Re Umberto e Sua Maestà la Regina Margherita a passeggio per il parco a Monza" nakręcił oficjalny operator dworu królewskiego Vittorio Calcina w listopadzie 1896. Wcześniej nakręcił on kilka krótkich filmów prezentowanych w kinach objazdowych.
Pierwszy film, który zachował się do dnia dzisiejszego w stanie pozwalającym na jego odtworzenie "Sua Santità papa Leone XIII", przedstawia papieża Leona XIII udającego się do Ogrodów Watykańskich. W tym filmie, również nakręconym przez Vittorio Calcina, papież zwraca się w stronę kamery oraz wykonuje gest błogosławieństwa.
28 stycznia 1897 książę Wiktor Emanuel i jego żona Helena uczestniczyli w pokazie zorganizowanym przez Calcina w Pałacu Pittich we Florencji. Z kolei, film dokumentalny z ich ślubu nakręcił 24 października 1896 dla braci Lumière francuski operator Charles Moisson, a z oficjalnych uroczystości z ich udziałem we Florencji Filoteo Alberini nakręcił film pt.: "S.A.R. il Principe di Napoli e la Principessa Elena visitano il battistero di S. Giovanni a Firenze".
Początki włoskiego przemysłu filmowego (1903–1909).
W latach 1903–1909 kino, uznawane dotąd za ciekawostkę prezentowaną w widowiskach cyrkowych, zaczęło przekształcać się w branżę zorganizowaną w przedsiębiorstwa oraz wytwórnie nastawione właśnie na produkcję filmów. Okres ten można uznać za początki przemysłu filmowego we Włoszech. Wytwórnie filmowe ulokowały się w największych miastach – przede wszystkim w Turynie ("Società Anonima Ambrosio", "Aquila Film" oraz "Itala Film"), Rzymie ("Cines"), oraz w posiadającym najbardziej zaawansowane technologicznie studia Mediolanie, w którym to producent filmowy Luca Comerio założył wytwórnię filmową, którą nazwał swoim imieniem, a która następnie zmieniła nazwę na "Milano Film". Produkcja filmów odbywała się także w Neapolu (Partenope Film oraz Dora Film) oraz Wenecji, a więc w największych miastach posiadających również sale kinowe.
Zmiana ta doprowadziła do rozpoczęcia produkcji filmów fabularnych, które przez całą erę kina niemego stopniowo zastępowały filmy dokumentalne, aż w końcu niemal całkowicie wyparły je na początku I wojny światowej.
Pierwszy film fabularny nakręcony został przez Alberiniego w roku 1905. Przedstawiał zdobycie Rzymu przez wojska włoskie w 1870 i nosił tytuł "La presa di Roma" (tłum. "Zdobycie Rzymu"). Filmami tworzonymi w tym okresie – zgodnie z regułami obowiązującymi przez dziesięciolecia w spektaklach teatralnych – były przede wszystkim dramaty, bardzo często podejmujące wątki miłosne oraz historyczne i kończące się zazwyczaj elementami humorystycznymi.
Pierwszy film dźwiękowy został wyświetlony 19 października 1906 roku w Palazzo Agostini w Pizie przez profesora Pietro Pieriniego. Film został wyprodukowany przez zakład Fabbrica Pisana di Pellicole Parlate.
„Złoty” wiek (1910–1919).
W latach 1910–1919 kino włoskie cieszyło się dużą popularnością na całym świecie, dzięki realizowanym z dużym rozmachem filmom o tematyce historycznej i religijnej. Szczególnie duży sukces odniosły: reżyserowany przez Mario Caseriniego film o zniszczeniu Pompejów – "Gli ultimi giorni di Pompei" (tłum. "Ostatnie dni Pompejów") z 1913 roku, "Marcantonio e Cleopatra" z tego samego roku w reżyserii Enrico Guazzoniego (oparty na tragedii Szekspira "Antoniusz i Kleopatra"), film z 1912 "Quo Vadis?" tego samego reżysera, a zwłaszcza zrealizowana w 1914 roku przez Giovanniego Pastrone "Cabiria", która była pierwszym filmem wyświetlonym w Białym Domu dla Prezydenta Stanów Zjednoczonych i jego personelu.
Awangarda (1911–1919).
Włochy były pierwszym krajem w którym do głosu zaczęła dochodzić awangarda kina niemego. Szczególne znaczenie miał ruch futurystów, którzy to w roku 1916 wydali swój manifest – "Manifesto della Cinematografia Futurista" (należy zaznaczyć, że czyniono w tym kierunku pewne eksperymenty również wcześniej) podpisany między innymi przez Filippo Marinettiego, Arnaldo Ginne, Bruno Corre oraz Giacomo Balle.
Futuryści traktowali kino jako idealne narzędzie do przekazywania światu swoich przekonań, a przede wszystkim stylu Capriccio. Korzystali oni w swoich filmach z szybkiego montażu oraz ciągłości akcji. Podejmowali oni również pierwsze próby użycia w filmie efektów specjalnych, które dzięki swojej oryginalności i efektowności szybko stały się integralną częścią nowego filmowego języka przekazu. Jednak wiele z dzieł tamtego okresu zostało zniszczonych lub zagubionych. Wśród najbardziej znaczących filmów z tamtego okresu znajduje się "Thaïs" (1917) w reżyserii Antona Giulio Bragaglii, gdzie hipnotyczne i symbolistyczne scenografie stworzone przez Enrico Prampoliniego stanowiły zapowiedź sukcesu następnego nurtu kinematografii włoskiej – ekspresjonizmu.
Pierwsze gwiazdy oraz filmy propagandowe (1915–1918).
Aktorzy tacy jak Emilio Ghione oraz Mario Bonnard oraz aktorki Lyda Borelli i Francesca Bertini uznawane są za pierwsze prawdziwe gwiazdy kina włoskiego. Ich popularność wzrosła znacznie podczas I wojny światowej, kiedy to powstające dramaty miłosne cieszyły się szczególnym zainteresowaniem widzów.
Wówczas także zaczęto kręcić tzw. filmy propagandowe, które prezentowały najczęściej bohaterów odznaczających się odwagą i siłą, gotowych na akty heroizmu.
Wielki kryzys (1919–1930).
Po zakończeniu I wojny światowej kino włoskie pogrążyło się w kryzysie. Spowodowany on był przede wszystkim pojawieniem się wielu małych zakładów produkcyjnych, które często bankrutowały po wyprodukowaniu zaledwie kilku filmów; wiele działających dotąd prężnie większe zakłady podejmowały złe decyzje ekonomiczne oraz organizacyjne. Wśród tematów największym powodzeniem cieszyły się nadal filmy miłosne – bardzo często zapożyczane z literatury oraz z dramatów klasycznych, reżyserowane między innymi przez Roberto Robertiego (ojca Sergio Leone), oraz filmy religijne – w szczególności te reżyserowane przez Giulio Antamoro.
Wielkie gwiazdy teatralne takie jak Eleonora Duse ("Cenere", La Bella Otero) pojawiały się na ekranach wywołując jednak mieszane uczucia. Dzięki neapolitańskim twórcom takim jak Elvira Notari, która wyprodukowała oraz wyreżyserowała wiele filmów, którym podczas pokazów towarzyszyli znani muzycy i orkiestry wykonujące swoją muzykę w synchronizacji z obrazem, wiele filmów włoskich odniosło w tym okresie sukces wśród włoskich emigrantów – przede wszystkim w krajach Ameryki Południowej: w Argentynie, Brazylii oraz Urugwaju.
Faszyści, którzy doszli do władzy pomiędzy 1922 a 1925, musieli zmagać się z ciągłym wzrostem kosztów tworzenia filmów. Z tego też powodu władza otworzyła w 1924 Istituto Luce. W końcówce lat 20. ważne filmy nakręcili dwaj późniejsi nestorzy włoskiego kina: Alessandro Blasetti wyreżyserował "Słońce" (1929), a Mario Camerini – "Szyny" (1929).
Rok 1930 uznawany jest za początek końca ery kina niemego w kinie włoskim. Wtedy to wyprodukowany został film "La canzone dell’amore" wyreżyserowany przez Gennaro Righellego. Był to pierwszy film dźwiękowy. Film okazał się sukcesem, a występujący w nim Dria Paola, Elio Steiner oraz Isa Pola okrzyknięte zostały pierwszymi "mówiącymi" gwiazdami kinematografii włoskiej. Wielki sukces tego filmu uznawany jest za początek odrodzenia się przemysłu filmowego we Włoszech.
Tak jak w Hollywood, większość gwiazd kina niemego we Włoszech nie była w stanie znaleźć angażu w filmie dźwiękowym. Niektóre z dotychczasowych gwiazd ekranu zajęły się z sukcesami produkcją i reżyserią, jak np. Emilio Ghione czy Mario Bonnard. Spowodowało to powstanie miejsca dla aktorów nowego pokolenia.
Cinecittà oraz monopol (1937–1939).
W tym samym okresie faszyści utworzyli Ministerstwo Kultury Poszechnej (wł. "Ministero della Cultura Popolare"). Po pożarze wytwórni filmowej Cines (jego przyczyna do dziś jest elementem ożywionej dyskusji wśród historyków), Ministerstwo to postanowiło odbudować struktury kina włoskiego – w przeciwnym razie groziłaby mu całkowita agonia.
Po zatwierdzeniu planu przez Benito Mussoliniego znaleziony został teren położony na południowy wschód od stolicy, Rzymu. Po dwóch latach prac 21 kwietnia 1937 Duce otworzył studio Cinecittà, wygłaszając przy tym słynny slogan "Kinematografia jest najsilniejszą bronią".
Cinecittà zaprojektowała została w oparciu o rozwiązania z Hollywood. Ekipa twórców mogła korzystać z najnowszych rozwiązań technologicznych w celu realizacji filmu. Obok studia postanowiono otworzyć także słynną Centro Sperimentale di Cinematografia – szkołę filmową z siedzibą w Rzymie, która w niedługim czasie stała prawdziwą kolebką przyszłych aktorów, reżyserów i scenarzystów, i w dużej mierze przyczyniła się do wielkiego sukcesu studia oraz całego kina włoskiego w latach późniejszych.
Dwa lata później, 1 stycznia 1939, weszła w życie ustawa, której celem było zablokowanie importu filmów zagranicznych – a w szczególności tych ze Stanów Zjednoczonych. Dzięki temu produkcja filmów włoskich uległa zwiększeniu. Wśród twórców dominowały głównie filmy komedie z gatunku "białych telefonów" oraz faszystowskie filmy propagandowe.
Kino "białych telefonów" (1936–1943).
Tzw. kino "białych telefonów" obejmuje okres stosunkowo krótki. Swoją nazwę okres ten wziął z faktu, iż w niektórych z filmów z tego okresu zauważyć można produkowanych wtedy białych telefonów. Stanowiły one swoisty symbol dobrobytu bohaterów filmu. Telefony były białe po to, ażeby zaakcentować różnice pomiędzy nimi – a raczej ich użytkownikami – a telefonami czarnymi – powszechnie wtedy używanymi.
Krytycy w ostatnich latach określając tę epokę wolą używać zwrotu "komedie węgierskie". Mimo faktu, iż filmy te były w zupełności włoskie i produkowane we Włoszech, to z racji cenzury bardzo często twórcy lokowali akcję tych filmów właśnie na Węgrzech – poruszały one bowiem tematy nie do pomyślenia dla ówczesnego społeczeństwa włoskiego, takie jak cudzołóstwo czy rozwód. Innym określeniem tego okresu jest "cinema decò," z powodu częstego pojawiania się na ekranie wyposażenia domów bohaterów wykonanych właśnie w bardzo popularnym wtedy stylu Art déco.
Okres faszystowski (lata 30.–40.).
Podczas dwudziestolecia faszystowskiego – tak jak to miało miejsce podczas I wojny światowej niezwykle ważną rolę zaczęło odgrywać kino propagandowe. Filmy te kręcone były według prostego schematu- zachwalano w nich zalety władzy oraz ideały faszystowskie, bohaterowie tych filmów niemal zawsze byli reprezentantami ludu którzy odznaczali się niezwykłym heroizmem, honorem oraz patriotyzmem. W filmach tych da się odczuć panujące w tamtym okresie historycznym nastroje w którym znajdował się kraj. Niedługo później Włochy u boku III Rzeszy weszły w stan wojny. Także podczas pierwszych lat II wojny światowej powstało wiele filmów które miały na celu ukazanie armii włoskiej w jak najlepszym świetle. Spośród filmów propagandowych największy sukces odniosły następujące filmy: "Vecchia guardia" – uznawany za największe dzieło propagandy tego okresu, "Pilot Luciano Serra", "Biały szwadron", "Il trecento della settima" oraz "Uomini sul fondo".
Oprócz filmów chwalących własne siły zbrojne, wielkie znaczenie w tym okresie miały także filmy których celem była demonizacja oraz ośmieszenie wrogich dla faszystowskiego reżimu sił. Przykładem może być tutaj film "Carmen fra i rossi" film przeciwko hiszpańskiej rewolucji socjalistycznej, "Cose dell’altro mondo" oraz "Harlem" które z kolei prezentowały w złym świetle Stany Zjednoczone a "Odessa in fiamme" i "Orizzonte di sangue" które prezentowały horror komunizmu oraz reżimu sowieckiego. Innym przypadkiem był film "Noi vivi", a następnie "Addio Kira!", który to nie wyśmiewał komunizmu, lecz stalinizm. Nie spodobało się to władzy faszystowskiej, i mimo początkowej akceptacji przez cenzurę, film wycofano ze wszystkich sal.
Neorealizm (1943–1955).
W wyniku II wojny światowej, a szczególnie jej ostatnich trzech lat Włochy zaznały wielkich strat zarówno ludzkich, jak i materialnych. Właśnie to było powodem powstania nowego prądu w sztuce – włoskiego neorealizmu. Prąd ten znajdował swe odzwierciedlenie we wszystkich gałęziach sztuki, jednak to kino stanowiło jego najważniejszy środek przekazu.
Celem neorealizmu włoskiego było przedstawianie realnej sytuacji, w jakiej znajduje się kraj. Akcja filmów toczyła się zazwyczaj w środowisku biednych rodzin. Aktorzy występujący w filmach byli najczęściej amatorami, zachowującymi się przed kamerą w sposób dla siebie naturalny. Tę naturalność i autentyzm podkreślał używany przez bohaterów język – w filmach neorealistycznych stosowano bardzo wiele dialektów regionalnych. Wielu reżyserów – między innymi Luchino Visconti, Roberto Rossellini, Vittorio De Sica, Giuseppe De Santis, Pietro Germi, Luigi Zampa, Alberto Lattuada, Aldo Vergano, Luciano Emmer – zdecydowało się zrezygnować z kręcenia filmów w studio. W celu jak najbardziej realnego przedstawienia życia ludzkiego filmy kręcono w plenerze, zaś wnętrza – w prawdziwych domach przyjaciół reżysera lub innych członków ekipy filmowej.
Czołowymi filmami nurtu neorealistycznego były dzieła Luchino Viscontiego: "Opętanie" (1943), uznawane za pierwszy film nowego stylu, "Ziemia drży" (1948) oraz "Najpiękniejsza" (1952). Roberto Rossellini zasłynął swoją trylogią wojenną: "Rzym, miasto otwarte" (1945), "Paisà" (1946) i "Niemcy – rok zerowy" (1948). Vittorio De Sica wszedł do historii kina jako autor tetralogii: "Dzieci ulicy" (1946), "Złodzieje rowerów" (1948), "Cud w Mediolanie" (1951) oraz "Umberto D." (1952). Niemal wszystkie te filmy pokazywano z powodzeniem na całym świecie, otrzymały one wiele międzynarodowych wyróżnień i nagród.
Chociaż w następnych latach Roberto Rossellini eksperymentował z nowymi stylami, jednak nadal filmy, które tworzył, można było zakwalifikować jako neorealistyczne. Do jego wspaniałych dzieł z tamtego okresu zalicza się m.in.: "Stromboli, ziemię Boga" (1950), "Europę ’51" (1952) oraz "Podróż do Włoch" (1954). Głównymi bohaterkami tych filmów były kobiety wyobcowane i samotne, grane niezmiennie przez jego ówczesną żonę – Ingrid Bergman. Krytycy z tamtego okresu, z wyjątkiem prestiżowego francuskiego magazynu „Cahiers du cinéma”, nie docenili zrazu tryptyku Rosselliniego. Jednak z biegiem czasu filmy te cieszyły się coraz powszechniejszym uznaniem.
Neorealizm odcisnął piętno na twórczości Federico Felliniego, uznawanego za największego reżysera włoskiego. Pomiędzy rokiem 1950 a 1954 także Fellini dał się poznać szerszej widowni za sprawą swoich filmów: "Światła variété" (1950), współreżyserowanego przez Alberto Lattuadę, "Biały szejk" (1952), oraz dwóch obrazów uznanych później za arcydzieła "Wałkonie" (1953) i "La strada" (1954).
Wspomnieć należy również o filmie Mario Monicellego i Steno "Złodzieje i policjanci" (1951), który – mimo posiadania wartości komediowej – odnosi się z powodzeniem do stylu neorealistów.
Mimo odniesionego sukcesu (bardziej jednak wśród krytyków niż publiczności), okres neorealizmu trwał jedynie dwanaście lat. Z biegiem czasu stan majątkowy Włochów polepszał się, zaś od połowy lat 50. rozpoczął swoją historię nowy prąd zwany neorealizmem różowym, który to uznawany jest za początek włoskiego stylu komediowego.
Kino autorskie (lata 50.–70.).
Od początku lat 50. kino włoskie zaczyna stopniowo odchodzić od neorealizmu w kierunku tematyki egzystencjalnej – ujmowanej z różnych punktów widzenia, w sposób coraz bardziej introspektywny. Podział tej epoki kina włoskiego nie ma większego sensu, i krytycy filmowi uznają epokę kina autorskiego za długi okres kończący się śmiercią Federico Felliniego na początku lat 90.
Michelangelo Antonioni, z filmami "Przyjaciółki" (1955), "Krzyk" (1957) oraz tetralogią "Przygoda" (1960), "Noc" (1961), "Zaćmienie" (1963) i "Czerwona pustynia" (1965), zwrócił uwagę innych twórców oraz krytyków na wątki egzystencjalne. Wzorem Antonioniego filmy tworzone w tym okresie z wielką uwagą przyglądały się przede wszystkim ludzkiej psychologii, nieco w cień zsuwając wartką akcję z jej licznymi zwrotami. Sławę i uznanie międzynarodowe wzbudziły takie filmy tego autora jak "Powiększenie" (1966) oraz "" (1975).
Fellini, z arcydziełami takimi jak "Noce Cabirii" (1956) i "Słodkie życie" (1960), obok już przytaczanych tutaj "Wałkoni" (1953) i "La strady" (1954), został uznany za prawdziwy symbol włoskiej kinematografii na świecie. Jego niepowtarzalnemu stylowi filmowemu towarzyszyły na ekranie atrakcyjne ścieżki dźwiękowe, stworzone przez kompozytora Nino Rotę – późniejszego zdobywcę Oscara za "Ojca chrzestnego". Niektóre ze scen jego filmów do dzisiaj uznawane są za prawdziwe symbole tamtej epoki: wymienić tutaj należy między innymi słynną scenę nocnej kąpieli Anity Ekberg w rzymskiej Fontannie di Trevi z filmu "Słodkie życie".
Lata 60. Fellini rozpoczął filmowe eksperymenty twórcze od onirycznego "Osiem i pół" (1963). Film ten okazał się prawdziwym hitem, otrzymał Oscara za najlepszy film nieanglojęzyczny i otworzył nową fazę w twórczości Felliniego. Zarówno dzieła wyżej wymienione, jak i stworzone w późniejszym okresie – m.in. "Satyricon" (1969), "Rzym" (1972), "Amarcord" (1973) czy "Casanova" (1976) – spowodowały uznanie Felliniego przez krytyków za jednego z największych reżyserów w historii światowego kina.
Jednym z najważniejszych reżyserów w historii kina włoskiego był również Luchino Visconti, uznawany za wielkiego estetę i miłośnika operowej widowiskowości. Podarował on włoskiej kinematografii wiele niezapomnianych i docenionych na arenie międzynarodowej dzieł, wśród których największe znaczenie miały "Zmysły" (1954), "Rocco i jego bracia" (1960), "Lampart" (1963), "Zmierzch bogów" (1969), "Śmierć w Wenecji" (1971) oraz "Ludwig" (1972).
Innym wybitnym autorem kina włoskiego był Pier Paolo Pasolini, reżyser, scenarzysta i literat w jednym. W swoich dziełach przeciwstawiał się schematom epoki. Ta osobna postać przez całe swoje dorosłe życie, zakończone tragiczną śmiercią, stawiała opór na wszelkich możliwych polach – zarówno twórczych, jak i politycznych – konformizmowi oraz konsumpcjonizmowi społeczeństwa włoskiego lat 60. i 70.
Jego pamiętne filmy – "Włóczykij" (1961), "Mamma Roma" (1962) z Anną Magnani w roli prostytutki, "Ewangelia według świętego Mateusza" (1964), jedna z najbardziej cenionych kinematograficznych rekonstrukcji życia Jezusa, "Ptaki i ptaszyska" (1966) z komikiem Totò w jedynej w swojej karierze roli dramatycznej, "Król Edyp" (1967), "Teoremat" (1968), "Dekameron" (1971), "Opowieści kanterberyjskie" (1972), "Kwiat tysiąca i jednej nocy" (1974), a także skandalizujące "Salò, czyli 120 dni Sodomy" (1975) wywoływały bardzo duże emocje i gorące spory, w które często zamieszany był także wymiar sprawiedliwości oraz cenzura.
Pasolini, który nie krył nigdy swojej homoseksualności, był jedną z najbardziej wpływowych postaci swoich czasów, mimo że często jego poglądy uznawane były za ekstremalne, zaś sztuka, którą tworzył, była często dyskryminowana. Jego twórczość odnosiła – przynajmniej we Włoszech – większy rezonans wśród krytyków niż wśród widzów.
Komedia w stylu włoskim (lata 50.–70.).
W drugiej połowie lat 50. rozwinął się gatunek komedii określany często mianem "commedia all’italiana", co w wolnym tłumaczeniu oznacza "komedię w stylu włoskim". Powszechnie uważa się, że początek temu gatunkowi dał Mario Monicelli swoim filmem "Sprawcy nieznani" (1958). Włoska nazwa tego stylu znalazła odzwierciedlenie w tytule jednego z największych dzieł gatunku – filmu "Rozwód po włosku" (1961) w reżyserii Pietro Germiego ze wspaniałym Marcello Mastroiannim oraz młodziutką Stefanią Sandrelli w rolach głównych. Obraz zdobył wiele prestiżowych nagród, w tym Oscara za najlepszy scenariusz oryginalny oraz nominacje za reżyserię i dla najlepszego aktora.
Olbrzymią popularnością w latach 50. i 60. cieszyły się komedie z duetem Totò i Peppino De Filippo w rolach głównych. Dominował w nich humor neapolitański. W komediach włoskich rodziły się zresztą największe gwiazdy włoskiego kina, wśród których należy wymienić przede wszystkim takie nazwiska jak Alberto Sordi, Ugo Tognazzi, Monica Vitti, Claudia Cardinale, Vittorio Gassman, Nino Manfredi czy Sophia Loren.
Lata 60. to czas wielkiego rozkwitu ekonomicznego Włoch. Także kinematografia odczuła zmiany, jakie zachodziły wewnątrz społeczeństwa włoskiego. Wśród wielu filmów tego okresu jednym z najważniejszych był "Fanfaron" (1962) Dino Risiego, który z sukcesem łączył komizm z powagą. Wspaniała rola Vittorio Gassmana wraz ze świetną ścieżką dźwiękową, stworzoną przez Edoardo Vianello oraz Domenico Modugno, tworzyły razem całość, która uznawana była przez krytyków za jeden z najlepszych filmów z tamtego okresu.
Lekkie komedie neapolitańskie tworzył również Nanni Loy, który wcześniej zasłynął z nawiązującego do neorealizmu dramatu wojennego "Cztery dni Neapolu" (1962). W "Głowie rodziny" (1967) główną rolę grał Nino Manfredi, a w "Urlopie w więzieniu" (1971) – Alberto Sordi.
Do najważniejszych dzieł wieńczących gatunek włoskiej komedii klasycznej zalicza się "Grę złudzeń" (1972) Luigiego Comenciniego, "Tacy byliśmy zakochani" (1974) oraz "Taras" (1980) Ettore Scoli, który uznawany jest za ostatni film przynależący do tego stylu.
W końcówce lat 70. ton i nastrój komedii włoskich stawał się coraz bardziej mroczny. Powojenny optymizm z roku na rok malał. Spowodowało to niemal całkowite zaniechanie produkowania komedii w stylu włoskim na początku lat 80. – z nielicznymi tylko wyjątkami, m.in. "Moi przyjaciele II" (1982) Mario Monicellego.
Tymczasem w najlepsze trwał rozwój komedii o podłożu mniej lub bardziej erotycznym. Filmy te – produkowane od początku lat 70. – cieszyły się wielką popularnością między połową lat 70. a początkiem lat 80.
Należy tutaj zaznaczyć, iż bardzo często w filmach włoskich elementy komiczne były umiejętnie łączone z innymi gatunkami, w efekcie czego powstawały filmy, które trudno jednoznacznie zaklasyfikować. Za mistrza tego stylu uznawany jest Luigi Comencini, który po osiągnięciu wielkiego sukcesu filmem "Chleb, miłość i fantazja" (1953), stworzył w późniejszych latach wspaniałe obrazy takie jak: "Wszyscy do domu" (1960), "Pinokio" (1972) czy "Kot" (1977), w których mieszają się różne gatunki i style filmowe.
Kino społeczno-polityczne (lata 60.–70.).
Włoskie ruchy studenckie i robotnicze końcówki lat 60. oraz te z następnego dziesięciolecia wpłynęły również na kino. W wyniku tych przemian społecznych rozwinęło się – oprócz komedii – również kino zaangażowane społecznie i politycznie. W tym kontekście autorzy początku lat 70. postanowili kontynuować drogę twórczą, którą podjął jako pierwszy Francesco Rosi, autor takich filmów jak "Salvatore Giuliano" (1962) o słynnym sycylijskim przestępcy, czy "Ręce nad miastem" (1963) o problemie spekulacji na rynku nieruchomości.
Wśród najważniejszych filmów tego prądu można wymienić "Śledztwo w sprawie obywatela poza wszelkim podejrzeniem" (1970) oraz "Klasa robotnicza idzie do raju" (1971), obydwa wyreżyserowane przez Elio Petriego ze wspaniałymi kreacjami Giana Marii Volonté – aktora-symbolu, jeśli chodzi o włoskie kino zaangażowane społecznie. Do wybitnych tytułów tego nurtu zaliczyć należy jeszcze obrazy Damiano Damianiego: "Dzień puszczyka" (1968) oraz "Zeznanie komisarza policji przed prokuratorem republiki" (1971).
Za jeden z najważniejszych filmów z tego okresu uznawane jest dzieło Francesco Rosiego "Sprawa Mattei" (1972), w którym to reżyser próbuje rozwikłać zagadkę zniknięcia Enrico Mattei, menedżera jednego z największych włoskich przedsiębiorstw. Film Rosiego, ze świetnie ocenioną rolą Volontè, zdobył Złotą Palmę na 25. MFF w Cannes i stał się punktem odniesienia dla twórców późniejszych filmów śledczych – w tym dla "JFK" (1991) Olivera Stone’a.
Należy wspomnieć tutaj również film Gillo Pontecorvo "Bitwa o Algier" (1966), który mimo iż nie był ściśle powiązany z włoskimi realiami, wzbudził szeroką aprobatę, przede wszystkim dzięki wspaniałej rekonstrukcji zmagań Algierii i jej mieszkańców w celu uzyskania niepodległości od Francji. Film Pontecorvo, po zdobyciu Złotego Lwa na 27. MFF w Wenecji, stał się jednym z najbardziej znanych i cenionych filmów włoskich na świecie.
Kryzys włoskiego kina (lata 70.–80.).
W końcówce lat 70. kino włoskie odczuwało pierwsze symptomy kryzysu, który objawił się w pełni w połowie lat 80. i trwał przez niemal 10 lat. Spowodowany on był głównie ekspansją telewizji komercyjnej. W czasach tych komedia w stylu włoskim niemal zupełnie zanikła jako gatunek – spowodowane było to głównie zanikiem weny autorskiej twórców poprzednich dziesięcioleci. Poza tym w wyniku upływu lat największe indywidualności włoskiego kina zaczęły kończyć swoje kariery – to z kolei oznaczało przejście w kierunku nowej generacji twórców.
Również włoskie kino komercyjne nie było w stanie wykształcić nowych prądów. W związku z tym, a także wskutek problemów finansowych, włoska kinematografia nie była w stanie stworzyć filmów mogących konkurować z produkcjami hollywoodzkimi, nie tylko poza granicami, ale także na rynku rodzimym.
Nie brakowało jednak cenionych filmów stworzonych w tym ciężkim dla przemysłu filmowego okresie: "Miasto kobiet" (1980), "A statek płynie" (1983) oraz "Ginger i Fred" (1985) Federico Felliniego; "We władzy ojca" (1977, Złota Palma na 30. MFF w Cannes) i "Noc świętego Wawrzyńca" (1982) braci Tavianich; "Drzewo na saboty" (1978) Ermanno Olmiego (Złota Palma na 31. MFF w Cannes); "Szczególny dzień" (1978) i "Taras" (1980) Ettore Scoli; "Bianca" (1984) i "Idźcie, ofiara spełniona" (1985) Nanniego Morettiego; "Trzej bracia" (1981) Francesco Rosiego. W latach 80. filmem "Kamorysta" (1986) zadebiutował Giuseppe Tornatore, który opowiedział w nim o szefie neapolitańskiej Camorry.
Odkryciem dekady lat 70. były młode ambitne reżyserki filmowe Liliana Cavani i Lina Wertmüller. "Nocny portier" (1974) Cavani z Dirkiem Bogardem i młodziutką Charlotte Rampling był skandalizującą wiwisekcją perwersyjnej relacji łączącej dawnego nazistowskiego kata i jego ofiarę z obozu koncentracyjnego. Z kolei za komediodramat "Siedem piękności Pasqualino" (1975) z Giancarlo Gianninim w roli tytułowej Wertmüller stała się pierwszą kobietą w historii, która otrzymała nominację do Oscara za najlepszą reżyserię.
Jeśli chodzi o komedie tego okresu, wartymi wspomnienia są szerzej nieznane w Polsce filmy Massimo Troisiego ("Nic tylko płakać", 1984) i Carlo Verdone ("Zabawa jest cudowna", 1980, "Bianco, rosso e Verdone", 1981). Do dawnych sukcesów powrócił mistrz Mario Monicelli filmem "Miejmy nadzieję, że to będzie córka" (1988). Światową sławę zyskał zaś komik Roberto Benigni obrazem "Il piccolo diavolo" (1988) z rolą Waltera Matthau.
Mimo że nie można ich zaliczyć w stu procentach do filmów włoskich, nie wolno zapomnieć o takich obrazach jak "Dawno temu w Ameryce" (1984) Sergio Leone oraz "Ostatni cesarz" (1987) Bernardo Bertolucciego, który zdobył dziewięć Oscarów oraz tyle samo nagród włoskiego przemysłu filmowego, David di Donatello.
Kino autorskie (lata 60.–90.).
Ermanno Olmi uznawany jest przez wielu krytyków za katolicką opozycję dla Pier Paolo Pasoliniego. Postrzega się go za rzadki przypadek reżysera-poety, który jednak ideologicznie sprzeciwia się poglądom marksistowskim Pasoliniego. Już w swoim debiucie "Czas się zatrzymał" (1959), pełnym emocji filmie o relacji między człowiekiem a naturą, krytyka zwróciła uwagę na młodego twórcę. Trzy lata później, w roku 1961, Olmi nakręcił film "Posada" – słodko-gorzki portret Mediolanu z czasów boomu ekonomicznego. W latach 70. Olmi został doceniony na poziomie międzynarodowym, kiedy zdobył Złotą Palmę na 31. MFF w Cannes za film "Drzewo na saboty" (1978). Po długiej chorobie reżyser powrócił do formy surrealistycznym "Niech żyje czcigodna pani!" (1987) oraz "Legendą o świętym pijaku" (1988), nagrodzoną Złotym Lwem na 45. MFF w Wenecji. W 2001 Olmi nakręcił uznawany przez wielu za jedno ze swoich największych osiągnięć w karierze – "Rzemiosło wojenne", film poświęcony Ludwikowi Medyceuszowi. Rok później obraz ten zdobył aż dziewięć nagród David di Donatello.
Marco Ferreri zasłynął dzięki swojemu charakterystycznemu, groteskowemu stylowi. Najważniejsze tytuły początkowej fazy jego kariery to nakręcony w Hiszpanii "Wózek" (1960) oraz "Ape Regina" (1963). Później Ferreri nakręcił m.in. modernistyczny obraz "Dillinger nie żyje" (1969) o stylu życia współczesnego człowieka. Wielką sławę i miejsce w historii kina przyniosła mu obrazoburcza satyra na konsumpcjonizm pt. "Wielkie żarcie" (1973) z gwiazdorską obsadą. W ostatnich latach swojej kariery największym powodzeniem cieszył się jego "Dom uśmiechów" (1991), nagrodzony Złotym Niedźwiedziem na 41. MFF w Berlinie.
Marco Bellocchio to naczelny kontestator i anarchista włoskiego kina. Już swoim głośnym debiutem "Pięści w kieszeni" (1965) zwrócił na siebie uwagę krytyki. Przedstawił w nim rodzinę, której członkowie stanowią istny katalog rozmaitych patologii i wynaturzeń. Dwa kolejne filmy "Chiny są blisko" (1967) i "W imię ojca" (1972) dopełniły quasi-autobiograficznej trylogii Bellocchio. Późniejsze sukcesy festiwalowe – m.in. filmami "Skok w pustkę" (1980), "Czas religii" (2002) czy "Witaj, nocy" (2003) – ugruntowały silną pozycję reżysera jako jednego z wiodących autorów kina włoskiego.
Bernardo Bertolucci swoją przygodę z kinem rozpoczął dzięki Pier Paolo Pasoliniemu, u którego asystował przy produkcji "Włóczykija" (1961). Bardzo szybko wykształcił swój własny styl, który charakteryzował się indywidualizacją postaci, a także refleksjami na temat zmian w otoczeniu bohaterów oraz wpływu tych zmian na nich. Często też Bertolucci poruszał tematy polityczne. Jego debiutem reżyserskim była "Kostucha" (1962), następnie zaś wyreżyserował film "Przed rewolucją" (1964). Na początku lat 70. zrealizował trzy bardzo ważne dla swojej kariery filmy: nominowanego do Oscara za scenariusz "Konformistę" (1970), metafizyczną "Strategię pająka" (1970) oraz skandalizujące "Ostatnie tango w Paryżu" (1972). Międzynarodową renomę potwierdził epickim "Wiekiem XX" (1976), przyjętym przez krytykę z rezerwą. W 1987 r. nakręcił w Chinach swój przełomowy film "Ostatni cesarz". Okazał się on wielkim przebojem i zdobył aż dziewięć Oscarów, w tym za najlepszy film oraz reżyserię. Od tego czasu Bertolucci stał się specjalistą od kręcenia filmów w egzotycznych sceneriach: "Pod osłoną nieba" (1990) powstało w Maroku, a "Mały Budda" (1993) – w Nepalu i Bhutanie. Od drugiej połowy lat 90. reżyser tworzył kino bardziej osobiste i powracał do swej kontestatorskiej przeszłości w filmach "Ukryte pragnienia" (1996) oraz "Marzyciele" (2003).
Gianni Amelio po wielu filmach zrealizowanych dla telewizji włoskiej RAI, zadebiutował na dużym ekranie traktującym o terroryzmie "Ciosem w serce" (1982). Międzynarodową sławę uzyskał dzięki wielokrotnie nagradzanemu filmowi "Otwarte drzwi" (1990). W swojej twórczości Amelio bardzo często poruszał tematy społeczne. W roku 1992 film "Złodziej dzieci" zdobył Grand Prix na 45. MFF w Cannes, a także wiele innych nagród. Był to również największy sukces komercyjny w karierze reżysera. Dobrą passę kontynuował Amelio takimi obrazami jak "Lamerica" (1994), "Echa dzieciństwa" (1998) czy "Klucze do domu" (2004).
Nanni Moretti zadebiutował w połowie lat 70. Szybko wzbudził on zainteresowanie swoją osobą – doceniono jego sarkastyczny humor, którym stawia czoła problemom człowieka we współczesnym świecie. "Ecce bombo" (1978), oprócz potwierdzenia klasy reżysera wśród krytyków filmowych, nieoczekiwanie odniósł także sukces u publiczności. Moretti z powodzeniem występował w swoich filmach (oraz u innych reżyserów) w charakterze aktora. Sporą popularność przysporzyła mu m.in. rola w "Idźcie, ofiara spełniona" (1985), w którym wcielił się w rolę księdza. Po zdobyciu w 1986 Srebrnego Niedźwiedzia – Nagrody Specjalnej Jury na 36. MFF w Berlinie Moretti poświęcił się filmom dokumentalnym. Triumfalnie powrócił do fabuły autobiograficznym obrazem "Dziennik intymny" (1993), wyróżnionym za najlepszą reżyserię na 47. MFF w Cannes. W tym i w kolejnych filmach grał postać trudną do odróżnienia od niego samego. Zdobył Złotą Palmę na 54. MFF w Cannes za "Pokój syna" (2001) o żałobie rodziców po tragicznej śmierci dziecka. W 2006 nakręcił satyrę polityczną "Kajman", dla której inspiracją był ówczesny premier Włoch Silvio Berlusconi (reżyser wielokrotnie wyrażał się o nim niepochlebnie). Film, który zaprezentowano publicznie podczas kampanii wyborczej, wzbudził wiele kontrowersji. W opinii niektórych mógł on wpłynąć na późniejszą decyzję Berlusconiego o zrzeczeniu się władzy.
Lata 90..
Kryzys twórczy i ekonomiczny, który uderzył w kinematografię włoską w poprzedniej dekadzie zaczął w tym czasie powoli ustępować. Lata 90. uznawane są bowiem za dziesięciolecie pełne sukcesów – nawet pomimo faktu, iż w niektórych gatunkach kino włoskie nie mogło już konkurować z filmami hollywoodzkimi.
Prestiż i sława międzynarodowa wielu reżyserów (m.in. Giuseppe Tornatore oraz Roberta Benigniego) spowodowały powolny powrót kina włoskiego do łask. Pierwsze sygnały odrodzenia tej kinematografii dało się odczuć już pod koniec lat 80. wraz z premierą wybitnego filmu Tornatore "Cinema Paradiso" (1988), który w 1990 zdobył Oscara dla najlepszego filmu nieanglojęzycznego. Sukces ten został powtórzony dwa lata później przez "Śródziemnomorską sielankę" (1991) Gabriele Salvatoresa, ironiczny portret grupy włoskich żołnierzy lądujących na greckiej wyspie podczas II wojny światowej. Pomimo obojętnego przyjęcia filmu przez krytykę, stanowił on pozytywny sygnał powrotu kina włoskiego na europejskie i światowe ekrany.
Reżyserskim objawieniem dekady był Gianni Amelio, który dał się poznać szerokiej publiczności jako autor filmu "Otwarte drzwi" (1990), a potwierdził swoje umiejętności obrazami "Złodziej dzieci" (1992, Grand Prix na 45. MFF w Cannes), "Lamerica" (1994) i "Echa dzieciństwa" (1998, Złoty Lew na 55. MFF w Wenecji).
Doceniono twórczość Nanniego Morettiego, którego autorskie kino było nadal niezwykle szczere i osobiste. "Dziennik intymny" (1993) nagrodzono za najlepszą reżyserię na 47. MFF w Cannes, a "Aprile" (1998) również spotkał się z życzliwym przyjęciem.
Należy też pamiętać o sukcesie filmu "Listonosz" (1994) Brytyjczyka Michaela Radforda, który nominowano do pięciu Oscarów, w tym za najlepszy film i dla najlepszego aktora (Massimo Troisi). Ostatecznie obraz ten zdobył jedną statuetkę za muzykę skomponowaną przez Luisa Bacalova.
Niemniej ważne filmy z tego okresu to także ostatni obraz Federico Felliniego "Głos księżyca" (1990), "Lata dzieciństwa" (1993) Roberto Faenzy, "Natarczywa miłość" (1995) Mario Martone, "Bez skóry" (1994) Alessandro D'Alatriego, którym popularność zdobył aktor Kim Rossi Stuart.
Odrodziła się również komedia. Szczególnie dużym sukcesem cieszyły się, jak w poprzedniej dekadzie, filmy Massimo Troisiego i Carlo Verdone. Z wielkim entuzjazmem spotkała się także twórczość Paolo Virzìego, zwłaszcza "Ból dorastania" (1997). Publiczność doceniła również reżysera Leonardo Pieraccioniego, szczególnie za "Cyklon" (1996). Z kolei Gabriele Salvatores, po Oscarze za "Śródziemnomorską sielankę" (1991), kontynuował karierę filmami "Puerto Escondido" (1992) oraz "Sud" (1993).
Za niezwykle ważne uważa się również słodko-gorzkie filmy Silvio Soldiniego – reżysera włosko-szwajcarskiego, którego trudno przyporządkować jednoznacznie do określonego gatunku. Wśród jego najbardziej popularnych filmów należy wspomnieć "Rozdartą duszę" (1993) i "Akrobatkę" (1997).
Z innych debiutantów tego okresu nie można zapomnieć o Mimmo Caloprestim, reżyserze filmu "Drugi raz" (1995) z Nannim Morettim w roli głównej. Potwierdził on swój talent kolejnym obrazem "La parola amore esiste" (1998).
W ostatnich latach dziesięciolecia Gianni Amelio zdobył Złotego Lwa na 55. MFF w Wenecji za "Echa dzieciństwa" (1998), a Bernardo Bertolucci wrócił do reżyserii filmem "Rzymska opowieść" (1998). Przebił ich jednak wszystkich Roberto Benigni głośnym hitem "Życie jest piękne" (1997). Toskański reżyser, wcześniej znany jako komik, zrealizował swój najbardziej ambitny film – satyrę na włoski okres faszyzmu, której akcję osadził w obozie koncentracyjnym. I do tego udała mu się zabawna i wzruszająca komedia. Film ten zdobył wiele nagród, w tym trzy Oscary – za najlepszy film zagraniczny, za najlepszą muzykę (Nicola Piovani) oraz dla najlepszego aktora (sam reżyser Roberto Benigni).
Gatunki filmowe.
Wysoki poziom rozwoju kinematografii włoskiej, wysokie fundusze oraz walory artystyczne filmów włoskich spowodowały po II wojnie światowej wzrost zainteresowania Włoch. Filmy włoskich twórców, mimo niezbyt zazwyczaj przychylnych ocen krytyki, zdobyły szeroką rzeszę fanów. Tworzone przez włoskich autorów gatunki były zróżnicowane, i bardzo często umiejętnie ze sobą zmieszane. To właśnie autorzy włoscy stworzyli wiele gatunków filmowych, bez których nie wyobrażamy sobie dzisiaj kina, podejmując także próby w gatunkach zaczerpniętych zza granicy. Oto lista najważniejszych:
Melodramat.
Na przełomie lat 40. i 50. XX w., obok „czystego i właściwego” neorealizmu rozwinął się także gatunek nazywany "neorealismo d’appendice". Określenie to odnosiło się do melodramatów, które miały za zadanie wzruszyć widza, w związku z czym zyskały potoczną nazwę "wyciskaczy łez". Filmy te zyskały wielką popularność, a w samej Italii cieszyły się zainteresowaniem już od epoki kina niemego.
Obrazy te posiadały bardzo prostą fabułę i opowiadały zazwyczaj historię nieszczęśliwie zakochanej pary, która jednak z jakichś względów nie może być razem. Mimo wielu przeszkód historie te niemal zawsze kończyły się happy endem. Bohaterowie tego typu filmów stawali najczęściej w opozycji. Fabuła opierała się na rywalizacji bohaterów „dobrych” i „złych”. Bardzo często na końcu filmu ci drudzy przechodzili wewnętrzną przemianę, stając się „dobrymi”. Tego typu filmy uznawane są za protoplastów południowoamerykańskiej telenoweli.
Melodramaty te były zazwyczaj dość chłodno odbierane przez krytykę, która zaczęła doceniać ten gatunek dopiero w latach 70.. Jednakże zawsze cieszyły się one bardzo dużym powodzeniem i zainteresowaniem publiczności.
Za mistrza tego gatunku uznaje się Raffaello Matarazzo, który nakręcił serię melodramatów w latach 1949–1958. W swoich filmach często obsadzał główne role duetem Amedeo Nazzari i Yvonne Sanson, którzy do dziś uchodzą za symbole tego typu filmów. Inni reżyserzy tworzący filmy z tego gatunku to m.in.: Mario Bonnard, Carmine Gallone, Aldo Vergano, a także Sergio Corbucci w początkowej fazie swojej kariery. Również neorealistyczny reżyser Alberto Lattuada związał się na krótko z tym gatunkiem, kręcąc film "Anna" (1951). Odtwórczyni głównej roli Silvana Mangano przyczyniła się do nieprawdopodobnego sukcesu komercyjnego – "Anna" była pierwszym filmem, który zanotował dochody przekraczające miliard lirów (największe przychody we Włoszech w latach 1951–1952) i został zdubbingowany na język angielski.
Wielki entuzjazm w stosunku do melodramatycznych historii w latach 50. i na początku lat 60. zaczął jednak później powoli gasnąć na rzecz innych gatunków. Wobec tego stanu rzeczy już w połowie lat 60. twórcy zaprzestali niemal zupełnie tworzenia melodramatów.
Innym pokrewnym gatunkiem, który odniósł duży sukces (głównie w końcówce lat 60.) był tzw. "lacrima-movie" (od wł. lacrima – łza), mający swoje korzenie w popularnych w latach 50. "wyciskaczach łez". W odróżnieniu od właściwych melodramatów, filmy z gatunku "lacrima" posiadały jedną zasadniczą cechę – niemal zawsze kończyły się w sposób tragiczny. Przeważnie opowiadały one historie dzieci (granych przez młodych aktorów, jak np. symbol tego gatunku Renato Cestiè) oraz ich często surowych, ubogich lub chorych rodziców. Nierzadko filmy te opowiadały historię pary pogrążonej w kryzysie, która odzyskuje łączące ją kiedyś uczucie. Zakończenie było nieszczęśliwe – następowało rozdzielenie członków rodziny albo śmierć któregoś z nich. Sztandarowym filmem tego gatunku był "Niezrozumiany" (1966) Luigiego Comenciniego.
Widowisko biblijne.
Wielkim sukcesem komercyjnym cieszyły się w latach 50. oraz 60. filmy z gatunku nazwanego "peplum". Filmy te osadzone były w erze antycznej i ekranizowały wydarzenia mitologiczne lub biblijne. Bez wątpienia twórcy włoscy rozpoczęli tworzyć filmy z tego gatunku na bazie wielkiego sukcesu jakie na całym świecie odniosły filmy hollywoodzkie – m.in. "Quo vadis" (1951) oraz "Ben Hur" (1959). Filmy te opowiadały również historię zmagań herosów, takich jak Hercules czy Samson, w walce o oswobodzenie narodów lub kobiet w niebezpieczeństwie. Bardzo często filmy tego rodzaju obsadzane były przez aktorów posiadających w przeszłości doświadczenie kulturystyczne, takich jak: Gordon Scott, Steve Reeves czy Brad Harris.
Po dziesięciu latach wielkich sukcesów od początku lat 60. filmy te zaczęły tracić swoją widownię na rzecz horrorów z powodu znudzenia widowni filmami tego rodzaju.
Analogicznie do "peplum" rozwijał się także gatunek filmów „płaszcza i szpady” w których dzielni bohaterowie zmagali się z przeciwnościami losu w średniowieczu lub Odrodzeniu. Krytyka nie odnosiła się życzliwie ani do jednego ani do drugiego gatunku, twierdząc że obydwa nie mają żadnego celu – poza tym komercyjnym.
Western.
W tym samym okresie swoje największe sukcesy święcił także inny gatunek – Spaghetti western. Terminem tym określa się filmy o gatunku western, kręcone przez włoskich twórców (stąd nazwa) najczęściej w Hiszpanii, w których to występowali nie tylko aktorzy włoscy, ale również nie cieszący się jeszcze wtedy zbyt wielką popularnością Amerykanie, wśród których zdecydowanie najbardziej wyróżniającą się była osoba Clinta Eastwooda.
Sergio Leone jest uznawany za prekursora tego gatunku. Jego sztandarowym wkładem w historię kina jest tzw. trylogia dolarowa, na którą składają się: "Za garść dolarów" (1964), "Za kilka dolarów więcej" (1965), "Dobry, zły i brzydki" (1966). Leone kontynuował ją dalszymi sukcesami, jak "Pewnego razu na Dzikim Zachodzie" (1968) czy "Garść dynamitu" (1971). Reżyser ten za życia był niedoceniany przez krytykę filmową, dziś uznawany jest zaś na całym świecie za jednego z największych mistrzów kina gatunkowego.
Światowy sukces filmów Leone otworzył drogę dla innych obrazów naśladujących obrazy syna Roberto Robertiego. Filmów tego rodzaju powstało niemal 500. Niemal wszystkie były przeciętne – poza nielicznymi wyjątkami. Wśród nich należy wymienić: "Człowiek zwany Ciszą" (1969) reżysera Sergio Corbucci, "Colorado" (1967) oraz "Faccia a faccia" (1967) stworzone przez Sergio Sollima, "Gringo" (1966) Damiano Damianiego, "Keoma" (1976) – film Enzo G. Castellariego, "Czas masakry" oraz "Czterech jeźdźców Apokalipsy " Lucio Fulciego.
Bardzo popularne były również filmy tworzone przez Enzo Barboniego. (występującego pod pseudonimem "E.B. Clucher"). Filmy tego twórcy możemy zaliczyć zarówno do gatunku westernu, jak i komedii. Wśród aktorów występujących w tych obrazach wyróżnić można takich jak: Bud Spencer, Terence Hill (pseudonimy artystyczne włochów Carlo Pedersoliego oraz Mario Girottiego). Wśród filmów tych wyróżnić można: "Lo chiamavano Trinità..." (1970), a następnie "...continuavano a chiamarlo Trinità" (1972. Ten ostatni w latach 1971–1972 zanotował największe przychody ze sprzedaży biletów we Włoszech. W roku 1973 powstał film "Nazywam się Nobody": słynny i ciekawy obraz z Henrym Fondą w jednej z głównych ról.
Horror i thriller.
W kinie światowym coraz większe znaczenie zyskiwały filmy mające wywoływać w widzu skrajne emocje – takie jak horror czy thriller. Także reżyserzy włoscy podejmowali swoje próby w tworzeniu tych gatunków. Najwięcej zasług w tej dziedzinie mają dwaj reżyserzy – Mario Bava oraz Dario Argento. Pierwszy z nich – początkowo operator filmowy – dał się poznać jako reżyser wysokiej klasy, wyrafinowanych horrorów o ciekawej fabule. Wśród jego najważniejszych dzieł wymienić należy "Maska szatana" (1960), "La frusta e il corpo" (1962), "Operacja strach" (1966), "Czarne święto" (1965), "Cani arrabbiati", a także "Krwawy obóz" (1971).
Dario Argento, uznawany za kontynuatora stylu Bavy, dokonał przejścia horroru na poziom bardziej masowy. Jego filmy oscylowały pomiędzy gatunkami thrillera a horroru z wieloma wątkami fantastyki. Filmy Argento zyskały szeroką widownię, a wśród tych najważniejszych wymienia się dzisiaj takie tytuły jak: "Ptak o kryształowym upierzeniu" (1970), "Głęboka czerwień" (1975), "Odgłosy" (1977), "Inferno" (1980), "Ciemności" (1982) i "Fenomeny" (1985).
W latach 60. oraz 70. wśród wielu twórców włoskich tworzenie horrorów było bardzo modne. Wśród wielu stworzonych filmów wiele dzisiaj uznawanych jest za istotne z globalnego punktu widzenia – wpłynęło bowiem na kształt tego gatunku takim jakim jest teraz. Wśród najważniejszych włoskich twórców tego gatunku wymienia się: Antonio Margheritiego ("Danza macabra", "Contronatura"), ("L'orribile segreto del dr. Hichcock", "Lo spettro") Riccardo Freddy, a także filmy Lucio Fulciego ("Nie torturuj kaczuszki", "Hotel siedmiu bram"), Pupi Avati ("Dom śmiejących się okien", "Zemsta żywych trupów"), Ubaldo Ragona ("Ostatni człowiek na Ziemi"), Francesco Barilli ("Il profumo della signora in nero"), Sergio Martino ("Lo strano vizio della signora Wardh", "Torso (film 1973)"), Ruggero Deodato ("Dom na skraju parku"), Pasquale Festa Campanile ("Autostop"), Aldo Lado ("La corta notte delle bambole di vetro", "Kto widział jej śmierć? "), Massimo Dallamano ("Il medaglione insanguinato", "Cosa avete fatto a Solange?"), a nawet film autorstwa Federico Felliniego, który eksperymentował z tym gatunkiem dzięki wyreżyserowaniu epizodu "Toby Dammit" w filmie "Historie niesamowite".
W latach 70. twórcy horrorów włoskich szczególnie często sięgali do zaczerpniętego z USA mrożącego krew w żyłach widzów gatunku "dreszczowca" rozpoczynając prąd bardzo źle odbierany przez współczesną mu krytykę, ale z biegiem lat doceniony.
Wśród filmów tych kilka zyskało zainteresowanie międzynarodowe. Jednym z nich jest sięgający do wątków kanibalistycznych film Umberto Lenziego z roku 1972 – "Il paese del sesso selvaggio". Pomysł lokowania fabuły horrorów w scenerii egzotycznej okazał się bardzo popularny. W następnych latach powstało wiele takich filmów. Przykładami są "Góra boga kanibali" (1978) (reż. Sergio Martino), "Zjedzeni żywcem" (1989) "Cannibal Ferox – Niech umierają powoli" (1980) (reż. Umberto Lenzi), "Emanuelle i ostatni kanibale" (1977), "Ludożerca", reż. Joe D’Amato) oraz "Nadzy i rozszarpani" (reż. Ruggero Deodato), wydany w roku 1980. Ten ostatni film wywołał olbrzymią dyskusję na temat granic przedstawianej w filmach brutalności.
Także inne filmy z tego gatunku bardzo często z powodu okrucieństwa budziły zainteresowanie cenzury. W latach 80. zostało wyprodukowanych bardzo dużo filmów niskiej klasy (określanych wtedy mianem „klasy Z”) – bardzo często inspirowanych przez kultowe filmy zza oceanu. Niska klasa tych filmów, a niejednokrotnie zabawność scen które w zamierzeniu twórców miały wywoływać strach, z biegiem lat zyskała szerokie grono miłośników.
Film erotyczny.
W latach 70. z powodu cenzury, zmiany gustów widowni, a przede wszystkim z powodu chęci uzyskania sukcesu komercyjnego przy jak najniższym koszcie produkcji filmu, oprócz popularnej komedii w stylu włoskim, rozwinął się znacznie gatunek komedii erotycznej. W tym gatunku (przynajmniej w początkowej fazie swojej kariery) dużą popularnością cieszyli się tacy aktorzy jak: Lino Banfi, Massimo Boldi, Diego Abatantuono, Gloria Guida, Barbara Bouchet, Edwige Fenech oraz Serena Grandi.
W latach 70. oraz 80. wiele z produkowanych komedii charakteryzowało się wysoką wulgarnością i niezbyt wysokim poziomem prezentowanych gagów. Filmy te, nazwane zostały zwrotem "filmy klasy Z" (od trash – ang. śmieć). Wśród aktorów występujących w tego typu filmach należy wymienić takich jak Alvaro Vitali oraz Tomás Milián.
Zarówno jedne, jak i drugie nie cieszyły się rzecz jasna wysokim sukcesem wśród krytyki z tego okresu. Wbrew pozorom, niemal zawsze odnosiły one jednak wysoki sukces komercyjny.
Jedynym reżyserem włoskim, który odniósł w filmie erotycznym prawdziwy i trwały sukces był Tinto Brass. W latach 70. wyreżyserował on kilka wielkich produkcji takich jak "Salon Kitty" (1976) czy "Kaligula" (1979). W kolejnej dekadzie odniósł sukces filmem "Klucz" (1983) ze Stefanią Sandrelli w roli głównej. Reżyser ten kontynuował w latach późniejszych tworzenie filmów różnych gatunków – komedii, dramatów czy filmów historycznych – jednak zawsze z elementami erotyki.
Kryminał.
Następnym gatunkiem który odniósł wielki sukces w latach 70. są filmy kryminalne. Najczęściej filmy te opowiadały historię funkcjonariuszy publicznych w zmaganiach przeciw terrorystom, przestępcom i kryminalistom. Te dynamiczne filmy toczyły się najczęściej w samym sercu wielkich miast – m.in. w Rzymie, Mediolanie, Neapolu, Turynie, Palermo oraz Genui. Bohaterami mogły być także osoby cywilne w jakiś sposób (najczęściej przypadkowy) znajdujący się w centrum akcji. Czasem również musiały one podejmować działania przeciw przestępcom na własną rękę.
Filmy te, pełne akcji i przemocy, niejako odnosiły się do rzeczywistości tamtych lat. Włochy były w tamtym okresie państwem bardzo niespokojnym, a na ulicach szerzyła się przestępczość zorganizowana. Filmy te atakowały w bardziej lub mniej wyraźny sposób system sprawiedliwości funkcjonujący we Włoszech, uważany wtedy za nieskuteczny. Filmy te nie wzbudzały pozytywnych emocji wśród krytyki swojego okresu, która to posuwała się w tej krytyce tak daleko, że filmy te określała mianem "faszystowskie". Krytycy twierdzili, że wszyscy bohaterowie oraz fabuła każdego filmu niczym się nie różnią. Filmy te wzbudzały jednak zainteresowanie publiczności na całym świecie.
Także w tym gatunku można wyróżnić kilku sztandarowych reprezentantów. Wielu aktorów i reżyserów spaghetti westernów odnajdywało się – z racji podobnej tematyki – wspaniale w filmach kryminalnych. Za najlepszych reżyserów tego rodzaju uważa się: Umberto Lenzi, Stelvio Massi, Fernando Di Leo oraz Enzo G. Castellari, podczas gdy w głównych rolach w wielu filmach obsadzani byli Maurizio Merli, Franco Nero, Gastone Moschin, Tomás Milián, Ray Lovelock, John Saxon. Wielkie dzieła tego gatunku jak "Milano calibro 9", "La mala ordina", "Il boss", "Il cittadino si ribella", "La polizia incrimina, la legge assolve", "Roma violenta" e "Napoli violenta" ostatnio zostały docenione przez tę samą krytykę która wyrażała a onich kiedyś tak niepochlebne opinie. Głównym powodem tego stanu rzeczy jest Quentin Tarantino, który to określił się ostatnio wielkim fanem tych filmów.
Tak jak w przypadku spaghetti-westernów, tak i filmy kryminalne spowodowały rozwój filmów komediowo-kryminalnych, będących parodią właściwego gatunku. W filmach tych niejednokrotnie brali udział ci sami aktorzy i reżyserzy.
Sukces filmów kryminalnych był wielki, jednak w wyniku wielu produkcji, które w konsekwencji znudziły widownię, trwał krótko. Zaprzestano ich produkcji w połowie lat 80.
Science fiction.
Mimo iż fakt ten nie jest powszechnie znany, to należy wspomnieć, iż także włoscy twórcy filmowi próbowali swoich sił w gatunku science fiction. Filmy te – tworzone za zdecydowanie mniejsze pieniądze niż te hollywoodzkie, tworzone były głównie w celu artystycznym. Z racji ograniczonych funduszy nie można było sobie w nich pozwolić na wybitne efekty specjalne. Nie biorąc pod uwagę nielicznych filmów powstałych jeszcze w epoce kina niemego filmy fantastycznonaukowe rozwinęły się począwszy od lat 50. głównie dzięki reżyserom takim jaks Paolo Heusch ("La morte viene dallo spazio" z roku 1958) oraz Riccardo Freda ("Caltiki, il mostro immortale" z roku 1959. W latach 60. przede wszystkim do rozwoju tego gatunku we Włoszech przczynił się Antonio Margheriti realizując takie filmy jak "Space Men" (1960) oraz "I diafanoidi vengono da Marte" (1965). Filmy te, mimo niskich kosztów produkcji oraz słabych efektów specjalnych posiadały dość wysoki poziom – prezentowano je także z powodzeniem za granicą. Dzięki sukcesowi tych filmów do głosu doszli także specjalizujący się w tym gatunku reżyserzy: Ubaldo Ragona, Carlo Ausino, Pietro Francisci oraz mistrz tworzenia horrorów Mario Bava ("Planeta wampirów", 1965). Filmy włoskie w rzeczywistości bardzo często łączyły obydwa te gatunki.
Również wielu twórców kina autorskiego prezentowało w swoich filmach wątki fantastycznonaukowe, m.in.: Elio Petri filmem "Dziesiąta ofiara" (1965) z Marcello Mastroiannim i Ursulą Andress, a także Marco Ferreri obrazem "Męskie nasienie" (1969). W latach 60. i 70. wątki fantastycznonaukowe bardzo często występowały obok tych satyrycznych czy społecznych.
Wśród najbardziej znanych reprezentantów tego gatunku bardzo często cytuje się film "Starcrash" z roku 1978 w reżyserii Luigi Cozziego, wydanego w niedalekim przedziale czasowym od "Gwiezdnych wojen" George Lucasa oraz nazywany włoską odpowiedzią na hollywoodzki film, mimo iż w rzeczywistości stanowił na standardy hollywoodzkie film klasy B.
Począwszy od lat 90. filmy o tej tematyce niemal całkowicie zaprzestały być produkowane. Jednym z nielicznych wyjątków jest film "Nirvana" z roku 1997 wyreżyserowany przez Gabriele Salvatoresa, który to jest najdroższym filmem w historii tego gatunku we Włoszech, jak i tym, który odniósł największy sukces komercjalny.
Film szpiegowski.
Filmy szpiegowskie były gatunkiem popularnym we Włoszech między latami 60. a połową lat 70. Pomiędzy rokiem 1965 a 1967 powstało niemal 50 filmów fantastyczno-szpiegowskich powstałe na fali wielkiego sukcesu filmów z serii James Bond, w tamtym okresie granym przez Seana Connery’ego.
Filmy te realizowano niemal zawsze w bardzo krótkim czasie przy niskim koszcie produkcji. Posiadały one również bardzo niską jakość artystyczną. Opowiadały niemal zawsze misje tajnych agentów przeciwko terroryzmowi międzynarodowemu oraz szalonych naukowców
chcących przejąć kontrolę nad światem. Główni bohaterowie niemal zawsze posiadali pseudonimy, które odnosiły się w jakiś sposób do słynnego "007" noszonego przez Jamesa Bonda – na przykład "077" czy "008". Niejednokrotnie także w głównych rolach obsadzane były kobiety, które w przeszłości odtwarzały role tzw. "bond-girl"
Wśród kilku prekursorów tego gatunku we Włoszech można wymienić film "Lotte nell'ombra" (1938) reżysera Domenico Gambino oraz "La casa senza tempo" Andrea Forzano, zrealizowany w 1943 film propagandy faszystowskiej.
Musical.
Kinematografia włoska niemal nigdy nie inwestowała w musical (jedynym filmem z tego gatunku jest "Karuzela neapolitańska" z roku 1953, w której jedną z głównych ról odtwarzała Sophia Loren). Począwszy od końcówki lat 50. do końcówki lat 60. bardzo popularnym był za to gatunek zwany "musicarelli", czyli filmy niemal zawsze komediowe, o charakterze sentymentalnym, w których to główne role odgrywali najbardziej popularni śpiewacy i piosenkarzy włoscy. Wystąpili w nich między innymi Little Tony, Rita Pavone, Gianni Morandi, Caterina Caselli, Domenico Modugno, Claudio Villa, Bobby Solo, Iva Zanicchi, Al Bano, Adriano Celentano, Mina i wiele innych) śpiewali swoje największe przeboje (bardzo często filmy te były interpretacjami wideo ich największych przebojów). Wśród najbardziej popularnych filmów tego gatunku są: "In ginocchio da te" z Giannim Morandi oraz "Rita la zanzara" z Ritą Pavone.
Film animowany.
Mimo iż Włochy nie posiadają wielkiej tradycji produkcji filmów animowanych, na przestrzeni lat powstało w tym kraju kilku wartych uwagi filmów z tego gatunku. Pionierem kina animowanego nad Tybrem był Francesco Guido, lepiej znany jako „Gibba”. W 1946 zrealizował on pierwszy film animowany kina włoskiego: "L'ultimo sciuscià", o tematyce neorealistycznej, zaś w następnym dziesięcioleciu zrealizował długometrażowe "Rompicollo" oraz "I picchiatelli" we współpracy z Antonio Attanasi. W latach 70. po wielu filmach dokumentalnych, wrócił do animacji z filmem "Il racconto della giungla".
Warte wspomnienia są także dzieła malarza – Emanuele Luzzati, który po eksperymentach krótkometrażowych, zrealizował w 1976 roku uznawany we Włoszech za klasyk tego gatunku: "Il flauto magico", który oparty był na dziele Mozarta. Zainteresowanie międzynarodowe włoskim kinem animowanym wzbudził jednak dopiero wyprodukowany przez Bruno Bozzetto długometrażowy "West and Soda" (1965). Ta parodia Westernu została doceniona zarówno przez krytykę, jak i przez publiczność. Sukcesem zakończyła się również produkcja filmu będącego parodią filmu o superbohaterach "Vip – Mio fratello superuomo" (1968). Bozzetto po wielu latach przerwy na produkcję głównie filmów krótkometrażowych wrócił do długiego metrażu z uznawanym za swój najbardziej ambitny film: "Allegro non troppo" (1977).
W następnym dziesięcioleciu włoska kinematografia animowana wydaje się wejść w nową, lepszą epokę a to za sprawą turyńskiego studia Lanterna magica, która w roku 1996, z reżyserem Enzo d'Alò, zrealizowała film "Błękitna strzała", który to odniósł wielki sukces komercyjny. Sukces filmu otworzył drzwi przed innymi filmami długometrażowymi. W roku 1998, po dwóch lat pracy został wydany film "La gabbianella e il gatto". Film ten cieszył się wielkim sukcesem, i wydawał się otwierać przed animacją włoską nowe perspektywy.
Innymi wartymi wspomnienia powstałymi w późniejszym okresie filmami animowanymi są "Momo alla conquista del tempo" (2001), "Opopomoz" (2003), "Aida degli alberi" (2001), "Totò Sapore e la magica storia della pizza" (2003), "Pszczółka Julia" – pierwszy film animowany zrealizowany w całości przez włoski zespół twórców, "" – pierwszy film trójwymiarowy, zaś w roku 2012 Enzo d'Alò wyprodukował film "Pinocchio".
Aktorzy włoscy.
Obok reżyserów oraz gatunków kinematograficznych elementem, który bez wątpienia przyczynił się do wielkiego znaczenia kina włoskiego na przestrzeni lat są doskonali aktorzy. Pierwszymi prawdziwymi gwiazdami kina włoskiego byli aktorzy i aktorki jeszcze epoki kina niemego. Za największe osobistości tego okresu uznawani są: Mario Bonnard, Emilio Ghione, Francesca Bertini oraz Lyda Borelli.
W latach 20. w wyniku kryzysu nie było aktorów ani aktorek, których można byłoby nazwać gwiazdami w pełnym tego słowa znaczeniu. Aktorzy na lepsze lata musieli czekać aż do roku 1939. Może to zabrzmieć dwuznacznie (zwłaszcza, że w tym roku rozpoczęła się też II wojna światowa), ale włoscy aktorzy tego okresu powrót swojego zawodu do gwiazdorskiej rangi zawdzięczają rządzącym wtedy faszystom. To oni uchwalili prawo, według którego włoskie kino uległo wielkiemu rozwojowi. W okresie powojennym największym poważaniem cieszyli się następujący aktorzy: Massimo Girotti, Amedeo Nazzari, Gino Cervi, Mario Ferrari, Rossano Brazzi, Raf Vallone oraz Osvaldo Valenti. Wśród kobiet największe nazwiska tego okresu to: Isa Miranda, Anna Magnani, Clara Calamai, Alida Valli, Giulietta Masina, Valentina Cortese, Elsa Merlini, Doris Duranti, Maria Denis oraz Luisa Ferida. Niektórzy z ww. aktorów (Miranda, Valli, Masina, Cortese, Brazzi) byli rozpoznawalni również na poziomie międzynarodowym. Część z nich próbowała swoich sił także w Hollywood, jednak przeważnie bez większych rezultatów.
Od końca lat 40. do schyłku lat 50. aktorzy włoscy – dzięki modnemu na świecie neorealizmowi – czerpali profity z wysokiej pozycji kina włoskiego na świecie. Wśród kobiet – obok Magnani, Cortese i Valli (jedyne aktorki, które kontynuowały swoją pracę także po obaleniu reżimu faszystowskiego) pozycję gwiazdy zajęły Gina Lollobrigida, Silvana Mangano, Lucia Bosé, Eleonora Rossi Drago, Silvana Pampanini, a przede wszystkim Sophia Loren. Wszystkie wymienione aktorki zyskały wielką popularność tak we Włoszech, jak i poza granicami kraju. Jedynie Loren i Lollobrigida zdołały jednak odnieść długotrwały sukces na poziomie międzynarodowym. Wśród aktorów obok Brazziego światową sławę zdobyli Vittorio Gassman, Marcello Mastroianni oraz Nino Manfredi.
W okresie tym Włosi zaczęli zdobywać swoje pierwsze nagrody międzynarodowe. Anna Magnani zdobyła Oscara dla najlepszej aktorki za rolę w amerykańskim filmie "Tatuowana róża" (1955) Daniela Manna, a sześć lat później Sophia Loren otrzymała statuetkę w tej samej kategorii za kreację w "Matce i córce" (1960) Vittoria De Siki. Oscar ten miał znaczenie historyczne – po raz pierwszy zdobyła go aktorka za rolę w filmie nieanglojęzycznym.
W latach 60. do grona wielkich gwiazd dołączyły Claudia Cardinale i Virna Lisi, wśród aktorów zaś – Gian Maria Volonté oraz Franco Nero. W latach 70. sławę zdobyli Giancarlo Giannini, Mariangela Melato oraz Ornella Muti, a także wielu aktorów specjalizujących się w kinie gatunkowym.
Od lat 80. poprzez lata 90. kino włoskie nie było w stanie – z kilkoma wyjątkami – wypromować nowych gwiazd znanych poza granicami kraju. Powodem był bez wątpienia kryzys kinematografii włoskiej, która nie była już w stanie eksportować swoich obrazów poza granicę kraju na tak szeroką skale. Wyjątkiem jest tu bez wątpienia Roberto Benigni, laureat Oscara dla najlepszego aktora za rolę w swoim autorskim filmie "Życie jest piękne" (1997). Nominację do Oscara w tej kategorii za rolę w "Listonoszu" (1995) Michaela Radforda zdobył pośmiertnie Massimo Troisi. Rola w oscarowym amerykańskim filmie "Rain Man" (1988) była trampoliną Valerii Golino zarówno do udanej kariery aktorskiej, jak i późniejszej reżyserskiej.
Na początku XXI w. kinematografia włoska starała się odzyskać swoje znaczenie. Niektórzy aktorzy włoscy nowej generacji dali się poznać widowni międzynarodowej, np. Elio Germano, laureat Złotej Palmy dla najlepszego aktora za rolę w filmie "Nasze życie" (2010), a także znana z filmu "Malena" (2000) Monica Bellucci, która często występuje w filmach francuskich i amerykańskich. Rozgłos i uznanie zdobyli także m.in. Stefano Accorsi, Sergio Castellitto, Giovanna Mezzogiorno, Laura Morante, Silvio Orlando, Margherita Buy, Toni Servillo, Valeria Bruni Tedeschi, Riccardo Scamarcio, Kim Rossi Stuart, Alba Rohrwacher i Marcello Fonte. Wśród gwiazd współczesnego włoskiego kina jest również pochodząca z Polski Kasia Smutniak.

</doc>
<doc id="2957174" url="https://pl.wikipedia.org/wiki?curid=2957174" title="Kot w Paryżu">
Kot w Paryżu

Kot w Paryżu (ang. "Cat in Paris", oryg. "Une vie de chat") – francusko-belgijsko-szwajcarsko-holenderski film animowany z 2010 roku opowiadający o kocie łapiącym w nocy groźnych przestępców. 
Światowa premiera filmu odbyła się 15 października 2010, zaś polska premiera filmu odbyła się 1 czerwca 2013 w kinie „Muranów” w Warszawie, kinie „Iluzja” i w TVP Kultura o godzinie 15:35, a także 11 maja 2013 w kinie Nowe Horyzonty o godzinie 12:00 w ramach Przegląd Nowego Kina Francuskiego. Oglądanie filmu dozwolone jest od 12 lat (TVP Kultura), oraz od 6 lat – na festiwalach.
Fabuła.
Kot Dino wiedzie podwójne życie. W ciągu dnia mieszka z małą Zoé i jej mamą, a w nocy razem ze sprytnym włamywaczem Nico chodzi po dachach Paryża. Dziwna sprawa, zwłaszcza że mama Zoé jest policjantką i właśnie ściga bandę Costy zamieszanego w zabójstwo jej męża, taty Zoé. Zbieg okoliczności sprawi, że Zoé spotka Costę i nie będzie to miłe spotkanie. Na szczęście jest z nią Dino.
Obsada.
i inni
WERSJA ANGIELSKA
i inni

</doc>
<doc id="2957176" url="https://pl.wikipedia.org/wiki?curid=2957176" title="Kotlinka Suchego Potoku">
Kotlinka Suchego Potoku

Kotlinka Suchego Potoku – niewielka, wąwozowata dolinka w masywie Babiej Góry w Beskidzie Żywieckim. Znajduje się pod północnymi stokami Diablaka, Pośredniego Grzbietu i Kościółków. Dolinka jest pochodzenia lodowcowego; dawniej była łożyskiem lodowca, ale późniejsze osuwiska skalne zmieniły jej kształt.
Kotlinkę Suchego Potoku porasta kosodrzewina, wśród której rosną karłowate świerki, wierzba śląska, porzeczka skalna, wawrzynek wilczełyko,a w dolnej części znajduje się rumowisko skalne.
Kotlinkę Suchego Potoku przecina żółto znakowany szlak turystyczny zwany Akademicką Percią. Tuż powyżej tej dolinki znajduje się najtrudniejsza jego część – skalne urwisko zwane Czarnym Dziobem.

</doc>
<doc id="2957177" url="https://pl.wikipedia.org/wiki?curid=2957177" title="Żywienie mineralne roślin">
Żywienie mineralne roślin

Żywienie mineralne roślin, mineralne odżywianie roślin, gospodarka składnikami mineralnymi – proces pobierania przez roślinę związków nieorganicznych z roztworu glebowego, powietrza lub środowiska wodnego. W organizmach roślinnych stwierdzono występowanie około 50 różnych pierwiastków, jednak tylko 13 (azot, potas, wapń, magnez, fosfor, siarka, chlor, żelazo, miedź, bor, cynk, mangan, molibden) uznaje się za niezbędne dla ich życia. Kryterium uznania za niezbędny jest powstawanie zaburzeń w procesach życiowych w sytuacji, gdy badany pierwiastek zostanie usunięty ze środowiska organizmu. Oprócz 13 niezbędnych pierwiastków w organizmie rośliny mogą występować także takie, których obecność może pozytywnie wpływać na jego działanie. Jest to grupa pierwiastków korzystnych dla roślin.
Pierwiastki występujące w ilościach powyżej 0,1% suchej masy określane są jako makroelementy. Zalicza się do nich azot, potas, wapń, magnez, fosfor i siarka. Niezbędne pierwiastki występujące w ilościach poniżej 0,1% suchej masy nazywane są mikroelementami. Do tej grupy należą: chlor, żelazo, miedź, bor, cynk, mangan, molibden, nikiel. Do pierwiastków korzystnych zaliczane są: sód, krzem, kobalt, glin i wanad. Klasyfikowanie pierwiastków do poszczególnych grup nie jest jednoznaczne i mogą występować różnice w ujęciach poszczególnych autorów; do mikroelementów bywają zaliczane jod i kobalt, a do makroelementów – krzem. Poza pierwiastkami pobieranymi z gleby w postaci jonów w organizmach roślinnych występują w znacznych ilościach pierwiastki pobierane jako woda i dwutlenek węgla. Są to: węgiel, wodór, tlen.
Wiedza o zapotrzebowaniu i wykorzystaniu poszczególnych pierwiastków wykorzystywana jest w tradycyjnym rolnictwie oraz w uprawach hydroponicznych i aeroponicznych. Najczęściej opisywane są objawy drastycznych niedoborów, obserwowane u roślin rosnących w uprawach hydroponicznych w sytuacji, gdy jeden ze składników mineralnych wyczerpie się. W przypadku roślin rosnących w glebie, występować mogą przewlekłe niedobory o objawach mało specyficznych. Zwykle jest to zahamowanie wzrostu i żółknięcie liści.
Większość roślin lądowych zwiększa możliwości pobierania soli mineralnych wchodząc w mikoryzę. Szacuje się, że rośliny mikorytyczne to około 80% gatunków występujących na lądach. Dominującym typem mikoryzy jest mikoryza arbuskularna. Grzyby dostarczają do korzeni roślin zarówno makroelementy (głównie związki azotu i fosforu), jak i mikroelementy (np. cynk i miedź). Grzybnia może łączyć wiele roślin tworząc sieć mikoryzową zapewniająca wspólną gospodarkę mineralną wielu roślinom.
Makroelementy.
Azot.
Azot jest pobierany z gleby jako jony lub . Asymilacja azotu, czyli jego włączenie w związki organiczne, następuje głównie w chloroplastach nadziemnych organów rośliny. Jest czwartym co do ilości pierwiastkiem występującym w roślinach. Wchodzi w skład aminokwasów budujących białka oraz nukleotydów budujących kwasy nukleinowe.
Przy niedoborze azotu obserwuje się silne drewnienie tkanek, co jest związane z intensywną syntezą węglowodanów przy braku syntezy aminokwasów. Dochodzi także do wzrostu intensywności syntezy antocyjanów, co prowadzi do pojawienie się czerwonego lub fioletowego zabarwienia liści. Podstawowym objawem niedoboru jest jednak zahamowanie wzrostu i chloroza, czyli żółknięcie liści. Są to skutki zatrzymania syntezy białek.
Siarka.
Siarka pobierana jest z gleby głównie jako jon . Pewne ilości wchłaniane są z powietrza w postaci . Asymilacja siarki zachodzi głównie w chloroplastach. W jej wyniku powstają organiczne związki siarki: aminokwasy (cysteina, cystyna, metionina), sulfolipidy, związki smakowe i zapachowe chrzanu, cebuli i czosnku. Ważnymi dla komórki roślinnej związkami zawierającymi siarkę są szczególnie glutation i fitochelatyny odpowiedzialne za wiązanie metali ciężkich.
Typowym objawem deficytu siarki jest chloroza – obejmująca początkowo młode liście, a w dalszej kolejności liście starsze. Kolejność pojawiania się objawów na liściach związana jest ze słabą reutylizacją, rośliny nie potrafią sprawnie przenosić związków siarki z organów starzejących się. Poza chlorozą liście mogą tracić turgor, a żyłki przybierać czerwony kolor.
Potas.
Pomimo wysokiego poziomu jonów w środowisku, w komórkach roślinnych jony występują w stężeniach 5 do 20 razy większych niż . Formą pobieraną z roztworu glebowego i występującą w komórkach jest wolny jon . Jon ten odgrywa kluczową rolę w utrzymaniu turgoru w komórce, jest ważnym składnikiem osmotycznym. Jest też kofaktorem ponad 50 enzymów.
Potas łatwo ulega reutylizacji. Deficyt jest przyczyną przedwczesnego żółknięcia i obumierania starszych liści. Zmiany rozpoczynają się od wierzchołka i brzegów liścia. Pobrany z nich jon przenoszony jest do młodych liści w pobliżu wierzchołka wzrostu, na których nie obserwuje się zmian. Łodyga traci turgor, następuje zahamowanie wzrostu organów spichrzowych i generatywnych.
Fosfor.
Fosfor jest pobierany z gleby w postaci jonów lub . Duża część pobranych związków fosforu pozostaje w komórkach w postaci nieorganicznej jako jony fosforanowe gromadzone głównie w wakuoli oraz pirofosforan będący związkiem wykorzystywanym do przenoszenia energii i uczestniczącym w glikolizie. Pozostała część fosforu podlega włączeniu w związki organiczne. Fosfor jest składnikiem kwasów nukleinowych, koenzymów, fosfolipidów i innych.
Ze względu na kluczową rolę związków fosforu w energetyce komórki, jego niedobór skutkuje zahamowaniem wzrostu. Efekt tej jest wyraźnie widoczny w nadziemnej części rośliny. Liście przybierają barwę ciemnoczerwoną, a ich spodnia strona nawet fioletowopurpurową. Korzenie w pierwszym etapie reakcji na niedobór rozrastają się i rozgałęziają, wytwarzana jest duża ilość włośników. Intensywny rozwój włośników u łubinu prowadzi do powstania korzenia przypominającego szczotkę do mycia butelek. Ten typ korzenia nazywany jest proteoidem. Z korzenia wydzielane są także podwyższone ilości kwasów organicznych w celu obniżenia pH gleby i wykorzystania nierozpuszczalnych form fosforu.
Wapń.
Pobrane z podłoża jony w komórkach roślin gromadzone są w wakuolach jako nierozpuszczalne sole oraz w ścianach komórkowych w postaci protopektynianu. W cytozolu stężenie wapnia jest wyjątkowo niskie. Jony wapnia są kofaktorem niektórych enzymów oraz ważnym elementem systemu przesyłania sygnałów. Zapewniają też stabilizację błon.
Przy niedoborze wapnia wewnątrz komórki dochodzi do uszkodzenia a w dalszej kolejności zaniku błon. Uszkodzenia błon i związane z tym zmiany w ich przepuszczalności prowadzą do pojawienia się objawów związanych z toksycznym działaniem innych jonów. Jony wapnia są w niewielkim stopniu przemieszczane pomiędzy organami roślin, co skutkuje słabą reutylizacją pierwiastka. Zewnętrznymi objawami niedoboru jest gwałtowne zahamowanie wzrostu rośliny oraz pojawienie się suchej zgnilizny na wierzchołkach owoców pomidorów, papryki i gorzkiej plamistości podskórnej jabłek. Dochodzi także do deformacji liści i zasychania ich wierzchołków. Korzenie rośliny pokrywają się śluzem.
Magnez.
Magnez wchodzi w skład chlorofili i właśnie w tej postaci jest go najwięcej w komórkach zielonych organów roślin. Jest także podobnie jak wapń składnikiem protopektyn. Jony magnezu są niezbędne w aktywacji wielu enzymów uczestniczących w fotosyntezie, oddychaniu komórkowym oraz syntezie kwasów nukleinowych. W przypadku niedoboru jonów już stosunkowo niewielkie ilości magnezu są toksyczne dla roślin.
Ze względu na udział magnezu w budowie chlorofili, podstawowym objawem jego niedoboru jest chloroza związana z ograniczoną syntezą tych barwników. Chloroza obejmuje głównie dolne liście, co jest związane z łatwą reutylizacją pierwiastka. Odbarwieniu ulegają przestrzenie liścia między żyłkami a przy skrajnym niedoborze dochodzi do powstania nekroz na brzegach liści. Zahamowaniu ulega wzrost całej rośliny, szczególnie korzeni.
Mikroelementy.
Żelazo.
Żelazo jest składnikiem wielu białek uczestniczących w przenoszeniu elektronów. W enzymach występuje układach hemowych lub w centrach żelazowo-siarkowych. W plastydach zgromadzona jest pewna ilość żelaza jako bezpostaciowa lub krystaliczna fitoferrytyna. W liściach około 80% żelaza zgromadzona jest w chloroplastach. Jest to pierwiastek szczególnie ważny dla wydajności fotosyntezy.
Podstawowym objawem niedoboru żelaza jest chloroza, będąca skutkiem zahamowania syntezy białek chloroplastowych oraz zaburzeniami w budowie błon tylakoidów. Żółknięcie obejmuje młode liście co jest skutkiem słabej reutylizacji tego pierwiastka. Wzrost pędu jest nieznacznie zahamowany. Długotrwały deficyt prowadzi do obniżenia intensywności fotosyntezy i zatrzymania wzrostu całej rośliny. W korzeniach pojawiają się zaburzenia anatomiczne w postaci deformacji związanych ze zmianą kształtu komórek miękiszowych. Następuje pofałdowanie ścian tych komórek. Zmiany anatomiczne i fizjologiczne w korzeniach prowadzą do zwiększonego wydzielania do gleby jonów wodorowych, fenoli i niebiałkowych aminokwasów. Niskie pH i wydzielane związki chelatujące ułatwiają pobieranie pierwiastka z podłoża.
Miedź.
Miedź jest potrzebna roślinom w znikomych ilościach. Podobnie jak żelazo znajduje się w białkach uczestniczących w przenoszeniu elektronów np.: plastocyjaninie, oksydazie fenolowej i oksydazie askorbinianowej. Enzymy zawierające miedź uczestniczą w metabolizmie cukrów i związków azotu. Bez nich nie jest możliwa lignifikacja ściany komórkowej.
Niedobór miedzi skutkuje zaburzeniami w syntezie skrobi, cukry proste gromadzą się w dużych ilościach w liściach. Gdy jest ich wyjątkowo dużo z liści może być wydzielana tak zwana rosa miodowa, czyli roztwór cukrów. Niedobór miedzi skutkuje też zaburzeniami w rozmnażaniu roślin. Zboża wykształcają boczne pędy płone. Jeśli dochodzi do kwitnienia powstaje mniej pyłku, a jego żywotność jest obniżona. Ziarniaki nie zawierają odpowiedniej ilości materiałów zapasowych co skutkuje tak zwanym pustokłosiem. U roślin dwuliściennych obserwuje się obniżenie turgoru, a u rodziny "Fabaceae" nie dochodzi do wykształcenia brodawek korzeniowych.
Mangan.
Mangan jest niezbędny do działania wielu enzymów. Jednym z ważniejszych jest fotoukład II, w którym mangan jest składnikiem kompleksu rozkładającego wodę. W niektórych enzymach może zastąpić jony magnezu.
Niedobór manganu prowadzi zatrzymania syntezy węglowodanów. Obserwuje się spadek zawartości cukrów w roślinie. Przy przedłużającym się niedoborze zaburzona zostaje także synteza kwasów tłuszczowych i białek. Niedobór związków budulcowych prowadzi do zahamowania wzrostu wydłużeniowego i niewytwarzania korzeni bocznych. Chloroza obejmuje przestrzenie międzyżyłkowe u zbóż pojawiają się smugowate plamy. Dochodzić może także do nekrozy w tych samych przestrzeniach i opadania liści.
Cynk.
Jony są aktywatorami kilku enzymów. Należą do nich: dehydrogenaza glutaminianowa i dehydrogenaza alkoholowa.
Deficyt cynku prowadzi do zaburzeń w metabolizmie cukrów i kwasów nukleinowych. Zewnętrznym objawem jest zahamowanie wzrostu, skrócenie międzywęźli u drzew i zmniejszeniem powierzchni blaszek liściowych. Na starszych liściach pojawiają się jasnozielone przebarwienia.
Bor.
Chociaż negatywne skutki niedoboru boru obserwowano u roślin od dawna, wciąż jego rola nie jest w pełni wyjaśniona. Dotychczas wykazano, że odgrywa rolę w tworzeniu labilnych połączeń estrowych z cukrowcami. Diestry boranowe wchodzą w skład ściany komórkowej.
Deficyt boru prowadzi do zamierania wierzchołków pędu i młodych liści. W kolejnych etapach zatrzymany zostaje także wzrost pozostałych organów. Brak wzrostu związany jest z zarówno z zahamowaniem podziałów merystemów jak i brakiem zrostu elongacyjnego. Objawami fizjologicznymi są zaburzenia metabolizmu cukrowców oraz kwasów nukleinowych oraz obniżenie poziomu auksyn i cytokinin.
Chlor.
Jony są niezbędne w procesie fotosyntezy. Ich obecność umożliwia rozkład wody i wydzielanie tlenu. Jony są także niezbędne do działania -ATPazy oraz odgrywają ważną rolę w osmoregulacji komórek.
W warunkach naturalnych nie stwierdza się objawów niedoboru chloru. Jego stężenie w roztworze glebowym jest wielokrotnie większe niż w komórce roślinnej.
Molibden.
Molibden jest składnikiem reduktazy azotowej i nitrogenazy, dwóch enzymów kluczowych dla metabolizmu azotu. Zapotrzebowanie na ten pierwiastek jest większe u roślin motylkowych, które dzięki symbiozie z bakteriami korzystają z wolnego azotu.
Niedobór molibdenu prowadzi do zmniejszenia ilości wytwarzanego pyłku, a żywotność wytworzonego jest mniejsza. W przypadku niektórych gatunków roślin obserwuje się zwiększony rozrost żyłki głównej przy jednoczesnym ograniczeniu rozwoju blaszki liściowej. Choroba taka została nazwana biczykowatością liści kalafiora. Na młodych liściach widoczna jest chloroza a u roślin motylkowych następuje zahamowanie rozwoju brodawek korzeniowych.
Nikiel.
Nikiel został zaliczony do mikroelementów jako ostatni. Jest składnikiem ureazy oraz innych enzymów zaangażowanych w metabolizm azotu.
Deficyt niklu skutkuje akumulacją mocznika w liściach i w konsekwencji nekrozą.

</doc>
<doc id="2957179" url="https://pl.wikipedia.org/wiki?curid=2957179" title="Duchowość zielonoświątkowców">
Duchowość zielonoświątkowców

Ruch zielonoświątkowy dzieli się na liczne denominacje, które charakteryzuje wiara w konieczność świadomego odrodzenia przez uznanie Jezusa jako „osobistego zbawiciela” oraz intensywne przeżywanie obecności Ducha Świętego. Obecność ta ma się manifestować przez doświadczenie tzw. chrztu w Duchu Świętym, którego wynikiem jest modlitwa innymi językami oraz inne dary duchowe wymienione w 1. Liście do Koryntian.
Etapy ruchu zielonoświątkowego:
Ewangelikalizm jako kierunek duchowości – termin ten odnosi się zwykle do ruchu, głównie protestanckiego, który podkreśla:
Główne symbole duchowości pentekostalnej.
Pentekostalizm (ruch zielonoświątkowy) narodził się z pogłębienia życia duchowego i religijnego. Pogłębienie to początkowo miało charakter ludowy i przeżyciowy. Nie wyrażało się w systematycznych opracowaniach, co raczej w konkretnych formach zgromadzeń, w pieśniach, kazaniach i osobistych świadectwach, dających wyobrażenie o specyfice pentekostalnej duchowości. Najbardziej adekwatnym sposobem systematyzacji tejże duchowości wydaje się odwołanie do kilku centralnych cech charakterystycznych dla tego sposobu przeżywania wiary chrześcijańskiej. Niektórzy autorzy ograniczają się do wymienienia głównych sposobów modlitwy, wyraźnie odróżniających się do tradycyjnego chrześcijaństwa. Można też się skupić na czterech „praktykach modlitewnych: modlitwa uwielbienia (chwały), modlitwa w językach, wygłaszanie proroctw oraz modlitwa o uzdrowienie. Skupienie się wyłącznie na praktykach modlitewnych bądź skoncentrowanie się jedynie na jednym aspekcie nie pozwala na pełne zrozumienie specyfiki tejże duchowości.
D.A. Albrecht wymienia sześć symboli, wokół których zorganizowana jest duchowość pentekostalna: uwielbienie, słowo, dary, posługa, lider, ewangelizacja. Dla uchwycenia pełnej dynamiki konieczne jest uzupełnienie tych rozważań o element początkowy i niezbędny- nawrócenie, które jest rozumiane jako nowe narodzenie z Ducha (being born again). Równie ważnymi elementami ruchu zielonoświątkowców jest wspólnota, walka duchowa jak i napięcie eschatologiczne.
Nowe narodzenie.
Nowe narodzenie to symbol początku nowego życia z Bogiem. Jest on wspólny dla uczestników różnych form protestanckiego ewangelikanizmu. Większość charyzmatyków podkreśla potrzebę jakiegoś wszechogarniającego doświadczenia Ducha Świętego, które następuje po nawróceniu. W świecie protestanckim „ chrzest w Duchu wywodzi się z tradycji pietystycznej i metodystycznej, gdzie jego początki można odnaleźć w ideach: „drugiego błogosławieństwa”, duchowego przełomu i w możliwości osiągnięcia pełni uświęcenia. Kościoły zielonoświątkowe przejęły ten termin z „ruchu świętości”( ewangelizacje D.L. Moody’ego, Ch. G. Finneya oraz innych kaznodziejów II połowy XIX wieku) i związały to przeżycie z darami Ducha Świętego, głównie z darem języków, jako zewnętrznym znakiem doświadczenia tego chrztu. W modelowej doktrynie zielonoświątkowców chrzest w Duchu Świętym powinien być drugim po nawróceniu (które oznacza tu właściwy moment zostania chrześcijaninem, uwierzenie w zbawczą śmierć Jezusa i wiąże się z przyjęciem chrztu wiary- chrztu wodnego) momentem zwrotnym w życiu każdego chrześcijanina. Dopiero ten chrzest daje pełnię Ducha Świętego i Jego łaski, które przemienia wierzącego i przejawia się darach charyzmatycznych. U czołowego działacza Wielkiego Przebudzenia, Jonathana Edwards’a zauważalny jest aspekt natychmiastowości, a nawet gwałtowności nowego narodzenia. Wstępnym etapem nawrócenia jest dla jednostki podjęcie próby krytycznego spojrzenia na siebie i w konsekwencji odkrycie stanu własnego upadku. Jest to chwila, kiedy dogłębnie poznawszy swoją grzeszną naturę, chrześcijanin uwierzył, że Bóg go kocha i że Chrystus umarł za jego własne grzechy i tym samym go odkupił. Jest to moment kiedy wierzący doświadcza pewności swego zbawienia. Pewność zbawienia jest zaczerpnięta z purytanizmu za pomocą metodyzmu. Nawrócenie winien przeżyć każdy dojrzały chrześcijanin. Wydarzenie to zmienia człowieka oraz jego dotychczasowy system wartości. Nawrócenie jest równoznaczne z nowymi narodzinami człowieka. Następuje metaforycznie pojmowana głęboka przemiana osobowości, charakteru, zachowania. W ruchu zielonoświątkowym jest to punkt zwrotny chrześcijańskiej biografii, podstawowe religijne doświadczenie wiernego. Jest to duchowe przeżycie, podczas którego człowiek poprzez Ducha świętego wchodzi w bezpośredni kontakt z Jezusem Chrystusem i przyjmuje Go jako Zbawiciela i Pana.
Moment nawrócenia składa się z kilku elementów. Pierwszym jest metanois, czyli pokuta będąca nie tylko żalem za grzeszny stan człowieka, ale również odmianą sposobu myślenia, gdy rozpozna się siebie jako grzesznika następuje tzw. upamiętnianie, które jest uświadomieniem sobie tego stanu wraz z decyzją sprzeciwiającą się mu. I właśnie w tym momencie w wyniku daru łaski następuje „skok” wiary. Kolejność tych elementów jest kwestia sporna.
Uwielbienie.
Sposób rozumienia uwielbienia mieści się w samym sercu liturgii i duchowości pentekostalnej. Słowo „ uwielbienie” można zostać użyć w kontekście pentekostalnym na oznaczenie trzech rzeczywistości. Może się odnosić do całości chrześcijańskiego życia, także tego poza obrębem Kościoła. Codzienność przeżywana jako uwielbienie Boga. Może zostać użyte do opisu liturgii pentekostalnej we wszystkich jej wymiarach, obejmując zarówno głoszenie słowa, modlitwę. Po trzecie używa się tego określenia na specyficzną część pentekostalnego rytu modlitewnego. Uwielbienie dla uczestników nabożeństwa to nie tylko modlitwa czy śpiewanie ale przede wszystkim zawarte w aktach religijnych spotkania z hierofanią, czyli doświadczenia objawiania się Boga. Wspólnotowe oddawanie czci Bogu, wyrażane najczęściej przez śpiew uważane jest za uprzywilejowane miejsce objawiania się bożej obecności. Obecność Boga jest niejako sprowadzana na ziemię przez modlitwę. Cała duchowość pentekostalna jest ukształtowana przez wiarę w możliwość doświadczania obecności Boga w jego mocy, a oczekiwanie na takie doświadczenie stanowi racje bytu pentekostalnych spotkań modlitewnych.
Wspólnotowe uwielbienie zakłada istnienie pewnych technik, takich jak porywające śpiewy, a także praktykowanie rytualnych postaw ciała. Uwielbienie to oznacza wysoki stopień wspólnotowego udziału w porywającej i ekscytującej atmosferze, odejście od tradycyjnych pieśni kościelnych na rzecz współczesnych słów i melodii.
Charakterystyczne dla takiej formy uwielbienia jest oczekiwanie: wielbienie Boga jest nie tylko ludzkim działaniem, ale staje się połączeniem otwartości człowieka z bezpośrednim działaniem Boga. Bóg przychodzi zamieszkać w świętym zgromadzeniu i trudno przewidzieć, w jaki sposób da temu wyraz. Jego interwencje określa się jako „poruszenia Ducha”, „działania Ducha”. Bóg przychodzi na spotkanie z wiernym i kiedy spotyka otwarte serce sam zaczyna kierować modlitwą.
Przy omawianiu uwielbienia należy wspomnieć o darze języków, ponieważ jest on postrzegany najczęściej jako cudowne wyposażenie chrześcijanina w narzędzie uwielbiania Boga. Klasyczny pentekostalizm trzyma się tradycji mówiącej, że początkowym znakiem chrztu w Duchu Świętym powinny być „języki”. Współcześnie jednak większość członków klasycznych wyznań pentekostalnych (zielonoświątkowców) nigdy w życiu nie modliła się w językach.
Słowo.
Wiara w słowo to nic innego, jak wiara w to, że Bóg nieustanie przemawia do swojego ludu. Duchowość pentekostalna ukształtowana jest przez silna wiarę w możliwość bosko ludzkiej rozmowy. Termin „słowo” może oznaczać konkretny przekaz biblijnego fragmentu albo nauczanie, napominanie, świadectwo z życia czy słowo charyzmatyczne. Słowo biblijne rozumiane jako tekst, który z mocą przemówił do uczestnika modlitewnego spotkania. Mówiąc „otrzymałem słowo” ma on na myśli, że biblijna narracja, fraza zostały mu dane jako oczywiste i bezpośrednie światło na trudną sytuacje w jakiej się znalazł. W tym sensie Bóg powiedział mu co rozbić.
Słowo może również oznaczać publiczne nauczanie lub napominanie. Ważnym aspektem wiary w moc słowa jest dzielenie się przeżyciami religijnymi, czy to na forum publicznym w sformalizowanym rytuale „dzielenia się świadectwem”, czy też na sposób osobisty w gronie prywatnym. Świadectwa są sposobem interpretowania Biblii w życiu osobistym. Przejawem tego rodzaju duchowości są „słowa charyzmatyczne”, czyli „dary słowa”, „proroctwa”, „manifestacje Ducha”. Wypowiadane w uroczysty sposobów, przyjmowane bywają w atmosferze odpowiadającej starotestamentowej wierze w obecność proroków pośród ludu Bożego. Ważna rola społeczeństwa jest rozeznanie, czy taki przekaz faktycznie pochodzi od Boga czy mają źródło w ludzkim błędzie.
Charyzmaty (Dary duchowe).
Podstawowym spośród darów duchowych jest chrzest w Duchu Świętym, wyraża zarówno wszechobejmujący charakter tego doświadczenia jako zanurzenie całej osoby ludzkiej w obecności Ducha Świętego, jak i jego wyjątkowość. Chrześcijanin w nim otrzymuje nadprzyrodzoną moc Ducha Świętego do swojego życia. Od chwili nawrócenia Duch Święty przebywa z wierzącym, a od chwili chrztu w Duchu Świętym- w wierzącym. Od tej chwili jest on Duchem zamieszkującym wnętrze wierzącego. Najistotniejszym aspektem tego doświadczenia jest osobiste spotkanie z Bożą Osobą, a dary duchowe są sprawą wtórna. Zwykle następuje to w wyniku modlitwy z symbolicznym nałożeniem rąk w czasie modlitewnego zgromadzenia. Za pożądany znak faktycznego chrztu w Duchu uważa się dar modlitwy w językach. W innych przypadkach za znak taki uważa się rozmaite doznania fizyczne, jak odczuwanie gorąca, bezwładne padania na ziemię lub drżenie. Innym wymiarem darów jest „zbudowanie”. Przezywanie darów we wspólnocie pomaga we wzajemnym budowaniu wiary i w poczuciu bycia jednością w Ciele Chrystusa.
Niewątpliwie najbardziej wyraźną cecha zielonoświątkowej pobożności jest dar języków, zwany inaczej glosolalia. Etymologicznie glosolalia składa się z dwóch greckich słów:”glossa” - język i „lalein” - mówić, co można przetłumaczyć jako „mówienie językami”. Nils Bloch- Hoell proponował w swojej monografii klasyfikację glosolalii: nieartykułowane głosy, prawie bełkot; artykułowane głosy lub pseudojęzyki; artykulacja dźwięków „ jakby w języku”, tylko w strukturze podobnym do dźwięku; automatyczne mówienie w realnie istniejącym języku, którego rodzajem jest xenolalia - mówienie w języku którego dana osoba nie zna i wcześniej się nie uczyła. W ruchu zielonoświątkowców powszechnie interpretuje się dar modlitwy językami jako praktykę modlitwy w języku, którego modlący się nie rozumie, nie zna i którego nigdy wcześniej się nie uczył. Rozwój i praktyka tego zjawiska wywodzi się z nowotestamentowych wzmianek w Dziejach Apostolskich św. Łukasza i w listach Pawła (por. 1 Kor 14).
Przebudzenie w kręgu anglosaskim zwane Holiness Movement było bezpośrednim poprzednikiem ruchu zielonoświątkowego w praktyce glosolalii. Początek ruchu bywa najczęściej kojarzony z wydarzeniami w szkole Biblijnej Parhama w Topeka w stanie Kansas.
Zielonoświątkowcy wierzą, że to sam Bóg zesłał tę niezwykłą formę modlitwy jaką jest potok niezrozumiałych dźwięków, które wydobywa z siebie wierzący. Bóg potwierdza tym łączność z wierzącym ofiarując mu możliwość takiego zachowania. Modli się „duch człowieka” ale jego rozum nie jest w stanie tego zrozumieć. Wymiar tajemnicy ma walory ewangelizujące i jest intrygujący dla ewentualnych postronnych obserwatorów spoza ruchu. Fenomen ten ma za zadanie budowanie wspólnoty. Przyciąga, fascynuje, a nawet w swych dynamicznych przejawach budzi grozę. Jest to przejaw epifanii Bożej mocy, jednocześnie potwierdza w ludzkiej świadomości łączność z Bogiem.
Psychologia religii interpretując glosolalię wiąże ją z problematyką doświadczenia religijnego. Początkowo próbowano ją interpretować jako zjawisko patologiczne lub jako znak odmiennego stanu świadomości określanego jako „histerię iluzoryczną”, a następnie w jungowskiej interpretacji wydawała się efektem uczestnictwa w archetypicznej zbiorowej podświadomości. Nowsze badania uznają, że zjawisko to nie ma jednak charakteru patologicznego. Według Nila Holma nowy adept przystępując do ruchu spotyka się z gotowym i zastanym zespołem wzorów zachowania i jednocześnie z oczekiwaniami jakie ma względem niego grupa odnośnie do przyjęcia konkretnej roli. Grupa oczekuje jej wypełnienia i adept obserwując cała praktykę skłania się do naśladowania i podejmuje próbę realizacji. Glosolalia pojmowane jako nadnaturalny dar Boga są znakiem Chrztu Duchem i poświadczają decyzję przekroczenia progu i przyjęcia nowej religijnej roli. Staje się rodzajem modlitwy, który można swobodnie przywoływać w chwilach indywidualnego skupienia. Pełni także funkcje terapeutyczną. Poczucie lekkości, ulgi towarzyszy wielu świadectwom ludzi modlącym się w ten sposób.
Lider.
Pojęcie lidera w ruchu zielonoświątkowym odbiega od pojęcia duszpasterza w tradycyjnej duchowości chrześcijańskiej czy protestanckiej. Oczekuje się po nim spełnienia roli proroka i wzorca otwartości na moc Bożą. Przekazicieli profetycznych przesłań w czasie liturgii może być wielu, jednak wzorcem profetycznej postawy może być wyłącznie lider. Prowadzi wspólnotę drogą wyznaczoną przez Boga, a najpierw decyduje która będzie właściwa.
Charakterystyczną cechą Kościołów pentekostalnych jest to, że lider często jest osobą świecką. Nie musi być ekspertem w dziedzinie teologii, jednakże musi posiadać uznany przez wspólnotę dar animowania i prowadzenia ludzi w kierunku uznanym przez Boga. Osoba lidera jest symbolem relacyjnego aspektu duchowości pentekostalnej, ukonkretnia dialogiczną interakcję między przywódcą a uczestnikami wspólnoty. Wymaga to głębokiego poczucia duchowego zrozumienia, akceptacji i dialogu. Przywództwo rozumiane jest metaforycznie jako natchnienie Ducha. Zadaniem lidera jest intuicyjne znajdowanie granicy przebiegającej między religijna ekstazą a grupowym porządkiem. Oczekuje się po nim umiejętności prowadzenia nabożeństw w kierunku ekstatycznym (kierowanie uczestników w stronę namacalnego doświadczenia paramistycznego), jednocześnie powinien stać na straży zdrowego rozsądku i porządku. Ekstatyczny styl modlitwy nie może prowadzić do chaosu, gdyż w porządku przejawia się Duch Święty. Realizuje się to dzięki przedmiotom rytualnym, takim jak: mikrofon, ołtarz, podwyższenie dla mówców, instrumenty muzyczne.
Posługiwanie.
Posługiwanie w ramach duchowości pentekostalnej można rozumieć w trzech aspektach: posługiwanie w czasie modlitwy, posługiwanie współwierzącym w Ciele Chrystusa oraz posługa w świecie. Zielonoświątkowcy znajdują wzór w postaci Jezusa, który zarówno oddawał chwałę Bogu jak i interesował się potrzebami ludzi. Dlatego też modlitewne spotkanie jest uzewnętrznianiem potrzeb wspólnoty, ich potrzeb czy tragedii. Znamienna cecha posługiwania jest oczekiwanie, że każdy członek wspólnoty może spontanicznie przyjąć rolę nauczyciela, może pomóc w rozeznaniu duchowym, służyć egzorcyzmom.
Ewangelizacja.
Ewangelizacja oznacza ukierunkowanie działań wspólnoty na zewnątrz. Jest to jeden z niezbywalnych elementów duchowości pentekostalnej. Duchowość ta koncentruje się wyraźnie na wspólnotowej liturgii, jednak nie wyczerpuje się w niej całkowicie. Modlitwa wspólnotowa staje się miejscem „wyruszenia w świat”. Wielu zielonoświątkowców wierzy, że zostali wybrani do spełnienia dzieła głoszenia ewangelii w tym momencie historii oraz że Duch Święty oświeca co do właściwych metod i co do treści ewangelizacji. Duchowość ta okazuje się duchowością pełnienia woli Boga. Nowe narodzenie jest wstępnym celem głoszenia Ewangelii, aby kandydat do chrześcijaństwa mógł przekroczyć bramę wiary. Dary duchowe objawiające się w posługiwaniu powinny okazać się narzędziami, za pomocą których człowiek może spełnić zadanie ewangelizacji przekraczającej ludzkie możliwości. Ewangelizacja zakłada dzielenie się dobrami materialnymi, w związku z tym szczodrość wiernych na rzecz tejże działalności jest najwyższa pośród innych wspólnot religijnych.
Walka duchowa, napięcie eschatologiczne.
Wspólnota – duży nacisk kładziony jest na poczucie wspólnoty. Zgromadzenia przeniknięte atmosferą przyjacielską, przejawami nieformalnego ciepła, okazywaniem wzajemnego zainteresowania, pomocy oraz współpracy. Wylewne wyrażanie uczuć stwarza poczucie przynależności do rodzinnego grona. Dodatkowe spotkania w małych grupkach domowych uznawane niekiedy za istotę struktury pentekostalnego chrześcijaństwa.
"Walka duchowa –" typowym aspektem doświadczenia pentekostalnego jest odkrywanie niewidzialnego królestwa ciemności i potrzeby walki z mocami zła. Może być to rozpoznawane jako część z symboli charyzmatów, z których jeden jest darem rozeznawania duchów.
"Napięcie eschatologiczne –" powszechne wylanie Ducha Świętego jest postrzegane w tych kręgach jako należące do znaków końca czasów. Uważa się, że Bóg obficie zsyła swojego Ducha, gdy nadchodzi Dzień Pański. Uwaga jest skoncentrowana na apokalipsie, podsycana często wątkami eschatologicznymi, jest elementem wspomagającym. Problemy „drugiego przyjścia Pana” albo „porwania świętych” należą do tematów często eksploatowanych.
Osobny nurt w polskiej służbie uwolnienia stanowią środowiska związane z tzw. walką duchową. Światopogląd ten charakteryzuje przekonanie, iż powodzenie i niepowodzenie w każdej dziedzinie życia jest wynikiem toczącej się nieustannie przeciw chrześcijanom walki złych duchów, próbujących przeszkodzić w wypełnieniu wobec człowiek pełnego dobroci i błogosławieństwa planu Bożego. Rezultaty tej walki uzależnione są od modlitwy odpowiednio do tego celu przygotowanych wystawienników, którzy często nazywani są „wojownikami Boga”. Swoimi modlitwami prowokować mają Bożą interwencję na planie fizycznym oraz wspierać walczące oddziały aniołów na arenie kosmicznej rozgrywki.

</doc>
<doc id="2957182" url="https://pl.wikipedia.org/wiki?curid=2957182" title="Jeden z gangu">
Jeden z gangu

Jeden z gangu (ang. "One of the Guys") – brytyjsko-francuski film animowany z 1998 roku w reżyserii Lesa Ortona, powstały na podstawie serialu "Billy – kot".
Premiera filmu w Polsce miała miejsce 30 maja 2013 roku na kanale TVP1.
Fabuła.
Billy, chłopiec, który dokuczał zwierzętom, został za karę zamieniony w kota. W nowym wcieleniu zyskuje wspaniałego przyjaciela i opiekuna kocura Pana Huberta, ale chce też zostać przyjęty do kociego gangu. W tym celu musi udowodnić, że jest twardzielem i wykonać kilka zadań: zaprzyjaźnić się z psem, uratować kociaki i zmierzyć się z duchem z cmentarza dla zwierząt.
Wersja polska.
Opracowanie: Telewizja Polska Agencja Filmowa
Reżyseria: Andrzej Bogusz 
Wystąpili:
i inni
Lektor: Andrzej Bogusz

</doc>
<doc id="2957184" url="https://pl.wikipedia.org/wiki?curid=2957184" title="Jean Jacoby">
Jean Jacoby

Jean Lucien Nicolas Jacoby (ur. 26 marca 1891 w Luksemburgu, zm. 9 września 1936 w Miluzie) - luksemburski artysta, malarz i rysownik. Dwukrotny złoty medalista w Olimpijskim Konkursie Sztuki i Literatury.
Dzieciństwo spędził w Molsheim w Alzacji. Ukończył École des Beaux-Arts w Strasburgu. Pracował jako nauczyciel malarstwa i malarz kościelny. Po powrocie do Strasburga pracował w zakładzie poligraficznym, był również ilustratorem (w latach 1926-1934) czasopism publikowanych przez niemieckie wydawnictwo Ullstein Verlag. Umarł na atak serca.
Jacoby, jako dwukrotny złoty medalista, jest najbardziej utytułowanym uczestnikiem Olimpijskich Konkursów Sztuki i Literatury. W 1924 zdobył złoty medal w dziedzinie malarstwa, za cykl "Corner", "Départ" i "Rugby", a w 1928 złotem nagrodzono jego rysunek "Rugby".

</doc>
<doc id="2957195" url="https://pl.wikipedia.org/wiki?curid=2957195" title="Frantz Heldenstein">
Frantz Heldenstein

Frantz lub François Heldenstein (ur. 15 maja 1892 w Colmar-Berg, zm. 27 marca 1975 w Luksemburgu) - luksemburski artysta, rzeźbiarz i architekt wnętrz. Srebrny medalista w Olimpijskim Konkursie Sztuki i Literatury w 1924.
Po medal sięgnął w dziedzinie rzeźby. Uhonorowano jego dzieło zatytułowane "Vers l'Olympiade". Jego brat Willy był bobsleistą, olimpijczykiem z 1928 roku.

</doc>
<doc id="2957196" url="https://pl.wikipedia.org/wiki?curid=2957196" title="François Heldenstein">
François Heldenstein



</doc>
<doc id="2957197" url="https://pl.wikipedia.org/wiki?curid=2957197" title="Francois Heldenstein">
Francois Heldenstein



</doc>
<doc id="2957200" url="https://pl.wikipedia.org/wiki?curid=2957200" title="Ślubnie, nieślubnie, inaczej">
Ślubnie, nieślubnie, inaczej

Ślubnie, nieślubnie, inaczej (ang. "Married Single Other", 2010) – brytyjski serial obyczajowy w reżyserii Declana Lowneya i Charlesa Martina. Wyprodukowany przez Left Bank Pictures.
Światowa premiera serialu miała miejsce 22 lutego 2010 roku na antenach ITV i UTV. Po raz ostatni serial został wyemitowany 29 marca 2010 roku. W Polsce premiera serialu odbyła się 30 kwietnia 2013 roku na kanale TVP2.
Opis fabuły.
Serial opowiada o zabawnych perypetiach trzech par. Jedna z nich żyje szczęśliwie, choć nie ma ślubu. Drugiej parze nie układa się, choć jest to małżeństwo z wieloletnim stażem. Jeszcze inni przez pewien czas prowadzą życie singli, ale wkrótce się to zmienia. Eddie (Shaun Dooley) i Lillie (Lucy Davis) wychowują 11-letniego Joego i 16-letniego Harry'ego. Mężczyzna już wiele razy oświadczał się ukochanej. Ona choć nie zamierzała wziąć ślubu, widząc jak bardzo mu na tym zależy, w końcu ustępuje. Babs (Amanda Abbington) wychowuje 15-letnią córkę Ginę (Leila Mimmack) z poprzedniego związku. Nie może liczyć na pomoc męża. Uzależniony od hazardu Dickie (Dean Lennox Kelly) nie dojrzał do roli ojca i potrafi robić tylko długi. Gdy Babs z nim zrywa, mężczyzna przeprowadza się do kampera, który parkuje pod domem jego brata Clinta (Ralf Little), który jest kobieciarzem i copywriterem w agencji reklamowej.

</doc>
<doc id="2957202" url="https://pl.wikipedia.org/wiki?curid=2957202" title="SM U-98 (1917)">
SM U-98 (1917)

SM U-98 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1915-1917. Wodowany 28 lutego 1917 roku, wszedł do służby w Cesarskiej Marynarce Wojennej 31 maja 1917 roku. 9 września 1917 roku został przydzielony do IV Flotylli pod dowództwem kapitana Kurta Beitzena. U-98 w ciągu pięciu patroli zatopił 3 statki nieprzyjaciela o łącznej pojemności BRT oraz jeden uszkodził o pojemności BRT. 25 listopada 1917 roku po osiągnięciu zdolności bojowej dowódcą okrętu został mianowany Walter Strasser. 22 grudnia 1917 roku Strassera zastąpił Rudolf Andler.
Największym zaatakowanym statkiem przez U-98 był brytyjski parowiec „Anchoria” o pojemności BRT, który 24 marca 1918 roku, został storpedowany u północnych wybrzeży Irlandii i dotarł do zatoki Lough Swilly. Statek płynął z ładunkiem drobnicowym z Glasgow do Nowego Jorku. 
26 maja 1918 roku U-98 zatopił norweski parowiec „Janvold” o pojemności BRT, który płyną z ładunkiem rudy z Bilbao do Glasgow. Statek został zatopiony 28 mil na północny zachód od Bardsey Island. W czasie ataku zginęło 4 marynarzy.
16 stycznia 1919 roku okręt został poddany Royal Navy i zezłomowany na przełomie 1919 i 1920 roku w Blyth

</doc>
<doc id="2957204" url="https://pl.wikipedia.org/wiki?curid=2957204" title="Paducah (Kentucky)">
Paducah (Kentucky)

Paducah – miasto ("city"), ośrodek administracyjny hrabstwa McCracken, w zachodniej części stanu Kentucky, w Stanach Zjednoczonych, położone nad ujściem rzeki Tennessee do rzeki Ohio. W 2012 roku miasto liczyło 25 048 mieszkańców. 
Początek osadnictwa na tym obszarze, zwanym początkowo Pekin, nastąpił około 1815 roku. Osadę zamieszkiwała wówczas mieszana społeczność pochodzenia indiańskiego i europejskiego. W 1827 roku ziemia ta stała się własnością Williama Clarka, który nadał miejscowości obecną nazwę, upamiętniającą Paduke'a, legendarnego indiańskiego wodza z plemienia Czikasawów. Formalne założenie miasta nastąpiło w 1830 roku, w 1832 roku stało się ono siedzibą hrabstwa, a w 1856 roku otrzymało prawa miejskie.
W latach 1884, 1913 i 1937 miasto nawiedzały powodzie. W 1952 roku nieopodal miasta powstał zakład wzbogacania uranu.
W Paducah swoją siedzibę ma muzeum pikowania – National Quilt Museum.
W 1931 roku urodził się tutaj Pierre DuMaine, amerykański duchowny katolicki, biskup San Jose w Kalifornii oraz Rumer Willis, amerykańska aktorka.

</doc>
<doc id="2957205" url="https://pl.wikipedia.org/wiki?curid=2957205" title="Stopniczanka">
Stopniczanka

 Stopniczanka ("Pobocznica") – struga, prawobrzeżny dopływ Sanicy o długości 15,7 km.
Płynie w województwie świętokrzyskim przez teren gminy Stopnica. Źródła Stopniczanki leżą na Pogórzu Szydłowskim, jedno z nich znajduje się w Konarach. 
Dolinę Stopniczanki porastają głównie łąki oraz niewielkie skupiska leśne. 

</doc>
<doc id="2957206" url="https://pl.wikipedia.org/wiki?curid=2957206" title="Claude Reiter">
Claude Reiter

Claude Reiter (ur. 2 lipca 1981) – piłkarz luksemburski grający na pozycji obrońcy. W swojej karierze rozegrał 37 meczów i strzelił 1 gola w reprezentacji Luksemburga.
Kariera klubowa.
Swoją karierę piłkarską Reiter rozpoczął w klubie Union Luxembourg. Zadebiutował w nim w sezonie 1999/2000 w lidze luksemburskiej. W zespole US występował do końca sezonu 2004/2005. Latem 2005 przeszedł do Jeunesse Esch. W sezonie 2005/2006 wywalczył z Jeunesse wicemistrzostwo Luksemburga. W 2007 roku odszedł do Etzelli Ettelbruck. W 2010 roku zakończył w niej swoją karierę sportową.
Kariera reprezentacyjna.
W reprezentacji Luksemburga Reiter zadebiutował 26 kwietnia 2000 roku w zremisowanym 1:1 towarzyskim meczu z Estonią, rozegranym w Luksemburgu. W swojej karierze grał w: eliminacjach do MŚ 2002, do Euro 2004, do MŚ 2006, do Euro 2008 i do MŚ 2010. Od 2000 do 2008 roku rozegrał w kadrze narodowej 37 meczów i strzelił 1 gola.

</doc>
<doc id="2957210" url="https://pl.wikipedia.org/wiki?curid=2957210" title="Stadion Narodowy (Hargejsa)">
Stadion Narodowy (Hargejsa)

Stadion Narodowy – wielofunkcyjny stadion w mieście Hargejsa w Somalii. Służy również jako stadion narodowy i posiada obiekty do lekkoatletyki i piłki nożnej. Swoje mecze rozgrywa na nim reprezentacja Somalii w piłce nożnej. Stadion może pomieścić 5 000 widzów. 

</doc>
<doc id="2957211" url="https://pl.wikipedia.org/wiki?curid=2957211" title="Al-Walid bin Talal">
Al-Walid bin Talal



</doc>
<doc id="2957213" url="https://pl.wikipedia.org/wiki?curid=2957213" title="Bodawpaya">
Bodawpaya

Bodawpaya (birm. ဘိုးတော်ဘုရား //; taj. ปะดุง; pełne imię sanskryckie: "Sri Pawara Vijaya Nandayastri Bhuwanaditya Adipati Pandita Maha Dhama Rajadhiraja"; 11 marca 1745 – 5 czerwca 1819) był szóstym królem z dynastii Konbaung w Birmie.
Po urodzeniu otrzymał imię Maung Shwe Waing, a później Badon Min. Był on czwartym synem Alaungpayi, założyciela dynastii Konbaung oraz Trzeciego Imperium Birmańskiego. Został obwołany królem po zdetronizowaniu w Ava swego bratanka Phaungkaza Maung Maung, syna najstarszego brata Naungdawgyi. W roku 1782 Bodawpaya przeniósł stolicę królestwa z powrotem do Amarapury. Był tytułowany Hsinbyumyashin (), chociaż dla potomności stał się znany jako Bodawpaya ze względu na relację rodzinną w stosunku do swego następcy, wnuka Bagyidawa ("Królewski Starszy Wuj"), który z kolei otrzymał imię odzwierciedlające relację do swego bratanka Mindon Mina. Był ojcem 62 synów i 58 córek zrodzonych z około 200 żon.
Wyprawy wojenne.
Znany także pod imieniem Bodaw U Waing, zaatakował on w roku 1784 Arakan wysyłając swoje armie pod dowództwem syna, Następcy Tronu Thado Minsawa, przez górskie grzbiety Yomy Zachodniej. Pod koniec roku zdobyta została stolica Arakanu – Mrauk U. Wśród licznych łupów, takich jak pochodzące z Imperium Khmerskiego brązowe posągi, do środkowej Birmy wywieziono wizerunek Buddy Mahamuni; skarby te można wciąż oglądać w Mandalaj. Wywieziono także ponad 20.000 jeńców jako niewolników do pracy na rzecz pagód, świątyń oraz arystokracji w Amarapurze. Gdy już dokonano aneksji Arakanu jako prowincji Birmy, jej rubieże zaczęły przylegać do granic Indii Brytyjskich. W roku 1794 Arakanowie podnieśli bunt, w związku z czym brytyjski gubernator Indii Sir John Shore (późniejszy lord Teignmouth) wysłał kapitana Michaela Symesa jako ambasadora na dwór w Ava, gdyż nadal pod tą nazwą królestwo było znane zewnętrznemu światu, wyposażając go we wszystko, co było niezbędne aby zebrać jak najwięcej informacji na temat kraju. W roku 1785 Bodawpaya zaatakował Syjam, ale został pokonany. Gubernator Tawè z pomocą Syjamczyków wzniecił bunt w roku 1791, jednak ekspedycja karna wysłana drogą morską przez Bodawpayę rozpoczęła oblężenie miasta, co zakończyło się negocjacjami pokojowymi w roku 1793 i cesją wybrzeża Taninthayi na rzecz Birmańczyków. Bodawpaya zaatakował Syjam ponownie w roku 1809, został jednak odparty przez Maha Senanuraka i dwie bohaterki – Chan i Mook.
W roku 1816 gubernator Guwahati z królestwa Ahom w Assamie, Badan Chandra Borphukan, odwiedził dwór Bodawpayi poszukując wsparcia w walce ze swym politycznym rywalem Purnanandą Burhagohainem, premierem królestwa. Borphukanowi udzielono pomocy w postaci silnej 16-tysięcznej armii pod dowództwem gen. Maha Minhla Minkhaunga. Siły birmańskie wkroczyły do Assamu w styczniu 1817 roku i pokonały armię assamską w bitwie pod Ghiladhari. W międzyczasie umarł Purnananda Burhagohai, a jego syn – Ruchinath Burhagohain – zbiegł do Guwahati. Panujący w Ahom król Chandrakanta Singha doszedł do porozumienia z Badan Chandra Borphukanem i jego birmańskimi sojusznikami. Król mianował Borphukana Mantri Phukanem (premierem), a księżniczka Hemo Aideo została wydana za Bodawpayę, który otrzymał też liczne dary. Wkrótce potem armia birmańska opuściła Assam. W rok później Badan Chandra Borphukana zamordowano, a król Ahom – Chandrakanta Singha – został zdetronizowany przez występującą przeciw niemu frakcję polityczną kierowaną przez Ruchinatha Burhagohaina, syna Purnanandy Burhagohaina. Chandrakanta Singha wraz z przyjaciółmi Badan Chandra Borphukana zwrócił się o pomoc do Bodawpayi. W lutym 1819 armia birmańska po raz drugi najechała Assam i przywróciła Chandrakanta Singhę na tron Assamu.
Religia i kultura.
Bodawpaya ogłosił się kolejnym, mesjańskim Buddą, czyli Maitreją ("Areimmadeiya"), jednak jego roszczenia zostały zdecydowanie odrzucone przez Sanghę. W okresie jego panowania rozkwitała nauka dzięki dyscyplinie i stabilizacji osiągniętych po ustanowieniu kapituły Sangharajas, czyli starszych mnichów, na których spoczywała odpowiedzialność za strzeżenie czystości Sanghy. Rozsądził on skutecznie na rzecz ortodoksji spór o prawidłowy sposób noszenia mnisiej szaty ustalając, że ma ona podczas zbierania jałmużny zakrywać obydwa ramiona. Wspólnota mnichów została zunifikowana w ramach szkoły Thudhamma. Birma przyjęła rolę strażnika buddyzmu w całym regionie, a na Sri Lance, gdzie ustanowiono linię zakonną Amarapura Nikaya, przywrócone zostały święcenia upasampada.
W roku 1791 Bodawpaya rozpoczął budowę gigantycznej stupy nazywanej Mantalagyi lub Pahtodawgyi () w Mingwanie, 11 km w górę rzeki Irawadi od Mandalaj, na jej zachodnim brzegu. Nie została ona jednak nigdy ukończona po tym, gdy zaczęła szerzyć się przepowiednia głosząca, że "Payagyi lè apyi that, moksoe thonnya kap" – „Gdy ukończono wielką pagodę, odeszła dynastia Moksoe” (ဘုရားကြီးလည်းအပြီးသတ် မုဆိုးသုညကပ်။). Planowano, że osiągnie ona wysokość 150 metrów, wystarczającą aby górując nad wzgórzami Minwun była widoczna ze Shwebo na zachodzie, czyli miejsca narodzin dynastii. Trzęsienie ziemi z roku 1838 pozostawiło olbrzymie szczeliny w murach oraz spowodowało upadek do rzeki głów dwóch gigantycznych czinte. Obecnie pozostaje ona największą górą cegieł na świecie. Pomiędzy rokiem 1808 a 1810 odlano także gigantyczny 90-tonowy dzwon przeznaczony dla stupy i nazywany Dzwonem Mingwan. Jest to największy na świecie dzwoniący dzwon, gdyż większy od niego dzwon na Kremlu moskiewskim, zwany Carem Kołokołem jest uszkodzony i nigdy nie wydobył z siebie dźwięku. Podczas swego panowania Bodawpaya okazał się także wielkim patronem sztuki dramatycznej; mianował on ministra nazywanego "Thabin Wun" (သဘင်ဝန်) i ustanowił ścisłe regulacje w tym zakresie wydając królewski dekret (အမိန့်တော် "a meint daw"). Zarządził on też wielki ekonomiczny spis królestwa w roku 1784.
Po śmierci Bodawpayi w roku 1819 tron objął jego wnuk, Książę Sikongu, który stał się później znany jako Bagyidaw. Następca tronu, ojciec Bagyidawa, umarł już w roku 1808.

</doc>
<doc id="2957217" url="https://pl.wikipedia.org/wiki?curid=2957217" title="Charley Paddock">
Charley Paddock



</doc>
<doc id="2957220" url="https://pl.wikipedia.org/wiki?curid=2957220" title="Dany Theis">
Dany Theis

Daniel "Dany" Theis (ur. 11 września 1967, zm. 29 grudnia 2022) – piłkarz luksemburski grający na pozycji pomocnika. W swojej karierze rozegrał 34 mecze w reprezentacji Luksemburga.
Kariera klubowa.
Swoją karierę piłkarską Theis rozpoczął w klubie Jeunesse Esch. Zadebiutował w nim w sezonie 1986/1987 w lidze luksemburskiej. Wraz z Jeunesse Esch wywalczył siedem tytułów mistrza Luksemburga w sezonach 1986/1987, 1987/1988, 1994/1995, 1995/1996, 1996/1997, 1997/1998 i 1998/1999. Zdobył także trzy Puchary Luksemburga w latach 1988, 1997 i 1999. W Jeunesse Esch grał do końca sezonu 1998/1999.
Latem 1999 roku Theis przeszedł do Union Luxembourg. Spędził w nim sezon. W sezonie 2000/2001 występował w Avenirze Beggen. Z kolei w sezonie 2001/2002 był piłkarzem Progrèsu Niedercorn, w którym w 2002 roku zakończył swoją karierę.
Kariera reprezentacyjna.
W reprezentacji Luksemburga Theis zadebiutował 12 października 1991 roku w zremisowanym 1:1 towarzyskim meczu z Portugalią, rozegranym w Luksemburgu. W swojej karierze grał w: eliminacjach do Euro 96, do MŚ 1998, do Euro 2000 i do MŚ 2002. Od 1991 do 2001 roku rozegrał w kadrze narodowej 34 mecze.

</doc>
<doc id="2957222" url="https://pl.wikipedia.org/wiki?curid=2957222" title="Alamsay Stadium">
Alamsay Stadium

Alamsay Stadium – piłkarski stadion w mieście Burco w Somalii. Swoje mecze rozgrywa na nim drużyna Burco FC. Stadion może pomieścić 5 000 widzów.

</doc>
<doc id="2957225" url="https://pl.wikipedia.org/wiki?curid=2957225" title="Albert-Laszlo Barabasi">
Albert-Laszlo Barabasi



</doc>
<doc id="2957229" url="https://pl.wikipedia.org/wiki?curid=2957229" title="XXXI Liceum Ogólnokształcące im. Ludwika Zamenhofa w Łodzi">
XXXI Liceum Ogólnokształcące im. Ludwika Zamenhofa w Łodzi

XXXI Liceum Ogólnokształcące w Łodzi – łódzkie liceum ogólnokształcące mieszczące się przy ul. Konspiracyjnego Wojska Polskiego 5b. 
Zajmuje 8 miejsce w województwie łódzkim w rankingu szkół ponadgimnazjalnych.
Liceum powstało 2 września 1962, a w 1964 przeniesiono je do nowego budynku oraz nadano imię Ludwika Zamenhofa. W późniejszych latach szkoła rozwijała się – powstały laboratorium językowe (1976) i pierwsza w Łodzi pracownia komputerowa (1987), zaś przełom ustrojowy znacznie ułatwił reformę wewnętrzną. Zaczęto organizować obozy integracyjne dla klas pierwszych, utworzono drugą pracownię komputerową, zbudowano sale multimedialne i izbę pamięci, szkoła została przyjęta do Klubu Przodujących Szkół.
Absolwenci.
20 października 2012 r. odbył się jubileusz 50-lecia XXXI LO oraz V Zjazd Absolwentów. Prezesem Stowarzyszenia Absolwentów XXXI LO jest Zbigniew Pytka.
Na uroczystość przybyli m.in.:
Hymn szkoły.
Hymnem szkoły jest pieśń „Pamięć historii”.

</doc>
<doc id="2957234" url="https://pl.wikipedia.org/wiki?curid=2957234" title="Joel Groff">
Joel Groff

Joel Groff (ur. 11 września 1968) – piłkarz luksemburski grający na pozycji pomocnika. W swojej karierze rozegrał 36 meczów w reprezentacji Luksemburga.
Kariera klubowa.
Swoją karierę piłkarską Groff rozpoczął w klubie Union Luxembourg. Zadebiutował w nim w sezonie 1986/1987 w lidze luksemburskiej. Wraz z US wywalczył trzy tytuły mistrza Luksemburga w sezonach 1989/1990, 1990/1991 i 1991/1992. Zdobył także dwa Puchary Luksemburga w latach 1989 i 1991. W US grał do końca sezonu 1993/1994.
Latem 1994 roku Groff przeszedł do F91 Dudelange. W sezonach 1999/2000, 2000/2001 i 2001/2002 trzykrotnie z rzędu został z nim mistrzem kraju. W zespole Dudelange występował do końca sezonu 2001/2002, po którym zakończył swoją karierę.
Kariera reprezentacyjna.
W reprezentacji Luksemburga Groff zadebiutował 11 października 1989 roku w przegranym 0:3 meczu eliminacji do MŚ 1990 z Portugalią, rozegranym w Saarbrücken. W swojej karierze grał w: eliminacjach do Euro 92, do MŚ 1994, do Euro 96 i do MŚ 1998. Od 1989 do 1998 roku rozegrał w kadrze narodowej 36 meczów.

</doc>
<doc id="2957237" url="https://pl.wikipedia.org/wiki?curid=2957237" title="Niezależna Gazeta Polska – Nowe Państwo">
Niezależna Gazeta Polska – Nowe Państwo

Niezależna Gazeta Polska – Nowe Państwo – wydawany w Warszawie miesięcznik tworzony przez dziennikarzy skupionych wokół tygodnika „Gazeta Polskiej”. 
Periodyk powstał w 2009 w wyniku scalenia wydawnictw miesięcznika Niezależna Gazeta Polska z kwartalnikiem Nowe Państwo. Pierwszy numer ukazał się we wrześniu 2009. Premierowy numer ukazał się w nakładzie 30 000 egzemplarzy.
Miesięcznik ukazuje się z podtytułem "Polityka Cywilizacja Historia".
Redaktorem naczelnym miesięcznika jest Katarzyna Gójska. W piśmie publikują m.in. Tomasz Sakiewicz (dyrektor wydawniczy pisma), Anita Gargas, Dorota Kania, Krystyna Grzybowska, Jacek Kwieciński, Piotr Lisiewicz, Leszek Misiak, Marcin Wolski, Maciej Iłowiecki.
27 lutego 2011 rozpoczęła funkcjonowanie witryna internetowa pisma http://www.panstwo.net, na której są zamieszczone archiwalne artykuły, które ukazywały się w obu periodykach, z których powstał obecny miesięcznik.
Nagroda im. św. Grzegorza I Wielkiego.
Redakcja kontynuuje przyznawanie corocznego wyróżnienia pod nazwą „Nagroda im. św. Grzegorza I Wielkiego” (wcześniej przyznawała "Niezależna Gazeta Polska"):

</doc>
<doc id="2957238" url="https://pl.wikipedia.org/wiki?curid=2957238" title="Halobates">
Halobates

Halobates – rodzaj owadów obejmujący ponad 40 gatunków z rodziny nartnikowatych. Wiele z nich żyje przy brzegu, jednak pięć jest zdolnych do przetrwania utrzymując się na powierzchni otwartego oceanu (jedne z nielicznych morskich owadów).
Są drapieżne, gatunki przybrzeżne żywią się głównie lądowymi owadami, które spadły do wody, a oceaniczne żywią się planktonem. Gatunki przybrzeżne składają jaja na skałach, zaś oceaniczne przyczepiają jaja do unoszących się na wodzie obiektów takich jak muszle mątw, pióra i plastikowe odpady. Gatunki są spotykane na całym świecie, zwłaszcza w pobliżu równika. Większość jest niewielka, o ciele długości około 5 mm, ale z rozpiętością nóg do 2 cm. Są bezskrzydłe, odwłok w porównaniu z tułowiem mają krótki, u ciężarnych samic może wydawać się wydłużony.
Pierwszy raz zostały zebrane i opisane przez Johanna Friedricha von Eschscholtza, doktora biorącego udział w rosyjskiej ekspedycji "Rurika" w latach 1815-1818.
Niektóre gatunki nawałników aktywnie żywią się przedstawicielami "Halobates", czasem rozbryzgując nogami wodę, aby przyciągnąć lub wykryć owady.
Pięć pelagicznych gatunków "Halobates" to: "H. micans", "H. germanus", "H. sericeus", "H. splendens" i "H. sobrinus". Jedynym szeroko rozpowszechnionym spośród nich jest "Halobates micans" spotykany w Oceanie Indyjskim i Atlantyku. Pozostałe cztery występują tylko w Pacyfiku.
Kopalny gatunek "H. ruffoi" jest znany z liczących 45 milionów lat osadów w Weronie. 
Rodzaj, wraz z blisko spokrewnionymi "Austrobates" i "Asclepios", należy do plemienia Halobatini.

</doc>
<doc id="2957240" url="https://pl.wikipedia.org/wiki?curid=2957240" title="Kuris (zbiornik)">
Kuris (zbiornik)

Kuris – zbiornik zaporowy na rzece Kuris na Cyprze położony ok. 15 km na północny zachód od Limassolu. Zajmuje powierzchnię 3,6 km² i ma pojemność 115 mln m³. Zasilany jest wodami rzek Kuris, Limnatis i Krios.
Budowa 110-metrowej zapory rozpoczęła się w 1984 roku. Prace budowlane ukończono w 1988 roku, . Budowa trwała cztery lata i kosztowała 29 mln funtów cypryjskich. W 1985 roku w związku z budową zapory przeniesiono wieś Alasa.
Według miejscowych przekonań jezioro jest domem kryptydy, jednak pomimo poszukiwań, cypryjskie Ministerstwo Rybołówstwa i Spraw Morskich nie znalazło dowodów na jej istnienie.

</doc>
<doc id="2957259" url="https://pl.wikipedia.org/wiki?curid=2957259" title="Ada (dopływ Tundży)">
Ada (dopływ Tundży)

Ada (bułg. "Ада") – rzeka w południowej Bułgarii, w obwodzie Jamboł, w gminie Tundża; lewy dopływ Tundży.
Swój bieg zaczyna na wzniesieniach Bakadżicite, na wysokości 370 m n.p.m., na południe od szczytu Kaleto o wysokości 488 m n.p.m. Płynie w kierunku południowym i dociera do miejscowości Czełnik, gdzie skręca w kierunku południowo-zachodnim. Uchodzi do Tundży na wysokości 110 m n.p.m., 1,6 km od miejscowości Konewec. 1,2 km od ujścia brzegi Ady zostały skorygowane i bieg rzeki przesunięto w kierunku południowo-wschodnim.
Powierzchnia zlewni wynosi 54 km², co stanowi 0,64% dorzecza Tundży. Głównym dopływem Ady jest Iłaczdere.
Najwyższy poziom wody w rzece występuje od lutego do maja, natomiast najniższy poziom wody w listopadzie.
Na Adzie znajduje się zbiornik retencyjny Asenowo.
Do 1934 roku rzeka nosiła nazwę Kojunbunar.

</doc>
<doc id="2957262" url="https://pl.wikipedia.org/wiki?curid=2957262" title="I liga polska w piłce nożnej (2013/2014)">
I liga polska w piłce nożnej (2013/2014)

I liga 2013/2014 – 66. edycja rozgrywek drugiego poziomu ligowego piłki nożnej mężczyzn w Polsce. Brało w niej udział 18 drużyn, grając systemem kołowym. Sezon ligowy rozpoczął się 27 lipca 2013, a zakończył 7 czerwca 2014.
Drużyny.
Objaśnienia:
Rozgrywki.
W sezonie 2013/2014 drużyny rozegrały 34 kolejki ligowe po 9 meczów (razem 306 spotkań) w dwóch rundach: jesiennej i wiosennej. 
Dwa czołowe miejsca w końcowej tabeli premiowane były awansem do Ekstraklasy. Cztery ostatnie zespoły miały spaść do II ligi.
Trenerzy.
"Aktualne na 15 maja 2014. Źródło: 90minut.pl"

</doc>
<doc id="2957265" url="https://pl.wikipedia.org/wiki?curid=2957265" title="Jonathan Magri-Overend">
Jonathan Magri-Overend

Jonathan Magri-Overend (ur. 6 czerwca 1970) – piłkarz maltański grający na pozycji pomocnika. W swojej karierze rozegrał pięć meczów w reprezentacji Malty.
Kariera klubowa.
Swoją karierę piłkarską Magri-Overend rozpoczął w klubie Sliema Wanderers. Występował w nim przez 10 lat. Zdobył z tym klubem jeden tytuł mistrza Malty (sezon 1988/1989), trzy tytuły wicemistrzowskie, Puchar Malty (1990) i Superpuchar Malty (1988/1989). W sezonie 1995/1996, występował w czwartoligowym FC Żurrieq. Po roku gry, przeniósł się do Birkirkara FC. W czasie 5 sezonów spędzonych w tym klubie, zdobył trzy tytuły wicemistrza Malty oraz Superpuchar ligi. W latach 2001-2007, występował w drugoligowym Ħamrun Spartans, z którym nie osiągnął żadnych znaczących sukcesów.
Kariera reprezentacyjna.
W reprezentacji Malty Magri-Overend zadebiutował 6 lutego 1998 roku w zremisowanym 1:1 meczu z Albanią, w ramach turnieju "Rothmans Tournament". W rozegranym cztery dni później meczu przeciwko Gruzji, strzelił jedynego gola w swojej karierze reprezentacyjnej (gol zdobyty w 56. minucie z rzutu karnego). Wystąpił też w jednym meczu el. do Euro 2000. Ogółem grał w pięciu meczach reprezentacyjnych.

</doc>
<doc id="2957269" url="https://pl.wikipedia.org/wiki?curid=2957269" title="Francesc Soulié">
Francesc Soulié



</doc>
<doc id="2957270" url="https://pl.wikipedia.org/wiki?curid=2957270" title="Jezioro Kouris">
Jezioro Kouris



</doc>
<doc id="2957281" url="https://pl.wikipedia.org/wiki?curid=2957281" title="Pociąg (film 1964)">
Pociąg (film 1964)

Pociąg (ang. "The Train") – francusko-amerykańsko-włoski film z 1964 roku w reżyserii Johna Frankenheimera i Arthura Penna.
Fabuła.
Koniec II wojny światowej. Uciekający przed aliantami Niemcy zamierzają wywieźć z Francji pociągiem zrabowane dzieła sztuki. Francuski ruch oporu podejmuje się ocalenia ładunku, co przeradza się ostatecznie w pojedynek Francuza Labiche'a z niemieckim pułkownikiem von Waldheimem.

</doc>
<doc id="2957285" url="https://pl.wikipedia.org/wiki?curid=2957285" title="Ovis vignei">
Ovis vignei



</doc>
<doc id="2957290" url="https://pl.wikipedia.org/wiki?curid=2957290" title="James Williamson">
James Williamson

James Williamson (ur. 29 października 1949 w Castroville) – muzyk, gitarzysta, kompozytor i realizator dźwięku, głównie znany z grania w zespole The Stooges od 1970 do 1974 i ponownie od 2009 roku.
Kariera muzyczna.
W 1970 roku dołączył do The Stooges, gdzie najpierw grał jako drugi gitarzysta, a później jako jedyny, gdy Ron Asheton przejął obowiązki basisty. W 1973 zagrał na płycie Raw Power i był autorem większości muzyki. Wypracował własny, charakterystyczny styl:
Iggy Pop nazywał go "gitarowym bandytą", natomiast Johnny Marr z The Smiths określił go wiele lat później jako muzyka "technicznie tak dobrego, jak Jimmy Page nie będąc tak pilnym i tak swawolnego, jak Keith Richards nie będąc tak niechlujnym."
Po rozpadzie The Stooges w 1977 wydano płytę "Kill City", sygnowaną nazwiskiem jego i Iggy'ego Popa, później nagrywał gitary do solowej płyty Iggy'ego Popa, "New Values", wydanej w 1979; rok później produkował jego płytę "Soldier".
Po 1980 przez niemal 30 lat był poza branżą muzyczną. Mieszkał w Kalifornii i pracował w Sony Electronics i projektował chipy komputerowe z "maniakami, którzy nie mieli pojęcia o jego przeszłości i nie wiedzieli, kim byli The Stooges". Pod koniec swojej kariery w Sony pełnił stanowisko wiceprezesa ds. standardów technologicznych.
W 2009 wrócił do The Stooges i zastąpił zmarłego Rona Ashetona. W 2013 nagrał z nimi płytę "Ready to Die".
Dyskografia.
Z The Stooges
Z Iggym Popem

</doc>
<doc id="2957292" url="https://pl.wikipedia.org/wiki?curid=2957292" title="Joan Tomas Roca">
Joan Tomas Roca



</doc>
<doc id="2957293" url="https://pl.wikipedia.org/wiki?curid=2957293" title="Irena Dynowska">
Irena Dynowska

Irena Dynowska (właśc. Irena de Dynowska-Balcer, "de domo" Mayer, ur. 10 lutego 1929 w Krakowie, zm. 2 września 1995) – polska geograf, hydrolog, profesor zwyczajny, wieloletnia kierownik Zakładu Hydrografii Instytutu Geografii Uniwersytetu Jagiellońskiego, członek korespondent Polskiej Akademii Umiejętności.
Życiorys.
Urodziła się 10 lutego 1929 roku w Krakowie, w rodzinie Ryszarda i Olgi Mayerów. Dwa lata później wraz z rodzicami przeniosła się do Łodzi, gdzie ukończyła szkołę powszechną i gimnazjum. W 1947 roku z rodziną przeprowadziła się do Bielska. W roku następnym ukończyła szkołę średnią i rozpoczęła studia geograficzne na Wydziale Matematyczno-Przyrodniczym Uniwersytetu Jagiellońskiego. W 1952 roku uzyskała tytuł magistra, na podstawie pracy "Hydrografia dorzecza Dłubni", przygotowanej pod kierunkiem profesora Mieczysława Klimaszewskiego.
W latach 1952–1953 pracowała w Towarzystwie Wiedzy Powszechnej, przez kolejny rok była asystentem w Wyższej Szkole Pedagogicznej w Krakowie. W latach 1954–1959 odbyła studia aspiranckie na Uniwersytecie Jagiellońskim, po ich ukończeniu objęła asystenturę w Instytucie Geografii UJ. Stopień doktora, na podstawie rozprawy "Obieg wody w obszarze wyżynnym zbudowanym z marglu kredowego na przykładzie dorzecza górnej Szreniawy", przygotowanej również pod kierownictwem profesora Klimaszewskiego, uzyskała w 1961 roku. Habilitację uzyskała na podstawie rozprawy "Typy reżimów rzecznych w Polsce" w 1972 roku.
Od 1973 roku była kierownikiem Zakładu Hydrografii Instytutu Geografii UJ. W pracy naukowej zajmowała się między innymi badaniami krążenia wody na Wyżynie Miechowskiej, w zlewniach Dłubni i Szreniawy, typologią reżimów rzecznych, kartowaniem hydrograficznym, antropogenicznymi oddziaływaniami na stosunki wodne. Uczestniczyła w pracach międzynarodowego zespołu, przygotowującego pod egidą UNESCO syntezę "Hydrological Maps: A Contribution to the International Hydrological Decade" (1977). Była współredaktorką dwutomowej pracy "Dorzecze Górnej Wisły" (1991). W 1983 roku została profesorem nadzwyczajnym, w 1990 roku uzyskała tytuł profesora zwyczajnego.
Jej dorobek naukowy obejmuje autorstwo, współautorstwo lub redakcję ponad 130 publikacji, opracowań, referatów, podręczników i skryptów. Była promotorką pięciu prac doktorskich i opiekunką sześciu habilitacji. Należała między innymi do Polskiego Towarzystwa Geograficznego (w latach 1976–1990 była przewodniczącą Komisji Hydrograficznej) i Polskiego Towarzystwa Geofizycznego, była członkiem Komitetu Nauk Geograficznych Polskiej Akademii Nauk i Komisji Programu Hydrologicznego przy Międzynarodowej Unii Geograficznej, kierownikiem (1982–1995) Komisji Nauk Geograficznych przy Oddziale PAN w Krakowie. W 1993 roku została członkiem korespondentem Polskiej Akademii Umiejętności. Została odznaczona między innymi Krzyżem Kawalerskim Orderu Odrodzenia Polski (1983) i Medalem Komisji Edukacji Narodowej.
W 1952 roku poślubiła Jerzego de Dynowskiego-Balcera, również geografa.
Zmarła 2 września 1995 roku. Została pochowana na cmentarzu Batowickim (kwatera B8-I-2).

</doc>
<doc id="2957294" url="https://pl.wikipedia.org/wiki?curid=2957294" title="Irena de Dynowska-Balcer">
Irena de Dynowska-Balcer



</doc>
<doc id="2957296" url="https://pl.wikipedia.org/wiki?curid=2957296" title="Michèle Arnaud">
Michèle Arnaud

Michéle Arnaud, właśc. Micheline Caré (ur. 18 marca 1919 w Tulonie, zm. 30 marca 1998 w Maisons-Laffitte) – francuska wokalistka, producent muzyczny i reżyser odznaczona Orderem Sztuki i Literatury oraz Narodowym Orderem Legii Honorowej, pierwsza reprezentantka Luksemburga w Konkursie Piosenki Eurowizji.
Konkurs Piosenki Eurowizji.
W 1956 Arnaud reprezentowała Luksemburg podczas 1. Konkursie Piosenki Eurowizji organizowanego w Lugano. Zaprezentowała wówczas dwa utwory: „Ne crois pas” i „Les amants de minuit”. Z powodu niezachowania się wyników finału, nieznany jest końcowy rezultat zajęty przez artystkę.

</doc>
<doc id="2957300" url="https://pl.wikipedia.org/wiki?curid=2957300" title="Muflon europejski">
Muflon europejski



</doc>
<doc id="2957304" url="https://pl.wikipedia.org/wiki?curid=2957304" title="Stanisław Ciołek (rycerz)">
Stanisław Ciołek (rycerz)

Stanisław Ciołek herbu Ciołek (ur. w Żelechowie, zm. 1356 we Włodzimierzu) – polski rycerz.
Rodzina.
Pochodził z Żelechowa, jak jego dwaj bracia – Andrzej i Klemens. Ciołkowie wiernie popierali Władysława Łokietka, dlatego najstarszy z nich – Andrzej – dostał w dzierżawę dobra na Sandomierzu. Natomiast Klemens został notariuszem Kazimierza Wielkiego, a Stanisław – dworzaninem.
Życiorys.
Brak danych o wczesnych latach Stanisława Ciołka. Wiadomo, że był niewysoki, o silnej posturze i umiejętnościach wojownika. Był analfabetą. Przez popędliwy temperament często wdawał się w bójki. Jako myśliwy regularnie wybierał się na łowy. Podczas jednego z polowań, w którym uczestniczyli wszyscy bracia Ciołkowie, Stanisław zapędził się daleko w las i wrócił do domu później, gdy Andrzej i Klemens Ciołkowie wypoczywali już w kąpieli. Wywołał awanturę i powywracał wszystkie wanny razem z braćmi, goniąc ich następnie po łaźni i smagając rózgami. W innych źródłach Ciołek zdemolował całą łaźnię.
Szczególnie Stanisław Ciołek mistrzowsko władał mieczem. Według jego bratanka wywijał nim jakby to była wstążka, a nie broń. Przekazywano, że cięciwę kuszy napinał rękami, podczas gdy strzelcy używali skomplikowanych przekładni. Gdy w Krakowie ludwisarze odlali dzwon (według innej wersji dzwon został spuszczony z dzwonnicy), okazało się, że jest zbyt ciężki i podnieść go mogło 40 mężczyzn. Tymczasem Ciołek podniósł dzwon sam i zaniósł do wrót kościoła. Duchowni przerazili się wagą i wielkością dzwonu i postanowili nie wieszać go na dzwonnicy, gdyż budynek mógł go nie utrzymać. Nie ma jednak źródeł na temat tego, kto usunął przeszkodę.
Na dwór króla Kazimierza III Stanisław Ciołek trafił jako młodszy brat cenionego przez monarchę Andrzeja i wkrótce zyskał rozgłos dzięki swym czynom. Ostatni z Piastów, będący pod wrażeniem jego siły, mianował go swoim rycerzem przybocznym i dworzaninem. Ciołek demonstrował swoje umiejętności podczas zabaw, ukazując tym samym potęgę polskiego monarchy i broniąc jego honoru. Walczył na turniejach z rycerzami z innych krajów. Często król zabierał go ze sobą na zagraniczne wyjazdy, w których walczył w szrankach na chwałę polskiego rycerstwa. 
W 1356 w Pradze Kazimierz Wielki wyprawił swoje zaręczyny z miejscową mieszczanką, Krystyną Rokiczanką. Z okazji uroczystości odbywały się pojedynki rycerzy króla polskiego Kazimierza i czeskiego – Karola I. W walkach brał udział także Stanisław Ciołek. Podczas pojedynku spowodował śmierć jednego z czeskich rycerzy, ściskając go zbyt mocno. Dzięki wygranej Ciołek zyskał duże zaufanie króla. W 1356 roku podczas najazdu Tatarów Kazimierz Wielki wysłał rycerza do obrony Włodzimierza, gdzie Ciołek poległ w jednej z walk. Okoliczności jego śmierci nie są znane. Pochowano go w Warce, która 35 lat później stała się również miejscem spoczynku jego brata Klemensa.

</doc>
<doc id="2957307" url="https://pl.wikipedia.org/wiki?curid=2957307" title="Ovis aries aries">
Ovis aries aries



</doc>
<doc id="2957309" url="https://pl.wikipedia.org/wiki?curid=2957309" title="Cafe Night &amp; Day">
Cafe Night &amp; Day

Cafe Night &amp; Day – kompilacja wydana w lutym 2013 r. przez My Music w formie digipacku zawierającego 2 płyty CD: pierwsza w klimacie chillout, druga to przegląd utworów muzyki alternatywnej. Album zadebiutował na 22. miejscu zestawienia OLiS.

</doc>
<doc id="2957310" url="https://pl.wikipedia.org/wiki?curid=2957310" title="Ovis aries musimon">
Ovis aries musimon



</doc>
<doc id="2957314" url="https://pl.wikipedia.org/wiki?curid=2957314" title="Darżlubie">
Darżlubie



</doc>
<doc id="2957322" url="https://pl.wikipedia.org/wiki?curid=2957322" title="Prince of Wales Stadium (Mbabane)">
Prince of Wales Stadium (Mbabane)

Prince of Wales Stadium – to wielofunkcyjny stadion w Mbabane w Eswatini. Jest aktualnie używany głównie dla meczów piłki nożnej. Swoje mecze rozgrywają na nim drużyny piłkarskie Hellenic i Umbelebele Jomo Cosmos. Stadion może pomieścić 1 000 osób.

</doc>
<doc id="2957332" url="https://pl.wikipedia.org/wiki?curid=2957332" title="Andrej Skabiełka">
Andrej Skabiełka

Andrej Uładzimirawicz Skabiełka, błr. Андрэй Уладзіміравіч Скабелка, ros. Андрей Владимирович Скабелка – Andriej Władimirowicz Skabiełka (ur. 20 stycznia 1971 w Głazowie) – białoruski hokeista, reprezentant Białorusi. Trener hokejowy.
Jego syn Alaksiej (ur. 1992) także został hokeistą.
Kariera zawodnicza.
Był wielokrotnym reprezentantem Białorusi. Uczestniczył w mistrzostwach świata w 1994, 1995 (Grupa C), 1996, 1997 (Grupa B), 1998, 1999, 2000, 2001 (Grupa A), 2002, 2004 (Dywizja I), 2005, 2006 (Elita).
Kariera trenerska.
Po zakończeniu kariery zawodniczej został szkoleniowcem hokejowym. Od 2009 do 2012 prowadził zespół HK Homel. Odszedł w trakcie sezonu ekstraligi białoruskiej 2012/2013. W międzyczasie od 2011 był asystentem selekcjonera kadry Białorusi (był nim Fin Kari Heikkilä) i w tej roli funkcjonował na turnieju mistrzostw świata 2012 (zespół zajął 14. miejsce – pierwsze gwarantujące utrzymanie). Po odejściu z Homla, w listopadzie 2013 został mianowany szkoleniowcem reprezentacji Białorusi, którą poprowadził na mistrzostwach świata 2013 (drużyna ponownie uplasowała się na 14. miejscu). Po turnieju odszedł ze stanowiska. 31 maja 2013 został asystentem łotewskiego trenera Pēterisa Skudry w rosyjskim klubie Torpedo Niżny Nowogród. W kwietniu 2014 został trenerem Sibiru Nowosybirsk. Od kwietnia do końca grudnia 2017 trener Awangardu Omsk. Na początku czerwca 2018 został ogłoszony głównym trenerem Barysu Astana. Jednocześnie został selekcjonerem reprezentacji Kazachstanu. W 2020 odszedł z tych funkcji i w maju tego roku związał się trzyletnim kontraktem z Łokomotiwem Jarosław (do jego sztabu trenerskiego tamże weszli pracujący u jego boku wcześniej w Kazachstanie Uładzimir Kopać i Igor Matuszkin). Pod koniec września 2021 zwolniony ze stanowiska w Łokomotiwie. Od czerwca 2022 ponownie szkoleniowiec kazachskiego Barysu.

</doc>
<doc id="2957335" url="https://pl.wikipedia.org/wiki?curid=2957335" title="Jaskinia Wiatru">
Jaskinia Wiatru



</doc>
<doc id="2957338" url="https://pl.wikipedia.org/wiki?curid=2957338" title="Złota reguła bankowa">
Złota reguła bankowa

Złota reguła bankowa – jest pojęciem związanym z zarządzaniem bądź analizą kapitału obrotowego. Określana jest również mianem „drugiego stopnia pokrycia”. 
Zasada ta jest rozwinięciem złotej reguły bilansowej według której podziałowi kapitału finansującego działalność przedsiębiorstwa długoterminowo i krótkookresowo odpowiada podział aktywów na trwałe i obrotowe (wykorzystywane przez przedsiębiorstwo w wielu cyklach lub jednym cyklu obrotowym). Za kapitał finansujący przedsiębiorstwo długoterminowo przyjmuje się tu kapitał własny. Relację tę określa się czasem wskaźnikiem zastosowania kapitałów własnych. 
Biorąc pod uwagę, że często trudniej jest pozyskać kapitał własny, modyfikuje się złotą regułę bilansową uwzględniając w definicji długoterminowego finansowania kapitał obcy. Takie zestawienie nazywa się „złotą regułę bankową”, zgodnie z którą aktywa trwałe powinny być finansowane kapitałem stałym, tj. kapitałem własnym i długoterminowym kapitałem obcym.
Jeśli kapitał obrotowy (kapitał pracujący) jest dodatni, wówczas złota reguła bankowa jest spełniona. Należy jednak pamiętać, że kapitał obrotowy, do którego odwołuje się ta reguła, jest zależny od branży. Tym samym interpretacja zjawiska finansowego z perspektywy tej reguły nie zawsze będzie jednoznaczna.

</doc>
<doc id="2957341" url="https://pl.wikipedia.org/wiki?curid=2957341" title="Ovis orientalis musimon">
Ovis orientalis musimon



</doc>
<doc id="2957345" url="https://pl.wikipedia.org/wiki?curid=2957345" title="Jordi Benet">
Jordi Benet

Jordi Benet Rubio (ur. 15 lipca 1980) – piłkarz andorski grający na pozycji pomocnika. W swojej karierze rozegrał dwa mecze w reprezentacji Andory.
Przez całą karierę piłkarską związany z klubem FC Andorra, który występuje w niższych ligach hiszpańskich.
W reprezentacji Andory Benet wystąpił w dwóch spotkaniach. Debiut zaliczył w towarzyskim spotkaniu z Portugalią, przegranym 0-4 (rozegrany 18 sierpnia 1999). Drugim, było spotkanie z Holandią, rozegrane w ramach eliminacji do Mistrzostw Świata 2002; mecz, rozegrany dnia 6 października 2001, zakończył się wynikiem 4-0 dla Holendrów.

</doc>
<doc id="2957352" url="https://pl.wikipedia.org/wiki?curid=2957352" title="Fernando Silva">
Fernando Silva

Fernando José Silva García (ur. 16 maja 1977 w Almendral) – piłkarz andorski grający na pozycji napastnika. Od 2011 roku jest zawodnikiem klubu CD Guadiana.
Kariera klubowa.
Od początku swojej kariery piłkarskiej Silva gra w Hiszpanii. Rozpoczął ją w klubie FC Andorra, w którym zadebiutował w 2002 roku i grał w nim do 2004 roku w ligach regionalnych. W 2004 roku został zawodnikiem grającego w Tercera División, AD Cerro de Reyes. Następnie w latach 2005-2007 był zawodnikiem PD Santa Eulallia, a w sezonie 2007/2008 - Imperio de Mérida CP. W sezonie 2008/2009 był piłkarzem CF Villanovense, a w sezonie 2009/2010 występował w CD Badajoz. W sezonie 2010/2011 ponownie grał w Imperio de Mérida CP. W 2011 roku przeszedł do CD Guadiana.
Kariera reprezentacyjna.
W reprezentacji Andory Silva zadebiutował 17 kwietnia 2002 roku w wygranym 2:0 towarzyskim z Albanią, rozegranym w Andorze. W swojej karierze grał już w: eliminacjach do Euro 2004, do MŚ 2006, do Euro 2008, do MŚ 2010, do Euro 2012 i do MŚ 2014.

</doc>
<doc id="2957357" url="https://pl.wikipedia.org/wiki?curid=2957357" title="Marcel Chennaux">
Marcel Chennaux

Marcel Chennaux (ur. 4 września 1912 w Bech-Kleinmacher, zm. 29 sierpnia 2004 w Luksemburgu) – luksemburski strzelec, olimpijczyk.
Brał udział w Letnich Igrzyskach Olimpijskich 1960 (Rzym). Startował w kwalifikacjach do trapu, których jednak nie przeszedł (uzyskał 79 punktów).

</doc>
<doc id="2957359" url="https://pl.wikipedia.org/wiki?curid=2957359" title="SM U-105">
SM U-105

SM U-105 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1915-1917. Wodowany 16 maja 1917 roku, wszedł do służby w Cesarskiej Marynarce Wojennej 4 lipca 1917 roku. 3 września 1917 roku został przydzielony do IV Flotylli pod dowództwem kapitana Friedrich Strackerjana. U-105 w ciągu sześciu patroli zatopił 19 statków nieprzyjaciela o łącznej pojemności BRT oraz uszkodził dwa inne.
Pierwszym zatopionym przez U-105 statkiem był grecki parowiec „Ecaterini C. D.” o pojemności BRT, który 14 października 1917 roku, został storpedowany na Atlantyku. Statek płynął z ładunkiem kukurydzy z Buenos Aires do Waterford. 
19 grudnia 1918 roku U-105 zatopił brytyjski parowiec „Vinovia” o pojemności BRT, który płyną z ładunkiem drobnicowym z Nowego Jorku do Londynu. Statek został zatopiony 18 mil na południe od St Mary’s (Scilly). W czasie ataku zginęło 9 marynarzy.
Największym zatopionym statkiem był brytyjski parowiec „Milwaukee”. 31 sierpnia 1918 roku, zbudowany w 1897 roku statek został storpedowany i zatopiony około 260 mil na południowy zachód od Fastnet Rock.
20 listopada 1918 roku okręt został poddany Marine nationale i w 1919 roku wszedł do służby w marynarce francuskiej jako „Jean Autric”. Z czynnej służby został wycofany 27 stycznia 1937 roku. Rok później został rozebrany.

</doc>
<doc id="2957360" url="https://pl.wikipedia.org/wiki?curid=2957360" title="Jean-Autric">
Jean-Autric



</doc>
<doc id="2957362" url="https://pl.wikipedia.org/wiki?curid=2957362" title="Ana Stilianu">
Ana Stilianu

Ana Stilianu (gr. Άννα Στυλιανού, "Ánna Stylianoú"; ur. 20 maja 1986 roku w Larnace) – cypryjska pływaczka, której specjalnością jest styl dowolny.
Stilianu jako 14-latka pojechała na LIO 2000 i wystartowała na 100 metrów stytlem dowolnym, lecz zajęła tam dopiero 44-miejsce z wynikiem 59,08 sekundy. Osiem lat później pojechała na LIO 2008 do Pekinu, gdzie startowała na 200 metrów stylem dowolnym uzyskując czas 2:00:55 oraz na 100 metrów tym samym stylem zajmując 6. miejsce z czasem 56:38.

</doc>
<doc id="2957364" url="https://pl.wikipedia.org/wiki?curid=2957364" title="François Fug">
François Fug

François Fug (ur. 7 lutego 1931 w Esch-sur-Alzette) – luksemburski strzelec, olimpijczyk.
Brał udział w igrzyskach w 1960 (Rzym). Wystąpił tam w konkurencji strzelania z pistoletu dowolnego z 50 metrów, w której zajął 51. miejsce.

</doc>
<doc id="2957367" url="https://pl.wikipedia.org/wiki?curid=2957367" title="Hraczik Jawachjan">
Hraczik Jawachjan



</doc>
<doc id="2957369" url="https://pl.wikipedia.org/wiki?curid=2957369" title="Mayaluka Stadium">
Mayaluka Stadium

Mayaluka Stadium – to stadion piłkarski w Big Bend w Eswatini. Swoje mecze rozgrywają na nim drużyny piłkarskie Moneni Pirates i Green Mamba. Stadion może pomieścić 1 000 osób.

</doc>
<doc id="2957372" url="https://pl.wikipedia.org/wiki?curid=2957372" title="BBC Radio Shropshire">
BBC Radio Shropshire

BBC Radio Shropshire - brytyjska stacja radiowa, należąca do publicznego nadawcy telewizyjnego BBC i pełniąca w jego sieci rolę stacji lokalnej dla hrabstwa Shropshire. Została uruchomiona 23 kwietnia 1985, obecnie jest dostępna w analogowym i cyfrowym przekazie naziemnym oraz w Internecie. 
Oprócz audycji własnych, produkowanych w ośrodku BBC w Shrewsbury, stacja emituje także programy siostrzanych stacji lokalnych z Leeds, Worcester i Birmingham, a także audycje ogólnokrajowego BBC Radio 5 Live. 

</doc>
<doc id="2957373" url="https://pl.wikipedia.org/wiki?curid=2957373" title="Michaił Zacharau">
Michaił Zacharau

Michaił Michajławicz Zacharau, błr. Міхаіл Міхайлавіч Захараў, ros. Михаил Михайлович Захаров - Michaił Michajłowicz Zacharow (ur. 22 stycznia 1962 w Ust'-Kamienogorsku, Kazachska SRR) – radziecki i białoruski hokeista pochodzenia kazachskiego, reprezentant Białorusi. Trener hokejowy.
Jego syn Kanstancin (ur. 1985) także został hokeistą.
Kariera zawodnicza.
Pochodził z Kazachskiej SRR, jednak dorastał w Białoruskiej SRR i następnie został obywatelem Białorusi. Wychowanek klubu Torpedo Ust'-Kamienogorsk. W wieku juniorskim w barwach ZSRR wystąpił na mistrzostwach Europy do lat 18 w 1980.
W 1990 został zawodnikiem Podhala Nowy Targ (wraz z nim Siergiej Warnawski i Siergiej Ziemczenko).
W karierze seniorskiej reprezentował Białoruś. Uczestniczył w turniejach mistrzostw świata w 1994, 1995 (Grupa C), 1996 (Grupa B).
Kariera trenerska.
Po zakończeniu kariery zawodniczej został szkoleniowcem hokejowym. W 1999 był asystentem pierwszego trenera Anatolija Warywonczyka w seniorskiej kadrze. Ponadto prowadził juniorskie do lat 18 (mistrzostwa świata 2001, 2002, 2003), do lat 20 (2004) oraz kadrę seniorską (2003-2005, w tym na mistrzostwach świata 2004 i 2010 i zimowych igrzyskach olimpijskich 2010.). Na turnieju 2011 był asystentem selekcjonera. Prowadził także reprezentację Ukrainy. Równolegle od 2003 jest stale szkoleniowcem Junosti Mińsk. Na turnieju MŚ 2018 był asystentem w sztabie trenerskim Białorusi. We wrześniu 2019 odszedł ze stanowiska trenera Junosti. Od sierpnia 2019 do 2021 był głównym trenerem reprezentacji Białorusi, prowadząc drużynę w turniejach MŚ 2020, 2021.

</doc>
<doc id="2957374" url="https://pl.wikipedia.org/wiki?curid=2957374" title="Hraczik Dżawachjan">
Hraczik Dżawachjan



</doc>
<doc id="2957377" url="https://pl.wikipedia.org/wiki?curid=2957377" title="Geworg Dawtjan">
Geworg Dawtjan



</doc>
<doc id="2957380" url="https://pl.wikipedia.org/wiki?curid=2957380" title="Dzidra Ritenberga">
Dzidra Ritenberga

Dzidra Ritenberga (ur. 29 sierpnia 1928, zm. 9 marca 2003) – łotewska aktorka filmowa.
Nagrody.
Za rolę w filmie "Malwa" została uhonorowana Pucharem Volpiego dla najlepszej aktorki na 18. MFF w Wenecji.

</doc>
<doc id="2957382" url="https://pl.wikipedia.org/wiki?curid=2957382" title="Zamek Królewski na Wawelu - Państwowe Zbiory Sztuki">
Zamek Królewski na Wawelu - Państwowe Zbiory Sztuki



</doc>
<doc id="2957384" url="https://pl.wikipedia.org/wiki?curid=2957384" title="Diecezja Kabinda (Angola)">
Diecezja Kabinda (Angola)

Diecezja Kabinda – diecezja rzymskokatolicka w Angoli. Powstała w 1984 roku.

</doc>
<doc id="2957385" url="https://pl.wikipedia.org/wiki?curid=2957385" title="Fritz Brügel">
Fritz Brügel

Fritz Brügel (ur. 13 lutego 1897 w Wiedniu, zm. 4 lipca 1955 w Londynie) – austriacki oraz czechosłowacki bibliotekarz, dyplomata i pisarz, znany również pod pseudonimami: Bedrich Dubsky, Dr. Dubsky, Wenzel Sladek.
Życie.
Fritz Brügel pochodził z rodziny żydowskiej. Jego ojcem był Ludwig Brügel, historyk i dziennikarz. Wychowywał się w Pradze. Studiował historię na Uniwersytecie Wiedeńskim. W roku 1921 doktoryzował się z filozofii na podstawie dysertacji o historii Niemców w Czechach. Następnie stał na czele Biblioteki Nauk Społecznych Wiedeńskiej Izby Robotników i Pracowników Umysłowych ("Sozialwissenschaftliche Bibliothek der Kammer für Arbeiter und Angestellte für Wien"). Pracował również jako dziennikarz, biorąc aktywny udział w oświatowej działalności socjaldemokracji.
W roku 1933 należał do grupy założycieli Związku Pisarzy Socjalistycznych. Przystąpił do Komunistycznej Partii Austrii i wziął udział w powstaniu lutowym w roku 1934. Po klęsce zbiegł do Czechosłowacji. Rok później odebrano mu obywatelstwo austriackie, więc przyjął czechosłowackie. Pracował w czechosłowackim Ministerstwie Spraw Zagranicznych oraz pisywał artykuły do różnych czasopism. W roku 1936 odbył podróż do ZSRR. Po podpisaniu układu monachijskiego wyemigrował do Francji. Początkowo zamieszkał w Paryżu, a następnie przeniósł się do południowej części kraju. W roku 1941, przez Hiszpanię i Portugalię, uciekł do Wielkiej Brytanii, gdzie, aż do roku 1945, aktywnie działał w czechosłowackim rządzie emigracyjnym.
Po zakończeniu II wojny światowej wrócił do Pragi. Podjął pracę w czechosłowackiej dyplomacji: od roku 1946 był zastępcą szefa, a od 1949 szefem czechosłowackiej misji wojskowej w Berlinie. W 1950 r. porzucił służbę dyplomatyczną w proteście przeciwko wewnętrznej sytuacji w Republice Czechosłowackiej. Ponownie wyemigrował, tym razem przez RFN i Szwajcarię, do Londynu, gdzie mieszkał do swej śmierci.
Fritz Brügel, obok artykułów prasowych, pisywał również utwory narracyjne oraz wiersze. Jednym z jego najbardziej znanych dzieł jest tekst pieśni socjalistycznej pt. "Die Arbeiter von Wien". Tłumaczył także z greki klasycznej.

</doc>
<doc id="2957387" url="https://pl.wikipedia.org/wiki?curid=2957387" title="Camilla Itsimaera">
Camilla Itsimaera

Camilla Itsimaera – nauruańska dyplomatka.
W 2004 roku była wysoką komisarz Republiki Nauru na Fidżi; jej poprzedniczką była prawdopodobnie Millicent Aroi.

</doc>
<doc id="2957388" url="https://pl.wikipedia.org/wiki?curid=2957388" title="Diecezja Caxito">
Diecezja Caxito

Diecezja Caxito – diecezja rzymskokatolicka w Angoli. powstała w 2007.

</doc>
<doc id="2957389" url="https://pl.wikipedia.org/wiki?curid=2957389" title="Matka Boska z Gwadelupy">
Matka Boska z Gwadelupy



</doc>
<doc id="2957392" url="https://pl.wikipedia.org/wiki?curid=2957392" title="Stade Municipal (Kara)">
Stade Municipal (Kara)

Stade Municipal – to wielofunkcyjny stadion w mieście Kara w Togo, na którym odbywają się głównie mecze piłki nożnej. Jest domowym stadionem klubu ASKO de Kara. Stadion może pomieścić 7500 osób.

</doc>
<doc id="2957393" url="https://pl.wikipedia.org/wiki?curid=2957393" title="Onomastica">
Onomastica

Onomastica – naukowe czasopismo onomastyczne, poświęcone teorii i interpretacji nazw własnych. Ukazuje się od roku 1955.
Do 1991 czasopismo było wydawane we Wrocławiu, od 1992 roku wydawane jest w Krakowie. Od 1975 wydawcą czasopisma jest Komitet Językoznawstwa Polskiej Akademii Nauk, a od 2012 roku również Instytut Języka Polskiego Polskiej Akademii Nauk. W 2002 roku wprowadzono podtytuł.: "Pismo poświęcone nazewnictwu geograficznemu i osobowemu oraz innym nazwom własnym", zmieniony w 2015 r. na "Pismo poświęcone teorii i interpretacji nazw własnych". W latach 1956-1975 ukazywały się dwa zeszyty rocznie, od 1976 roku ukazuje się jeden zeszyt rocznie. W "Onomastikach" publikowane są artykuły w różnych językach nowożytnych (głównie polskim, niemieckim, czeskim, słowackim, rosyjskim i angielskim), a także recenzje i przeglądy bibliograficzne. Jest to pierwsze w krajach słowiańskich czasopismo poświęcone wyłącznie onomastyce. Do 2017 roku ukazało się 61 tomów.
Do pierwszego komitetu redakcyjnego wchodzili m.in. Witold Taszycki (redaktor naczelny), Stanisław Rospond (sekretarz), w późniejszych latach funkcję redaktora naczelnego pełnili Kazimierz Rymut i Aleksandra Cieślikowa. Obecnie redaktorką naczelną czasopisma jest Barbara Czopek-Kopciuch, funkcję sekretarza pełni Urszula Bijak, redaktorkami tematycznymi są Halszka Górny, Katarzyna Skowronek, Urszula Wójcik i Justyna Walkowiak.

</doc>
<doc id="2957394" url="https://pl.wikipedia.org/wiki?curid=2957394" title="Eduard Zankawiec">
Eduard Zankawiec

Eduard Kanstancinawicz Zankawiec, błr. Эдуард Канстанцінавіч Занкавец, ros. Эдуард Константинович Занковец - Eduard Konstantinowicz Zankowiec (ur. 27 września 1969 w Łyszczach, Białoruska SRR) – radziecki i białoruski hokeista, reprezentant Białorusi, dwukrotny olimpijczyk. Trener hokejowy.
Jego syn Uładzisłau (ur. 1991) został także hokeistą.
Kariera zawodnicza.
Urodził się w miejscowości Łyszcze (rejon piński). Jako dziecko mieszkał z rodzicami w Pińsku, następnie zamieszkał w Mińsku.
W karierze seniorskiej Eduard Zankawiec reprezentował Białoruś. Zagrał w pierwszym oficjalnym spotkaniu reprezentacji Białorusi 7 listopada 1992 w eliminacyjnym meczu do mistrzostw świata z drużyną Ukrainy (1:4). Uczestniczył w turniejach mistrzostw świata w 1994, 1995 (Grupa C), 1996 (Grupa B), 2002 (Dywizja I) oraz zimowych igrzysk olimpijskich 1998, 2002.
Kariera trenerska.
Po zakończeniu kariery zawodniczej został szkoleniowcem hokejowym. Przez kilka lat był asystentem głównego trenera reprezentacji Białorusi - na turniejach mistrzostw świata w 2005, 2006, 2007, 2008, 2009. W sezonie KHL (2009/2010) był asystentem trenera w klubie SKA Sankt Petersburg. Następnie był pierwszym szkoleniowcem kadry Białorusi na turniejach MŚ 2010, 2011. Od grudnia 2011 był asystentem trenera w Awangardzie Omsk. Podczas turnieju mistrzostw świata w 2014 był asystentem Glena Hanlona. Od 2014 ponownie asystent w Awangardzie. Od początku września 2016 trener kazachskiego Barysu Astana. Od końca tego roku także selekcjoner kadry Kazachstanu. Po nieudanym turnieju MŚ 2017 i braku awansu do Elity, pod koniec kwietnia 2017 Zankawiec zrezygnował zarówno z posady selekcjonera kadry Kazachstanu, jak i trenera Barysu. Na początku października 2017 został szkoleniowcem Slovana Bratysława. Po sezonie KHL (2017/2018) odszedł ze stanowiska. W kwietniu 2019 został szkoleniowcem Dinama Sankt Petersburg. W maju 2021 został ogłoszony głównym trenerem w Mietałłurgu Nowokuźnieck. Odszedł z tej posady w kwietniu 2022. Na początku czerwca 2022 został ogłoszony nowym głównym trenerem zespołu Jugra Chanty-Mansyjsk, a do jego sztabu weszli jego rodacy m.in. Alaksandr Makrycki.

</doc>
<doc id="2957397" url="https://pl.wikipedia.org/wiki?curid=2957397" title="Nazwa etniczna">
Nazwa etniczna

Nazwy etniczne – pierwotnie oznaczały ludzi osiadłych w danym miejscu, a nie samą osadę. Osoby zamieszkujące osadę mogły być nazywane od:
Na przykład: Mogilany → Mogilanie, Gnat → Gnaty. 
Zastąpienie formy mianownika przez formę biernika nastąpiło prawdopodobnie w ciągu XIV wieku.

</doc>
<doc id="2957399" url="https://pl.wikipedia.org/wiki?curid=2957399" title="Genís García">
Genís García

Genís García Iscza (ur. 18 maja 1978) – piłkarz andorski grający na pozycji pomocnika. Od 2007 roku jest zawodnikiem klubu FC Santa Coloma.
Kariera klubowa.
Na początku swojej kariery piłkarskiej García grał w Hiszpanii. Rozpoczął ją w klubie FC Andorra, w którym zadebiutował w 1996 roku i grał w nim do 1999 roku w Segunda División B, a w sezonie 1998/1999 - w Tercera División. W 1999 roku został zawodnikiem FC La Seu d'Urgell. W latach 2000–2002 ponownie grał w FC Andorra, a w latach 2002–2004 - ponownie w FC La Seu d'Urgell.
Latem 2004 roku García przeszedł do andorskiego klubu FC Rànger's. W 2007 roku odszedł do FC Santa Coloma. W sezonach 2007/2008, 2009/2010 i 2010/2011 wywalczył z nim trzy tytuły mistrza Andory. W sezonach 2008/2009 i 2011/2012 zdobył z Santa Coloma dwa Puchary Andory.
Kariera reprezentacyjna.
W reprezentacji Andory García zadebiutował 25 czerwca 1997 roku w przegranym 1:4 towarzyskim z Łotwą, rozegranym w Rydze. W swojej karierze grał w: eliminacjach do Euro 2000, do MŚ 2002, do Euro 2004, do MŚ 2006, do Euro 2008 i do MŚ 2010. Od 1997 do 2010 roku rozegrał w kadrze narodowej 37 meczów.

</doc>
<doc id="2957400" url="https://pl.wikipedia.org/wiki?curid=2957400" title="Genis Garcia">
Genis Garcia



</doc>
<doc id="2957403" url="https://pl.wikipedia.org/wiki?curid=2957403" title="Nazwa fizjograficzna">
Nazwa fizjograficzna

Nazwy fizjograficzne (inaczej: nazwy terenowe, nazwy geograficzne) – nazwy obiektów znajdujących się na określonym terenie lub w przestrzeni. Główną motywacją nazw fizjograficznych jest wyróżnienie się czymś nazywanych obiektów, np. funkcjonalnością (np. służą do orientacji w terenie), atrakcyjnością czy znaczeniem gospodarczym (użyteczne w jakiś sposób). Należy zauważyć, że nie nadawano nazw obiektom, które w oczach osób zamieszkujących dany teren w danym czasie nie miały żadnej wartości, były bezużyteczne, np. szczyty górskie, czy skały zostały nazwane dużo później niż doliny, łąki itp.
Do nazw fizjograficznych zalicza się przede wszystkim nazwy osiedli ludzkich (nazwy miejscowe), nazwy rzek (hydronimy), gór (oronimy), jaskiń (speleonimy), lasów (drimonimy) itp.

</doc>
<doc id="2957406" url="https://pl.wikipedia.org/wiki?curid=2957406" title="Tenis ziemny na Igrzyskach Małych Państw Europy 2013">
Tenis ziemny na Igrzyskach Małych Państw Europy 2013

Tenis ziemny na Igrzyskach Małych Państw Europy 2013 – turniej tenisowy, który był rozgrywany w dniach 28 maja–1 czerwca 2013 roku podczas igrzysk w Luksemburgu. Zawodnicy zmagali się na obiektach Tennis Club Arquebusiers. 27 tenisistów z 7 krajów rywalizowało w pięciu konkurencjach: singlu i deblu mężczyzn oraz kobiet, a także mikście.
Turniej.
Turniej tenisowy rozgrywany był na kortach Tennis Club Arquebusiers w luksemburskiej dzielnicy Belair. Historia najstarszego klubu w kraju sięga 1402 roku. Obiekt tenisowy zawiera siedem kortów zewnętrznych i pięć halowych o pojemności około 250 osób. Do gry podczas igrzysk małych państw Europy wykorzystywane były trzy otwarte korty, a pozostałe cztery służyły do treningów. Klub wyposażony jest w szatnie, gabinet fizjoterapii i pomieszczenie do składowania rakiet. W tygodniu sesja trwała od 9:00 rano do około 8 wieczorem lub do końca ostatniego meczu na danym korcie. W sobotę rozgrywki rozpoczęły się o 9:00, a planowo miały się zakończyć o godzinie 16:00.

</doc>
<doc id="2957413" url="https://pl.wikipedia.org/wiki?curid=2957413" title="Diecezja M’banza-Kongo">
Diecezja M’banza-Kongo

Diecezja M’banza-Kongo – diecezja rzymskokatolicka w Angoli. powstała w 1984.

</doc>
<doc id="2957415" url="https://pl.wikipedia.org/wiki?curid=2957415" title="Dwa oblicza zemsty">
Dwa oblicza zemsty

Dwa oblicza zemsty (ang. "One-Eyed Jacks") – amerykański film z 1961 roku w reżyserii Marlona Brando.

</doc>
<doc id="2957416" url="https://pl.wikipedia.org/wiki?curid=2957416" title="Maria Vadia">
Maria Vadia

Maria Vadia (ur. w Hawanie) – amerykańska katoliczka zaangażowana w odnowę charyzmatyczną, autorka książek religijnych.
Życiorys.
Urodziła się na Kubie, skąd wyemigrowała wraz z rodzicami do Stanów Zjednoczonych, mając dziesięć lat. Przeżyła głębokie doświadczenie duchowe w czasie wizyty Jana Pawła II w 1987. Jako świecka misjonarka katolicka angażuje się w posługę odnowy charyzmatycznej oraz w działalność stowarzyszenia Magnificat. Początkowo zajmowała się posługą ubogim tylko w rodzinnym Miami na Florydzie. Następnie gościła w takich krajach jak: Kuba, Trynidad i Tobago, Barbados, Jamajka, Meksyk, Malta, Ghana, Nikaragua, Uganda, Tanzania, Zambia, Indonezja, Papua-Nowa Gwinea, Kanada oraz Indie. W 2009 pierwszy raz odwiedziła Polskę. Ma czwórkę dzieci: Ricky, Victor, Eddy i Rosario.

</doc>
<doc id="2957418" url="https://pl.wikipedia.org/wiki?curid=2957418" title="Kościół Wniebowzięcia NMP w Białym Kamieniu">
Kościół Wniebowzięcia NMP w Białym Kamieniu

 
Kościół Wniebowzięcia NMP w Białym Kamieniu — barokowy kościół rzymskokatolicki w Białym Kamieniu z 1613 r. przebudowany w 1737.
Historia.
Dwa lata po zakończeniu budowy zamku, książę Jerzy Wiśniowiecki, kasztelan kijowski i jego żona Teresa zadecydowali o utworzeniu parafii łacińskiej. Powstał skromny, jednonawowy kościół z pochylonym dwuspadowym dachem, którego budowę zakończono w 1613 r. Książę Jerzy Wiśniowiecki zmarł w 1618 r. nie pozostawiając spadkobierców, więc Biały Kamień przeszedł w posiadanie księcia Jeremiego Wiśniowieckiego – ojca Michała Korybuta Wiśniowieckiego. Jeremi Wiśniowiecki z żoną Gryzeldą Wiśniowiecka z domu Zamoyską w 1640 r. powiększyli parafię. Była ona duża, ponieważ, oprócz Białego Kamienia, obejmowała siedem wsi: Bełzec, Bużek, Czeremosznia, Poczapy, Skwarzawa, Usznia i Żulice. W wyniku wojny z lat 1648-57 i kolejnych ataków Tatarów i Turków w l. 1667, 1672, 1675 kościoła poniósł znaczne szkody. Świątynię odbudowano 25 października 1737 r. (na portalu fasady umieszczono datę: "Anos Dni MDCCXXXVII Dic XXV octobris"). W tym też roku odrestaurowany kościół został poświęcony Wniebowzięciu Najświętszej Maryi Panny. Kościół został urządzony w stylu barokowym i miał nowoczesny wygląd. W 1766 r. był ponownie przebudowany i powiększony: dodano apsydę i zakrystię. W tym czasie kościół był otoczony murem, miał dzwonnicę, kaplicę i bramę-wejście w murze. Tak więc, po przebudowie z XVIII wieku, kościoła zbudowany przez Jerzego Wiśniowieckiego w 1613 r. stracił swój pierwotny wygląd. W połowie XVIII w. polski historyk A. E. Kuropatnicki w swojej książce "Geografia albo dokładne opisanie królestw Galicyi i Lodomeryi" opisuje kościół jako "wspaniały i murowany". W 1910 r. budynek został odnowiony, a wnętrze zdobią malowidła ścienne. Fundament kościoła jest wykonany z ociosanych bloków kamiennych. Ściany zbudowane są z cegły, z odrobiną białych ciosanych bloków kamiennych. Wewnętrzna przestrzeń posiada kaplice. Drewniane drzwi ozdobione są bogatymi rzeźbieniami. Pod kościołem jest system piwnic i tuneli, które mogą być podłączone z zamkiem. Łacińska parafia w Białym Kamieniu, w XVII wieku należała do dziekanatu w Złoczowie a następnie do Brodów. W 1830 r. powróciła do Złoczowa. Do parafii rzymskokatolickiej należało siedem wiosek, a w 1930 r. - dziesięć. Od 1903 r. w Białym Kamieniu mieszkało trzech polskich kapłanów: proboszcz i jego dwóch asystentów - diakon i wikariusz (kapelan), przeznaczony do kaplicy Sióstr Miłosierdzia. Wszyscy proboszczowie mieszkali w rezydencji. W 1927 r. parafię objęli Misjonarze Wincentego à Paulo - lazaryści i od tego czasu, trzech kapłanów, którzy opiekowali się parafią wybierano wśród nowicjuszy klasztoru. W 1934 r. Usznia stała się osobną parafią, ponieważ miała liczną społeczność polską, dwa razy większą od białokamieńskiej. Kościół w Uszni zbudowany został w 1901 r. W czasie okupacji niemieckiej w l. 1941-44, w świątyni zaprzestano kultu, a kościół okupanci zamienili na magazyny broni i amunicji. W 1944 r. podczas akcji UPA wobec Polaków zabito około 30 osób z polskich i polsko-ukraiński rodzin. W l. 1944-46 Polacy masowo wyjeżdżali do Polski. Z Białego Kamienia z 68 polskich rodzin, pozostało tylko 12, z których duża część należała do rodzin mieszanych (polsko-ukraińskich). W ich miejsce w wyniku akcji "Wisła" przyjechało 31 rodzin ukraińskich. W latach powojennych kościół zamieniono na magazyn nawozów i garaż. W 1963 r. kościół został zabytkiem, z numerem 430. W 1975 r. zauważono, że stan techniczny budynku jest okropny: tynk na dużej powierzchni ścian odpadł i sklepienia spadły. Podczas renowacji kościoła w l. 1977-1982 rozebrano kaplicę, odnowiono wystrój, wykuto łukowate otwory w murze i dodano metalową kratę. Większość napraw i renowacji prowadzono na dachu: wymieniono część belek poprzecznych, krokwie, całkowicie zastąpiono wszystkie elementy konstrukcji drewnianych, wymieniono większość blachodachówki. Wnętrze było mocno zniszczone, malowidła były zamalowane wapnem, zainstalowano centralne ogrzewanie. Kościół został włączony do oddziału Lwowskiej Galerii Sztuki. Sala wystawowa została otwarta pod koniec grudnia 1982 r. Kościół przywrócono do życia i utworzono muzeum. Pierwszą wystawę prac artystów radzieckich poświęconej 60. rocznicy ZSRR. Pierwszymi zwiedzającymi muzeum byli mieszkańcy Białego Kamienia i okolicznych wsi oraz uczniowie miejscowej szkoły. Ekspozycja zmieniała się cztery razy w roku, a całkowita powierzchnia wystawiennicza wynosiła 500 m kw. Następnie Biały Kamień został włączony do trasy turystycznej: historycznych, architektonicznych i kulturalnych zabytków Lwowa. W ciągu 14 lat salę odwiedziło wielu zagranicznych gości. "Cud" zakończył się w czerwcu 1996 r., kiedy sala została zamknięta. Budynek nie jest używany, ponieważ nie ma wspólnoty katolickiej w Białym Kamieniu. Ludzie, zaniedbanie, katastrofy naturalne powoli niszczą zabytek architektury sakralnej. Jednak kościół z łukowatym ogrodzeniem pozostaje zabytkiem, w którym przeplatają się cechy architektury renesansu i baroku.

</doc>
<doc id="2957419" url="https://pl.wikipedia.org/wiki?curid=2957419" title="Parafia św. Bartłomieja Apostoła w Jełowej">
Parafia św. Bartłomieja Apostoła w Jełowej

Parafia św. Bartłomieja Apostoła – rzymskokatolicka parafia z siedzibą przy ulicy Wolności 20 w Jełowej. Parafia należy do dekanatu Zagwiździe w diecezji opolskiej. Dnia 13 października 1959 roku, pod numerem 632/59 kościół parafialny został wpisany do rejestru zabytków województwa opolskiego.
Historia parafii.
Około 1305 roku w niemieckim dokumencie prawnym wymieniana jest miejscowość Jełowa, natomiast w dokumentach z 1399 roku mowa jest o sądzie wiejskim i lennie kościelnym. W rejestrze świętopietrza z 1447 roku, wymieniona jest parafia w Jełowej należąca do archiprezbiteratu oleskiego. Pierwszy kościół parafialny wzmiankowany jest w 1399 roku. Obecny wzniesiony został w latach 1842-1844, za czasów proboszcza - księdza Wincenza Onderki. Trudne czasy przeżywa parafia po zakończeniu II wojny światowej. Proboszczem parafii był wówczas ks. Jan Sygulla, który przy pomocy mieszkańców odbudowuje zniszczony kościół, plebanię, dom organisty i dom 
sióstr zakonnych Zgromadzenia Sióstr Służebniczek NMP. 
W 2009 roku zostaje przekazany parafii w Jełowej kościół poewangelicki w Grabiach.
Od 1 sierpnia 1996 roku proboszczem parafii jest ksiądz Helmut Piechota.
Liczebność i zasięg parafii.
Do parafii należy 1670 wiernych z 1800 mieszkańców miejscowości: Jełowa, Kobylno i Grabie.

</doc>
<doc id="2957421" url="https://pl.wikipedia.org/wiki?curid=2957421" title="Elena Musiku">
Elena Musiku

Elena Musiku (, "Élena Mousikoú"; ur. 7 listopada 1988) – cypryjska łuczniczka.
Na Letnich Igrzyskach Olimpijskich 2008 w Pekinie w rundzie eliminacyjnej osiągnęła 589 punktów. Wynik ten dał jej 56. miejsce. W finałowej rundzie zmierzyła się z Nami Hayakawą, jednak nie dała jej rady, przegrywając 112-103.

</doc>
<doc id="2957426" url="https://pl.wikipedia.org/wiki?curid=2957426" title="Cinématon">
Cinématon

Cinématon – francuski film eksperymentalny w reżyserii Gérarda Couranta, który rozpoczął jego realizację dnia 7 lutego 1978 i jest on ciągle tworzony w 2018 roku.
W Cinématon (nazwa powstała z połączenia dwóch słów: Cinéma i Photomaton) występują ludzie związani ze światem sztuki i rozrywki (filmowcy, pisarze, filozofowie, artyści, poeci, muzycy itp.)
Kilka miesięcy wcześniej, 18 października 1977, Gérard Courant nakręcił film #0 autoportret, który był jego pierwszym filmem fabularnym. Tenże autoportret stanowi część antologii Cinématon, którą reżyser rozpoczął w tym właśnie w tym dniu.
Celem Cinématon jest archiwizowanie sztuki, a szczególnie tematu rozrywki, gdy filmowany człowiek prezentuje siebie takim jakim jest.
Około 3018 Cinématons są dostępne w serwisie Youtube.
Wszystkie portrety są wykonywane na zasadach ujęcia i filmu niemego i trwają po 3 minuty i 20 sekund, podczas których każda filmowana osoba może robić co chce.
Projekcje filmu odbywały się w teatrach, galeriach, muzeach, także w telewizji.

</doc>
<doc id="2957429" url="https://pl.wikipedia.org/wiki?curid=2957429" title="Swietłana Drużynina">
Swietłana Drużynina

Swietłana Drużynina (ros. Светлана Сергеевна Дружинина, ur. 16 grudnia 1935 w Moskwie) – radziecka i rosyjska aktorka, reżyser, scenarzystka i producentka filmowa.
Życiorys.
Swietłana Drużynina urodziła się i wychowała w Moskwie. Jej matka, pochodząca z kozaków dońskich Anna Myznikowa, pracowała w domu dziecka. Ojciec Siergiej – syn duchownego – był kierowcą i podległ podczas II wojny światowej pod Smoleńskiem.
W 1946 roku Swietłana wstąpiła do szkoły cyrkowej, gdzie uczyła się akrobatyki. Zafascynowana baletem, po roku rozpoczęła naukę w szkole choreografii przy Teatrze im. Stanisławskiego i Niemirowicza-Danczenki. W 1955 roku ukończyła szkołę choreografii przy Teatrze Bolszoj. Jej baletową karierę przerwała ciężka kontuzja łokcia podczas jednej z prób. W tym samym roku (1955) zadebiutowała w filmie. W 1960 roku została absolwentką wydziału aktorskiego, a w 1968 reżyserskiego Wszechrosyjskiego Państwowego Instytutu Kinematografii im. S.A. Gierasimowa. Przez kolejnych 10 lat była związana ze Studiem Filmowym im. Gorkiego. Była prowadzącą pierwszych programów telewizyjnych radzieckiej telewizji państwowej.
Pod koniec lat 60. poświęciła się pracy reżysera i scenarzysty. Jako reżyser debiutowała w 1974 roku. Do jej najbardziej znanych prac w tej dziedzinie należy historyczny cykl telewizyjny pt. "Tajemnice pałacowych przewrotów" produkowany w latach 2000-2013 i emitowany również w Polsce.
Życie osobiste.
Jest żoną operatora filmowego Anatolija Mukasieja z którym miała dwóch synów: Anatolija (zmarł tragicznie w 1978) i Michaiła (operator filmowy).
Jej teściowie Michaił i Jelizawieta Mukasiej byli długoletnimi oficerami radzieckiego wywiadu (Michaił – pułkownikiem, Jelizawieta – podpułkownikiem) wykonującymi wywiadowcze zadania m.in. w USA, Szwajcarii i Izraelu. To właśnie z tego powodu załamała się kariera aktorska Swietłany po jej zamążpójściu – reżyserzy nie chcieli obsadzać jej w głównych rolach swoich filmów, ponieważ zakaz wyjazdu aktorki za granicę automatycznie obniżał walory obrazu na pokazach zagranicznych (premierach, festiwalach).

</doc>
<doc id="2957431" url="https://pl.wikipedia.org/wiki?curid=2957431" title="Girolamo Dandini (1509–1559)">
Girolamo Dandini (1509–1559)

Girolamo Dandini (ur. w 1509 w Cesenie, zm. 4 grudnia 1559 w Rzymie) – włoski kardynał.
Życiorys.
Był synem Anselma Dandini i Giovanny Muratini. Studiował na Uniwersytecie Bolońskim, gdzie uzyskał tytuł doktora utroque iure. Z czasów Pawła III, pełnił funkcję protonotariusza apostolskiego. 14 listopada 1544 został wybrany biskupem Caserty. 17 maja 1546 mianowano go biskupem Imoli, z której to funkcji zrezygnował 11 maja 1552. 20 listopada 1551 został kreowany kardynałem, a następnie otrzymał diakonię S. Matteo in Merulana. W wyniku niekompetencji kardynała Innocenzo Ciocchi del Monte, Dandini, jako pierwszy w historii, został w 1552 powołany na urząd sekretarza stanu Stolicy Apostolskiej. Uczestniczył w obydwu konklawe z 1555 roku. W trakcie konklawe 1559 zachorował i 3 grudnia musiał je opuścić; zmarł dzień później.

</doc>
<doc id="2957434" url="https://pl.wikipedia.org/wiki?curid=2957434" title="Anna Stylianou">
Anna Stylianou



</doc>
<doc id="2957436" url="https://pl.wikipedia.org/wiki?curid=2957436" title="Elena Mousikou">
Elena Mousikou



</doc>
<doc id="2957438" url="https://pl.wikipedia.org/wiki?curid=2957438" title="Diecezja Sumbe">
Diecezja Sumbe

Diecezja Sumbe – diecezja rzymskokatolicka w Angoli. Powstała 10 sierpnia 1975 jako diecezja Ngunza. 3 lutego 1977 przemianowana na diecezję Novo Redondo, a 22 października 2006 otrzymała obecną nazwę.

</doc>
<doc id="2957443" url="https://pl.wikipedia.org/wiki?curid=2957443" title="Michał Łanuszka">
Michał Łanuszka

Michał Łanuszka (ur. 13 lutego 1982 w Kielcach) – polski wokalista tworzący w kręgu poezji śpiewanej, gitarzysta, kompozytor, aktor.
Życiorys.
Absolwent Państwowej Wyższej Szkoły Teatralnej im. Ludwika Solskiego w Krakowie oraz Państwowej Szkoły Muzycznej II st. im. Władysława Żeleńskiego w Krakowie. W 2001 r. ukończył krakowskie V LO. Od 2006 do 2013 r. był dziennikarzem RMF Classic, gdzie prowadził m.in. autorską audycję "Noc poetów piosenki" oraz pasmo przedpołudniowe. W latach 1982-2009 mieszkał w Krakowie. Od 2009 zamieszkały w Wieliczce.
Kariera.
Na scenie muzycznej zadebiutował w 2002 r. podczas Ogólnopolskiego Przeglądu Piosenki Turystycznej i Poetyckiej „Piostur Gorol Song” w Andrychowie, gdzie zdobył II nagrodę oraz nagrodę specjalną dla "wybitnego instrumentalisty". W 2004 r., na 40 Studenckim Festiwalu Piosenki zdobył również II nagrodę i Wyróżnienie Honorowe dla Wybitnego Instrumentalisty. W 2006 roku został uhonorowany Stypendium Twórczym Miasta Krakowa. Artysta zagrał na gitarze na płycie "Piosenki i nie" (2007), będącej zapisem koncertu Roberta Kasprzyckiego w Radiu Kraków. W 2009 r. ukazał się jego debiutancki album pt. "Bieski idiota". Artysta zaśpiewał również na krążku "Świat według Nohavicy". W 2013 r. ukazał się drugi album pt. "A miało być tak pięknie". Pierwszy singiel z tej płyty - "Jeszcze, jeszcze", znalazł się na składance Cafe Night &amp; Day. Piosenka ta przez kilka tygodni znajdowała się na pierwszym miejscu listy przebojów Radia Merkury. W 2014 r. ukazała się płyta "Łanuszka/Cohen" z 11 piosenkami Leonarda Cohena w nowych polskich tłumaczeniach autorstwa Michała Kuźmińskiego. W roku 2015 koncert z piosenkami z tej płyty został zarejestrowany na płycie DVD "Łanuszka/Cohen - life in Wieliczka". Materiał z tej płyty zaprezentowany został również słuchaczom Trójki w czasie koncertu z transmisją.

</doc>
<doc id="2957444" url="https://pl.wikipedia.org/wiki?curid=2957444" title="Diversity Visa Program">
Diversity Visa Program



</doc>
<doc id="2957448" url="https://pl.wikipedia.org/wiki?curid=2957448" title="Layvin Kurzawa">
Layvin Kurzawa

Layvin Marc Kurzawa (ur. 4 września 1992 w Fréjus) – francuski piłkarz występujący na pozycji obrońcy w angielskim klubie Fulham, do którego jest wypożyczony z Paris Saint-Germain. W latach 2014–2019 reprezentant Francji. Wychowanek AS Monaco.
Syn Gwadelupczyka i Polki.

</doc>
<doc id="2957452" url="https://pl.wikipedia.org/wiki?curid=2957452" title="Guty (gromada)">
Guty (gromada)

Guty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Guty z siedzibą GRN w Gutach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Dębe, Guty i Wólka-Okrąglik ze zniesionej gminy Kosów oraz obszary dotychczasowych gromad Maliszewa Nowa (z wyłączeniem kolonii Kwestia) i Maliszewa Stara (z wyłączeniem kolonii Glina) ze zniesionej gminy Chruszczewka w tymże powiecie. Dla gromady ustalono 20 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2957454" url="https://pl.wikipedia.org/wiki?curid=2957454" title="Julija Krystewa">
Julija Krystewa



</doc>
<doc id="2957455" url="https://pl.wikipedia.org/wiki?curid=2957455" title="Rozbity Kamień (gromada)">
Rozbity Kamień (gromada)

Rozbity Kamień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rozbity Kamień z siedzibą GRN w Rozbitym Kamieniu utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Kudelczyn, Księżopole-Komory, Księżopole-Budki, Korabie, Rozbity Kamień, Paczuski, Sikory, Trebień, Urbanki i Węże() ze zniesionej gminy Kudelczyn oraz obszary dotychczasowych gromad Dmochy-Rogale, Dmochy-Rentki, Wiechetki Małe i Wiechetki Duże ze zniesionej gminy Kowiesy w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Rozbity Kamień włączono wieś Wańtuchy z gromady Bielany oraz wieś Kosierady Wielkie ze zniesionej gromady Przywózki w tymże powiecie w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2957456" url="https://pl.wikipedia.org/wiki?curid=2957456" title="Rytele-Olechny (gromada)">
Rytele-Olechny (gromada)

Rytele-Olechny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rytele-Olechny z siedzibą GRN w Rytelach-Olechnach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Garnek, Noski, Rytele Olechny, Wólka Rytelska, Wólka Nadburzna i Wszebory ze zniesionej gminy Olszew oraz obszary dotychczasowych gromad Rytele Suche, Rytele-Wszołki i Rytele Święckie ze zniesionej gminy Kosów w tymże powiecie. Dla gromady ustalono 21 członków gromadzkiej rady narodowej.
29 lutego 1956 z gromady Rytele Olechny wyłączono kolonię Boreczek włączając ją do gromady Prostyń w powiecie węgrowskim.
1 stycznia 1959 z gromady Rytele-Olechny wyłączono część obszaru wsi Rytele Święckie (tzw. Ugór-Boreczek) o powierzchni 34 ha, włączając ją do znoszonej gromady Rostki Wielkie w powiecie ostrowskim, po czym nowa granica powiatów sokołowskiego i ostrowskiego na tym odcinku biegła korytem rzeki Bug.
31 grudnia 1959 do gromady Rytele-Olechny przyłączono wsie Grodzickie i Grzymki ze znoszonej gromady Kamieńskie w tymże powiecie.
1 stycznia 1969 z gromady Rytele-Olechny wyłączono część obszaru wsi Grodzickie o powierzchni 76 ha, włączając ją do znoszonej gromady Zuzela w powiecie ostrowskim w tymże województwie, po czym nowa granica powiatów sokołowskiego i ostrowskiego na tym odcinku biegła korytem rzeki Bug.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2957458" url="https://pl.wikipedia.org/wiki?curid=2957458" title="Tosie (gromada)">
Tosie (gromada)

Tosie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tosie z siedzibą GRN w Tosiach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Albinów, Bojary, Jakubiki, Krupy i Tosie ze zniesionej gminy Kosów w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Kosów Lacki w tymże powiecie.

</doc>
<doc id="2957459" url="https://pl.wikipedia.org/wiki?curid=2957459" title="Suchodół Włościański (gromada)">
Suchodół Włościański (gromada)

Suchodół Włościański (od 31 XII 1961 "Kupientyn") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suchodół Włościański z siedzibą GRN w Suchodole Włościańskim utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Chmielnik, Hołowienki, Jadwisin, Kupiętyn, Suchodół Włościański, Suchodół Szlachecki, Suchodół-Pieńki, Suchodół-Klepki i Wymysły ze zniesionej gminy Sabnie w tymże powiecie. Dla gromady ustalono 18 członków gromadzkiej rady narodowej.
31 grudnia 1961 do gromady Suchodół Włościański włączono wsie Nieciecz-Dwór i Kupientyn z gromady Sabnie w tymże powiecie; z gromady Suchodół Włościański wyłączono natomiast (a) wsie Chmielnik i Suchodół-Pieńki, włączając je do gromady Skibniew-Podawce, (b) wieś Hołowienki, włączając ją do gromady Sabnie oraz (c) wieś Wymysły, włączając ją do gromady Zembrów – w tymże powiecie, po czym gromadę Suchodół Włościański zniesiono, przenosząc siedzibę GRN z Suchodołu Włościańskiego do Kupientyna i zmieniając nazwę jednostki na "gromada Kupientyn".

</doc>
<doc id="2957461" url="https://pl.wikipedia.org/wiki?curid=2957461" title="Ratyniec Stary (gromada)">
Ratyniec Stary (gromada)

Ratyniec Stary – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ratyniec Stary z siedzibą GRN w Ratyńcu Starym (w obecnym brzmieniu "Stary Ratyniec") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Mursy Stare, Mursy Nowe, Ratyniec Stary, Ratyniec Nowy i Zaleś ze zniesionej gminy Sterdyń w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Ratyniec Stary wyłączono (a) wieś Zaleś, włączając ją do gromady Kosów Lacki oraz (b) wieś Ratyniec Nowy, włączając ją do gromady Skibniew-Podawce w tymże powiecie, po czym gromadę Ratyniec Stary zniesiono a jej (pozostały) obszar włączono do gromady Sterdyń tamże.

</doc>
<doc id="2957462" url="https://pl.wikipedia.org/wiki?curid=2957462" title="Przywózki (gromada)">
Przywózki (gromada)

Przywózki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przywózki z siedzibą GRN w Przywózkach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Dziegietnia kolonia, Dziegietnia, Krasów, Kosierady, Przywózki, Wojewódki Dolne i Wojewódki Górne ze zniesionej gminy Kudelczyn w tymże powiecie. Dla gromady ustalono 13 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Bielany (wsie Dziegietnia-Kolonia, Dziegietnia, Wojewódki Dolne i Wojewódki Górne), Czerwonka (wsie Krasów i Przywózki) i Rozbity Kamień (wieś Kosierady Wielkie) w tymże powiecie.

</doc>
<doc id="2957463" url="https://pl.wikipedia.org/wiki?curid=2957463" title="Patrykozy (gromada)">
Patrykozy (gromada)

Patrykozy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Patrykozy z siedzibą GRN w Patrykozach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Patrykozy, Patrykozy kolonia i Ruda ze zniesionej gminy Kowiesy w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Bielany w tymże powiecie.

</doc>
<doc id="2957471" url="https://pl.wikipedia.org/wiki?curid=2957471" title="Sławomir Wronka">
Sławomir Wronka

Sławomir Artur Wronka (ur. 1972) – polski fizyk, doktor habilitowany inżynier i były aktor dziecięcy.
Życiorys.
W dzieciństwie wystąpił w filmie "Akademia pana Kleksa" wcielając się w rolę Adasia Niezgódki, była to ekranizacja książki Jana Brzechwy o tym samym tytule. Była to jego jedyna rola aktorska.
W latach 1992–1997 studiował na Wydziale Elektroniki i Technik Informacyjnych Politechniki Warszawskiej. W 2002 uzyskał stopień doktora fizyki broniąc pracę na temat wysokich energii, której kanwę stanowiły wyniki prac doświadczalnych przeprowadzanych przez niego w genewskim ośrodku CERN.
W 2010 r., kierowany przez niego zespół stworzył pierwszy na polskim rynku detektor do prześwietlania obiektów przemysłowych.
Były pracownik naukowy Zakładu Fizyki i Techniki Akceleracji Cząstek Instytutu Problemów Jądrowych im. Andrzeja Sołtana, obecnie kierownik tego zakładu w ramach Narodowego Centrum Badań Jądrowych.

</doc>
<doc id="2957480" url="https://pl.wikipedia.org/wiki?curid=2957480" title="Jan Szewczyk (działacz muzyczny)">
Jan Szewczyk (działacz muzyczny)

Jan Szewczyk (ur. 1934, zm. 25 maja 2013 w Warszawie) – polski działacz muzyczny, popularyzator jazzu, organizator koncertów i festiwali, wieloletni menadżer zespołów muzyki rozrywkowej Grupa ABC, Skaldowie, 2 plus 1 oraz Haliny Frąckowiak.
Był uczestnikiem I Zaduszek Jazzowych w Krakowie, w 1954 r., oraz pierwszych Festiwali Jazzowych w Sopocie w 1956 i 1957 r. Współorganizator pierwszych festiwali Jazz Jamboree. Współzałożyciel Federacji Polskich Klubów Jazzowych i Polskiej Federacji Jazzowej, wieloletni członek i działacz Związku Producentów Audio Video i Akademii Fonograficznej. Wieloletni skarbnik Zarządu Głównego Polskiego Stowarzyszenia Jazzowego. Przewodniczący Komisji Rewizyjnej Związku Artystów Wykonawców STOART. 
Odznaczony Brązowym Medalem „Zasłużony Kulturze Gloria Artis” (2005).
Zmarł 25 maja 2013 r. Pochowany 29 maja na Cmentarzu Komunalnym w Łomiankach - Kiełpinie.

</doc>
<doc id="2957481" url="https://pl.wikipedia.org/wiki?curid=2957481" title="Tablice Zejsznera">
Tablice Zejsznera

Tablice Zejsznera – duże głazy na zachodnich stokach szczytowej kopuły Diablaka w masywie Babiej Góry w Beskidzie Żywieckim&gt;. Stanowią część rumowiska Babiej Góry. Nazwano je tak na cześć Ludwika Zejsznera, który w 1830 podczas naukowej wyprawy badał geologię Babiej Góry. O głazach pokrywających zachodnie stoki Diablaka pisał: "„piaskowiec na szczycie Babiej Góry dzieli się na wielkie tablice”".
Tablice Zejsznera to ostrokrawędziste i z reguły płaskie kamienie o kształcie zbliżonym do prostokąta lub kwadratu, budowane z piaskowca magurskiego. Z kamieni tych poukładano również ścieżkę szlaku turystycznego oraz kopczyki, w których osadzone są drewniane tyczki w zimie wyznaczające szlak. Tuż obok szlaku turystycznego (podczas podejścia do góry jest to po lewej jego stronie) znajdują się wielkie bloki skalne. W 1967 na największym z nich umocowano tablicę (stalową) dla upamiętnienia 55 rocznicy odwiedzin tego miejsca przez Włodzimierza Lenina, który podobno w 1912 oglądał wschód słońca na Babiej Gorze. Podobną tablicę (z brązu) umocowano również (i to 5 lat wcześniej) po czechosłowackiej wówczas stronie granicy. Niektórzy turyści urządzali specjalne wyprawy w celu usunięcia tych tablic, w końcu im się to udało.
Polska część Tablic Zejsznera znajduje się w granicach wsi Zawoja w województwie małopolskim, w powiecie suskim, w gminie Zawoja.

</doc>
<doc id="2957482" url="https://pl.wikipedia.org/wiki?curid=2957482" title="Elżbieta Wolicka-Wolszleger">
Elżbieta Wolicka-Wolszleger

Elżbieta Maria Wolicka-Wolszleger (ur. 3 września 1937 w Warszawie, zm. 24 maja 2013) – polski filozof, historyk sztuki, artystka malarka, eseistka i tłumaczka, prof. dr hab. nauk humanistycznych, wykładowca Katolickiego Uniwersytetu Lubelskiego (KUL) w Instytut Historii Sztuki na Wydziale Nauk Humanistycznych.
Życiorys.
W 1964 ukończyła studia w Państwowej Wyższej Szkole Sztuk Plastycznych w Gdańsku, w 1968 studia filozoficzne na Katolickim Uniwersytecie Lubelskim. W latach 1968-1981 była pracownikiem Katedry Metafizyki Wydziału Filozofii Chrześcijańskiej KUL, najpierw jako asystent, następnie jako adiunkt, w 1976 obroniła pracę doktorską "Filozofia znaku według Jana od św. Tomasza" napisaną pod kierunkiem Mieczysława Alberta Krąpca. W 1981 została adiunktem w Katedrze Historii Doktryn Artystycznych KUL, od 1990 do 2004 kierowała tą katedrą, przemianowaną w 1992 na Katedrę Teorii Sztuki i Historii Doktryn Artystycznych. W 1990 mianowana docentem. W 1985 habilitowała się w Instytucie Sztuki PAN (na podstawie pracy "Mit - symbol rozwinięty: w kręgu platońskiej hermeneutyki mitów"), ale tytuł zatwierdzono jej dopiero w 1989, w 1998 mianowana profesorem.
Należała do Komisji Uczelnianej NSZZ "Solidarność" (1981-1982). Od 1993 była członkiem redakcji miesięcznika "Znak". 
Zmarła 24 maja 2013. Pochowana 7 czerwca w Gdańsku, na Cmentarzu Oliwskim (kwatera 4-2-15).
4 czerwca 2013 pośmiertnie odznaczona Krzyżem Oficerskim Orderu Odrodzenia Polski.

</doc>
<doc id="2957483" url="https://pl.wikipedia.org/wiki?curid=2957483" title="Edmund Rogala">
Edmund Rogala

Edmund Tadeusz Rogala (ur. 1929 w Bitkowie na kresach wschodnich, zm. 25 maja 2013) – polski alergolog, prof. dr hab. nauk med., członek Polskiej Akademii Nauk (Wydział VI – Nauk Medycznych; Komitet Patofizjologii Klinicznej), kierownik Kliniki Alergologii Śląskiego Uniwersytetu Medycznego w Katowicach, prorektor do spraw klinicznych w latach 1984-1990, członek Rady Głównej Szkolnictwa Wyższego w latach 1996-1999, konsultant ds. alergologii, współzałożyciel Polskiego Towarzystwa Alergologicznego.
Zmarł 25 maja 2013 r. Pochowany 29 maja na cmentarzu pw. św. Anny przy ul. Czołgistów w Zabrzu. 

</doc>
<doc id="2957484" url="https://pl.wikipedia.org/wiki?curid=2957484" title="Atago (1887)">
Atago (1887)

 – kanonierka japońskiej marynarki wojennej, trzeci okręt typu „Maya”. Wziął udział w wojnie chińsko-japońskiej i w wojnie rosyjsko-japońskiej; jako jedyny okręt swego typu został utracony w trakcie działań wojennych (wpadł na skały koło Portu Artura).
Budowane w stoczniach japońskich kanonierki typu „Maya” były niewielkimi okrętami o mieszanej, żelaznej lub żelazno-stalowej, jak „Atago”, konstrukcji. Dla odróżnienia od innych jednostek swego typu „Atago” miał namalowany na burcie żółty pas. Okręty napędzały po dwie maszyny parowe podwójnego rozprężania o mocy 960 ihp (inne źródło: 700 hp); parę dostarczały dwa kotły cylindryczne, a 2 śruby nadawały prędkość 12 węzłów. Zapas węgla wynosił 60 t; kanonierki miały też pełne ożaglowanie typu szkuner. 
„Atago” zgodnie z pierwotnym planem był uzbrojony w ciężką armatę Kruppa 210 mm, o długości lufy 22 kalibry (L/22), jedną armatę 120 mm, L/22 i dwie sztuki broni maszynowej; okręt miał też taran.
W czasie wojny chińsko-japońskiej, w lipcu 1894 patrolował wybrzeża koreańskie i eskortował japońskie transportowce. Podczas operacji przeciw Weihaiwei osłaniał lądowanie sił lądowych 18 stycznia 1895 (wraz z „Yaeyamą”, „Mayą” i „Iwaki”) i ostrzeliwał forty chińskie 29 stycznia i ponownie 7 lutego. W nocy 5 lutego, wraz z bliźniaczym „Chōkai” pozorował atak na północne wejście do portu, by odwrócić uwagę od torpedowców zbliżających się wejściem wschodnim. Nocny atak japońskich torpedowców doprowadził do zatopienia pancernika „Dingyuan” i uszkodzenia krążownika „Laiyuan”. Po kapitulacji Weihaiwei, „Atago” i „Chōkai” stacjonowały w porcie jako przedstawiciele japońskich sił okupacyjnych.
W czasie wojny rosyjsko-japońskiej okręt operował na Liao He razem z krążownikiem Tsukushi. Odwołany stamtąd, wszedł w skład zespołu mającego zapobiec próbom zaopatrywania oblężonego Portu Artura i uczestniczył w przechwyceniu pełnego wojskowych zapasów chińskiego żaglowca „Fubing”, z adiutantem gen. Kuropatkina na pokładzie, na początku października 1904 roku. Podczas tych działań, 6 listopada „Atago” wpadł we mgle na skały na południowy zachód od portu, i zatonął na pozycji 38°24′N, 120°55′E.

</doc>
<doc id="2957486" url="https://pl.wikipedia.org/wiki?curid=2957486" title="Solamente vos">
Solamente vos

Solamente vos – argentyńska telenowela z 2013 roku, wyprodukowana przez Pol-ka Producciones. W rolach głównych występują: Natalia Oreiro i Adrián Suar. Serial był nadawany przez El Trece od 21 stycznia 2013.

</doc>
<doc id="2957490" url="https://pl.wikipedia.org/wiki?curid=2957490" title="Henryk Próchniewicz">
Henryk Próchniewicz

Henryk Próchniewicz (zm. 23 maja 2013) – polski wojskowy, działacz społeczny na rzecz bezpieczeństwa ruchu drogowego, publicysta, autor licznych podręczników dla kierowców, wieloletni skarbnik Fundacji "Zapobieganie wypadkom drogowym". 
Służył w jednostkach samochodowych LWP, posiadał stopień pułkownika. Był działaczem Ligi Obrony Kraju.

</doc>
<doc id="2957491" url="https://pl.wikipedia.org/wiki?curid=2957491" title="Kazimierz Stępczak">
Kazimierz Stępczak

Kazimierz Stępczak (ur. 14 marca 1936 w Zaborówcu, zm. 24 maja 2013) – polski biolog, profesor nauk biologicznych, specjalista w zakresie dydaktyki biologii i przyrody, edukacji ekologicznej, ekologii, malakologii i zoologii, wykładowca Uniwersytetu im. Adama Mickiewicza w Poznaniu, prodziekan Wydziału Biologii na tejże uczelni w latach 1991-1992 oraz wieloletni Kierownik Zakładu Zoologii Ogólnej oraz Wydziałowej Pracowni Dydaktyki Biologii i Przyrody (początkowo Pracowni Dydaktyki Biologii i Przyrody). Autor podręczników szkolnych, przewodniczący Okręgowego Komitetu Olimpiady Biologicznej w Poznaniu.
Zmarł 24 maja 2013 pochowany 29 maja na cmentarzu parafialnym przy ul. Kolejowej w Skórzewie.

</doc>
<doc id="2957492" url="https://pl.wikipedia.org/wiki?curid=2957492" title="Alicja Borowska">
Alicja Borowska

Alicja Borowska (ur. 18 maja 1940 w Warszawie, zm. 24 maja 2013 tamże) – polska uczona, biolożka, specjalistka w zakresie mykologii i mikrobiologii. Związana z Uniwersytetem Warszawskim jako nauczycielka akademicka i naukowczyni, laureatka Medalu im. Władysława Szafera.
Życiorys.
Urodziła się 18 maja 1940 w Warszawie. W 1964 ukończyła studia botaniczne na Uniwersytecie Warszawskim na Wydziale Biologii i Nauk o Ziemi. Następnie rozpoczęła pracę w Zakładzie Systematyki i Geografii Roślin UW. W 1974 obroniła pracę doktorską poświęconą epiksylicznym grzybom strzępkowym. Od 1978 pełniła obowiązki zastępczyni dyrektora Instytutu Botaniki UW. W 1990 otrzymała stopień doktor habilitowanej nauk farmaceutycznych w zakresie farmacji, specjalność mikrobiologia, na podstawie prac poświęconych grzybom niedoskonałym zaliczanym do grupy Dematiaceae. Od 1991 była dyrektorką Instytutu Botaniki i kierowniczką Zakładu Systematyki i Geografii Roślin na Uniwersytecie Warszawskim. Wśród wypromowanych przez nią doktorów znalazła się Marta Wrzosek.
Zmarła 24 maja 2013 roku w Warszawie, gdzie została pochowana 31 maja na cmentarzu w Rembertowie.
Działalność naukowa.
Należała do grona wychowanków profesor Aliny Skirgiełło, którą jeszcze jako doktorantka wspierała w działaniach organizacyjnych. Była autorką około 40 publikacji naukowych o tematyce mykologicznej. Opracowała w ramach serii „Flora Polska – Grzyby” tom 16 poświęcony fialidowym, konidialnym grzybom zasiedlającym drewno (1986). Poszerzyła zbiory Zielnika Uniwersytetu Warszawskiego o materiały z mikroskopijnymi grzybami nadrzewnymi, zebranymi głównie z terenów Puszczy Kampinoskiej, Białowieskiej i Pojezierza Ełckiego. Propagatorka wiedzy o grzybach.
Opisane przez nią taksony organizmów oznaczane są jej nazwiskiem Borowska, np.: 
Była członkinią Polskiego Towarzystwa Botanicznego. Należała do pierwszych laureatów, którym w 1989 roku PTB przyznało Medal im. Władysława Szafera za wybitne osiągnięcia naukowe w dziedzinie botaniki.

</doc>
<doc id="2957500" url="https://pl.wikipedia.org/wiki?curid=2957500" title="Nikołaj Awtonomow">
Nikołaj Awtonomow

Nikołaj Pietrowicz Awtonomow, ros. Николай Петрович Автономов (ur. 6 kwietnia 1894 r. w stanicy Siergijewskiej w Obwodzie Wojska Dońskiego, zm. 13 sierpnia 1979 r. w St. Petersburg na Florydzie) – rosyjski duchowny prawosławny, kolaboracyjny samozwańczy arcybiskup, a następnie biskup przy Głównym Zarządzie Wojsk Kozackich pod koniec II wojny światowej, emigracyjny arcybiskup greckokatolicki.
Życiorys.
Uczył się w seminarium duchownym w Tambowie, ale w 1909 r. został wyrzucony za picie alkoholu. Został wówczas psalmistą w cerkwi w Lebiedianie. Od 1920 r. służył jako kapłan w eparchii carycyńskiej. Poparł ruch odnowicielski, uznany przez hierarchię prawosławną za heretycki. Od 1926 r. był pełnomocnikiem Wyższego Zarządu Cerkiewnego w okręgu stalingradzkim. W 1927 r. został kaznodzieją w taganroskiej eparchii Żywej Cerkwi. Na pocz. października 1928 r. uczestniczył w zebraniu Synodu Świętego Żywej Cerkwi. W poł. maja 1930 r. objął funkcję biskupa stawropolskiego, zaś w grudniu 1932 r. biskupa twerskiego. Pod koniec lipca 1933 r. stracił biskupstwo z powodu działań niegodnych tej funkcji. Na pocz. lutego 1934 r. został proboszczem soboru w Machaczkale. W poł. sierpnia tego roku skierowano go do eparchii kurskiej. W poł. września został biskupem staro-oskolskim, ale już pod koniec grudnia stracił tę funkcję. Pod koniec stycznia 1935 r. skierowano go do metropolii iwanowskiej. Od końca kwietnia 1936 r. był biskupem aleksandrowskim. Na pocz. grudnia tego roku został arcybiskupem aleksandrowskim. Pod koniec grudnia 1937 r. stanął na czele metropolii iwanowskiej. Na pocz. grudnia 1938 r. zwolniono go z tej funkcji. Został dyrektorem ekonomicznym zakładów mięsnych w Piatigorsku.
Po zajęciu miasta przez wojska niemieckie w sierpniu 1942 r., podjął kolaborację z okupantami. Jednocześnie ogłosił się arcybiskupem. W grudniu tego roku ewakuował się na Ukrainę, gdzie przez metropolitę Aleksego (Gromadzkiego) został na pocz. stycznia 1943 r. mianowany "locum tenens" na czele eparchii mozyrskiej. Pod koniec stycznia 1944 r. przyjechał do okupowanej Warszawy, gdzie na polecenie władz niemieckich pełnił posługę duchową dla pomocniczych oddziałów wojskowych, składających się z przedstawicieli narodów ZSRR. Pod koniec maja tego roku przyjął tytuł „prawosławnego przywódcy legionistów i wojskowych oddziałów Wehrmachtu i wojsk ochronnych w Generalnym Gubernatorstwie”. Jednocześnie wystąpił do Synodu Biskupów Rosyjskiej Cerkwi Prawosławnej poza granicami Rosji o przyjęcie go do stanu duchownego. Nie otrzymał odpowiedzi, ale metropolita berliński i niemiecki Serafin (Lade) pod koniec czerwca przyjął go do Cerkwi Zagranicznej. Wkrótce Nikołaj P. Awtonomow przybył do Berlina, gdzie spotkał się z atamanem Kozaków dońskich gen. Piotrem N. Krasnowem. Na pocz. sierpnia za zgodą Niemców zaczął tytułować się biskupem przy Głównym Zarządzie Wojsk Kozackich. W poł. listopada Synod Cerkwi zagranicznej nie uznał jednak tego statusu i ogłosił go samozwańcem. Na pocz. 1945 r. na prośbę gen. P. N. Krasnowa przybył do północnych Włoch, gdzie stacjonował Kozacki Stan, ale został rozpoznany z okresu sowieckiego przez kozackich duchownych, po czym był zmuszony powrócić do Niemiec. Po zakończeniu wojny N. P. Awtonomow został przyjęty w Watykanie przez papieża Piusa XII, którzy przyjął go do Kościoła Katolickiego, ogłaszając metropolitą niemieckim obrządku wschodniego. W grudniu 1945 r. przybył do Monachium, gdzie zaczął wydawać czasopismo „Kołokoł”. Ufundował też cerkiew greckokatolicką św. Mikołaja. Jednakże po roku został zniesiony ze swojej funkcji i osadzony w monastyrze. W poł. grudnia 1947 r. został aresztowany przez Amerykanów pod zarzutem szpiegostwa na rzecz ZSRR. W poł. marca 1948 r. wyszedł na wolność. Stolica Apostolska skierowała go do posługi duchownej wśród emigrantów rosyjskich w Ameryce Południowej. Tam jednak zerwał z katolicyzmem, po czym przybył do USA. W latach 50. wielokrotnie próbował bez skutku zostać przyjętym do prawosławnej Metropolii Amerykańskiej, zaś w 1962 r. skierował wniosek o przyjęcie go do Egzarchatu Greckiego (amerykańskich struktur Patriarchatu Konstantynopolitańskiego).

</doc>
<doc id="2957502" url="https://pl.wikipedia.org/wiki?curid=2957502" title="Paschalis Fortuño Almela">
Paschalis Fortuño Almela

Paschalis Fortuño Almela OFM, "Pascual Fortuño Almela" (ur. 5 marca 1886 w Villarreal, zm. 7 września 1936 pod Castellón de la Plana) – hiszpański franciszkanin, męczennik, ofiara prześladowań antykatolickich okresu hiszpańskiej wojny domowej, błogosławiony Kościoła katolickiego.
Życiorys.
Wykształcenie zdobywał w szkołach franciszkańskich i 18 stycznia 1905 r. wstąpił do klasztoru w Gilet pod Walencją. 24 stycznia 1909 r. złożył śluby zakonne. Po ukończeniu studiów filozoficzno – teologicznych 15 sierpnia 1913 r. otrzymał w Teruel sakrament święceń. Będąc wzorem pobożności realizował swój apostolat jako wychowawca kleryków. Skierowany został do Niższego Seminarium Duchownego w Benissa, a po czterech latach do posługi na placówce w Argentynie. Ponownie w kraju podjął działalność dydaktyczną, a w 1931 r. został mianowany wikariuszem nowicjatu klasztoru w Walencji, gdzie przebywał do wybuchu wojny domowej. Był propagatorem sakramentu Eucharystii, rozważań pasyjnych i miłości do Matki Bożej. U współczesnych mu wiernych zyskał uznanie jako kaznodzieja, rekolekcjonista, kierownik duchowy i spowiednik. Po wybuchu wojny domowej w Hiszpanii w okresie eskalacji prześladowań Kościoła katolickiego udał się z Gilet do rodzinnego miasta. Gdy 7 września 1936 r. rozpoznano w nim osobę duchowną został aresztowany. W liście pożegnalnym do rodziny napisał:
Paschalis Fortuño Almela został zabity, na drodze pod Castellón dołączając do ofiar prześladowań religijnych Kościoła katolickiego w Hiszpanii okresu hiszpańskiej wojny domowej, przekłuty bagnetem w dzień po zatrzymaniu.
Translacji relikwii z cmentarza do kościoła franciszkanów w Castellon dokonano 12 czerwca 1967 r. Miejsce pochówku jest szczególnym dla kultu jaki otacza postać błogosławionego Paschalisa Fortuño Almelę.
Proces informacyjny odbył się w Walencji w latach 1966–1969. Beatyfikowany w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 r.
Wspomnienie liturgiczne obchodzone jest przez katolików w "dies natalis" (8 września), a także w grupie męczenników 22 września.

</doc>
<doc id="2957504" url="https://pl.wikipedia.org/wiki?curid=2957504" title="Swiatosław Pielipiec">
Swiatosław Pielipiec

Swiatosław Władimirowicz Pielipiec, ros. Святослав Владимирович Пелипец (ur. 6 sierpnia 1916 w Charkowie, zm. 14/15 września 1946 r. w obozie w Mönchehof) – rosyjski działacz emigracyjny, instruktor skautowski, członek Oddziału Pracy z Młodzieżą Komitetu Wyzwolenia Narodów Rosji pod koniec II wojny światowej
Jego rodzina w poł. października 1920 r. ewakuowała się wraz z wojskami Białych z Krymu do Gallipoli. Na emigracji zamieszkała w Królestwie SHS. Uczył się w gimnazjum w Sarajewie. Jednocześnie zaangażował się w ruch skautowski. Po ukończeniu gimnazjum w 1934 r., rozpoczął studia rolnicze na uniwersytecie w Belgradzie. Kontynuował działalność skautowską. W styczniu 1935 r. objął funkcję 2 Belgradzkiego Oddziału Skautów Rosyjskich. Jednocześnie był członkiem Sokoła Rosyjskiego. W tym samym czasie wstąpił do Narodowego Związku Nowego Pokolenia (NTSNP). W styczniu 1938 r. współzakładał pismo „My”. W 1940 r. ukończył studia. Następnie został zmobilizowany do armii jugosłowiańskiej. Uczył się w oficerskiej szkole artylerii rezerwy w Sarajewie. Po ataku wojsk niemieckich na Jugosławię w kwietniu 1941 r., dostał się do niewoli. Udało mu się zbiec. Kiedy Niemcy napadli na ZSRR 22 czerwca tego roku, zgłosił się do niemieckiej firmy budowlanej w Zagrzebiu, która organizowała wyjazd tłumaczy do okupowanego Kijowa. W Warszawie uzyskał od Russische Vetrauenstelle fałszywą przepustkę uchodźcy z Zachodniej Białorusi, po czym nielegalnie przedostał się w rejon Smoleńska. Objął funkcję agronoma w jednym z sowchozów. W 1943 r. uzyskał kontakt z partyzantami. Zaczął kolportować wśród nich ulotki i materiały propagandowe NTSNP z hasłami walki zarówno przeciwko Sowietom, jak też Niemcom. W 1944 r. został aresztowany przez SD i osadzony w więzieniu w Mińsku. Jesienią 1944 r. wyszedł na wolność w wyniku interwencji gen. Andrieja A. Własowa. Wszedł w skład Oddziału Pracy z Młodzieżą Komitetu Wyzwolenia Narodów Rosji (KONR). Pod koniec wojny trafił do Karlsbadu. Po kapitulacji Niemiec na pocz. maja 1945 r., przebywał w obozie dla dipisów w Mönchehof. Objął funkcję instruktora miejscowej drużyny skautów. Pod koniec lutego 1946 r. współorganizował konferencję skautowską w obozie w Mönchehof. W poł. marca tego roku został instruktorem skautowskim okolicznych obozów. Wkrótce rozchorował się, zaś po trafieniu do szpitala zmarł w nocy z 14 na 15 września 1946 r.
Linki zewnętrzne.
Biografia i działalność Swiatosława W. Pielinieca (jęz. rosyjski)

</doc>
<doc id="2957505" url="https://pl.wikipedia.org/wiki?curid=2957505" title="Jurij Trofimow (kolarz)">
Jurij Trofimow (kolarz)

Jurij Wiktorowicz Trofimow (ros. Юрий Викторович Трофимов, ur. 26 stycznia 1984 w Igrze, w Udmurcji) – rosyjski kolarz górski i szosowy, dwukrotny medalista mistrzostw świata i Europy MTB. Zawodnik profesjonalnej drużyny Radio Popular Boavista.
Kariera.
Pierwszy sukces w karierze Jurij Trofimow osiągnął w 2002 roku, kiedy zdobył srebrny medal wśród juniorów na mistrzostwach świata MTB w Kaprun. Dwa lata później w tej samej kategorii wiekowej zdobył brązowy medal na mistrzostwach Europy w Zurychu. W tym samym roku wziął udział w igrzyskach olimpijskich w Atenach, gdzie rywalizację w cross-country zakończył na 27. miejscu. Na rozgrywanych cztery lata później igrzyskach w Pekinie w tej samej konkurencji zajął 41. pozycję. W międzyczasie zdobył dwa medale w kategorii U-23: złoty na mistrzostwach świata MTB w Livigno oraz brązowy na mistrzostwach Europy w Kluisbergen. Od 2008 roku startuje wyłącznie na szosie. Jego największymi osiągnięciami są zwycięstwa w Paris-Troyes w latach 2006 i 2007, Roue tourangelle w 2007 roku i Étoile de Bessèges w 2008 roku.

</doc>
<doc id="2957506" url="https://pl.wikipedia.org/wiki?curid=2957506" title="Aleksandr Grakow">
Aleksandr Grakow

Aleksandr Nikołajewicz Grakow, ros. Александр Николаевич Граков (ur. 15 marca 1907 r. we wsi Pietrowsk-Kawkazskij w Dagestanie, zm. 9 czerwca 1983 r. w Paryżu) – rosyjski działacz emigracyjny, inżynier-elektromechanik
Życiorys.
W 1926 r. ukończył krymski korpus kadetów w Jugosławii, a następnie wydział elektryczno-techniczny na uniwersytecie w Belgradzie. Pracował jako inżynier-elektromechanik. W II poł. lat 30. wstąpił do Narodowo-Ludowego Związku Nowego Pokolenia (NTSNP). Po ataku wojsk niemieckich na ZSRR 22 czerwca 1941 r., wraz z grupą członków NTSNP próbował wyjechać na okupowane obszary sowieckie, ale ostatecznie pozostał w Berlinie. Znalazł pracę w zakładach Siemensa. Przejął faktycznie kierownictwo zakonspirowanego berlińskiego oddziału NTSNP. W czerwcu 1944 r. został aresztowany przez Gestapo. Po procesie osadzono go w obozie koncentracyjnym Sachsenhausen, potem w więzieniu w Berlinie. Na pocz. 1945 r. w wyniku interwencji gen. Andrieja A. Własowa został wypuszczony na wolność wraz z pozostałymi działaczami NTSNP. W 1947 r. wyemigrował do Maroka, gdzie specjalizował się w oświetleniu zakładów przemysłowych. W latach 50. związał się z Narodową Organizacją Rosyjskich Wywiadowców (NORR), organizując letnie obozy młodzieżowe. W 1958 r. przybył do Paryża, gdzie założył biuro konstrukcyjne.

</doc>
<doc id="2957507" url="https://pl.wikipedia.org/wiki?curid=2957507" title="Delphine Seyrig">
Delphine Seyrig

Delphine Seyrig (ur. 10 kwietnia 1932 w Bejrucie, zm. 15 października 1990 w Paryżu) – francuska aktorka filmowa.
Nagrody i nominacje.
Została uhonorowana Pucharem Volpiego dla najlepszej aktorki na 24. MFF w Wenecji za rolę w filmie "Muriel" (1963) Alaina Resnais’go. Otrzymała również nominację do nagrody BAFTA i trzykrotnie do nagrody Cezara.

</doc>
<doc id="2957510" url="https://pl.wikipedia.org/wiki?curid=2957510" title="Boris Łarionow">
Boris Łarionow

Boris Pawłowicz Łarionow, ros. Борис Павлович Ларионов (ur. ?, zm. 25 czerwca 1965 w Argentynie) – rosyjski wojskowy (sztabskapitan), działacz emigracyjny, tłumacz we Włoskim Korpusie Ekspedycyjnym w Rosji podczas II wojny światowej
W 1911 r. ukończył korpus kadetów w Niżnym Nowogrodzie, zaś w 1914 r. nikołajewską szkołę inżynieryjną. Brał udział w I wojnie światowej. W 1918 r. wstąpił do nowo formowanych wojsk Białych. W poł. listopada 1920 r. wraz z resztą wojskowych został ewakuowany z Krymu na Gallipoli. Na emigracji zamieszkał w Królestwie SHS. Wchodził formalnie w skład batalionu technicznego w stopniu sztabskapitana. Pod koniec lat 20. wyjechał do Libanu, gdzie został członkiem Francuskiego Stowarzyszenia Geograficznego w Bejrucie. Podczas II wojny światowej wstąpił do armii włoskiej, po czym służył jako tłumacz we Włoskim Korpusie Ekspedycyjnym w Rosji. W 1948 r. wyemigrował do Argentynie.

</doc>
<doc id="2957511" url="https://pl.wikipedia.org/wiki?curid=2957511" title="Nikołaj Sładkow">
Nikołaj Sładkow

Nikołaj Konstantinowicz Sładkow, ros. Николай Константинович Сладков (ur. ?, zm. 1 stycznia 1962 w Puertollano) – rosyjski wojskowy (podporucznik), działacz emigracyjny, oficer Włoskiego Korpusu Ekspedycyjnego w Rosji podczas II wojny światowej
W 1919 r. wstąpił do wojsk Białych gen. Antona I. Denikina. Służył w stopniu podporucznika w lejbgwardii Pułku Piotrogradzkiego. W 1920 r. brał udział w nieudanym desancie oddziałów gen. Siergieja G. Ułagaja na Kubaniu. W poł. listopada tego roku wraz z wojskami Białych został ewakuowany z Krymu do Gallipoli. Ukończył tam topograficzną szkołę wojskową. Na emigracji zamieszkał w Bułgarii, gdzie ukończył konstantynowską szkołę wojskową. Po wybuchu wojny domowej w Hiszpanii w 1936 r., wstąpił ochotniczo do wojsk gen. Francisco Franco. Służył w rosyjskim oddziale wojskowym. Kilkakrotnie był odznaczany. Podczas II wojny światowej wstąpił do armii włoskiej. Służył jako oficer we Włoskim Korpusie Ekspedycyjnym w Rosji. Po zakończeniu wojny powrócił do Hiszpanii, gdzie pracował jako inżynier w firmie budowlanej.

</doc>
<doc id="2957512" url="https://pl.wikipedia.org/wiki?curid=2957512" title="Pylenie metalu">
Pylenie metalu

Pylenie metalu – forma wysokotemperaturowej korozji metali zachodząca w atmosferze gazów o wysokiej aktywności węgla i w przedziale temperatur 400–800 °C. Nazwa pochodzi od pyłu, który powstaje na skutek procesu degradacji. Proces ten prowadzić może do poważnych uszkodzeń instalacji przemysłowych (głównie rur) w zakładach hutniczych, rafineryjnych, petrochemicznych i chemicznych.
Historia.
Pierwsze publikacje na temat tego rodzaju korozji pojawiły się w latach 50. XX w. W 1945 roku Camp i współpracownicy opisali pylenie metalu występujące w instalacji do reformingu nafty. Pod koniec lat 50. prowadzono badania mające na celu dokładniejsze poznanie i opis mechanizmu tego procesu skupiając się na badaniu reformingu z parą naftową. Równocześnie prowadzone były badania mające na celu opis mechanizmu pylenia metali w stalach niklowych oraz chromowo niklowych.
W latach 60. wykryty został mechanizm pylenia stali niskostopowych.
Obecnie wiele jednostek badawczych prowadzi badania nad różnymi rodzajami metali.
Mechanizm.
Mechanizm tej formy korozji jest złożony i różni się w zależności od materiału. Pomimo wielu badań, jego poprawność została potwierdzona eksperymentalnie jedynie dla najprostszych przypadków.
Pierwszą fazą procesu jest powstawanie i przenikanie węgla z fazy gazowej do metalu. Węgiel powstaje na skutek reakcji chemicznych, w których kluczową rolę odgrywa tlenek węgla (CO). Węgiel może powstawać na drodze reakcji redukcji tlenku węgla, np. wodorem:
lub w wyniku reakcji Boudouarda:
Powstały w ten sposób węgiel reaguje z żelazem lub innymi metalami (w zależności od składu stali) i odkłada się na powierzchni metalu w formie cementytu (Fe3C) lub innego związku węgla z metalem. 
W dalszej części procesu cementyt ulega rozkładowi (Fe3C → 3Fe + C) na żelazo oraz węgiel, który dyfunduje przez warstwę cementytu i wytrąca się w postaci grafitu, który tworzy coraz grubszą warstwę, rozrastającą się na zewnątrz oraz wnikającą w warstwę cementytu w formie "korzeni". Żelazo wytrącone wskutek tej reakcji tworzy metaliczny pył lub ulega dyfuzji przenikając do wewnątrz i tworząc warstwę pomiędzy grafitem a cementytem. 
W niższych temperaturach pylenie metali jest nieistotne ze względu na powolność procesu dyfuzji węgla do wnętrza metalu. Wraz ze wzrostem temperatury wzrasta szybkość procesu dyfuzji, co powoduje, że powyżej 400 °C pylenie metali staje się zauważalne. Wraz z dalszym wzrostem temperatury proces przybiera na sile osiągając maksimum w temperaturze ok. 700 °C. Dalszy przyrost temperatury prowadzi do spowolnienia procesu aż do całkowitego zaniku powyżej 800 °C, co spowodowane jest spadkiem szybkości generowania węgla wraz ze wzrostem temperatury.
W warunkach przemysłowych pylenie metali występuje np. w instalacjach reformingu katalitycznego do produkcji wodoru, tlenku węgla oraz amoniaku.
Istnieje kilka metod przeciwdziałania temu rodzajowi korozji. Najbardziej powszechnym są różnego rodzaju powłoki oraz zwiększony dopływ pary wodnej do procesu.

</doc>
<doc id="2957513" url="https://pl.wikipedia.org/wiki?curid=2957513" title="Nikołaj Sieliwanow">
Nikołaj Sieliwanow

Nikołaj Iwanowicz Sieliwanow, ros. Николай Иванович Селиванов (ur. w Petersburgu, zm. 4 września 1970 w Madrycie) – rosyjski wojskowy (sztabskapitan), działacz emigracyjny, oficer Włoskiego Korpusu Ekspedycyjnego w Rosji podczas II wojny światowej.
W 1916 r. ukończył władymirską szkołę wojskową. Brał udział w I wojnie światowej. Służył w 171 Kobryńskim Pułku Piechoty. W 1918 r. wstąpił do nowo formowanych wojsk Białych. Służył w Armii Północno-Zachodniej gen. Nikołaja N. Judenicza. Następnie przebywał na emigracji. Po wybuchu wojny domowej w Hiszpanii w 1936 r., wstąpił ochotniczo do wojsk gen. Francisco Franco. Służył w rosyjskim oddziale wojskowym. W 1940 r. znalazł pracę w bibliotece narodowej w Madrycie. Po ataku wojsk niemieckich na ZSRR 22 czerwca 1941 r., wstąpił do armii włoskiej. Służył jako oficer we Włoskim Korpusie Ekspedycyjnym w Rosji. Po zakończeniu wojny powrócił do Hiszpanii, gdzie znalazł pracę w ministerstwie informacji. Następnie pełnił funkcję lektora w sekcji rosyjskiej Radia Hiszpania.

</doc>
<doc id="2957514" url="https://pl.wikipedia.org/wiki?curid=2957514" title="Nikołaj Arsienjew">
Nikołaj Arsienjew

Nikołaj Siergiejewicz Arsienjew, ros. Николай Сергеевич Арсеньев (ur. 16 maja 1888 w Sztokholmie, zm. 18 grudnia 1977 w Sea Cliff pod Nowym Jorkiem) – rosyjski literaturoznawca, religioznawca, filozof i wykładowca akademicki, emigracyjny działacz prawosławny, teolog, historyk kultury, pisarz i publicysta
Życiorys.
W 1910 ukończył studia na wydziale historyczno-filologicznym uniwersytetu w Moskwie. Następnie kontynuował naukę na uniwersytetach w Monachium, Freiburgu i Berlinie. W 1914 został docentem katedry literatury zachodnioeuropejskiej uniwersytetu w Moskwie. Podczas I wojny światowej pełnił funkcję pełnomocnego przedstawiciela Czerwonego Krzyża.
We wrześniu 1916 powrócił do pracy akademickiej na moskiewskim uniwersytecie. Jednocześnie prowadził wykłady dotyczące kultury i literatury średniowiecza i epoki Oświecenia na wyższych kursach kobiecych w Instytucie Ludowym im. A. Ł. Szaniawskiego. Od 1918 był profesorem katedry filologii romańsko-germańskiej na uniwersytecie w Saratowie. Prowadził też wykłady na zajęciach z filozofii. Ponadto utworzył katedrę porównawczej historii religii. Dwukrotnie był aresztowany przez CzeKa.
W marcu 1920, unikając kolejnego aresztowania, nielegalnie przedostał się do Polski. Po krótkim pobycie w Warszawie, a następnie Berlinie, zamieszkał w Królewcu. Został profesorem na miejscowym uniwersytecie. Jednocześnie w latach 1926–1938 był profesorem teologii prawosławnej na Uniwersytecie Warszawskim. Prowadził wykłady na uniwersytetach w Oksfordzie, Cambridge i Londynie, a także na uniwersytecie w Kownie. Zaangażował się w działalność ekumenicznego ruchu religijnego. Był członkiem Wszechświatowego Związku Kościołów Chrześcijańskich.
Po ataku wojsk niemieckich na ZSRR 22 czerwca 1941, służył w Wehrmachcie jako tłumacz w stopniu Sonderführera. Wiosną 1942 został zwolniony ze służby wojskowej, po czym na początku 1943 powrócił do pracy akademickiej na uniwersytecie w Królewcu. Pod koniec wojny ewakuował się w głąb Niemiec. Po zakończeniu wojny zamieszkał w Paryżu, prowadząc wykłady na Sorbonie i Instytucie Katolickim. W 1947 wyemigrował do USA. Objął funkcję wykładowcy w Akademii Św. Włodzimierza przy Uniwersytecie Columbia. Prowadził też wykłady z zakresu historii Cerkwi prawosławnej na uniwersytecie w Montrealu. W latach 1971–1977 przewodniczył Rosyjskiej Grupie Akademickiej.
Napisał ponad 40 książek i prac naukowych, a także liczne artykuły, dotyczące teologii, filozofii, historii religii i historii kultury w epoce antyku, średniowiecza i Oświecenia. Po śmierci jego archiwum osobiste zostało przekazane do Fundacji Tołstojewskiej.

</doc>
<doc id="2957519" url="https://pl.wikipedia.org/wiki?curid=2957519" title="Lydia Nsekera">
Lydia Nsekera

Lydia Nsekera (ur. 20 kwietnia 1967) - prezes piłkarskiej federacji w Burundi, pierwsza kobieta zasiadająca w Komitecie Wykonawczym FIFA.
Lydia Nsekera od 2004 r. jest prezesem Federacji Związków Piłki Nożnej Burundi. W 2009 r. została członkiem Międzynarodowego Komitetu Olimpijskiego.
W 2012 r. Lydia Nsekera dołączyła do Komitetu Wykonawczego Międzynarodowej Federacji Piłkarskiej na roczny okres próbny. W 2013 r., podczas kongresu FIFA w Port Louis na Mauritiusie, gdzie po raz pierwszy w historii kobiety kandydowały do Komitetu Wykonawczego, została wybrana stałym jego członkiem. Wraz z Lydia Nsekera w Komitecie Wykonawczym pracować będą na okresie próbnym jej kontrkandydatki z wyborów - wiceprzewodnicząca Azjatyckiej Konfederacji Piłkarskiej Australijka Moya Dodd oraz Sonia Bien-Aime z Bahamów.

</doc>
<doc id="2957520" url="https://pl.wikipedia.org/wiki?curid=2957520" title="Cmentarz wojenny w Łopienniku Nadrzecznym">
Cmentarz wojenny w Łopienniku Nadrzecznym

Cmentarz wojenny w Łopienniku Nadrzecznym – cmentarz z okresu I wojny światowej znajdujący się w powiecie krasnostawskim, w gminie Łopiennik Górny. Cmentarz usytuowany jest przy drodze krajowej 17, Krasnystaw – Piaski. Ma kształt prostokąta i otoczony jest symbolicznym ogrodzeniem z drutu kolczastego. Znajduje się na nim rotunda kamienna, pierwotnie pokryta dachówką, z wmurowaną granitową tablicą z napisem "Teren cmentarza wojennego z okresu I wojny światowej w miejscowości Łopiennik Nadrzeczny założony w 1915. Ilość poległych ogółem 595, w tym Żołnierze armii carskiej 195, żołnierze armii niemiecko - austriackiej 400".

</doc>
<doc id="2957533" url="https://pl.wikipedia.org/wiki?curid=2957533" title="Zoonim">
Zoonim

Zoonim jest ukształtowaną nazwą własną zwierzęcia, a nie jego określeniem apelatywnym (potocznym), jak np. "koń", "krowa", "świnia" (Bubak 1998: 329), choć nazwy pospolite mogą również pełnić funkcję zoonimu. Według Czesława Kosyla zoonimy są efektem antropomorfizacji, ponieważ wskazuje na to: "częste, sekundarne użycie w tej funkcji nazw osobowych np. pies "Bartek", kot "Baltazar", koń "Kuba" itp., lecz także odwzorowanie antropomorficznych procesów słowotwórczych np. "Ciapuś", "Ciapunio", "Ciapulek", "Ciapeczek", żart. "Ciapuliński" od imienia psa "Ciapek"" (Bubak 1998: 329). 
Niektórzy badacze twierdzą jednak, że zoonimy są odrębnym zbiorem tworów onomastycznych, a ich formowanie obywa się według swoistych, właściwych im reguł (m.in. Bubak 1998: 330). Należy jednak stwierdzić, że zoonimia łączy się z antroponimią jedynie częściowo. Wynika to z faktu, iż przedmiotem badań antroponimii są imiona, nazwiska i przezwiska, zaś zoonimia związana jest leksykalnie i morfologicznie jedynie z przezwiskami. W funkcji nazw własnych zwierząt występują, jak wcześniej wspomniano, antroponimy. Funkcję tę mogą spełniać jednak także inne zbiory nazw własnych, m.in. toponimy czy chrematonimy oraz określenia apelatywne.
Zoonim jako nazwa własna.
Zoonim jako nazwa własna powinien przede wszystkim odróżniać nosiciela imienia spośród innych osobników, czyli pełnić funkcję wyróżniającą, lecz imiona zwierzęce nie zawsze służą odróżnieniu jednostki spośród wielu. Funkcja wyróżniająca jest nieodzowna w wypadku ogrodu zoologicznego bądź hodowli zwierząt rasowych, gdy w miejscu bytowania przebywa wiele zwierząt tego samego gatunku lub w domu mieszka kilka osobników niekoniecznie jednego gatunku. Funkcja wyróżniająca zoonimu nie jest jednak przydatna, gdy posiada się tylko jedno zwierzę. Zoonim służy zatem nawiązaniu kontaktu ze zwierzęciem, zwrócenia na siebie jego uwagi, pełni tym samym funkcje – fatyczną i impresywną (Strutyński 1996: 105). 
Istnieją także zwierzęta, z którymi kontakt jest ograniczony lub całkowicie niemożliwy np. ryby, płazy, gady, pajęczaki. Janusz Strutyński uznaje, że fakt nadania imienia tym zwierzętom pełni funkcję stanowiącą, a samo imię – wyłącznie funkcję posesywną. Nadanie imienia takiemu zwierzęciu jest w tym wypadku dowodem posiadania, symbolem przynależności do właściciela. Nosiciel imienia jest uzależniony od jego nadawcy. Jeżeli właściciel posiada kilka zwierząt (jednego lub różnych gatunków), to prócz funkcji posesywnej, zoonim spełnia też funkcję odróżniającą. 
Trudno zgodzić się ze zdaniem badacza, ponieważ nazywanie zwierząt uznawanych za niekontaktowe i wybór danego zoonimu pełni przede wszystkim funkcję emotywną, gdyż chęć nawiązania kontaktu emocjonalnego, w tym wypadku jednostronnego i pochodzącego od nadawcy imienia, jest głównym celem twórcy zoonimu.
W wypadku posiadania zwierząt, z którymi kontakt jest możliwy, istnieją dwie możliwości: imię pełni funkcję posesywną i fatyczno-impresywną (jedno zwierzę) lub posesywną, odróżniającą i fatyczno-impresywną (kilka zwierząt). 
Podział zoonimów.
Zoonimia, ze względu na miejsce występowania zwierząt, dzieli się na:
Ponadto badacze uznali zoonimię zwierząt ogrodów zoologicznych za odrębny dział nazewnictwa zwierząt oraz stworzyli dział zoonimii zwany urbozoonimia (Strutyński 1996). W skład tej grupy zoonimów wchodzą nazwy własne zwierząt trzymanych w domach mieszkańców miast z wyłączeniem nazw zwierząt ogrodów zoologicznych. 
Imiona zwierząt, podobnie jak nazwy osobowe (antroponimy), mogą występować w formie podstawowej (zoonimy podstawowe), spieszczeniach i zdrobnieniach (hipokorystyka zoonimiczne) oraz przezwiskach i wyzwiskach (zoonimy fakultatywne). Świadczy to o chęci człowieka do „oswajania” rzeczywistości.
Zoonimy podstawowe.
Za podstawową formę zoonimu uznaje się imię nadane zwierzęciu jako pierwsze. Onim ten traktowany jest jako „oficjalne” imię zwierzęcia, a jego postać może przyjąć, w odróżnieniu od skodyfikowanych i ustanowionych prawnie metrykalnych imion ludzkich, dowolną formę i kształt, tzn. zwierzęcym imieniem „oficjalnym” może być zarówno onim "Maks" jak i Maksio czy "Maksik". W wypadku imion metrykalnych, formy inne niż imiona skodyfikowane, np. formacje ekspresywne "Karolek" i "Lolek" od imienia pierwszego "Karol", traktowane są jako oboczne względem imienia podstawowego. Natomiast w zoonimii za zwierzęce imiona oficjalne uznaje się jedynie nazwy zarejestrowane w polskim Związku Kynologicznym.
Hipokorystyka zoonimiczne (spieszczenia i zdrobnienia zoonimów).
Hipokorystyka zoonimiczne to wszelkie imiona zwierzęce pochodzące od podstawowej formy zoonimów, czyli pierwszego imienia zwierzęcia, które określane są jako imiona pieszczotliwe. Nazwy te są przede wszystkim nazwami ekspresywnymi, a proces ich tworzenia nie wiąże się w jakikolwiek sposób z momentem wyobrażeniowym, jak w wypadku deminutywów właściwych (Siatkowska 1967: 157-170), lecz wyłącznie z momentem emocjonalnym, jak w hipokorystykach odapelatywnych (Domin 2000: 13). Zatem za hipokorystyka zoonimiczne należy uznać zarówno zoonimy "Dianuś", jak i "Dianka" czy "Dianeczka". Wyrazem motywującym hipokorystyka zoonimiczne może być zarówno zoonim pełny, jak i imię hipokorystyczne będące w tym wypadku podstawową formą imienia (por. Łobodzińska, Tomczak 1988: 26).
Najpopularniejszym formantem słowotwórczym, urabiającym zarówno hipokorystyka zoonimiczne, jak i spełniającym funkcję strukturalną w derywatach odrzeczownikowych, jest przyrostek "–ek", np. "Amor-ek &lt; Amor, Azor-ek &lt; Azor", "Gnom-ek &lt; Gnom". Natomiast, oparty na tym samym korpusie afiksalnym, formant "–ka" derywuje najczęściej zwierzęce imiona żeńskie nadając im ton poufałości i intymności, np. "Fion-ka &lt; Fiona, Dian-ka &lt; Diana, Pereł-ka &lt; Perła". Podobną funkcję spełnia przyrostek "–cia", np. "Her-cia &lt; Hera, Kor-cia &lt; Kora, Sab-cia &lt; Saba". Pozostałe formanty oparte na podstawowych elementach "–ch–, –l–, –n–, –ś– oraz –sz–", np. "Waż-ucha &lt; Ważka, Rud-ulek &lt; Rudy, Podu-nia &lt; Poduszka, Bor-uś &lt; Borys, Mati-uszka &lt; Mati &lt; Mathea", stosowane są w podobnym celu i pełnią tą samą funkcję, ponieważ główną funkcją nazw hipokorystycznych jest wskazanie i uwypuklenie pozytywnego związku emocjonalnego łączącego twórcę imienia i nazywane zwierzę. 
Przyrostki deminutywne wykorzystywane w procesie tworzenia zdrobniałych form apelatywnych, np. formanty jednomorfemowe "–ek, –ka, –ik" i ich warianty komponowane "–eczek, –eczka, –iczek", stają się formantami hipokorystycznymi dla form odimiennych, ponieważ używane są w celu podkreślenia ekspresywności powstającej nazwy własnej.
Poza tym wszystkie zgromadzone hipokorystyka zoonimiczne motywowane są nazwami własnymi bez względu na fakt, iż zoonimy pierwsze, pełniące w tym wypadku rolę wyrazów podstawowych, mogą być inspirowane zarówno nazwami własnymi jak i apelatywami. 
Interesującym zjawiskiem dotyczącym zarówno hipokoryzacji imiennej jak i zoonimicznej jest występowanie kilku imion zdrobniałych służących określeniu jednego osobnika, np. "Maksik, Maksio, Maksiu, Maksiuń, Maksieczek, Maksiulek &gt; Maks". Z drugiej jednak strony występują takie hipokorystyka, którymi nazywa się wielu nosicieli, np. wspomniany powyżej zoonim "Maks" i jego formy „nieoficjalne” mogą być używane w odniesieniu do zwierząt różnego gatunku, m.in. psów, kotów, królików. 
Hipokorystyka zoonimiczne są całkowicie niezbadanym zbiorem w wśród imion zwierząt. Głównym problemem w opisie i analizie tychże onimów jest niewątpliwy brak opracowań dotyczących tego zagadnienia. Nie należy jednak zapominać, iż hipokorystyka zoonimiczne tworzone są zazwyczaj zgodnie z regułami powstawania hipokorystyków imiennych będących punktem odniesienia w badaniach nad „nieoficjalnym” imiennictwem zwierzęcym.
Zoonimy fakultatywne (przezwiska i wyzwiska zwierząt).
Terminem zoonim fakultatywny określa się imiona zwierzęce podane uznawane jako inne niż pierwsze imię zwierzęcia, tzn. nazwy podane jako drugie imiona zwierząt. Zoonimy fakultatywne zbliżone są formalnie i znaczeniowo do klasy przezwisk i podobnie jak te formy nieoficjalne są zazwyczaj nacechowane emocjonalnie. 
Szczególnie interesujący jest fakt, iż wśród zgromadzonych w ciągu badań zoonimów fakultatywnych przeważa liczba derywatów słowotwórczych nad nazwami przeniesionym. Nie jest to sytuacja zaskakująca, gdyż wykazano (Obara 1995, 1998), iż posługiwanie się tylko jedną, podstawową formą zoonimu jest bardzo rzadkie. Przeważnie od nazw tych urabiane są liczne formy derywowane. Dotąd grupa zoonimów fakultatywnych nie jest przedmiotem wielu opracowań w porównaniu z imponującym zbiorem prac dotyczących podstawowych form zoonimów, jednak wskazuje na rozwijającą się świadomość językową nadawców imion. 
Podsumowanie.
Nazewnictwo zoonimiczne związane jest nierozerwalnie z czynnikami pozajęzykowymi wpływającymi na kształt i formę powstających zoonimów. Zróżnicowanie leksykalne i słowotwórcze imion zwierzęcych wynika z działania różnorodnych przyczyn. 
Prowadzone w roku 2010 we Wrocławiu badania zoonimiczne1 wykazały bezsprzecznie, że czynnikiem, który bez wątpienia wpływa na wybór nazwy zwierzęcia jest telewizja, która jako popularny i powszechnie dostępny przekaźnik informacji oddziałuje na widza. Zdecydowana większość analizowanych zoonimów przejęta jest bezpośrednio z programów emitowanych w telewizji m.in. seriali komediowych, bajek, filmu, np. Czesio ‘Lubię "Czesia" z "Włatcuf much"’, "Domiś" ‘Z programu dla dzieci’, "Simba" ‘Jak lew z bajki "Król lew"’, "Szarik" ‘Z filmu "Czterej pancerni i pies" (wyglądem przypomina tego psa)’. Popularność ”telewizyjnego” imienia, którym obdarzone jest zwierzę zależy od czasu trwania danego programu telewizyjnego. Moda imienia przemija wraz z zakończeniem emisji serialu, bajki itp. bądź nazwa ta funkcjonuje po pewnym czasie jako typowe imię zwierzęce, niewykazujące w świadomości nadawców bezpośredniego związku z telewizją, np. imiona "Cezar", "Diana" czy "Reks" uznawane są obecnie za typowo psie imiona (Strutyński 1996: 243-249). 
Istotną rolę w kreowaniu miejskiego nazewnictwa zwierzęcego odgrywa bezspornie czynnik socjologiczny. 
Zróżnicowanie pomiędzy źródłami inspiracji zoonimów wynika przede wszystkim z odmienności w nazywaniu zwierząt przez kobiety i mężczyzn. 
Zazwyczaj pomysłodawcami imion zwierzęcych są kobiety (przeprowadzone badania dowiodły, iż kobiety stworzyły aż 72% wszystkich nazw). One też najczęściej wybierały jako źródło inspiracji zoonimów inne nazwy własne (aż 29% zoonimów wykreowanych przez kobiety inspirowanych jest nazwami własnymi). Fakt ten świadczy o zdecydowanej aktywności kobiet w procesie nazywania zwierząt. Natomiast mężczyźni, przy wyborze zoonimu, kierowali się cechą zewnętrzną zwierzęcia i stworzyli zdecydowani więcej niż kobiety – zoonimów derywowanych (aż 65 zoonimów derywowanych stworzyli mężczyźni).Nie bez znaczenia jest także wiek osób nazywających zwierzęta. Największą liczbę zoonimów zarówno w grupie kobiet jak i mężczyzn stworzyli informatorzy w przedziale wiekowym od 21 do 30 lat (44% wszystkich wykreowanych zoonimów). Bez wątpienia wynik ten związany jest z aktywnością zawodową, kulturalną i społeczną tych osób. Świadczy to o kreacyjności informatorów i ich chęci do tworzenia całkiem nowych nazw.
Kreacyjność zoonimów uzależniona jest także od wykształcenia nadawców imion zwierzęcych. Według przeprowadzanych analiz, największy zbiór zoonimów utworzyły osoby z wyższym wykształceniem (30% kobiet i 16% mężczyzn). Fakt ten jest interesujący i zaskakujący, ponieważ nie należy jednoznacznie twierdzić, iż kreatywność człowieka zależy od poziomu jego wykształcenia, lecz indywidualnych zdolności językowych. W tym wypadku trzeba jednak zaznaczyć, że zależność pomiędzy poziomem wykształcenia a wysoką aktywnością językową jest oczywista. 
Czynniki wpływające na kształt i formę powstających zoonimów są zróżnicowane, dlatego trudno jednoznacznie wskazać główne źródło inspiracji imion zwierzęcych. Przyczyny nadawania imion zwierzęcych są zatem interesującym polem badań zarówno dla językoznawców jak i socjologów.

</doc>
<doc id="2957536" url="https://pl.wikipedia.org/wiki?curid=2957536" title="Uładzimir Cypłakou">
Uładzimir Cypłakou

Uładzimir Wiktarawicz Cypłakou, błr. Уладзімір Віктаравіч Цыплакоў, ros. Владимир Викторович Цыплаков - Władimir Wiktorowicz Cypłakow (ur. 18 kwietnia 1969 w Incie, zm. 14 grudnia 2019) – radziecki i białoruski hokeista, reprezentant Białorusi. Trener i działacz hokejowy.
Jego brat Alaksandr (ur. 1967) także był hokeistą i został trenerem hokejowym. Jego syn Łuka (ur. 1995) również został hokeistą.
Kariera zawodnicza.
Naukę rozpoczynał w rodzinnej Incie. Następnie jako junior kontynuował karierę w Torpedo Jarosław. Po dwóch sezonach przeniósł się do Białoruskiej SRR i grał w klubie Dynama Mińsk, który w międzyczasie stał się białoruską drużyną w niepodległym państwie. Po pięciu sezonach w 1992 wyjechał do Stanów Zjednoczonych, gdzie wpierw występował w rozgrywkach CoHL, a później IHL. Rok potem drafcie NHL z 1995 został wybrany przez Los Angeles Kings. Jednak kolejne dwa sezony spęździł nadal w lidze IHL w barwach Fort Wayne Komets. W 1995 zadebiutował w rozgrywkach NHL w barwach Los Angeles Kings. W drużynie spędził niespełna pięć sezonów, po czym 24 stycznia 2000 przeniósł się do Buffalo Sabres, w którym grał do 2001. Łącznie w lidze NHL rozegrał 331 meczów, w których uzyskał 170 punktów za 69 gole i 101 asysty. Następnie przeniósł się do Rosji, gdzie rozegrał cztery sezony (trzy w Ak Barsie Kazań i jeden w CSKA Moskwa). Końcówkę sezonu 2004/2005 zagrał w białoruskiej Junosti Mińsk po czym zakończył karierę zawodniczą.
W młodości reprezentował ZSRR na mistrzostwach świata juniorów do lat 20 w 1989. Następnie został reprezentantem Białorusi, w barwach której uczestniczył na zimowych igrzyskach olimpijskich 1998, 2002 oraz mistrzostwach świata 1999, 2000 (Grupa A), 2002 (Dywizja I), 2003 (Elita), 2004 (Dywizja I), 2005 (Elita).
Kariera trenerska i działacza.
Po zakończeniu kariery zawodniczej został szkoleniowcem i działaczem hokejowym. Dwukrotnie był asystentem głównego trenera reprezentacji Białorusi - na turniejach mistrzostw świata w 2007 (Curt Fraser) i 2011 (Eduard Zankawiec). Ponadto prowadził także reprezentacje juniorskie Białorusi, kadrę kraju w turnieju zimowej uniwersjady edycji 2011. Pracował także jako asystent i szkoleniowiec grup młodszych w Dynamie Mińsk, Awangardzie Omsk (2008), Siewierstali Czerepowiec (2011). W kwietniu 2013 został mianowany dyrektorem sportowym w Dynamie Mińsk. Pod koniec października 2014 został mianowany jako tymczasowy trener Traktora Czelabińsk. Później był tam zatrudniony jako asystent do listopada 2015. Na początku grudnia 2016 został głównym trenerem w drużynie HK Szachcior Soligorsk (jego asystentem został wówczas Aleh Antonienka).
Zmarł 14 grudnia 2019.

</doc>
<doc id="2957537" url="https://pl.wikipedia.org/wiki?curid=2957537" title="Charles Camilleri">
Charles Camilleri

Charles Camilleri (ur. 7 września 1931 w Ħamrun, zm. 3 stycznia 2009 w Naxxar) – maltański kompozytor, dyrygent i pedagog uznawany za narodowego kompozytora Malty. 
Życiorys.
Już od najmłodszych lat grał na fortepianie. W 1950 jego rodzina wyemigrowała do Australii, gdzie Camilleri ukończył szkołę średnią, a dwa lata później wyjechał do Londynu. W 1958 przeniósł się do Ameryki Północnej, gdzie stworzył, a następnie prowadził autorski program muzyczny w telewizji CBC. 
W latach 1977–1983 był profesorem kompozycji na Royal Conservatory of Music w Toronto, a od 1992 do 1996 profesorem muzyki na Uniwersytecie Maltańskim. Przez 65 lat kariery stworzył ponad 300 dzieł (połowa została nagrana), a pierwsze stworzył w wieku 11 lat. 
W 1959 ożenił się z Doris Vellą, z którą miał dwoje dzieci: córkę Anję i syna Charlesa. Zmarł 3 stycznia 2009 w swoim domu w Naxxar. Jego pogrzeb odbył się dwa dni później. Po jego śmierci opuszczono flagi do połowy. 12 lutego 2014 Centralny Bank Malty wydał pamiątkowe monety z wizerunkiem Camilleriego.

</doc>
<doc id="2957543" url="https://pl.wikipedia.org/wiki?curid=2957543" title="9 Pułk Lotnictwa Myśliwskiego (LWP)">
9 Pułk Lotnictwa Myśliwskiego (LWP)

9 Pułk Lotnictwa Myśliwskiego (9 plm) – oddział lotnictwa myśliwskiego ludowego Wojska Polskiego.
Formowanie i zmiany organizacyjne.
W październiku 1944 roku, na bazie radzieckiego 248 Pułku Lotnictwa Myśliwskiego z 16 Armii Lotniczej, sformowano na lotnisku w Krasnogrodzie (ZSRR) 9 Pułk Lotnictwa Myśliwskiego. 
Pułk wszedł w skład 3 Dywizji Lotnictwa Myśliwskiego&lt;.
Na początku marca 1945 roku pułk został przeniesiony na lotnisko w Ułężu, a następnie do Kutna. Do 24 kwietnia pułk zakończył przebazowanie na przyfrontowe lotnisko Kruszwin.
W kwietniu 1945 roku pułk liczył 170 żołnierzy, w tym 70 oficerów, 96 podoficerów i 4 szeregowców. W składzie personelu latającego było 33 pilotów. Na uzbrojeniu było 35 samolotów, w tym 31 Jak-9, 3 Jak-3 oraz jeden Po-2.
Po wojnie pułk rozlokował się na lotnisku w Kutnie. Po kilku tygodniach został przebazowany na lotnisko w Łęczycy. W październiku 1945 roku przeniesiony do Krakowa, a w styczniu 1946 roku do Radomia. 
31 stycznia 1946 roku 9 Pułk Lotnictwa Myśliwskiego został rozformowany. Sztandar bojowy dawnego 248 plm wraz z Orderem "Czerwonego Sztandaru" przekazany został do Muzeum Armii Czerwonej.
Działania bojowe.
24 kwietnia 1945 roku wydzielone załogi dokonały oblotu rejonu działań. Osłaniały przeprawy na Kanale Hohenzollernów w rejonie Hennigsdorfu. W okolicach Birkenwender na wysokości 1500 m grupa myśliwców pułku zauważyła cztery samoloty typu Fw 190, które uchyliły się od walki powietrznej.
26 kwietnia pułk osłaniał loty bojowe 6 plsz i atakował transporty kolejowe na stacji Lōwenberg. W tym dniu wykonano 52 loty bojowe. W następnym dniu myśliwce ubezpieczały samoloty szturmowe 6 i 8 plsz oraz atakowały zgrupowania wojsk niemieckich w okolicach Dechtow i Hackenberg. Wieczorem pułk przeniósł się na lotnisko Griinthal i bazował wspólnie z 6 plsz. 
29 kwietnia pułk działał w strefie: Kremmen, Fęhrbellin, Pessin, Paaren. Ubezpieczał działania 6 plsz, który atakował kolumny na drodze Protzen - Walchow. W tym dniu wykonał 43 loty bojowe. 
Do ostatnich zadań w operacji berlińskiej samoloty startowały już z lotniska Schwante.
Dzień 3 maja był ostatnim dniem działań bojowych 9 plm. Pułk ubezpieczał działania bojowe 6 pułku lotnictwa szturmowego, który atakował nieprzyjaciela w rejonie Kuhlhausen, Jederitz i Neukamern (w gminie Havelberg).
Ogółem 9 Pułk Lotnictwa Myśliwskiego wykonał w operacji berlińskiej 216 lotów bojowych. Piloci nie mieli okazji stoczenia walki powietrznej z samolotami przeciwnika. Na skutek działań utracono 2 samoloty. Strat w ludziach nie było.

</doc>
<doc id="2957545" url="https://pl.wikipedia.org/wiki?curid=2957545" title="Nazwa kulturowa">
Nazwa kulturowa

Nazwa kulturowa (dział nazw miejscowych) odnosi się do nazw określających produkty kultury człowieka (np. Mosty, Cerkiew), w tym elementów niematerialnych (np. Środa – od targów we środy).
Wśród nazw kulturowych można wyróżnić:
Nazwy pamiątkowe, w ujęciu formalnym, charakteryzują się podobieństwem do nazw dzierżawczych lub patronimicznych (np. Bolesławiec, na cześć Bolesława I Wysokiego). S. Urbańczyk zaznacza, że wśród nazw pamiątkowych liczne są nazwy stworzone od kobiecych imion (na przykład Terespol, Anusin) (S. Urabańczyk:1991).

</doc>
<doc id="2957547" url="https://pl.wikipedia.org/wiki?curid=2957547" title="Traktat Sema">
Traktat Sema

Traktat Sema – apokryf Starego Testamentu. Utwór jest astrologicznym traktatem żydowskim podzielonym na 12 krótkich rozdziałów odpowiadających 12 znakom zodiaku, a jego rzekomym autorem jest Sem, syn Noego. Utwór powstał w języku semickim w Egipcie I w. p.n.e. bądź między I a III w. n.e. w Egipcie lub Syropalestynie. Do dzisiejszych czasów zachował się tekst syryjski z XV w. oraz niekompletny aramejski z X w. pochodzący z genizy kairskiej, opublikowany w 1999 roku.

</doc>
<doc id="2957549" url="https://pl.wikipedia.org/wiki?curid=2957549" title="Coahuila de Zaragoza">
Coahuila de Zaragoza



</doc>
<doc id="2957551" url="https://pl.wikipedia.org/wiki?curid=2957551" title="Nazwa miejsca">
Nazwa miejsca

Nazwy miejsc () – kategoria słowotwórcza wyróżniająca rzeczowniki w oparciu o kryteria:
S. Urbańczyk do powyższych kategorii włącza również rzeczowniki takie, jak np. "śmietnik , dzwonnica, głębina", zaznaczając, że ze względów formalnych (słowotwórczych) oraz semantycznych, wyrazy te są niejednorodne (np. "cukiernia" – ma podstawę rzeczownikową - cukier, "klepisko" czasownika - klepać).

</doc>
<doc id="2957554" url="https://pl.wikipedia.org/wiki?curid=2957554" title="Ojkonim">
Ojkonim

Ojkonim (grec. "oikos" - dom, mieszkanie, gospodarstwo), nazwy miejscowe – nazwy wszelkich osad ludzkich: miast, wsi, przysiółków. Niekiedy przez ten termin rozumie się nazwy geograficzne w ogóle. Klasyfikacja nazw miejscowych może się opierać o różne kryteria.

</doc>
<doc id="2957555" url="https://pl.wikipedia.org/wiki?curid=2957555" title="Łazów (gromada)">
Łazów (gromada)

Łazów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łazów z siedzibą GRN w Łazowie utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Łazów, Łazówek, Seroczyn i Sewerynówka ze zniesionej gminy Sterdyń w tymże powiecie. Dla gromady ustalono 16 członków gromadzkiej rady narodowej.
31 grudnia 1959 z gromady Łazów wyłączono wsie Podłazówek i Sewerynówka, włączając je do gromady Dzierzby Włościańskie w tymże powiecie, po czym gromadę Łazów zniesiono a jej (pozostały) obszar włączono do gromady Sterdyń tamże.

</doc>
<doc id="2957556" url="https://pl.wikipedia.org/wiki?curid=2957556" title="Krzemień (gromada w powiecie sokołowskim)">
Krzemień (gromada w powiecie sokołowskim)

Krzemień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzemień z siedzibą GRN w Krzemieniu (w obecnym brzmieniu "Krzemień-Wieś") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Krzemień, Krzemień-Zagacie i Wieska ze zniesionej gminy Jabłonna w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Jabłonna w tymże powiecie.

</doc>
<doc id="2957558" url="https://pl.wikipedia.org/wiki?curid=2957558" title="Kamieńskie (gromada)">
Kamieńskie (gromada)

Kamieńskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamieńskie z siedzibą GRN w Kamieńskich (w obecnym brzmieniu "Długie Kamieńskie") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Adolfów, Grodzickie, Kamieńskie, Natolin i Przewóz Nurski() ze zniesionej gminy Olszew w tymże powiecie. Dla gromady ustalono 12 członków gromadzkiej rady narodowej.
31 grudnia 1959 z gromady Kamieńskie wyłączono wsie Grodzickie i Grzymki, włączając je do gromady Rytele-Olechny w tymże powiecie, po czym gromadę Kamieńskie zniesiono a jej (pozostały) obszar włączono do gromady Ceranów tamże.

</doc>
<doc id="2957559" url="https://pl.wikipedia.org/wiki?curid=2957559" title="Białobrzegi (gromada w powiecie sokołowskim)">
Białobrzegi (gromada w powiecie sokołowskim)

Białobrzegi – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białobrzegi z siedzibą GRN w Białobrzegach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Białobrzegi, Kamieńczyk, Kiełpiniec, Kiezie i Matejki ze zniesionej gminy Sterdyń w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Sterdyń (wsie Białobrzegi, Kiełpiniec, Kiezie i Matejki) i Dzierzby Włościańskie (wieś Kamieńczyk) w tymże powiecie.

</doc>
<doc id="2957562" url="https://pl.wikipedia.org/wiki?curid=2957562" title="Bujały-Mikosze (gromada)">
Bujały-Mikosze (gromada)

Bujały-Mikosze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bujały-Mikosze z siedzibą GRN w Bujałach-Mikoszach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Bujały-Mikosze, Władysławów, Wierzbice-Strupki i Wierzbice-Guzy ze zniesionej gminy Jabłonna oraz obszar dotychczasowej gromady Bujały-Gniewosze ze zniesionej gminy Sabnie w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Bujały-Mikosze wyłączono (a) wieś Bujały-Gniewosze, włączając ją do gromady Sabnie oraz (b) wieś Władysławów, włączając ją do gromady Czekanów w tymże powiecie, po czym gromadę Bujały-Mikosze zniesiono a jej (pozostały) obszar włączono do gromady Jabłonna tamże.
Zobacz też: gmina Bujały.

</doc>
<doc id="2957564" url="https://pl.wikipedia.org/wiki?curid=2957564" title="Nowawieś (gromada w powiecie sokołowskim)">
Nowawieś (gromada w powiecie sokołowskim)

Nowawieś (alt. "Nowa Wieś (Grochowska)", "Nowa Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowawieś z siedzibą GRN w Nowejwsi (w obecnym brzmieniu "Nowa Wieś") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Nowawieś, Przeździatka (z wyłączeniem terenu Szpitala Powiatowego), Ząbków i Ząbków kolonia ze zniesionej gminy Grochów w powiecie sokołowskim, obszar dotychczasowej gromady Budy ze zniesionej gminy Sabnie w powiecie sokołowskim oraz obszar dotychczasowej gromady Wólka Miedzyńska ze zniesionej gminy Miedzna w powiecie węgrowskim (woj. warszawskie). Dla gromady ustalono 19 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Sokołów Podlaski w tymże powiecie.
Uwaga: Nie mylić z pobliską gromadą Nowawieś (Kosowska) w powiecie sokołowskim.

</doc>
<doc id="2957566" url="https://pl.wikipedia.org/wiki?curid=2957566" title="Gromada Nowa Wieś Grochowska">
Gromada Nowa Wieś Grochowska



</doc>
<doc id="2957567" url="https://pl.wikipedia.org/wiki?curid=2957567" title="Nowa Wieś Grochowska">
Nowa Wieś Grochowska



</doc>
<doc id="2957572" url="https://pl.wikipedia.org/wiki?curid=2957572" title="Historia podatków w Polsce">
Historia podatków w Polsce

Okres państwa patrymonialnego.
W okresie polskiego państwa patrymonialnego, które miało miejsce w X-XIII wieku, dochody panującego państwa miały oparcie w tzw. prawie książęcym, wywodzące się z okresu rodowo-plemiennego, w którym ludność ponosiła na potrzeby wspólne pewne ciężary materialne i osobiste, przejęte i rozbudowane następnie przez panujących. Wszelkie świadczenia z prawa książęcego miały początkowo formę danin w naturze, później przemieniły się w formę świadczeń pieniężnych i osobistych. Można tu przytoczyć przykład związany z tym rodzajem świadczeń ludności na rzecz panującego, w XI i na początku XII wieku danina z gospodarstwa chłopskiego, nazywana podwornym, na Mazowszu i Kujawach – podymnym, a potem powszechnie poradlnym, gdyż uiszczano je proporcjonalnie do liczby używanych w gospodarstwie zaprzęgów. Na samym początku danina ta była uiszczana w nierogaciźnie, później również i w bydle rogatym oraz w owcach, następnie w zbożu. Narzac, czyli odpowiednie nacięcie na dwu przystających do siebie kijach, z których jeden pozostawał u podatnika, a drugi zabierał poborca, był dowodem uiszczenia owego podatku, prymitywną formą kwitu skarbowego.
Mieszczanie byli obciążeni tzw. szosem, czyli świadczeniem pieniężnym nakładanym w sposób ryczałtowy przez rady miejskie na posiadaczy posesji w mieście. Z biegiem czasu do tego podatku zaczęto wprowadzać elementy konstrukcji podatku dochodowego oraz pogłównego mającego charakter bardziej uniwersalny. Jak czytamy w Rocznikach Jana Długosza, za panowania Kazimierza Odnowiciela papież Benedykt IX: „Wysyła, zatem do króla Kazimierza osobnego nuncyusza, z żądaniem: ażeby według obietnicy posłów Polskich, którzy usilnemi prośbami wyjednali od Stolicy Apostolskiej dla króla swego dyspensę i stosownie do przyjętego zobowiązania, kazał oddawać corocznie na ręce poborców Apostolskich pogłówne ze wszystkich krajów królestwa Polskiego, tak obecnie posiadanych jako i później zdobyć się mających, na dochód Świętego Piotra i jego następców biskupów Rzymskich.” Ów podatek zaczęto również pobierać od mieszczan nieposiadających widocznego majątku nieruchomego, a prowadzących zarobkową działalność rzemieślniczą czy handlową. W większych miastach spowodowało to następnie wyodrębnienie się trzech oddzielnych podatków:
Danina opolna, uiszczana w formie zryczałtowanej w postaci jednej krowy lub jednego wołu od opola jako całości była osobnym świadczeniem. Do owego okresu możemy również zaliczyć stróżę – obowiązek dostarczenia stróżów do pilnowania grodów czy dworów panującego, w miarę upływu czasu stróża przekształciła się w świadczenie pieniężne oraz stan – czyli stacje, obowiązek dostarczenia kwater i utrzymania dla panującego i jego dworu oraz urzędników w czasie objazdów po kraju. Od czasów Kazimierza Wielkiego podatki zaczęto płacić pieniędzmi. Od 1338 roku mennica państwowa rozpoczęła wybijanie srebrnego grosza na wzór grosza praskiego. Grosz za czasów Kazimierza miał niezłą wartość, szacuje się, że jeden człowiek mógł się za niego żywić przez 6 dni.
Okres monarchii stanowej i Rzeczypospolitej szlacheckiej.
W Polsce rozdział skarbca królewskiego (fiskusa) od skarbca publicznego ("aerarium") dokonał się w XIV w. za sprawą Ludwika Węgierskiego. Uformowanie się stanu szlacheckiego spowodowało, iż od drugiej połowy XIV wieku szlachta na okres przeszło 400 lat uzyskała cały szereg przywilejów ogólnych zwalniających ją od płacenia podatków. Odtąd o ich wysokości oraz zakresie decydował nie król, a ciało ustawodawcze. W 1355 r. w Budzie został wydany pierwszy taki ogólnopaństwowy przywilej przez Ludwika Węgierskiego, który desygnował go jako król polski. Przyrzekł m.in. nie pobierać podatków nadzwyczajnych ponad przyjętą normę zwyczajową. Załamanie się silnej władzy monarszej oraz utrwalanie podziałów podatkowych społeczeństwa przejawiło się najpełniej w przywilejach generalnych z 1374 w Koszycach (dla szlachty) oraz w 1381 r. (dla duchowieństwa). Owe przywileje znosiły wszelkie obciążenia podatkowe szlachty i duchowieństwa, wprowadzając zasadniczo wolność podatkową tych dwu stanów, z wyjątkiem 2 groszy łanowego od każdego łana w dobrach rycerskich i biskupskich oraz 4 groszy od łana w innych dobrach duchowych.
Od XIV wieku pojawiła się nowa jakość w polskich podatkach. W przypadku gdy król, chcąc nałożyć nowy podatek na potrzeby publiczne, mógł to uczynić tylko za zgodą obu stanów. Dzięki temu szlachta oraz duchowieństwo mogło wywierać wpływ na politykę państwa oraz inne czynniki w państwie. Tu po raz pierwszy mamy do czynienia z demokracją szlachecką, a raczej z przesłanką do wykształcenia się takiego systemu parlamentarnego. Wprowadzony w 1456 r. podatek od czynszów dzierżawnych oraz wprowadzone w 1520 r. tzw. jednorazowe pogłówne szlacheckie miały charakter dochodów nadzwyczajnych, niestałych.
Pobór nadzwyczajnego podatku poradlnego (łanowego) wymagał odrębnej uchwały sejmików lub Sejmu. W wypadku większych potrzeb państwa uchwalano pobór łanowego w wysokości dwu- lub trzykrotnej. Co do podatników, byli w tym okresie chłopi z wsi królewskich, szlacheckich i duchownych, a podstawą wymiaru był rejestr poborowy w 1578 r. stosowany z niewielkimi korektami do końca XVIII w. Wysokość podatku była zależna od podatnika oraz od potrzeb państwa. Od czasów przywilejów koszyckich utrwaliła się obowiązująca i obecnie podstawowa konstytucyjna zasada ustawodawstwa podatkowego, iż obowiązek podatkowy mogą kreować tylko i wyłącznie ustawy sejmowe.
Kryzys finansowy państwa, przejawiający się w zmniejszaniu stałych podatków, spowodował w połowie XVII wieku zastąpienie dotychczasowego podatku łanowego podatkiem podymnym, by z kolei ustąpić miejsca podatkowi zwanemu pogłównym, od głowy. Jednocześnie w tym okresie pojawiły się w Polsce podatki pośrednie, z obciążeniem ukrytym w cenie towarów, takie jak akcyza, czopowe i szelężne.
Akcyza pojawiła się w latach 1656-1659 i 1673 jako podatek powszechny, wymierzany od obrotu w postaci procentu wartości towarów sprzedawanych na rynku przerzucany w cenie towarów na konsumentów. Wprowadzono ją początkowo w miastach królewskich i duchownych, a następnie również od sprzedaży na rynkach wiejskich. Stawka owej akcyzy wynosiła 6,6%, przyniosła ona w 1673 r. przeszło 400 000 zł dochodów dla skarbu państwa. Mimo iż akcyza stała się najważniejszym podatkiem w tym czasie, wskutek oporu szlachty nie stała się podatkiem stałym choć podejmowano próby tego rodzaju.
Czopowe, płacone przez mieszczan od wyrobu i szynkowania piwa, miodu, wina oraz gorzałki. W 1658 roku wpływy z podatku czopowego przeszły do skarbów wojewódzkich, w jego miejsce wprowadzono w 1673 r. nowy państwowy podatek od napojów alkoholowych – tzw. dziesiątego szeląga, czyli szelężne. Początkowo według zamierzeń ustawodawcy miał to być podatek o charakterze powszechnym, obciążający każdą sprzedaż.
Hiberna, zwana też „chlebem zimowym” była podatkiem celowym płaconym przez posiadaczy dóbr królewskich i kościelnych, a przeznaczonym na utrzymanie wojska. Miała ona stanowić ekwiwalent za uwolnienie tych dóbr od kwaterunków wojskowych w okresie zimy. Hiberna była dość uciążliwa nie tylko z uwagi na wysokość, ale głównie dlatego, że jej poborem zajmowało się samo wojsko, często nieopłacana była okazją do wielu nadużyć.
Kwarta, uchwalona przez sejm w 1563 r., wysokość pobieranego podatku dla poszczególnych dóbr, miano ją ustalać na podstawie specjalnej lustracji przeprowadzanej do 5 lat. Stosunkowo często kwarta spadała do kwinty lub jeszcze niżej, gdyż dochody z królewszczyzny były traktowane najczęściej jako uposażenie urzędników państwowych lub dożywotnie zabezpieczenie osób zasłużonych.
Podsumowując: od XV wieku dzięki przywilejom nadawanym przez kolejnych władców szlachta zyskała realny wpływ na ustanawianie podatków. Polski system podatkowy monarchii stanowej i Rzeczypospolitej szlacheckiej (okres 1320-1764) nie obciążał wszystkich stanów w jednakowym stopniu, nie realizował wiec idei powszechności opodatkowania ani równości opodatkowania poszczególnych stanów. Podatki cechował duży stopień płynności. Uchwalone podatki z reguły nie miały charakteru stałego, były zmieniane czy znoszone na kolejnych sejmach i nie stanowiły dostatecznego zabezpieczenia podstaw działalności finansowej państwa.
Reformy podatkowe końca XVIII wieku.
Pierwszy rozbiór Polski spowodował m.in. znaczne zmniejszenie się i tak wątłych poprzednio podstaw finansowych państwa. Dlatego, krótko po I rozbiorze zdecydowano się na zmiany w opodatkowaniu bezpośrednim i pośrednim. Dawne łanowe zastąpiono nowym podatkiem podymnym ze wszystkich dóbr, łącznie ze szlacheckim. Nowym podatnikiem uczyniono właścicieli domów, a przedmiotem opodatkowania były domy posiadające komin. Stawki podatkowe zostały zróżnicowane, zależały przede wszystkim od rodzaju i położenia budynku: w miastach stawki wynosiły do 16 zł od komina, a na wsiach 5-7 zł. Od podymnego zwalniano szpitale, domy plebańskie, szkoły, browary, kuźnie, słodownie i cegielnie.
Hibernę zastąpiono półpodymnym. Zrezygnowano przy tym z ryczałtowej wysokości pogłowego żydowskiego oraz jego repartycji, obciążając wszystkich Żydów podatkiem od głowy, z wyłączeniem dzieci poniżej 1 roku życia. Wymagało to stworzenia odpowiednich rejestrów przez rabinów i ściągania tego podatku za pośrednictwem kahałów.
W 1775 roku zmieniono podatek czopowy na podatek od soli, wobec utraty w wyniku rozbiorów żup solnych, pobierany według stałych stawek od beczki.
Sejm Czteroletni podejmował dalsze reformy podatkowe by naprawić podstawy finansowe I Rzeczypospolitej. W 1788 roku sejm uchwalił dobrowolną ofiarę na naglące potrzeby ojczyzny, czyli na wojsko, która miała wszelkie cechy świadczenia podatkowe. Sejm nakazał ponadto płacenie drugiego podymnego, tzw. protunkowego, które to świadczenie przedstawiano jako przymusową i tymczasową pożyczkę wewnętrzną dla państwa. Zdecydowano się również na wprowadzenie opłaty stemplowej od nadawania wszelkich urzędów duchownym i świeckim od orderów, indygentów i nobilitacji. W 1775 r. wprowadzono nowy podatek pośredni od tytoniu i tabaki, przy czym tytoń sprzedawany z własnych dóbr w stanie surowym do dalszej obróbki był wolny od opodatkowania.
W 1789 r. uchwalono tzw. ofiarę wieczystą na powiększenie sił krajowych jako podatek od szlachty i duchowieństwa, którego nie wolno było przerzucać na poddanych. Ofiara ta stanowiła pierwowzór przyszłych podatków dochodowych, gdyż nawiązywała do dochodu jako podstawy opodatkowania. To właśnie ofiara wieczysta była odstępstwem od dotychczasowej zasady wolności podatkowej szlachty.
Szczególnym przełomem w owym czasie była Konstytucja 3 maja 1791 roku, w której jako w drugiej konstytucji na świecie wprowadzono w praktyce zasadę trójpodziału władzy i potwierdzono jednocześnie, iż wyłącznie Sejm jako władza prawodawcza jest uprawniony do stanowienia podatków obowiązujących na okres bliżej nieoznaczony. Właśnie to wyróżniało Polskę przez wieki na tle pozostałych państw Europy, które nie miały zasadniczo demokratycznych rządów tylko monarchię absolutną, a o obciążeniach społeczeństwa podatkami decydował wyłącznie panujący władca.
System podatkowy II Rzeczypospolitej.
Unifikacja systemu podatkowego.
W 1918 r. po odrodzeniu państwa polskiego, obowiązywanie na jego terytorium trzech odmiennych regulacji podatkowych państw zaborczych stanowiły istotne niebezpieczeństwo, gdyż rozsadzało jego jedność gospodarczą, polityczną i kulturalną. Z tego powodu najważniejszym zadaniem władz państwowych było ujednolicenie ustawodawstwa podatkowego oraz stworzenie własnego systemu podatkowego, który byłby w stanie dostarczyć niezbędnych dochodów dla wypełnienia zadań publicznych. Wszelkie systemy podatkowe bezpośrednie, które zostały przyjęte po państwach zaborczych były w każdej z trzech dzielnic zupełnie inne. Najbardziej zacofany z tej trójki był system podatkowy na ziemiach byłego zaboru rosyjskiego, nieznający podatku dochodowego. Na ziemiach byłego zaboru austriackiego istniał wprawdzie podatek dochodowy, ale nie stanowił on głównego członu systemu podatkowego. Najnowocześniejszy był za to system podatkowy na ziemiach byłego zaboru pruskiego, gdzie podstawowym podatkiem państwowym był ogólny podatek dochodowy z uzupełniającym go stałym podatkiem od majątku, a opodatkowanie pośrednie odgrywało znacznie mniejszą rolę niż w pozostałych zaborach.
Państwowy podatek dochodowy.
Ustawa z 16 lipca 1920 r. o państwowym podatku dochodowym miała podstawowe znaczenie w procesie unifikacji podatków bezpośrednich i była wzorowana na odpowiednim podatku pruskim. W okresie międzywojennym ustawa ta była wielokrotnie zmieniana i nowelizowana. Ustawodawcy polskiemu przyświecała idea, by z tego właśnie podatku uczynić główne źródło dochodów państwa.
Podatnikami tego podatku były osoby fizyczne, osoby prawne oraz spadki wakujące (nieobjęte) od całości dochodów pochodzących zarówno ze źródeł krajowych, jak i położonych za granicą. Ustawa ta w swej konstrukcji uwzględniała tzw. minimum egzystencji w ten sposób, iż wolne od tego podatku były z jednej strony osoby i spadki z rocznym dochodem nieprzekraczającym 1500 zł, z drugiej natomiast strony – gospodarstwa rolne o powierzchni poniżej 15 ha użytków rolnych.
Przedmiotem opodatkowania były wszelkiego rodzaju dochody osiągane z gruntów, budynków, przedsiębiorstw, zajęć zawodowych i wszelkich innych zatrudnień o celach zarobkowych, z kapitałów pieniężnych i praw majątkowych, z uposażeń, emerytur i wynagrodzeń za najemną pracę oraz z wszelkich innych źródeł dochodu. Dla osób fizycznych dochodem w rozumieniu tej ustawy była suma globalna wszystkich przychodów, które rzeczywiście podatnik osiągnął, pomniejszona o sumę kosztów i ich osiągnięcia, zachowania i zabezpieczenia oraz o sumy amortyzacyjne.
Z podstawy opodatkowania przed opodatkowaniem wolno było podatnikom odliczyć takstatywnie wymienione w art. 10 tejże ustawy takie wydatki jak: odsetki od długów, renty i ciężary, składki i premie ubezpieczeniowe, a także bezpośrednie podatki państwowe i samorządowe, wydatki ponoszone na budowę domów mieszkalnych, przymusowe lub ustawowe świadczenia pieniężne oraz bezpłatne świadczenia przymusowe innego rodzaju na cele publiczne z wyjątkiem państwowego podatku dochodowego i podatku specjalnego od tantiem.
Dochody z uposażeń, emerytur i wynagrodzeń na za pracę najemną podlegały opodatkowaniu według odrębnych reguł zawartych w dziale drugim ustawy, a dochodów z tych źródeł nie włączało się do ogólnego dochodu od tzw. dochodów fundowanych. Podstawą opodatkowania w tym podatku było wynagrodzenie bieżące, rzeczywiście przez podatnika otrzymane w danym okresie, łączenie z wartością wynagrodzenia w naturze. Podobnie jak w podatku od dochodów fundowanych, również w podatku dochodowym od wynagrodzeń istniało minimum egzystencji niepodlegające obowiązkowi podatkowemu. Taryfa podatku była podzielona na 80 stopni, a progresja zamykała się w granicach od 1% do 50%. W praktyce podatek ten płacili urzędnicy czy też wysoko płatny personel zarządzający w przedsiębiorstwach.
Państwowy podatek przemysłowy.
Ustawa z 15 lipca 1925 r. o państwowym podatku przemysłowym była ustawą, która stosunkowo szybko zunifikowała opodatkowanie przychodowe. Podatkowi temu podlegały obliczone na zysk przedsiębiorstwa, a ponadto wyliczone w ustawie zajęcia przemysłowe i samodzielnie wykonywane wolne zawody. Obciążeniu natomiast nie podlegały gospodarstwa rolne i leśne oraz związane z nimi: hodowla inwentarza, mleczarstwo, sadownictwo, ogrodnictwo, pszczelarstwo i rybołówstwo, eksploatowanie torfu, piasku, wapna, kamienia itp. oraz młynów i tartaków prowadzonych na własne potrzeby.
Podatek przemysłowy był pobierany w dwóch postaciach:
1 stycznia 1939 r. zniesiony został podatek przemysłowy oparty na dawnym ustawodawstwie francuskim, a następnie rosyjskim. W to miejsce wprowadzono w ustawie z 4 maja 1938 r. nowoczesny podatek obrotowy. Konstrukcja przedmiotu opodatkowania w tym podatku zrywa z odniesieniem do przedsiębiorstwa, nawiązuje natomiast do zawodowego i odpłatnego świadczenia rzeczy lub usług niezależnie od tego, czy odbywa się to z zachowaniem warunków prawnie przypisanych.
Opodatkowanie majątku.
Ujednolicone zostały również podatki majątkowe: podatek od nieruchomości i podatek od lokali. Doszło do tego dość późno, bo dopiero z dekretem Prezydenta Rzeczypospolitej z dnia 14 stycznia 1936 roku. Przedmiotem opodatkowania były wszelkie nieruchomości w miastach, a więc budynki mieszkalne, inne budowle oraz niezabudowane place. Na wsiach obciążeniu podlegały jedynie budynki nie związane z gospodarką rolną, ogrodniczą lub leśną. Zobowiązani do jego płacenia byli przede wszystkim właściciele nieruchomości, osoby fizyczne lub prawne uprawnione do pobierania czynszu czy do bezpłatnego mieszkania. Stawki podatkowe były proporcjonalne, a ich wysokość uzależniona była od wielkości podstawy opodatkowania. Stawka podatkowa wynosiła przy podstawie nieprzekraczającej 1000 zł – 8%, a powyżej – 12%. Podatek ten płatny był w dwóch półrocznych ratach.
Podatek od lokali był drugim z tej grupy ściśle związanym z podatkiem od nieruchomości.
On natomiast został wprowadzony dekretem Prezydenta Rzeczypospolitej z dnia 14 listopada 1935 roku. Opodatkowane były wszelkiego rodzaju lokale (pomieszczenia mieszkalne, handlowe, biurowe i inne wraz z należącymi do nich zabudowaniami gospodarczymi, piwnicami, składami) na obszarze gmin miejskich. Ustanowione stawki podatkowe zależały od wielkości lokali, dla trzyizbowych stawka wynosiła 8%, a przy większych 12%. Podatek ten płatny był półrocznie, a dochody z niego dzielone były między miasto, państwowy fundusz budowlany, fundusz kwaterunku wojska oraz Skarb Państwa.
Opodatkowanie pośrednie.
Miało ono istotne znaczenie w strukturze dochodów państwa polskiego odrodzonego po pierwszej wojnie światowej. W szczególności jest mowa o akcyzie, tzn. podatku od sprzedaży określonych towarów. Akcyzami na rzecz państwa były w Polsce obciążone następujące towary: cukier, piwo, napoje winne, drożdże, tłuszcze, mięso, kwas octowy, energia elektryczna, oleje mineralne itp. Problematyka dotycząca akcyz nie doczekała się w całym okresie międzywojennym kodyfikacji i była regulowana w odrębnych ustawach regulujących opodatkowanie poszczególnych towarów akcyzowych. Odpowiedzialność za uiszczenie akcyzy ponosił wytwórca albo importer.
Ordynacja podatkowa z dnia 15 marca 1934 roku.
Była to pierwsza udana próba kodyfikacji polskiego ogólnego prawa podatkowego.
O jej dużym i ponadczasowym znaczeniu może świadczyć fakt, iż szereg obecnie obowiązujących w Polsce rozwiązań prawnopodatkowych ma swoje źródło i inspiracje w postanowieniach przedwojennej ordynacji. W liczącej 212 artykułów ordynacji podatkowej z 1934 roku określono po raz pierwszy ogólny porządek podatkowy w Polsce.
Pod względem struktury ordynacja dzieliła się na pięć części: postanowienia ogólne, postępowanie przy wymiarze podatków, przepisy porządkowe, przepisy karne oraz przepisy przejściowe i końcowe. Ustawa ta nie zawierała ustawowej definicji podatku, ale wprowadziła do polskiego systemu podatkowego tak istotne po dziś dzień kategorie prawnopodatkowe jak: obowiązek podatkowy i zobowiązanie podatkowe. Do zarządu podatkami państwowymi oraz do załatwiania związanych z tym sprawami powołane były następujące władze skarbowe: urzędy skarbowe, izby skarbowe, komisje odwoławcze przy izbach skarbowych oraz Minister Skarbu. Uiszczenie podatku winno być w zasadzie dokonane gotówką, możliwa była ponadto zapłata należnego podatku gruntami, świadczeniami w naturze (np. poprzez dostarczanie materiałów do robót drogowych, płodów rolnych czy wykonywanie pewnej pracy) i państwowymi papierami wartościowymi. W sytuacjach klęsk żywiołowych Minister Skarbu miał prawo do wydawania aktów prawnych umarzających pewne należności podatkowe podatnikom określonego terytorium. W ordynacji z 1934 roku zamieszczono sprecyzowane zasady odpowiedzialności osób trzecich za podatek. W ten sposób spadkobiercy odpowiadali za nieściągnięte należności podatkowe spadkodawcy i masy spadkowej według przepisów prawa spadkowego. Najbardziej jednak w omawianej wyżej ordynacji podatkowej rozbudowane zostały przepisy postępowania podatkowego.
System podatkowy Polski Ludowej.
Po zakończeniu II wojny światowej tylko początkowo korzystano w Polsce z częściowo skodyfikowanego systemu podatkowego okresu dwudziestolecia międzywojennego. Wskutek zmiany ustroju społeczno-gospodarczego w ustawodawstwie podatkowym w coraz większym stopniu zaczęto stosować obce dotychczasowej kulturze prawnej wzory ustawodawstwa radzieckiego, polegające m.in. na zerwaniu z zasadą równości podatników wobec prawa oraz powszechnością opodatkowania, różnicowaniu statusu podatkowego podmiotów zobowiązanych w zależności od przynależności do określonego sektora własności, branży czy podporządkowania szczeblowi centralnemu lub terenowemu.
Podatki traktowano jednocześnie jako istotny instrument eliminacji z gospodarki narodowej sektora prywatnego. Na skutek dokonujących się zmian politycznych rozpoczął się nadto w Polsce proces dekodyfikacji prawa podatkowego, polegający na uchyleniu mocy obowiązującej ordynacji podatkowej z 1934 r. oraz parcelacji tej kodyfikacji ogólnego prawa podatkowego pomiędzy trzy akty prawodawcze.
W tym okresie pojawiło się w Polsce tzw. powielaczowe prawo podatkowe wynikające z tego, że rządowi przekazano z sejmu prawo stanowienia o podatkach. Rząd, tworząc prawo podatkowe powoływał się na art. 1 ustawy z 2 stycznia 1945 roku, w którym tzw. Krajowa Rada Narodowa upoważniła go do wydawania dekretów z mocą ustawy.
Dwa akty prawne powodowały, że polskie prawo podatkowe zaczęło się ponownie zmieniać. Po pierwsze art. 2 ust.2 ustawy z 19 grudnia 1980 r. o zobowiązaniach podatkowych, który odbierał rządowi prawo samodzielnego stanowienia o podatkach w drodze uchwał, stanowiąc, iż obowiązek podatkowy mogą tylko i wyłącznie kreować ustawy. Po drugie art. 7 ustawy z 23 grudnia 1988 r. o działalności gospodarczej. Przepis ten nakazywał samemu ustawodawcy, by w tworzeniu przepisów prawnych, określaniu obowiązków i przywilejów podatkowych kierować się zasadą równości.
Zmiany w procesie tworzenia prawa podatkowego należy wiązać z trzema instytucjami: powołaniem Naczelnego Sądu Administracyjnego, wprowadzeniem sądownictwa konstytucyjnego oraz utworzeniem urzędu Rzecznika Praw Obywatelskich. To właśnie działalność tych instytucji przyczyniła się w znacznej mierze do stopniowego upowszechniania właściwej kultury prawnej i spowodowała, że konsekwencje dotychczasowej koncepcji źródeł prawa podatkowego stały się dla podatnika mniej dotkliwe. W tym okresie w Polsce rozpoczął się proces porządkowania reguł tworzenia prawa. Orzecznictwo sądowe doprowadziło do zaniku samoistnej normodawczej działalności rządu w sprawach podatkowych, przeciwstawienie się praktyce legislacyjnej polegającej m.in. na retroaktywności przepisów podatkowych.
Oto kilka przykładów podatków z okresu Polski Ludowej:
Podatek wyrównawczy to również element systemu podatkowego PRL, obowiązujący od 1 stycznia 1958 do 31 grudnia 1991. Dotyczył podatników indywidualnych. Sprowadzał się do dodatkowego opodatkowania osób, których dochody w roku podatkowym przekroczyły pewien ustalony przez Ministerstwo Finansów limit. Dotyczył on zarówno wolnych zawodów (artystów, adwokatów itp.), jak i osób zatrudnionych w tzw. gospodarce uspołecznionej. Osoba, której dochód przekroczył limit, zobowiązana była do składania zeznania podatkowego (osoby o dochodach niższych nie miały obowiązku takich zeznań składać). Kwota powyżej limitu była opodatkowana według progresywnej stawki od 10% do 50%. Od podatku tego były liczne ulgi i odliczenia, m.in. na budowę lub remont domu. Z myślą o osobach wykonujących zawody twórcze, otrzymujących niekiedy honoraria raz na kilka lat (np. literaci), przewidziano możliwość przechowywania tych honorariów na specjalnym rachunku bankowym, wówczas opodatkowane były nie wpływy na ten rachunek, tylko kwoty z tego rachunku pobrane, o ile w roku podatkowym przekroczyły wspomniany limit.
Popiwek to podatek od ponadnormatywnych wypłat wynagrodzeń, wprowadzony w Polsce w 1986 roku. Zastąpił opłatę na rzecz Państwowego Funduszu Aktywizacji Zawodowej. Obciążał zysk przedsiębiorstw uspołecznionych, które w roku podatkowym przekroczyły dopuszczalny wzrost płac oraz wypłat z funduszu nagród i premii. Zadaniem tego podatku było ograniczanie wzrostu dochodów ludności.
Stawki podatku od ponadnormatywnych wypłat wynagrodzeń wynosiły:
W 1989 został włączony do nowo utworzonego podatku dochodowego od osób prawnych: do podatku obliczonego według stawki 40% doliczano dwukrotność nadmiernej podwyżki wynagrodzeń. Od 1990 funkcjonował jako odrębna forma opodatkowania. Został ostatecznie zlikwidowany w 1995 roku.
Transformacja systemu podatkowego w latach 90. XX w..
System podatkowy w PRL wymagał gruntownych zmian. Nawet stosunkowo pobieżna analiza pozwalała potwierdzić tezę o jego nieadekwatności do zasad funkcjonowania gospodarki rynkowej. Do głównych wad systemu należały:
Czynnikiem przyspieszającym decyzję o reformie systemu podatkowego był ostry kryzys finansów publicznych, który ujawnił się na przełomie pierwszego i drugiego kwartału 1991 roku. Dochody budżetu państwa w znacznym stopniu opierały się na podatkach bezpośrednich płaconych przez przedsiębiorstwa państwowe i z biegiem czasu zaczęły one gwałtownie spadać. W tej sytuacji koniecznie stało się szybkie rozszerzenie podatków pośrednich. Przeprowadzona w tych latach reforma zlikwidowała kilka tytułów podatkowych: podatek od wynagrodzeń, wyrównawczy, podatek od płac – uiszczany przez pracodawców, podatek dochodowy od działalności gospodarczej, podatek rolny z działów specjalnych produkcji rolnej. Zlikwidowano również odrębne opodatkowanie podatkiem dochodowym osób prawnych z sektora gospodarki uspołecznionej i nieuspołecznionej, wprowadzając w styczniu 1989 r. jednolity podatek dochodowy od osób prawnych.
Decyzje takie zostały podjęte już w 1992 roku przez rozszerzenie zakresu stosowania podatku obrotowego i podniesienie jego stawek. Jednak radykalna zmiana nastąpiła dopiero wraz z wprowadzeniem podatku od towarów i usług w 1993 roku, kiedy to wprowadzono VAT.
Nadrzędnym celem rozpoczętej w Polsce we wczesnych latach dziewięćdziesiątych transformacji systemu podatkowego było jego dostosowanie do potrzeb tworzącej się gospodarki rynkowej. Oznaczało to potrzeby neutralizacji systemu podatkowego, prowadząc do zastąpienia parametrycznego sposobu regulacji gospodarczej regulacją rynkową. Celem uzupełniającym, a jednocześnie pewnego rodzaju ograniczeniem dowolności wprowadzanych zmian, była konieczność dostosowania systemu fiskalnego do wymogów europejskich. W tej konsekwencji realizacja tak sformułowanych zadań powinna w pierwszym rzędzie wiązać się co najmniej:
W ciągu pierwszych czterech lat transformacji gospodarczej zbudowano podwaliny nowego systemu podatkowego. Późniejszy proces ewolucji systemu podatkowego ze względu na brak kompleksowego ujęcia polegał głównie na jego „psuciu”. Oprócz tego złożyło się kilka innych przyczyn:
Obecny system podatkowy w Polsce.
Prawne podstawy nakładania obowiązków podatkowych stanowi obowiązująca od dnia 17 października 1997 roku Konstytucja Rzeczypospolitej Polskiej z dnia 2 kwietnia 1997 roku (Dz. U. Nr 78, poz. 483). W art. 217 ustawodawca postanowił, że nakładanie: podatków, innych danin publicznych oraz określanie podmiotów opodatkowania, przedmiotów opodatkowania, stawek podatkowych, kategorii podmiotów zwolnionych od podatków, zasad przyznawania ulg i umorzeń podatkowych może następować wyłącznie w drodze ustawy. Zgodnie z zasadą wyrażoną w art. 8 Konstytucji jej przepisy stosuje się bezpośrednio, chyba że Konstytucja stanowi inaczej. Oznacza to, że jeżeli w przepisach prawa podatkowego zawarte jest unormowanie sprzeczne z określonym przepisem Konstytucji, stosuje się przepis Konstytucji. Miejsce Konstytucji w systemie źródeł prawa podatkowego wymaga nadto, aby proces jego wykładni przebiegał w taki sposób, by dokonana interpretacja była z nią zgodna.
Na polski system podatkowy składa się jedenaście tytułów podatkowych, objętych materialnym szczególnym prawem podatkowym. Pojęcie podatku zostało zdefiniowane w art. 6 ustawy z dnia 29 sierpnia 1997 roku ordynacja podatkowa (Dz. U. Nr 137, poz. 926 ze zm.) jako publicznoprawne, nieodpłatne, przymusowe i bezzwrotne świadczenie pieniężne na rzecz Skarbu Państwa lub gminy, wynikające z ustawy podatkowej. Przepisy Ordynacji podatkowej stosuje się również do opłat i innych niepodatkowych należności budżetu państwa i budżetów jednostek samorządu terytorialnego, do których ustalania lub określania uprawnione są organy podatkowe, oraz opłat, o których mowa w przepisach o podatkach i opłatach lokalnych.

</doc>
<doc id="2957573" url="https://pl.wikipedia.org/wiki?curid=2957573" title="Mennica Bułgarska">
Mennica Bułgarska

Mennica Bułgarska (Монетен двор) – mennica założona w 1952 roku, odpowiedzialna za produkcję monet Bułgarii. Właścicielem mennicy jest Bułgarski Bank Narodowy.
Przedmiotem działalności oprócz monet są również ordery, medale i insygnia państwowe, plakiety, stemple, naszyjniki oraz inną biżuterię. Wspólnie z Narodowym Muzeum Militarnym organizuje wystawę Orderów Bułgarskich.
Historia.
Pierwsze monety mennica wyprodukowała w 1952, roku jej utworzenia. Były to brązowe 1, 3 i 5 stotinek oraz miedzioniklowe 10 i 20 stotinek. Ordery i medale są produkowane od 1962 roku. Od 1965 mennica wytwarza różne kosztowności ze złota oraz srebra.
Pierwsze monety kolekcjonerskie z platyny zostały wybite w 1994 roku.

</doc>
<doc id="2957574" url="https://pl.wikipedia.org/wiki?curid=2957574" title="Natalja Arinbasarowa">
Natalja Arinbasarowa

Natalja Utiewlewna Arinbasarowa (ros.: Наталья Утевлевна Аринбасарова; kaz.: Наталья Өтеуліқызы Арынбасарова, "Natalja Öteulykyzy Arynbasarowa"; ur. 24 września 1946 w Ałma-Acie) – rosyjska aktorka teatralna i filmowa kazachsko-polskiego pochodzenia, uhonorowana tytułem Zasłużonej Artystki RFSRR.
Życiorys.
Urodziła się w stolicy Kazachstanu w 1946 roku. Jej ojciec Utewle Turemuratowicz był Kazachem, a jej matka Maria Żukowska była Polką. W 1964 roku ukończyła moskiewską szkołę choreograficzną, a potem odbyła studia we Wszechzwiązkowym Państwowym Instytucie Kinematografii (warsztaty Siergieja Gierasimowa i Tamary Makarowej). Na dużym ekranie zadebiutowała jako dziewiętnastolatka w filmie na podstawie powieści Czingiza Ajtmatowa „Pierwszy nauczyciel” (Kirgizfilm).
Życie prywatne.
Po raz pierwszy wyszła za mąż (w urzędzie stanu cywilnego we Frunze) następnego miesiąca po osiągnięciu pełnoletniości (w październiku 1964 roku), gdy (wbrew ostremu sprzeciwowi swoich rodziców) została żoną Andrieja Konczałowskiego. Para poznała się w Kazachstanie, gdzie Andriej realizował swój debiut reżyserski, którym była ekranizacja legendarnej powieści Czingiza Ajtmatowa „Pierwszy nauczyciel” – dziewiętnastoletnia, zachwycająca egzotyczną urodą, Natalja grała w tym obrazie główną rolę. W 1966 roku urodził się ich syn . Trzy lata później Natalja wniosła pozew o rozwód i w maju 1969 roku rozstała się z mężem.
Publikacje książkowe.
W 1999 roku wspólnie z córką Jekatieriną Dwigubską wydała książkę autobiograficzną pt. „Księżycowe drogi” (ros.: Лунные дороги, "Lunnyje dorogi").
Nagrody.
Za rolę Ałtynaj w filmie "Pierwszy nauczyciel" (1966) została uhonorowana Pucharem Volpiego dla najlepszej aktorki na 27. MFF w Wenecji. W 1980 roku otrzymała Nagrodę Państwową ZSRR.

</doc>
<doc id="2957575" url="https://pl.wikipedia.org/wiki?curid=2957575" title="Nowawieś (Kosowska) (gromada)">
Nowawieś (Kosowska) (gromada)

Nowawieś (Kosowska) (alt. "Nowa Wieś (Kosowska)") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowawieś (Kosowska) z siedzibą GRN w Nowejwsi (Kosowskiej) (w obecnym brzmieniu "Nowa Wieś") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Nowawieś i Łomna ze zniesionej gminy Kosów, obszar dotychczasowej gromady Grądy ze zniesionej gminy Sterdyń oraz obszar dotychczasowej gromady Zawady ze zniesionej gminy Olszew w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Kosów Lacki w tymże powiecie.
Uwaga: Nie mylić z pobliską gromadą Nowawieś w powiecie sokołowskim.

</doc>
<doc id="2957576" url="https://pl.wikipedia.org/wiki?curid=2957576" title="Arcybiskupi Westminster">
Arcybiskupi Westminster

Arcybiskupi Westminster – arcybiskupi metropolici Archidiecezji Westminster, katoliccy prymasi Anglii i Walii.

</doc>
<doc id="2957577" url="https://pl.wikipedia.org/wiki?curid=2957577" title="Biskupi Westminster">
Biskupi Westminster



</doc>
<doc id="2957579" url="https://pl.wikipedia.org/wiki?curid=2957579" title="Nowa Wieś (gromada Kosowska)">
Nowa Wieś (gromada Kosowska)



</doc>
<doc id="2957580" url="https://pl.wikipedia.org/wiki?curid=2957580" title="Nowa Wieś (gromada Grochowska)">
Nowa Wieś (gromada Grochowska)



</doc>
<doc id="2957581" url="https://pl.wikipedia.org/wiki?curid=2957581" title="La resa dei conti">
La resa dei conti



</doc>
<doc id="2957583" url="https://pl.wikipedia.org/wiki?curid=2957583" title="Gromada Nowa Wieś Kosowska">
Gromada Nowa Wieś Kosowska



</doc>
<doc id="2957584" url="https://pl.wikipedia.org/wiki?curid=2957584" title="Gromada Nowawieś Kosowska">
Gromada Nowawieś Kosowska



</doc>
<doc id="2957585" url="https://pl.wikipedia.org/wiki?curid=2957585" title="Gromada Nowawieś Grochowska">
Gromada Nowawieś Grochowska



</doc>
<doc id="2957587" url="https://pl.wikipedia.org/wiki?curid=2957587" title="9 Pułk Lotnictwa Myśliwskiego">
9 Pułk Lotnictwa Myśliwskiego



</doc>
<doc id="2957591" url="https://pl.wikipedia.org/wiki?curid=2957591" title="Na straży wolności">
Na straży wolności



</doc>
<doc id="2957593" url="https://pl.wikipedia.org/wiki?curid=2957593" title="Prymas Anglii i Walii">
Prymas Anglii i Walii



</doc>
<doc id="2957594" url="https://pl.wikipedia.org/wiki?curid=2957594" title="Chōkai">
Chōkai

„Chōkai” – nazwa noszona na przestrzeni dziejów przez kilka japońskich okrętów:

</doc>
<doc id="2957595" url="https://pl.wikipedia.org/wiki?curid=2957595" title="Nieciecz Włościańska (gromada)">
Nieciecz Włościańska (gromada)

Nieciecz Włościańska (alt. "Nieciecz Włościański") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nieciecz Włościańska z siedzibą GRN w Niecieczy Włościańskiej utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Kupientyn kolonia, Nieciecz Włościańska, Nieciecz-Dwór, Niewiadoma i Wyrąb ze zniesionej gminy Sabnie w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Nieciecz Włościańska wyłączono wieś Wyrąb, która weszła w skład nowo utworzonej gromady Sokołów w tymże powiecie, po czym gromadę Nieciecz Włościańska zniesiono a jej (pozostały) obszar włączono do gromady Sabnie tamże.

</doc>
<doc id="2957596" url="https://pl.wikipedia.org/wiki?curid=2957596" title="Alaksandr Andryjeuski">
Alaksandr Andryjeuski

Alaksandr Leanidawicz Andryjeuski, błr. Аляксандр Леанідавіч Андрыеўскі, ros. Александр Леонидович Андриевский - Aleksandr Leonidowicz Andrijewski (ur. 10 sierpnia 1968 w Mińsku) – radziecki i białoruski hokeista, reprezentant Białorusi, dwukrotny olimpijczyk. Trener hokejowy.
Kariera zawodnicza.
Wychowanek i do 1990 zawodnik Dinama Mińsk. Dwa następne sezonie grał w Dinamie Moskwa i w międzyczasie w drafcie NHL z 1991 został wybrany przez Chicago Blackhawks. W 1992 wyjechał do Stanów Zjednoczonych, gdzie zagrał tylko jeden w rozrgywkach NHL w Chicago Blackhawks, a przez dwa lata występował w rozgrywkach IHL. W 1994 powrócił do Białorusi, a rok później wyjechał do Finlandii i grał trzy sezony w SM-liiga. Kolejne lata to występy głównie w Niemczech, następnie w Rosji, po czym w 2005 zakończył karierę w barwach macierzystego klubu Dynama Mińsk. Jego partnerem w klubach był m.in. Alaksandr Makrycki.
W młodości reprezentował ZSRR na mistrzostwach świata juniorów do lat 20 w 1986. Następnie został reprezentantem Białorusi, w barwach której uczestniczył w turniejach mistrzostw świata w 1995 (Grupa C), 1996, 1997 (Grupa B), 1998, 1999, 2000, 2001 (Grupa A) oraz zimowych igrzysk olimpijskich 1998, 2002. Był wielokrotnym kapitanem reprezentacji.
Kariera trenerska.
Po zakończeniu kariery zawodniczej został szkoleniowcem i działaczem hokejowym. Początkowo był trenerem klubu HK Homel, a następnie rozpoczął pracę w Dynama Mińsk, gdzie wpierw był głównym trenerem, następnie asystentem przy innych szkoleniowcach, a od października 2012 (po tym jak został zwolniony Fin Kari Heikkilä) ponownie został pierwszym szkoleniowcem - początkowo tymczasowo, a z kolei jego asystentem w styczniu 2013 roku został Słowak Ľubomír Pokovič, zaś po zakończeniu sezonu KHL (2012/2013) postanowiono, że Andryjeuski pozostanie na stanowisku szkoleniowca. Pod koniec listopada 2013 został zwolniony. W sezonie ekstraligi białoruskiej 2014/2015 był ponownie trenerem HK Homel. Od czerwca 2015 był głównym trenerem Admirała Władywostok. Został zwolniony z tej posady 9 października 2017. Od września 2018 do kwietnia 2019 był trenerem Sibiru. W maju 2019 został trenerem Dynama Mińsk. W październiku 2019 został szkoleniowcem HK Soczi. W sierpniu 2021 ponownie został głównym trenerem Admirała Władywostok, a w listopadzie 2021 opuścił tę posadę. W styczniu 2022 został trenerem konsultantem w Nieftianiku Almietjewsk.
Równolegle był dotychczas dwukrotnie asystentem głównego trenera reprezentacji Białorusi - na turniejach mistrzostw świata w 2011 (Eduard Zankawiec), 2012 (Kari Heikkilä) i 2013 (Andrej Skabiełka).

</doc>
<doc id="2957597" url="https://pl.wikipedia.org/wiki?curid=2957597" title="Nieciecz Włościański (gromada)">
Nieciecz Włościański (gromada)



</doc>
<doc id="2957604" url="https://pl.wikipedia.org/wiki?curid=2957604" title="Mołożew (gromada)">
Mołożew (gromada)

Mołożew (alt. "Mołożew Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mołożew z siedzibą GRN w Mołożewie (w obecnym brzmieniu "Mołożew-Wieś") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Mołożew, Mołożew Dwór i Gródek (z wyłączeniem kolonii Gródek) ze zniesionej gminy Jabłonna oraz obszar dotychczasowej gromady Wirów (z wyłączeniem kolonii Wirów) ze zniesionej gminy Repki w tymże powiecie. Dla gromady ustalono 14 członków gromadzkiej rady narodowej.
31 grudnia 1959 z gromady Mołożew wyłączono wieś Wirów, włączając ją do gromady Skrzeszew w tymże powiecie, po czym gromadę Mołożew zniesiono a jej (pozostały) obszar włączono do gromady Jabłonna tamże.

</doc>
<doc id="2957607" url="https://pl.wikipedia.org/wiki?curid=2957607" title="Mołożew Wieś (gromada)">
Mołożew Wieś (gromada)



</doc>
<doc id="2957608" url="https://pl.wikipedia.org/wiki?curid=2957608" title="Głos Żołnierza">
Głos Żołnierza



</doc>
<doc id="2957611" url="https://pl.wikipedia.org/wiki?curid=2957611" title="Sawice Wieś (gromada)">
Sawice Wieś (gromada)

Sawice Wieś – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sawice Wieś z siedzibą GRN w Sawicach Wsi (w obecnym brzmieniu "Sawice-Wieś") utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Sawice Wieś, Sawice Dwór i Sawice-Bronisze ze zniesionej gminy Wyrozęby oraz obszar dotychczasowej gromady Bohy ze zniesionej gminy Repki w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Wyrozęby-Podawce w tymże powiecie.

</doc>
<doc id="2957615" url="https://pl.wikipedia.org/wiki?curid=2957615" title="Rogów (gromada w powiecie sokołowskim)">
Rogów (gromada w powiecie sokołowskim)

Rogów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rogów z siedzibą GRN w Rogowie utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Bachorza, Jasień, Józin, Kamianka i Rogów ze zniesionej gminy Repki oraz obszar dotychczasowej gromady Bałki ze zniesionej gminy Sabnie w tymże powiecie. Dla gromady ustalono 13 członków gromadzkiej rady narodowej.
29 lutego 1956 z gromady Rogów wyłączono kolonię Szymanówka włączając ją do gromady Czekanów w tymże powiecie.
Gromadę zniesiono 31 grudnia 1959, a jej obszar włączono do gromady Repki w tymże powiecie.

</doc>
<doc id="2957620" url="https://pl.wikipedia.org/wiki?curid=2957620" title="Gra pojedyncza kobiet w tenisie ziemnym na Igrzyskach Małych Państw Europy 2013">
Gra pojedyncza kobiet w tenisie ziemnym na Igrzyskach Małych Państw Europy 2013

Gra pojedyncza kobiet w tenisie ziemnym na Igrzyskach Małych Państw Europy 2013 – zawody tenisowe w grze pojedynczej kobiet, rozgrywane w dniach 28 maja–1 czerwca 2013 roku podczas igrzysk w Luksemburgu. Zawodniczki zmagały się na obiektach Tennis Club Arquebusiers. W rywalizacji wzięły udział tenisistki z sześciu krajów.
Harmonogram zawodów.
Zawody miały miejsce pomiędzy 28 maja a 1 czerwca.

</doc>
<doc id="2957621" url="https://pl.wikipedia.org/wiki?curid=2957621" title="Gra podwójna kobiet w tenisie ziemnym na Igrzyskach Małych Państw Europy 2013">
Gra podwójna kobiet w tenisie ziemnym na Igrzyskach Małych Państw Europy 2013

Gra podwójna kobiet w tenisie ziemnym na Igrzyskach Małych Państw Europy 2013 – zawody tenisowe w grze podwójnej kobiet, rozgrywane w dniach 30–31 maja 2013 roku podczas igrzysk w Luksemburgu. Zawodniczki zmagały się na obiektach Tennis Club Arquebusiers. W rywalizacji wzięły udział pary deblowe z czterech krajów.
Harmonogram zawodów.
Zawody miały miejsce pomiędzy 30 a 31 maja.

</doc>
<doc id="2957622" url="https://pl.wikipedia.org/wiki?curid=2957622" title="Gra pojedyncza mężczyzn w tenisie ziemnym na Igrzyskach Małych Państw Europy 2013">
Gra pojedyncza mężczyzn w tenisie ziemnym na Igrzyskach Małych Państw Europy 2013

Gra pojedyncza mężczyzn w tenisie ziemnym na Igrzyskach Małych Państw Europy 2013 – zawody tenisowe w grze pojedynczej mężczyzn, rozgrywane w dniach 28 maja–1 czerwca 2013 roku podczas igrzysk w Luksemburgu. Zawodnicy zmagali się na obiektach Tennis Club Arquebusiers. W rywalizacji wzięli udział tenisiści z siedmiu krajów.
Harmonogram zawodów.
Zawody miały miejsce pomiędzy 28 maja a 1 czerwca.

</doc>
<doc id="2957623" url="https://pl.wikipedia.org/wiki?curid=2957623" title="Gra podwójna mężczyzn w tenisie ziemnym na Igrzyskach Małych Państw Europy 2013">
Gra podwójna mężczyzn w tenisie ziemnym na Igrzyskach Małych Państw Europy 2013

Gra podwójna mężczyzn w tenisie ziemnym na Igrzyskach Małych Państw Europy 2013 – zawody tenisowe w grze podwójnej mężczyzn, rozgrywane w dniach 30–31 maja 2013 roku podczas igrzysk w Luksemburgu. Zawodnicy zmagali się na obiektach Tennis Club Arquebusiers. W rywalizacji wzięły udział pary deblowe z sześciu krajów.
Harmonogram zawodów.
Zawody miały miejsce pomiędzy 30 a 31 maja.

</doc>
<doc id="2957624" url="https://pl.wikipedia.org/wiki?curid=2957624" title="Gra mieszana w tenisie ziemnym na Igrzyskach Małych Państw Europy 2013">
Gra mieszana w tenisie ziemnym na Igrzyskach Małych Państw Europy 2013

Gra mieszana w tenisie ziemnym na Igrzyskach Małych Państw Europy 2013 – zawody tenisowe w grze mieszanej, rozgrywane w dniach 28–31 maja 2013 roku podczas igrzysk w Luksemburgu. Zawodnicy zmagali się na obiektach Tennis Club Arquebusiers. W rywalizacji wzięły udział pary mieszane z pięciu krajów.
Harmonogram zawodów.
Zawody miały miejsce pomiędzy 28 a 31 maja.

</doc>
<doc id="2957627" url="https://pl.wikipedia.org/wiki?curid=2957627" title="Hrabstwo Sampson">
Hrabstwo Sampson

Hrabstwo Sampson (ang. "Sampson County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 947 mil2 (2453 km2), z czego 945 mil2 (2448 km2) stanowią lądy, a 2 mile2 (5 km2) stanowią wody. Według szacunków United States Census Bureau w roku 2012 miało 63 949 mieszkańców. Jego siedzibą administracyjną jest Clinton.

</doc>
<doc id="2957628" url="https://pl.wikipedia.org/wiki?curid=2957628" title="Hrabstwo Catawba">
Hrabstwo Catawba

Hrabstwo Catawba (ang. "Catawba County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 414 mil2 (1072 km2), z czego 400 mil2 (1036 km2) stanowią lądy, a 14 mil2 (36 km2) stanowią wody. Według szacunków United States Census Bureau w roku 2012 miało 154 339 mieszkańców. Jego siedzibą administracyjną jest Newton.

</doc>
<doc id="2957629" url="https://pl.wikipedia.org/wiki?curid=2957629" title="Hrabstwo Vance">
Hrabstwo Vance

Hrabstwo Vance (ang. "Vance County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 270 mil2 (699 km2), z czego 254 mile2 (658 km2) stanowią lądy, a 16 mil2 (41 km2) stanowią wody. Według szacunków United States Census Bureau w roku 2012 miało 45 132 mieszkańców. Jego siedzibą administracyjną jest Henderson.

</doc>
<doc id="2957630" url="https://pl.wikipedia.org/wiki?curid=2957630" title="Hrabstwo Wake">
Hrabstwo Wake

Hrabstwo Wake (ang. "Wake County") – hrabstwo w stanie Karolina Północna w Stanach Zjednoczonych. Według spisu z 2020 roku liczy ponad 1,1 mln mieszkańców i jest najbardziej zaludnionym hrabstwem w stanie. Jego siedzibą administracyjną jest Raleigh.
Demografia.
Według danych z 2019 roku 64,6% mieszkańców stanowiła ludność biała (59,4% nie licząc Latynosów), 20,8% to byli czarnoskórzy Amerykanie lub Afroamerykanie, 7,5% to Azjaci, 2,5% miało rasę mieszaną, 0,5% to rdzenna ludność Ameryki i 0,02% to Hawajczycy i mieszkańcy innych wysp Pacyfiku. Latynosi stanowili 10,4% ludności hrabstwa.
Religia.
Hrabstwo Wake posiada najwyższy odsetek katolików w obu Karolinach – w 2010 roku 11% populacji jest członkami Kościoła katolickiego. Ponad 31,1% było członkami zarejestrowanych kościołów protestanckich i byli to głównie: baptyści (10,2%), metodyści (7%), bezdenominacyjni (5,8%), kalwini (2,5%) i zielonoświątkowcy (2%).
Do innych grup religijnych należeli: muzułmanie (1,1%), mormoni (0,99%), buddyści (0,67%), hinduiści (0,64%), żydzi (0,38%), prawosławni (0,29%), unitarianie uniwersalisći (0,09%) i bahaiści (0,06%).
Wśród niezarejestrowanych związków byli: świadkowie Jehowy (9 zborów), Zjednoczony Kościół Zielonoświątkowy (6 zborów), Kościół Anglikański w Ameryce Północnej (5 kościołów) i wiele innych.

</doc>
<doc id="2957631" url="https://pl.wikipedia.org/wiki?curid=2957631" title="Hrabstwo Yadkin">
Hrabstwo Yadkin

Hrabstwo Yadkin (ang. "Yadkin County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 337 mil2 (873 km2), z czego 336 mile2 (870 km2) stanowią lądy, a 2 mil2 (5 km2) stanowią wody. Według szacunków United States Census Bureau w roku 2012 miało 38 084 mieszkańców. Jego siedzibą administracyjną jest Yadkinville.

</doc>
<doc id="2957632" url="https://pl.wikipedia.org/wiki?curid=2957632" title="Hrabstwo Currituck">
Hrabstwo Currituck

Hrabstwo Currituck (ang. "Currituck County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 526 mil2 (1362 km2), z czego 262 mile2 (679 km2) stanowią lądy, a 264 mil2 (684 km2) stanowią wody. Według szacunków United States Census Bureau w roku 2012 miało 24 077 mieszkańców. Jego siedzibą administracyjną jest Currituck.

</doc>
<doc id="2957633" url="https://pl.wikipedia.org/wiki?curid=2957633" title="Hrabstwo New Hanover">
Hrabstwo New Hanover

Hrabstwo New Hanover (ang. "New Hanover County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 328 mil2 (850 km2), z czego 199 mile2 (515 km2) stanowią lądy, a 129 mil2 (334 km2) stanowią wody. Według szacunków United States Census Bureau w roku 2012 miało 209 234 mieszkańców. Jego siedzibą administracyjną jest Wilmington.

</doc>
<doc id="2957634" url="https://pl.wikipedia.org/wiki?curid=2957634" title="Hrabstwo Pamlico">
Hrabstwo Pamlico

Hrabstwo Pamlico (ang. "Pamlico County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 566 mil2 (1466 km2), z czego 337 mil2 (873 km2) stanowią lądy, a 229 mil2 (593 km2) stanowią wody. Według szacunków United States Census Bureau w roku 2012 miało 13 074 mieszkańców. Jego siedzibą administracyjną jest Bayboro.

</doc>
<doc id="2957635" url="https://pl.wikipedia.org/wiki?curid=2957635" title="Za Polskę Ludową">
Za Polskę Ludową



</doc>
<doc id="2957637" url="https://pl.wikipedia.org/wiki?curid=2957637" title="PT-97">
PT-97

PT-97 – polski projekt czołgu podstawowego, mający być końcowym etapem modernizacji czołgu PT-91. Doświadczenia zdobyte przy opracowywaniu i produkcji czołgu PT-97 miały pomóc w opracowaniu polskiego czołgu III generacji – „Goryl”.
Historia.
Czołgi PT-94 i PT-97 miały być kolejnymi etapami modernizacji czołgu PT-91 i wypełnić lukę pomiędzy czołgami podstawowymi II generacji T-72, a czołgiem III generacji („Goryl”). Opracowanie PT-97 planowano wykonać w latach 1995-1997, a produkcja miała trwać do 2005 roku. Ostatecznie projekt PT-97 nie wyszedł poza stadium prac koncepcyjnych.
Opis konstrukcji.
PT-97 miał posiadać całkowicie nową wieżę z pancerzem wielowarstwowym w przedniej części. Wykonana miała być metodą spawania z płyt pancernych. Ponadto zakładano zastosowanie zintegrowanego systemu dowodzenia oraz nowego systemu kierowania ogniem, który byłby przystosowany do sterowania przeciwpancernymi pociskami rakietowymi.
Głównym uzbrojeniem czołgu miała być zmodyfikowana armata 2A46 kal. 125 mm, wyposażona w nową stabilizację. Ponadto planowano zainstalowanie moździerza kal. 60 mm oraz przeciwlotniczego karabinu maszynowego sterowanego z wnętrza wieży.
W celu zwiększenia ruchliwości czołgu na polu walki, zdecydowano się na opracowanie nowej konstrukcji zawieszenia.
Ponadto przewidywano zastosowanie środków łączności nowej generacji oraz systemu ochrony ABC.

</doc>
<doc id="2957640" url="https://pl.wikipedia.org/wiki?curid=2957640" title="Żołnierz Ludu">
Żołnierz Ludu



</doc>
<doc id="2957643" url="https://pl.wikipedia.org/wiki?curid=2957643" title="Żołnierska Służba">
Żołnierska Służba



</doc>
<doc id="2957644" url="https://pl.wikipedia.org/wiki?curid=2957644" title="Żołnierz Polski Ludowej">
Żołnierz Polski Ludowej



</doc>
<doc id="2957646" url="https://pl.wikipedia.org/wiki?curid=2957646" title="Żołnierz Przodownik">
Żołnierz Przodownik



</doc>
<doc id="2957647" url="https://pl.wikipedia.org/wiki?curid=2957647" title="Czaple-Andrelewicze (gromada)">
Czaple-Andrelewicze (gromada)

Czaple-Andrelewicze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czaple-Andrelewicze z siedzibą GRN w Czaplach-Andrelewiczach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Bartków Nowy, Bartków Stary, Czaple, Czaple kolonia, Mogielnica i Zaleś ze zniesionej gminy Korczew oraz obszar dotychczasowej gromady Czaple-Andrelewicze ze zniesionej gminy Wyrozęby w tymże powiecie. Dla gromady ustalono 15 członków gromadzkiej rady narodowej.
31 grudnia 1959 z gromady Czaple-Andrelewicze wyłączono wsie Czaple-Wieś, Bartków Nowy, Bartków Stary, Mogielnica i Zaleś, włączając ją do gromady Korczew w powiecie łosickim w tymże województwie, po czym gromadę Czaple-Andrelewicze zniesiono a jej (pozostały) obszar włączono do gromady Wyrozęby-Podawce w powiecie sokołowskim.

</doc>
<doc id="2957648" url="https://pl.wikipedia.org/wiki?curid=2957648" title="Przegląd Samochodowy">
Przegląd Samochodowy



</doc>
<doc id="2957650" url="https://pl.wikipedia.org/wiki?curid=2957650" title="Jarosław Daszkewycz">
Jarosław Daszkewycz

 Jarosław Daszkewycz (ur. 13 grudnia 1926 we Lwowie, zm. 25 lutego 2010 tamże) – ukraiński historyk, mediewista.
Życiorys.
Syn Romana Daszkewycza, generała armii Ukraińskiej Republiki Ludowej i Ołeny Stepaniw. W 1944 ukończył gimnazjum akademickie we Lwowie. W 1949 roku ukończył studia na wydziale ﬁlologicznym Uniwersytetu Lwowskiego. 10 grudnia 1949 roku został aresztowany jako: "syn znanej ukraińskiej nacjonalistki, byłej sotnik strzelców galicyjskich Ołeny Stepaniw" oraz za posiadanie i kolportaż "kontrrewolucyjnej literatury". W więzieniach i obozach koncentracyjnych Gułagu przebywał do 1956 roku.
W 1957 roku pracował jako bibliograf na Wydziale Historii Ukrainy w Instytucie Nauk Społecznych Akademii Nauk ZSRR. W 1963 uzyskał stopień naukowy kandydata nauk na uniwersytecie w Erywaniu na podstawie pracy "Вірменські колонії на Україні в джерелах та літературі XV-XIX ст." ("Kolonie ormiańskie na Ukrainie w świetle źródeł i literatury od XV do XIX wieku"). Od 1980 do 1990 roku był bez pracy. Publikował artykuły z zakresu źródłoznawstwa w czasopismach naukowych wydawanych w Moskwie, Warszawie, Erywaniu, na Harvardzie i w Paryżu. W 1988 roku jego wystąpienie w czasie dyskusji o Mychajle Hruszewskim w kijowskim klubie Spadszczyna wywołało burzę oklasków. Dopiero w 1990 roku został przywrócony do pracy w Instytucie Nauk Społecznych (obecnie Instytut Ukrainoznawstwa). W 1994 roku uzyskał stopień naukowy doktora nauk historycznych (odpowiednik habilitacji) na podstawie pracy "Стан і напрями джерелознавчих та історичних досліджень історії України (друга половина XIX-XX ст.)". W roku 1995 został rehabilitowany jako oﬁara represji politycznych. Autor ponad tysiąca prac naukowych. Od 1995 wykładowca Uniwersytetu Lwowskiego, od 1998 kierownik katedry wschodoznawstwa Wydziału Filologicznego Uniwersytetu.
Został pochowany na Cmentarzu Łyczakowskim we Lwowie.

</doc>
<doc id="2957651" url="https://pl.wikipedia.org/wiki?curid=2957651" title="Valparaíso (Meksyk)">
Valparaíso (Meksyk)



</doc>
<doc id="2957653" url="https://pl.wikipedia.org/wiki?curid=2957653" title="Czekanów (gromada w powiecie sokołowskim)">
Czekanów (gromada w powiecie sokołowskim)

Czekanów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czekanów z siedzibą GRN w Czekanowie utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Czekanów, Kanabród i Łuzki ze zniesionej gminy Jabłonna oraz obszar dotychczasowej gromady Nowomodna ze zniesionej gminy Repki w tymże powiecie. Dla gromady ustalono 12 członków gromadzkiej rady narodowej.
29 lutego 1956 z gromady Czekanów wyłączono kolonię Ludwinów włączając ją do gromady Jabłonna Lacka w tymże powiecie; do gromady Czekanów przyłączono natomiast kolonię Szymanówka z gromady Rogów w tymże powiecie.
31 grudnia 1959 do gromady Czekanów przyłączono wieś Władysławów ze znoszonej gromady Bujały-Mikosze w tymże powiecie.
31 grudnia 1961 gromadę zniesiono, włączając jej obszar do gromad: Jabłonna (wsie Czekanów, Łuzki i Władysławów), Repki (wsie Kanabrut i Szymanówka) i Skrzeszew (wieś Nowomodna) w tymże powiecie.

</doc>
<doc id="2957663" url="https://pl.wikipedia.org/wiki?curid=2957663" title="Kożuchów (gromada w powiecie sokołowskim)">
Kożuchów (gromada w powiecie sokołowskim)

Kożuchów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kożuchów z siedzibą GRN w Kożuchowie utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Błonie Duże, Błonie Małe, Brodacze, Kożuchów, Krasnodęby-Sypytki, Krasnodęby-Kasmy i Krasnodęby-Rafały ze zniesionej gminy Wyrozęby oraz obszar dotychczasowej gromady Kożuchówek ze zniesionej gminy Kowiesy w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Kożuchów wyłączono wsie Krasnodęby-Kasmy, Krasnodęby-Sypytki i Krasnodęby-Rafały, włączając je do gromady Repki w tymże powiecie, po czym gromadę Kożuchów zniesiono a jej (pozostały) obszar włączono do gromady Bielany tamże.

</doc>
<doc id="2957665" url="https://pl.wikipedia.org/wiki?curid=2957665" title="The Littlest Pet Shop">
The Littlest Pet Shop



</doc>
<doc id="2957667" url="https://pl.wikipedia.org/wiki?curid=2957667" title="Kurowice (gromada w powiecie sokołowskim)">
Kurowice (gromada w powiecie sokołowskim)

Kurowice (od 31 XII 1959 "Zembrów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kurowice z siedzibą GRN w Kurowicach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Hołowienki kolonia, Kurowice i Kurowice kolonia ze zniesionej gminy Sabnie oraz obszary dotychczasowych gromad Paderewek, Szwejki i Zembrów ze zniesionej gminy Sterdyń w tymże powiecie. Dla gromady ustalono 20 członków gromadzkiej rady narodowej.
31 grudnia 1959 gromadę Kurowice zniesiono przenosząc siedzibę GRN z Kurowic do Zembrowa i zmieniając nazwę jednostki na "gromada Zembrów".

</doc>
<doc id="2957668" url="https://pl.wikipedia.org/wiki?curid=2957668" title="Pristiophorus">
Pristiophorus

Pristiophorus – rodzaj morskich ryb chrzęstnoszkieletowych z rodziny piłonosowatych (Pristiophoridae).
Zasięg występowania.
Północno-zachodni Pacyfik, zachodni Atlantyk, zachodni Ocean Indyjski oraz morza wokół Australii.
Klasyfikacja.
Gatunki zaliczane do tego rodzaju:

</doc>
<doc id="2957670" url="https://pl.wikipedia.org/wiki?curid=2957670" title="Telaki (gromada)">
Telaki (gromada)

Telaki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Telaki z siedzibą GRN w Telakach utworzono – jako jedną z 8759 gromad na terenie Polski – w powiecie sokołowskim w woj. warszawskim, na mocy uchwały nr VI/10/21/54 WRN w Warszawie z dnia 5 października 1954. W skład jednostki weszły obszary dotychczasowych gromad Buczyn Nowy i Telaki ze zniesionej gminy Kosów oraz obszary dotychczasowych gromad Buczyn Dworski i Buczyn Szlachecki ze zniesionej gminy Sterdyń w tymże powiecie. Dla gromady ustalono 14 członków gromadzkiej rady narodowej.
31 grudnia 1959 z gromady Telaki wyłączono wsie Buczyn Dworski, Buczyn Nowy i Buczyn Szlachecki, włączając je do gromady Skibniew-Podawce w tymże powiecie, po czym gromadę Telaki zniesiono a jej (pozostały) obszar włączono do gromady Kosów Lacki tamże.

</doc>
<doc id="2957673" url="https://pl.wikipedia.org/wiki?curid=2957673" title="Pere López Agràs">
Pere López Agràs

Pere López Agràs (ur. 13 października 1971 w Andorze) – andorski polityk i ekonomista, minister gospodarki i finansów (2009–2011), od kwietnia do maja 2011 p.o. premiera Andory.
Życiorys.
Absolwent zarządzania przedsiębiorstwem. Ukończył studia podyplomowe w zakresie audytu. Pracował jako ekonomista i audytor. Członek Socjaldemokratycznej Partii Andory. W latach 2007–2009 był radnym parafii La Massana. 8 czerwca 2009 objął urząd ministra gospodarki i finansów w rządzie, którym kierował Jaume Bartumeu. 28 kwietnia 2011 został pełniącym obowiązki premiera Andory (Jaume Bartumeu ustąpił po wyborczej porażce socjaldemokratów). Wykonywał je do 12 maja 2011, gdy na czele rządu stanął Antoni Martí
Pere López Agràs był później pierwszym sekretarzem (2013–2015) oraz przewodniczącym (2015–2019) Socjaldemokratycznej Partii Andory. W 2015 i 2019 wybierany na posła do Rady Generalnej.

</doc>
<doc id="2957677" url="https://pl.wikipedia.org/wiki?curid=2957677" title="Spartakusaufstand">
Spartakusaufstand



</doc>
<doc id="2957678" url="https://pl.wikipedia.org/wiki?curid=2957678" title="Ławeczka Poetów w Tarnowie">
Ławeczka Poetów w Tarnowie

Ławeczka Poetów w Tarnowie – ławka pomnikowa, odsłonięta 3 grudnia 2004 przy ulicy Wałowej w Tarnowie.
Ławeczka powstała z inicjatywy Miejskiej Biblioteki Publicznej w Tarnowie i Wydziału Kultury Urzędu Miasta Tarnowa. Ławeczka ma formę kamiennego murku, wzniesionego na planie kwadratu, okalającego klomb z rosnącym pośrodku drzewem. Przykryty jest płytą z polerowanego kamienia, na której z trzech stron przysiadły, naturalnej wielkości, odlane w brązie postacie literatów, wybranych w plebiscycie czytelników Biblioteki Publicznej: Zbigniewa Herberta, Agnieszki Osieckiej i Jana Brzechwy. Obok postaci znajdują się metalowe skrzynki z tomikami ich poezji. Klucze do skrzyneczek można wypożyczyć w pobliskiej pizzerii.
Na tułowiu każdej z postaci uwiecznione są fragmenty ich utworów.
Na sukni Osieckiej:
"Będę czekać tu przez czterysta wiosen i sto długich zim, będę czekać tu, w mieście tym" („Będę czekać” - tekst piosenki Steni Kozłowskiej)
"i tylko taką mnie ścieżką poprowadź, gdzie śmieją się śmiechy w ciemności i gdzie muzyka gra, gdzie muzyka gra, muzyka" („Wielka woda” - tekst piosenki Maryli Rodowicz).
Na kapeluszu Osieckiej:
"Choćbyś odszedł z miasta będę czekać tu tak jak wierna gwiazda, będę czekać" (cd. tekstu „Będę czekać”).
Na plecach figury Brzechwy fragmenty wiersza „Kaczka Dziwaczka”:
"Nad rzeczką opodal krzaczka mieszkała kaczka-dziwaczka lecz zamiast trzymać się rzeczki robiła piesze wycieczki znosiła jaja na twardo i miała czubek z kokardą, a przy tym na przekór kaczkom czesała się wykałaczką. Martwiły się inne kaczki co będzie z takiej dziwaczki".
Obok pomnika poety znajduje się po stronie prawej figurka kaczki, a po lewej niewielkich rozmiarów żaba i żółw.
Na figurze Herberta zarówno z przodu jak i z tyłu widnieją słowa wierszy.
Z przodu fragment wiersza „Chciałbym opisać”:
"Chciałbym opisać najprostsze wzruszenie, radość lub smutek, ale nie tak jak robią to inni sięgając po promienie deszczu albo słońca, chciałbym opisać światło, które we mnie się rodzi, ale wiem, że..."
Z tyłu dalszy fragment wiersza „Chciałbym opisać”:
"nie jest ono podobne do żadnej gwiazdy, bo jest nie tak jasne, nie tak czyste i niepewne", a dalej fragment wiersza „Przypowieść”:
"czym byłby świat gdyby nie napełniała go nieustanna krzątanina poety wśród ptaków i kamieni".
Ławeczka jest dziełem tarnowskiego rzeźbiarza Jacka Kucaby.
Odsłonięciu ławeczki towarzyszył koncert prowadzony przez Magdę Umer.

</doc>
<doc id="2957682" url="https://pl.wikipedia.org/wiki?curid=2957682" title="Ruben Allinger">
Ruben Allinger

Ruben Allinger (ur. 23 grudnia 1891 w Uppsali, zm. 9 stycznia 1979 w Tumbie) – szwedzki hokeista grający na pozycji obrońcy, uczestnik zimowych igrzysk olimpijskich w 1924. Był członkiem reprezentacji Szwecji, która na tych igrzyskach zajęła czwarte miejsce. Zawodnik klubu Djurgårdens IF, w którym grał 11 sezonów. W 1926 zdobył z tym klubem mistrzostwo Szwecji.

</doc>
<doc id="2957683" url="https://pl.wikipedia.org/wiki?curid=2957683" title="Eduard Worganow">
Eduard Worganow

Eduard Worganow ros. Эдуард Алексеевич Ворганов (ur. 7 grudnia 1982 w Woroneżu) – rosyjski kolarz szosowy, zawodnik profesjonalnej grupy Team Katusha.

</doc>
<doc id="2957689" url="https://pl.wikipedia.org/wiki?curid=2957689" title="SM U-107">
SM U-107

SM U-107 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1915-1917. Wodowany 28 czerwca 1917 roku, wszedł do służby w Cesarskiej Marynarce Wojennej 18 sierpnia 1917 roku, pod dowództwem kapitana Wilhelm-Friedricha Starke'a. 21 września 1917 roku został przydzielony do IV Flotylli. 
W zachodniej części kanału La Manche 21 października 1917 U-107 uszkodził grecki parowiec Epiros o pojemności 1084 BRT. 
1 stycznia 1918 roku dowódcą okrętu został mianowany Kurt Slevogt. Pierwszym zatopionym przez U-107 statkiem był brytyjski parowiec „Marstonmoor” o pojemności BRT, który 14 kwietnia 1918 roku, został storpedowany 55 mil na północny zachód od Cape Wrath w Szkocji. Statek płynął z ładunkiem węgla oraz drobnicy z Milford Haven do Murmańska. 29 czerwca 1918, 30 mil na zachód od Ragefjord zatopił norweski żaglowiec "Castor I" o pojemności 117 BRT, na trasie Arendal - Tyne z ładunkiem stempli.
1 sierpnia 1918 roku nowym dowódcą okrętu został wcześniejszy dowódca SM UC-31 Kurt Siewert. To pod jego dowództwem U-107 zatopił największe statki. 15 sierpnia 1918 roku 250 mil na północny zachód od Cabo Fisterra U-107 storpedował i zatopił amerykański parowiec "Cubore" o pojemności BRT. Statek płynął z Saint-Nazaire do Nowego Jorku. W czasie ataku zginęło 9 członków załogi. Trzy dni później, 120 mil na północny zachód od przylądka Villano, U-107 zatopił płynący pod balastem brytyjski parowiec "Idaho" o pojemności 3023 BRT. 21 sierpnia 1918 roku został zatopiony amerykański parowiec "Lake Edon" o pojemności 2371 BRT, przewożący węgiel do Francji. 16 członków załogi zginęło. Atak nastąpił zaledwie 4 mile od Towan Head, Newquay. Największym oraz ostatnim zatopionym statkiem był brytyjski parowiec pasażerski linii Cunarda - „Flavia”. 24 sierpnia 1918 roku, zbudowany w 1902 roku statek, o pojemności BRT, został storpedowany i zatopiony około 30 mil na północny zachód od Tory Island. Statek płynął z Montrealu do Avonmouth z ładunkiem drobnicy oraz końmi. Zginęła 1 osoba.
20 listopada 1918 roku okręt został poddany Royal Navy. W 1922 roku zezłomowany i rozebrany w Swansea. U-107 w ciągu pięciu patroli zatopił 6 statków nieprzyjaciela o łącznej pojemności BRT oraz jeden uszkodził.

</doc>
<doc id="2957690" url="https://pl.wikipedia.org/wiki?curid=2957690" title="Josef Bonnici">
Josef Bonnici

Josef Bonnici (ur. 15 kwietnia 1953 w Birżebbuġa) – maltański ekonomista, polityk, wykładowca akademicki. Minister, poseł krajowy i europejski, audytor w Trybunale Obrachunkowym, prezes maltańskiego banku centralnego.
Życiorys.
W 1975 ukończył studia ekonomiczne na University of Malta. Kształcił się następnie na kanadyjskim Simon Fraser University, gdzie uzyskiwał magisterium i doktorat.
Od 1980 do 1988 był wykładowcą akademickim na australijskim Deakin University. W 1988 powrócił na stałe do kraju, gdzie objął stanowisko profesora ekonomii na macierzystej uczelni. Pracował tam do 2004. Zaangażował się jednocześnie w działalność polityczną w ramach centroprawicowej Partii Narodowej. W latach 1988–1992 pełnił funkcję doradcy gospodarczego przy maltańskim premierze. Od 1994 do 1995 był sekretarzem parlamentarnym przy ministrze finansów. W okresach 1995–1996 i 1998–2003 sprawował urząd ministra spraw gospodarczych. W 1992 po raz pierwszy został wybrany do Izby Reprezentantów, uzyskując reelekcję w kolejnych wyborach w 1996, 1998 i 2003. Również w 2003 został maltańskim obserwatorem w Parlamencie Europejskim V kadencji. Po akcesji Malty do Unii Europejskiej od 1 do 6 maja 2004 był formalnie eurodeputowanym.
Z dniem 7 maja 2004 został pierwszym w historii swojego kraju audytorem w Trybunale Obrachunkowym. Po zakończeniu kadencji został dyrektorem maltańskiego banku centralnego, a 1 lipca 2011 uzyskał nominację na jego prezesa; pełnił tę funkcję do 2016.

</doc>
<doc id="2957693" url="https://pl.wikipedia.org/wiki?curid=2957693" title="Wanda Kozera-Hyży">
Wanda Kozera-Hyży

Wanda Kozera-Hyży – polska aktorka filmowa i pantomimiczna.
Życiorys.
Wanda Kozera-Hyży brała udział w teledyskach Izabeli Trojanowskiej, programach dla dzieci (m.in. w Tik-Taku), w programach oświatowych redakcji historycznej, takich jak Poczet Królów Polskich i spektaklach Teatru Eksperymentalnego Telewizji.
W latach 80. XX wieku występowała w Teatrze pantomimy „Studio-Kineo” w Warszawie, który prowadził jej mąż, Krzysztof. W 1990 placówka przekształciła się w Centrum Sztuki, w którym znalazły się również galeria i kabarety.
Wanda Kozera-Hyży znana jest jednak najbardziej z roli robota kolejkowego „Eva 1” w serialu Alternatywy 4.

</doc>
<doc id="2957694" url="https://pl.wikipedia.org/wiki?curid=2957694" title="Mediterraneo">
Mediterraneo



</doc>
<doc id="2957695" url="https://pl.wikipedia.org/wiki?curid=2957695" title="Natalia Arinbasarowa">
Natalia Arinbasarowa



</doc>
<doc id="2957697" url="https://pl.wikipedia.org/wiki?curid=2957697" title="Darling Légitimus">
Darling Légitimus

Darling Légitimus (ur. 21 listopada 1907 w Le Carbet, zm. 7 grudnia 1999) – francuska aktorka filmowa.

</doc>
<doc id="2957698" url="https://pl.wikipedia.org/wiki?curid=2957698" title="Kavumba Recreation Centre">
Kavumba Recreation Centre

Kavumba Recreation Centre – to stadion piłkarski w Wakiso w Ugandzie. Swoje mecze rozgrywa na nim drużyna piłkarska Fire Masters F.C. Stadion może pomieścić 1 000 osób.

</doc>
<doc id="2957699" url="https://pl.wikipedia.org/wiki?curid=2957699" title="Jason Azzopardi">
Jason Azzopardi

Jason Azzopardi (ur. 16 marca 1971 w Pietà) – maltański prawnik i polityk. W latach 2012–2013 minister, długoletni poseł krajowy, deputowany europejski.
Życiorys.
W 1994 ukończył studia prawnicze na Uniwersytecie Maltańskim, a w 1996 uzyskał stopień doktora praw. Podjął praktykę w zakresie prawa karnego. Zaangażował się w działalność polityczną w ramach centroprawicowej Partii Narodowej. W latach 1999–2004 był partyjnym sekretarzem ds. międzynarodowych.
W 1998 po raz pierwszy został wybrany do Izby Reprezentantów, uzyskując reelekcję w kolejnych wyborach w 2003, 2008, 2013 i 2017. Po akcesji Malty do Unii Europejskiej od maja do lipca 2004 był deputowanym do Parlamentu Europejskiego V kadencji, zasiadając w grupie chadeckiej oraz Komisji Polityki Regionalnej, Transportu i Turystyki i Komisji Rybołówstwa.
Był członkiem administracji rządowej za czasów premiera Lawrence’a Gonziego. W marcu 2008 został parlamentarnym sekretarzem ds. małego biznesu i ziemi. W styczniu 2012 objął urząd ministra ds. uczciwej konkurencji i konsumentów, który sprawował do marca 2013.

</doc>
<doc id="2957705" url="https://pl.wikipedia.org/wiki?curid=2957705" title="Węzeł Marsa">
Węzeł Marsa



</doc>
<doc id="2957707" url="https://pl.wikipedia.org/wiki?curid=2957707" title="Buikwe Stadium">
Buikwe Stadium

Buikwe Stadium – to stadion piłkarski w Buikwe w Ugandzie. Swoje mecze rozgrywa na nim drużyna piłkarska Vipers S.C. Stadion może pomieścić 2 000 osób.

</doc>
<doc id="2957708" url="https://pl.wikipedia.org/wiki?curid=2957708" title="La Paz (miasto w Meksyku)">
La Paz (miasto w Meksyku)



</doc>
<doc id="2957710" url="https://pl.wikipedia.org/wiki?curid=2957710" title="The Circle (album B’z)">
The Circle (album B’z)

THE CIRCLE – czternasty album studyjny japońskiego zespołu B’z, wydany 6 kwietnia 2005 roku. Osiągnął 1 pozycję w rankingu Oricon i pozostał na liście przez 24 tygodnie, sprzedał się w nakładzie egzemplarzy. Album zdobył status podwójnej platynowej płyty oraz nagrodę „Rockowy i Popowy Album Roku” podczas rozdania 20th Japan Gold Disc Award.

</doc>
<doc id="2957711" url="https://pl.wikipedia.org/wiki?curid=2957711" title="Francis Mourey">
Francis Mourey

Francis Mourey (ur. 8 grudnia 1980 w Chazot) – francuski kolarz przełajowy i szosowy, zawodnik profesjonalnej grupy Fortuneo-Vital Concept.

</doc>
<doc id="2957719" url="https://pl.wikipedia.org/wiki?curid=2957719" title="Nazwy mieszkańców osad">
Nazwy mieszkańców osad

Nazwy mieszkańców osad (miast i wsi) – we współczesnym języku polskim rzeczowniki generowane za pomocą odpowiednich przyrostków:
Formy zawierające przyrostki -"ak" / -"aczka" mogą współwystępować z formami na -"anin" / -"anka" (np. "warszawianin" obok formy "warszawiak"). Nie wszystkie jednak formy są realizowane dokładnie według tego schematu, np. "rzeszowianin", "rzeszowianka"; "rzeszowiak", ale nie "rzeszowiaczka" (forma błędna). Formy na -"ak" odczuwane być mogą jako bardziej ludowe.
W historii języka polskiego zarejestrowano również formy zbudowane za pomocą przyrostka -"czyk", stosowane w funkcji przezwiska (np. "Krakowczyk, Lwowczyk"; S. Urbańczyk:1991). Do dziś wiele z nich żywych jest jednak także bez takiego zabarwienia w funkcji nazw mieszkańców osad ("berlińczyk", "wiedeńczyk"). Ponadto rozróżnia się "poznańczyka" jako „mieszkańca Poznania” i "Poznańczyka" jako „Wielkopolanina”.

</doc>
<doc id="2957720" url="https://pl.wikipedia.org/wiki?curid=2957720" title="Reverse repo">
Reverse repo

Reverse repo (transakcja warunkowej sprzedaży, ang. "reverse repurchase agreement") – transakcja finansowa polegająca na zakupie papieru wartościowego i jednoczesnym zobowiązaniu się do jego sprzedaży w ustalonej dacie w przyszłości. Transakcja reverse repo jest równoważna pożyczce udzielonej pod zastaw papierów wartościowych, a jej oprocentowanie jest zależne od różnicy cen sprzedaży i zakupu papierów wartościowych będących zabezpieczeniem pożyczki ustalonych w chwili zawierania transakcji.
Transakcja reverse repo jest transakcją odwrotną do transakcji repo.

</doc>
<doc id="2957727" url="https://pl.wikipedia.org/wiki?curid=2957727" title="Nazwy narzędzi">
Nazwy narzędzi

Nazwy narzędzi (łac. "nomina instrumentu") – rzeczowniki odczasownikowe (rzadziej formy złożone z drugim członem czasownikowym), odnoszące się do narzędzi (a także przyrządów, instrumentów itp.), za pomocą których wykonane są czynności nazwane przez podstawę słowotwórczą. 
Najczęstszymi sufiksami słowotwórczymi są tu:
Nazwy narzędzi lub środków pomocniczych, które powstały z wyrazów obcych odznaczają się formantem słowotwórczym "-(a)tor" (np. "akumulator, sekator, tranzystor").

</doc>
<doc id="2957729" url="https://pl.wikipedia.org/wiki?curid=2957729" title="Pece Stadium">
Pece Stadium

Pece Stadium – to wielofunkcyjny stadion w Gulu w Ugandzie. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Gulu United FC. Stadion może pomieścić 3 000 osób.

</doc>
<doc id="2957732" url="https://pl.wikipedia.org/wiki?curid=2957732" title="Klasyfikator migowy">
Klasyfikator migowy

Klasyfikator migowy – według Merry Brenno to kształt dłoni, który może być stosowany w celu przedstawienia informacji o istnieniu określonej klasy cech, np. kształtu, rozmiaru, ułożenia w przestrzeni. Klasyfikator jest ikonicznym znakiem migowym, silnie naśladującym dany desygnat, np. wyraz "kamień" jest reprezentowany przez zaciśniętą pięść, natomiast wyraz "człowiek" – przez wyprostowany palec wskazujący drugiej ręki.
Monika Dobrowolska i Joanna Łacheta wymieniają następujące rodzaje klasyfikatorów:
Wyrażenia przyimkowe w PJM są najczęściej inkorporowane do jednego znaku migowego lub wyrażane za pomocą klasyfikatorów. Np. zdanie "Kot leży na mojej głowie" należy zamigać jako sekwencję znaków:
Czynnikiem wyróżniającym klasyfikatory od innych znaków migowych jest także brak kontaktu wzrokowego z rozmówcą w czasie ich migania – nadawca przenosi wzrok na swoje dłonie na cały czas wykonywania przekazu klasyfikatorowego.

</doc>
<doc id="2957734" url="https://pl.wikipedia.org/wiki?curid=2957734" title="Chōkai (1887)">
Chōkai (1887)

 – kanonierka japońskiej marynarki wojennej, drugi okręt typu „Maya”. Wziął udział w wojnie chińsko-japońskiej i w wojnie rosyjsko-japońskiej.
Budowane w stoczniach japońskich kanonierki typu „Maya” były niewielkimi okrętami o żelaznej, jak „Chōkai”, lub żelazno-stalowej konstrukcji. Dla odróżnienia od innych jednostek swego typu „Chōkai” miał namalowany na burcie czerwony pas. Okręty napędzały po dwie maszyny parowe podwójnego rozprężania o mocy 960 ihp (inne źródło: 700 hp); parę dostarczały dwa kotły cylindryczne, a 2 śruby nadawały prędkość 12 węzłów. Zapas węgla wynosił 60 t; kanonierki miały też w pełne ożaglowanie typu szkuner.
„Chōkai” zgodnie z pierwotnym planem był uzbrojony w ciężką armatę Kruppa 210 mm, o długości lufy 22 kalibry(L/22), jedną armatę 120 mm, L/22 i dwie sztuki broni maszynowej; okręt miał też taran. W późniejszym okresie okręt został przezbrojony w dwa działa 150 mm.
W czasie wojny chińsko-japońskiej, we wrześniu 1894, „Chōkai” razem z kanonierkami „Maya”, „Tsukushi” i „Banjō” operował na Taedong-gang, wspierając działania wojsk lądowych; okręty nie brały udziału w bitwie u ujścia rzeki. Następnie okręt uczestniczył w operacjach przeciw Lüshun, w składzie 4. Eskadry Szybkiej, ostrzeliwując 6 listopada chińskie pozycje pod Dalian. 21 listopada, w dniu szturmu na miasto, kanonierka, wraz z innymi okrętami, atakowała forty na wschód od głównej twierdzy w Lüshun.
Podczas oblężenia Weihaiwei 30 stycznia 1895 wraz z resztą eskadry ostrzeliwał chińskie baterie nadbrzeżne; następnego dnia flotylla prowadziła działania pozoracyjne. 3 lutego jego eskadra prowadziła rozpoznanie skutków ostrzału pozostałych okrętów, a 7 lutego, razem z 2. i 3. atakowały fort na wyspie Ji. W nocy 5 lutego, wraz z bliźniaczym „Atago” pozorował atak na północne wejście do portu, by odwrócić uwagę od torpedowców zbliżających się wejściem wschodnim. Nocny atak japońskich torpedowców doprowadził do zatopienia pancernika „Dingyuan” i uszkodzenia krążownika „Laiyuan”. Po kapitulacji Weihaiwei „Atago” i „Chōkai” stacjonowały w porcie jako przedstawiciele japońskich sił okupacyjnych.
W czasie wojny rosyjsko-japońskiej „Chōkai” wraz z siostrzanym „Akagi” i torpedowcami eskortował statki, którymi Japończycy próbowali zablokować wejście na wewnętrzną redę Portu Artura (Lüshun) w nocy z 2 na 3 maja 1904 roku. Dwa dni później osłaniał lądowanie wojsk japońskich niedaleko Pikouzhen, prowadząc m.in. działania pozoracyjne, by odciągnąć uwagę obrońców od głównego miejsca desantu. Następnie wspierał wojska lądowe, zwłaszcza podczas bitwy o Jinzhou, przesmyk prowadzący do Portu Artura, 26 maja 1904. Płytko zanurzone kanonierki odegrały ważną rolę, bo ich stosunkowo ciężkie działa (4x120 mm na „Akagi” oraz 1x210 mm i 1x120 mm na „Chōkai”) były w stanie nieco zrównoważyć przewagę artylerii rosyjskiej, wyposażonej w armaty kal 120 i 150 mm, której japońska armia mogła przeciwstawić tylko lekką artylerię polową. Nieco dalej od brzegu operowały „Tsukushi” i „Heien”, które jednak musiały się wycofywać, gdy ustępował przypływ, podczas gdy 600-tonowe okręty zapewniały wsparcie cały czas, atakując rosyjskie baterie koło Nanguanling. Od trafień i odłamków rosyjskich pocisków zginął dowódca „Chōkai”, kpt. Hayashi; zginęło też dwóch marynarzy, a dwóch oficerów i trzech marynarzy zostało rannych; okręt nie został jednak poważnie uszkodzony. Następnie prowadził działania blokadowe, by we wrześniu znów wspierać oddziały lądowe atakujące główną twierdzę. W maju 1905, w składzie 7. Eskadry, stanowił część linii dozorowej, stacjonując w zatoce Oguchi. W czerwcu 1905 okręt w składzie 9. Flotylli 4. Eskadry uczestniczył w operacjach mających na celu zajęcie Sachalinu.
W 1908 okręt został wycofany ze służby we flocie i był używany jako jednostka ochrony rybołówstwa do 1914 roku, kiedy to został rozebrany.

</doc>
<doc id="2957735" url="https://pl.wikipedia.org/wiki?curid=2957735" title="SM U-109">
SM U-109

SM U-109 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1915-1917. Wodowany 25 września 1917 roku, wszedł do służby w Cesarskiej Marynarce Wojennej 7 listopada 1917 roku. Został przydzielony do IV Flotylli pod dowództwem kapitana Otto Neya. 
U-109 odbył tylko jeden patrol bojowy w czasie którego zatonął. Najprawdopodobniej wpadł na minę w cieśninie Kaletańskiej. Wszyscy członkowie załogi zginęli.

</doc>
<doc id="2957737" url="https://pl.wikipedia.org/wiki?curid=2957737" title="Travis Wood">
Travis Wood

Travis Alan Wood (ur. 6 lutego 1987) – amerykański baseballista występujący na pozycji miotacza.
Przebieg kariery.
Wood po ukończeniu szkoły średniej w 2005 został wybrany w drugiej rundzie draftu przez Cincinnati Reds i początkowo grał w klubach farmerskich tego zespołu, między innymi w Louisville Bats, reprezentującym poziom Triple-A. W Major League Baseball zadebiutował 1 lipca 2010 w meczu przeciwko Chicago Cubs na Wrigley Field, w którym zaliczył uderzenie. 4 września 2010 w spotkaniu z St. Louis Cardinals zdobył pierwszego w MLB home runa po piłce narzuconej przez Adama Wainwrighta.
W grudniu 2011 w ramach wymiany zawodników przeszedł do Chicago Cubs. 30 maja 2013 w meczu przeciwko Chicago White Sox zdobył pierwszego grand slama w MLB po piłce narzuconej przez Jake'a Peavy. W lipcu 2013 po raz pierwszy w karierze został wybrany do Meczu Gwiazd, jednak w nim nie wystąpił.
16 czerwca 2014 w meczu z Miami Marlins na Marlins Park w pierwszej połowie trzynastej zmiany przy stanie 4–4 został wystawiony przez menadżera Ricka Renterię jako pinch hitter i zaliczył zwycięskie RBI double.
W lutym 2017 został zawodnikiem Kansas City Royals, zaś w lipcu tego samego roku San Diego Padres. Po zakończeniu sezonu 2017 podpisał niegwarantowany kontrakt z Detroit Tigers.

</doc>
<doc id="2957738" url="https://pl.wikipedia.org/wiki?curid=2957738" title="Taka piękna katastrofa">
Taka piękna katastrofa

Taka piękna katastrofa (ang. "It's a Disaster") – amerykańska komedia z 2012 roku oparty na scenariuszu i reżyserii Todda Bergera. Wyprodukowany przez Oscilloscope Laboratories. W filmie występują Rachel Boston, David Cross, America Ferrera, Jeff Grace, Erinn Hayes, Kevin M. Brennan, Blaise Miller, Julia Stiles i Todd Berger..
Światowa premiera filmu miała miejsce 20 czerwca 2012 roku podczas Festiwalu Filmowego w Los Angeles. Premiera filmu w Stanach Zjednoczonych odbyła się 12 kwietnia 2013 roku, natomiast w Polsce odbyła się 7 czerwca 2013 roku.
Opis fabuły.
Tracy Scott (Julia Stiles), 30-letnia singielka z Los Angeles, na comiesięcznym spotkaniu z przyjaciółmi chce im przedstawić swojego nowego chłopaka. Od ich opinii uzależnia to, czy ich związek będzie się rozwijać. Jednak miła rozmowa przy stole powoli przeradza się w kłótnię. Na domiar złego sąsiad przynosi ponure wieści. Nadciąga katastrofa.
Obsada.
i inni.

</doc>
<doc id="2957741" url="https://pl.wikipedia.org/wiki?curid=2957741" title="Mimika w polskim języku migowym">
Mimika w polskim języku migowym

Mimika w polskim języku migowym – cecha dystynktywna strukturalnie oraz semantycznie, zarówno determinująca intencjonalność zdania („dlaczego” – „dlatego”), jak i różnicująca znaczenie wyrazów („rudy” – „fałszywy”), stopniująca natężenie cechy (bać się: obawiać się, odczuwać niepokój, bać się, być przestraszonym, być przerażonym, umierać ze strachu) lub nadająca jakąś właściwość (drzewo, wysokie drzewo, potężne drzewo). 
Elementy niemanualne mogą być wbudowane w znak („lubić” – „nie lubić”) albo, dodane, nieść nowy element znaczeniowy. Głusi uczniowie edukowani bez wykorzystania polskiego języka migowego mają często problemy ze stawianiem i rozróżnianiem pytań. Przyczyna tkwi w braku akustycznej percepcji intonacji wzrastającej (antykadencji); problem można jednak rozwiązać przez użycie mimiki jako znaku gramatycznego. 
Wyraz twarzy pełni w komunikacji migowej dwie funkcje: wyrażania uniwersalnych emocji (smutku, złości, wstrętu, strachu, zdziwienia, radości) oraz warunkowania trybu. Pozwala rozpoznać czy zdanie jest twierdzące, pytające czy rozkazujące. Osoby pozbawione słuchu cechują się zwiększonym niż u słyszących wyczuleniem na mikroekspresję – bezbłędnie odczytują dysonanse towarzyszące komunikatowi mieszanemu, kiedy mimika sygnalizuje choćby w niewielkim stopniu, że nadawca jest zmęczony, zły lub sfrustrowany, podczas gdy werbalizuje swój stan jako dobry.

</doc>
<doc id="2957743" url="https://pl.wikipedia.org/wiki?curid=2957743" title="Nazwa nosiciela cechy">
Nazwa nosiciela cechy

Nazwy nosicieli cech () – kategoria słowotwórcza rzeczowników odprzymiotnikowych (i odimiesłowowych), które odnoszą się do przedmiotów uwzględniając ich charakterystyczne właściwości.
Formant słowotwórczy budujący określony typ rzeczownika spełnia dwie funkcje równocześnie: syntaktyczną i semantyczną. Ponadto formacje oparte na przymiotnikach relacyjnych (odrzeczownikowych) pod względem znaczenia nie różnią się od rzeczowników odrzeczownikowych nieagentywnych, z kolei formacje motywowane przez przymiotniki odczasownikowe odpowiadają znaczeniowo nieagentywnym rzeczownikom odczasownikowym.
Najbardziej produktywnymi formantami są: 
Sufiksy żeńskie tworzą nazwy przedmiotów martwych, np.:
W pojedynczych formacjach poświadczone są sufiksy ekspresywne, np.:

</doc>
<doc id="2957744" url="https://pl.wikipedia.org/wiki?curid=2957744" title="Steve Evans">
Steve Evans

Steve Evans, (ur. 26 lutego 1979 w Wrexham) – walijski piłkarz grający na pozycji obrońcy.
Kariera klubowa.
Evans profesjonalną karierę zaczynał w angielskich klubach − Crewe Alexandra i West Bromwich Albion, gdzie jednak nie potrafił przebić się do podstawowego składu. W 1999 roku przeniósł się do walijskiego klubu The New Saints, w którym, z krótką przerwą na pobyt w Oswestry Town występował do lata 2006 roku. W latach 2006−2008 reprezentował barwy klubu Wrexham F.C., a od początku 2009 roku ponownie jest graczem The New Saints.
Kariera reprezentacyjna.
Evans w reprezentacji Walii zadebiutował 14 listopada 2006 roku w towarzyskim meczu przeciwko Liechtensteinowi. Na boisku przebywał przez pełne 90 minut. Do tej pory rozegrał w niej siedem meczów (stan na 1 czerwca 2013).

</doc>
<doc id="2957745" url="https://pl.wikipedia.org/wiki?curid=2957745" title="Mediterraneo (film)">
Mediterraneo (film)



</doc>
<doc id="2957746" url="https://pl.wikipedia.org/wiki?curid=2957746" title="Divorzio all'italiana">
Divorzio all'italiana



</doc>
<doc id="2957747" url="https://pl.wikipedia.org/wiki?curid=2957747" title="Son of the Pink Panther">
Son of the Pink Panther



</doc>
<doc id="2957748" url="https://pl.wikipedia.org/wiki?curid=2957748" title="Taxi (film)">
Taxi (film)



</doc>
<doc id="2957749" url="https://pl.wikipedia.org/wiki?curid=2957749" title="Fellini Satyricon">
Fellini Satyricon



</doc>
<doc id="2957752" url="https://pl.wikipedia.org/wiki?curid=2957752" title="Znak migowy">
Znak migowy

Znak migowy – gest posiadający znaczenie umowne w danym środowisku głuchych. Rozróżniamy: 
Inna klasyfikacja znaków migowych obejmuje trzy rodzaje znaków:

</doc>
<doc id="2957762" url="https://pl.wikipedia.org/wiki?curid=2957762" title="La petite apocalypse">
La petite apocalypse



</doc>
<doc id="2957772" url="https://pl.wikipedia.org/wiki?curid=2957772" title="Scusa ma ti chiamo amore">
Scusa ma ti chiamo amore



</doc>
<doc id="2957775" url="https://pl.wikipedia.org/wiki?curid=2957775" title="Pane, amore e fantasia">
Pane, amore e fantasia



</doc>
<doc id="2957778" url="https://pl.wikipedia.org/wiki?curid=2957778" title="Alfabet palcowy">
Alfabet palcowy

Alfabet palcowy (daktylografia) – zbiór znaków migowych (daktylogramów) odpowiadających poszczególnym literom danego alfabetu. Ponieważ poszczególne daktylogramy odpowiadają literom, a nie fonom czy fonemom, są raczej odpowiednikami pisma niż mowy. Każdy język migowy posiada własny alfabet palcowy.
Polski alfabet palcowy został skodyfikowany w 1805 przez ks. Anzelma Zygmunta lub 1816 r. przez ks. Jakuba Falkowskiego. Pierwszy zbiór ilustracji poszczególnych daktylogramów ukazał się w 1869 roku (autorem był niesłyszący artysta Adam Skwara).
Historia.
Pierwszy pewny przekaz dotyczący wykorzystania alfabetu palcowego pochodzi z XII wieku – mnisi cysterscy, składający śluby milczenia, opracowali na własny użytek zbiór daktylogramów.
W 1562 r. żyjący w Neapolu Giovanni Battista della Porta w książce „De furtivis literarum notis” opisał alfabet palcowy. Pierwszym, który dokonał pełnego opisu wraz z ilustracjami, „łacińskiego” alfabetu migowego stosowanego w klasztorach oraz nauczaniu niesłyszących dziedziców, był Fray Melchior de Yerba (1593 r., dzieło „Refugium infirmorum”). Pomysłodawcą zastosowania alfabetu palcowego na szeroką skalę w edukacji niesłyszących był benedyktyn Pedro Ponce de Leon. W polskiej edukacji zbiór daktylografów na stałe zagościł w 1817 r. dzięki ks. Jakubowi Falkowskiemu – założycielowi Instytutu Głuchoniemych w Warszawie. Polski alfabet palcowy był wzorowany na kodyfikacji francuskiej lub wiedeńskiej.
Nie istnieje wspólny wszystkim niesłyszącym język migowy, tak samo alfabety palcowe powstające w różnych krajach różnią się między sobą (np. brytyjski alfabet palcowy jest dwuręczny, opiera się na daktylogramach opracowanych w 1652 r. przez J. Wallisa). W 1959 r. Światowa Federacja Głuchych skodyfikowała jednoręczny międzynarodowy alfabet palcowy.

</doc>
<doc id="2957790" url="https://pl.wikipedia.org/wiki?curid=2957790" title="Nazwa pamiątkowa">
Nazwa pamiątkowa

Nazwy pamiątkowe (subdyscyplina nazw miejscowych) są nadawane w celu upamiętniania wybitnej postaci, ważnego fakty w życiu danej społeczności lokalnej czy wydarzenia historycznego itp. Pod względem formalnym nazwy pamiątkowe często odznaczają się podobieństwem od innych nazw (zwłaszcza od nazw dzierżawczych, bądź patronimicznych. 
Nazwy pamiątkowe to także specyficzny rodzaj nazw kulturowych, biorąc pod uwagę stwierdzenie, że oddawanie czci ludziom i faktom historycznym można zaliczyć do produktów kultury.
S. Urbańczyk podaje dla przykładu, że nazwa Augustów została nadana ku czci Stanisława Augusta, w tym miejscu należy podkreślić, że miejscowość nie była jego własnością. Podobnie Rejowiec, którego nazwa miała czcić pamięć po Mikołaju Reju. W 1949 roku odnotowano nadanie dwóch nazw: Kętrzyn i Mrągowo. Pierwsza nazwa miała uświetnić pamięć po Wojciechu Kętrzyńskim, druga zaś - po Krzysztofie Celestynie Mrongowiuszu - osoby wyróżniające się swoimi czynami na rzecz Mazur i Pomorza. 
Badacz zauważył również pewną tendencję do nazywania miejscowości (zwłaszcza osad i/lub ziemiańskich folwarków) od imienia żon i/lub córek właścicieli (np. Anusin, Zofiówka, Zofipole, Annopol, Terespol), a także źródeł mineralnych od imion członków rodziny właściciela/właścicielki (S. Urbańczyk:1991), np. "Henryk, Franciszek, Aleksandra, Józef I, Józef II, Bronisław" (Wysowa-Zdrój). 
Współcześnie nazwy pamiątkowe dominują w nazewnictwie ulic i placów, a także instytucji pełniących funkcje publiczne (szpitale, szkoły, filharmonie, teatry itd.).

</doc>
<doc id="2957823" url="https://pl.wikipedia.org/wiki?curid=2957823" title="Heart of Midlothian F.C.">
Heart of Midlothian F.C.



</doc>
<doc id="2957845" url="https://pl.wikipedia.org/wiki?curid=2957845" title="La notte">
La notte



</doc>
<doc id="2957851" url="https://pl.wikipedia.org/wiki?curid=2957851" title="Pristis">
Pristis

Pristis – rodzaj ryb chrzęstnoszkieletowych z rodziny piłowatych (Pristidae).
Zasięg występowania.
Wody każdego typu: (północna Australia, Indo-Pacyfik, Morze Filipińskie i Morze Śródziemne).
Klasyfikacja.
Gatunki zaliczane do tego rodzaju:

</doc>
<doc id="2957857" url="https://pl.wikipedia.org/wiki?curid=2957857" title="Pristobatus">
Pristobatus



</doc>
<doc id="2957858" url="https://pl.wikipedia.org/wiki?curid=2957858" title="Pristiopsis">
Pristiopsis



</doc>
<doc id="2957859" url="https://pl.wikipedia.org/wiki?curid=2957859" title="Myriosteon">
Myriosteon



</doc>
<doc id="2957864" url="https://pl.wikipedia.org/wiki?curid=2957864" title="Misere">
Misere

Misere – miejscowość na Seszelach położona na wyspie Mahé i dystrykcie Grand' Anse.

</doc>
<doc id="2957866" url="https://pl.wikipedia.org/wiki?curid=2957866" title="Nazwy państw">
Nazwy państw

Nazwy krajów (nazwy państw) charakteryzują się niejednorodną strukturą słowotwórczą (to znaczy, że nie tworzą jednolitego typu). S. Urbańczyk wyróżnia trzy sposoby ich generowania: od nazw narodowości, od spolszczonych nazw obcych oraz od innych nazw (bez jasnych motywacji etymologicznych).
Nazwy protokolarne i geograficzne.
Większość państw ma dwie nazwy:
Formy pełnej (nazwa oficjalna) używa się, gdy mowa jest o państwie jako osobie prawnej: "Niniejsza decyzja skierowana jest do Zjednoczonego Królestwa Wielkiej Brytanii i Irlandii Północnej." "Republika Francuska zostaje upoważniona…", "Konwencja między Rzecząpospolitą Polską a Konfederacją Szwajcarską w sprawie…", Jeśli nazwa państwa powtarzana jest w tekście wielokrotnie, co skłania do użycia mimo wszystko formy skróconej, można ją wprowadzić do tekstu za pomocą określenia „dalej zwany (zwana, zwane)…”.
Formę krótką (nazwa skrócona) stosuje się, gdy mowa jest o państwie w znaczeniu geograficznym lub ekonomicznym: "Pracownicy zamieszkali we Francji…", "Przywóz z Grecji…"
W wypadku kilkunastu państw długa i krótka forma są takie same: "Demokratyczna Republika Konga", "Republika Środkowoafrykańska", "Zjednoczone Emiraty Arabskie", "Bośnia i Hercegowina", "Czarnogóra", "Gruzja", "Irlandia", "Jamajka", "Kanada", "Malezja", "Mongolia", "Nowa Zelandia", "Rumunia", "Ukraina", "Węgry".

</doc>
<doc id="2957868" url="https://pl.wikipedia.org/wiki?curid=2957868" title="Przydomki migowe">
Przydomki migowe

Przydomki migowe są najbardziej charakterystycznymi dla polskiego języka migowego nazwami własnymi. Są nadawane przez członków danej grupy osobom należącym do społeczności Głuchych lub bardzo z nią związanym; zarówno głuchym, jak i słyszącym. Te specyficzne znaki migowe można porównać do nicków. Spełniają funkcję identyfikacyjną oraz są wyrazem ekonomizacji języka – zamiast daktylować za pomocą znaków alfabetu palcowego całego imienia i nazwiska (z wyjątkiem daktylogramów dz, dż, dź jeden daktylogram odpowiada jednej literze alfabetu polskiego) w toku rozmowy używa się jednego znaku migowego określającego daną osobę. 
Przydomki migowe są tworzone na podstawie:
Możliwe są także znaki nadawane w wyniku interakcji zaistniałej w konkretnej sytuacji (np. Nie wiem pokazane za pomocą emblematu, a nie znaku migowego nie wiem), przydomki zaczerpnięte z daktylogramów od pierwszej litery imienia, także jego formy zdrobniałej (np. G dla Gosi) albo inne.
W przypadku przydomków tworzonych od nazwisk najczęściej występuje mechanizm dokładnej prioprializacji, czyli przejścia nazwy pospolitej w nazwę własną (Góra, Kowal). Co ważne – znaki migowe oznaczające nazwę pospolitą oraz przydomek wyglądają tak samo. Czasem – na poziomie języka polskiego – prioprializacji towarzyszy ucięcie (Grzyb od nazwiska Grzybowska) lub zmianie paradygmatu (Wypchać od nazwiska Wypchał). Przydomek migowy może być także utworzony na podstawie szeroko rozumianego fonetycznego (!) podobieństwa brzmieniowego (Dom otwarty od nazwiska Tomaszewki i Robot od nazwiska Chrobot).

</doc>
<doc id="2957870" url="https://pl.wikipedia.org/wiki?curid=2957870" title="John Darwin Atapuma">
John Darwin Atapuma



</doc>
<doc id="2957874" url="https://pl.wikipedia.org/wiki?curid=2957874" title="Nakivubo War Memorial Stadium">
Nakivubo War Memorial Stadium

Nakivubo War Memorial Stadium – to wielofunkcyjny stadion w stolicy Ugandy, Kampali. Jest obecnie używany głównie dla meczów piłki nożnej. Swoje mecze rozgrywają na nim drużyny piłkarskie UTODA FC i Proline FC. Stadion może pomieścić 15 000 widzów.

</doc>
<doc id="2957877" url="https://pl.wikipedia.org/wiki?curid=2957877" title="Takamaka (miejscowość)">
Takamaka (miejscowość)

Takamaka – miejscowość na Seszelach położona na wyspie Mahé, stolica dystryktu Takamaka.

</doc>
<doc id="2957883" url="https://pl.wikipedia.org/wiki?curid=2957883" title="Bobomigi">
Bobomigi

Bobomigi – znaki opierające się na języku migowym, służące komunikowaniu się z niemowlętami (także w słyszących rodzinach), nazywane językiem migowym dla niemowląt. Używanie migania w komunikacji z niemowlętami opiera się na założeniu, że dziecko jest w stanie się komunikować zanim wykształci umiejętność kontroli aparatu mowy.
Zwolennicy migania z dziećmi argumentują, że dzięki jego wykorzystaniu możliwy jest obustronny kontakt z niemowlęciem od razu, gdy rozwój koordynacji ręka-oko pozwala mu na powtórzenie prostych znaków najpopularniejszych słów, takich jak: jeść, pić, spać, mleko, światło, miś. Ma to miejsce od około dziewiątego miesiąca życia dziecka, po mniej więcej dwumiesięcznym okresie konsekwentnego powtarzania przyjętych znaków (dla porównania – dziecko wypowiada pierwsze proste słowa około dwunastego miesiąca życia).
Bobomigi zostały opracowane na potrzeby polskojęzycznych dzieci przez Danutę Mikulską bazują na znakach polskiego języka migowego, choć nie muszą być ich dokładnym odzwierciedleniem. Polska wersja bobomigów opiera się na metodzie „SIGN2BABY” Josepha Garcii.
Każdy utworzony w ten sposób znak migowy jest chrematonimem – ważne, by był wprowadzany konsekwentnie przez wszystkie osoby rozmawiające z dzieckiem. Wzmocnienie przekazu następuje dzięki jednoczesnemu pokazaniu danej rzeczy, foniczne wypowiedzenie jej nazwy oraz wprowadzenie właściwego bobomigu.
Badania naukowe.
Badania naukowe w tej dziedzinie prowadzone są od końca lat 70. XX i potwierdzają wpływ migania na rozwój językowy, emocjonalny, intelektualny, a także ruchowy niemowląt. Migające dzieci wykazują duże zdolności językowe, matematyczne i komunikacyjne. Mają rozwiniętą wyobraźnię przestrzenną, pamięć oraz koncentrację.

</doc>
<doc id="2957884" url="https://pl.wikipedia.org/wiki?curid=2957884" title="Borys Łarionow">
Borys Łarionow



</doc>
<doc id="2957886" url="https://pl.wikipedia.org/wiki?curid=2957886" title="Nikołaj Seliwanow">
Nikołaj Seliwanow



</doc>
<doc id="2957887" url="https://pl.wikipedia.org/wiki?curid=2957887" title="Nikołaj Arseniew">
Nikołaj Arseniew



</doc>
<doc id="2957888" url="https://pl.wikipedia.org/wiki?curid=2957888" title="Nazwy plemienne Słowian">
Nazwy plemienne Słowian

Nazwy plemienne Słowian zostały przechowane do naszych czasów przeważnie w pisemnych przekazach z okresu VIII-XII w. Należy jednak zaznaczyć, że ustalenie brzemienia jest kłopotliwe ze względu na stosowanie różnych wariantów grafii, przez co zapisy bywają nieprecyzyjne (pojawiają się zniekształcenia, kilka współwystępujących wersji itp.). Ponadto dodatkowa trudność w rekonstruowaniu form podstawowych wynika z nieznajomości wszystkich form słowiańskich z okresu przedpiśmiennego.
Zapiski nazw plemiennych odnaleziono w źródle historycznym tzw. Geografie Bawarskim. Notatka wylicza plemiona słowiańskie oraz niesłowiańskie, które zamieszkiwały tereny położone na wschód od państwa frankońskiego. Badacze przypuszczają, że powstała ona przed IX w. Analizując jej zawartość, natknięto się na wyrazy zarejestrowane z terenu Polski, są one nieliczne i przypuszczalnie odnoszą się do plemion zamieszkujących badany teren, m.in.: Wiślanie, Ślężanie, Dziadoszycy, Opolanie, Bobrzanie, Pomorzanie, Polanie. Nazwy te mają jasne motywacje, wynika to prawdopodobnie z faktu, że są nowe.
W przypadku nazw: Serbowie (polska postać – Sarbowie), Charwaci, a także nazw plemiennych spoza Polski, np. Obodryci, Dulebowie, naukowcy nie mają wspólnego stanowiska. Nazwy te są różnie definiowane i objaśniane. Informacje o plemionach zawiera "Słownik starożytności słowiańskich".

</doc>
<doc id="2957889" url="https://pl.wikipedia.org/wiki?curid=2957889" title="Michaił Woskriesienski">
Michaił Woskriesienski

Michaił Siergiejewicz Woskriesienski (ros. Михаил Сергеевич Воскресенский), (ur. 25 czerwca 1935 w Berdiańsku, Ukraina) – rosyjski pianista i pedagog muzyczny.
Życiorys.
Michaił Woskriesienski studiował w Konserwatorium Moskiewskim pod kierownictwem Lwa Oborina, laureata pierwszej nagrody na pierwszym Konkurskie Chopinowskim w Warszawie w roku 1927.
W Międzynarodowym Konkurskie im. Schumanna w Berlinie zajął trzecie miejsce (wspólnie z Lidią Grychtołówną). Również zajął trzecie miejsce na Międzynarodowym Konkursie Pianistycznym im. Van Cliburna w Fort Worth, Teksas w roku 1962.
Był pierwszym wykonawcą II Koncertu Fortepianowego Dmitrija Szostakowicza poza granicami ZSRR na festiwalu „Praska Wiosna” (Pražské jaro)
W roku 1966 został odznaczony tytułem Zasłużonego Artysty ZSRR, a w roku 1989 tytułem Ludowego Artysty RFSRR.
Michaił Woskriesienski został powołany w roku 2011 na stanowisko profesora Konserwatorium Moskiewskiego, w latach 2001-2004 profesorem gościnnym japońskiej uczelni muzycznej Tōhō Gakuen w Chōfu. Naucza również gościnnie w Juilliard School w Nowym Jorku.
W roku 2011 zasiadał w jury 14. Międzynarodowego Konkursu Muzycznego im. Piotra Czajkowskiego w Moskwie.
W 2022 roku wyemigrował z Rosji do Stanów Zjednoczonych, deklarując odrzucenie rosyjskiej agresji militarnej na Ukrainę.
Repertuar.
Do repertuaru pianistycznego Woskriesienskiego należą m.in. 32 sonaty fortepianowe Beethovena, utwory fortepianowe Chopina oraz ponad 50 koncertów fortepianowych. Występował też z kwartetem im. Borodina oraz z dyrygentami, jak Charles Dutoit, Kurt Masur, Stanisław Skrowaczewski i Franz Konwitschny.

</doc>
<doc id="2957890" url="https://pl.wikipedia.org/wiki?curid=2957890" title="Kościół Podwyższenia Krzyża Świętego w Wysiołku Luborzyckim">
Kościół Podwyższenia Krzyża Świętego w Wysiołku Luborzyckim

Kościół Znalezienia i Podwyższenia Krzyża Świętego – rzymskokatolicki kościół parafialny (parafia pw. Podwyższenia Krzyża Świętego w Luborzycy) znajdujący się w Wysiołku Luborzyckim, w gminie Kocmyrzów-Luborzyca, w powiecie krakowskim.
Dekretem biskupa Augustyna Łosińskiego z dnia 1 VIII 1911 roku, wydzielono z dekanatu miechowskiego dekanat luborzycki diecezji Kieleckiej.
Historia.
Pierwszy kościół, którego budowa trwała w latach 1218–1229, został ufundowany przez biskupa krakowskiego Iwo Odrowąża. Była to prawdopodobnie budowla drewniana, która została doszczętnie spalona podczas I najazdu mongolskiego (tatarskiego) w 1241 roku. Odbudowany kościół został zniszczony podczas II najazdu mongolskiego na przełomie lat 1259 i 1260.
15 czerwca 1401 roku biskup krakowski Piotr Wysz przekazał m.in. beneficjum luborzyckie na rzecz Wydziału Teologicznego Uniwersytetu Krakowskiego, a 3 lutego 1404 roku na rzecz całego Uniwersytetu. Decyzję tę zatwierdził dopiero 27 października 1419 roku papież Marcin V, a ostatecznie sprawa fundacji została uregulowana prawnie 28 października 1422 roku przez kolejnego biskupa krakowskiego Wojciecha Jastrzębca. Była to jedna z najważniejszych decyzji w dziejach parafii, która związała jej losy na kolejnych blisko 400 lat z krakowską uczelnią. Odtąd jej proboszczowie mieli wywodzić się wyłącznie spośród wykładowców Uniwersytetu.
Pierwszym z nich w 1422 roku został Mikołaj Hinczowicz, rektor Uniwersytetu Krakowskiego (w 1412), podskarbi króla Władysława Jagiełły. Ufundował on istniejący do dziś kościół murowany, zbudowany w stylu późnogotyckim, którego konsekracja miała miejsce około 1433 roku. To dzięki Hinczowicowi do luborzyckiej świątyni trafiły zabytki sztuki romańskiej: antaba z brązu datowana na przełom XII i XIII w. oraz kielich częściowo sprzed 1231 roku.
Około 1534 roku Janusz Kośmirzowski herbu Gryf, właściciel Kocmyrzowa, jeden ze świeckich darczyńców parafii, ofiarował jej dwie srebrne ampułki w kształcie konewek. Są one uznawane za jedne z najstarszych tego rodzaju zabytków w Polsce oraz najcenniejszych zabytków sztuki liturgicznej znajdujących się w Luborzycy.
W roku 1589 roku proboszczem kościoła w Luborzycy został inny rektor Uniwersytetu Mikołaj Prus Dobrocieski. Przekazał on parafii późnogotycką monstrancję wieżyczkową z kościoła św. Agnieszki w Krakowie, wykonaną prawdopodobnie w latach 1460–1470 (będącą najstarszym tego typu zabytkiem w Polsce) oraz późnorenesansowy kielich wykonany ok. 1593 roku.
Główny ołtarz kościoła ufundował z kolei ksiądz Andrzej Lipiewicz (rektor w latach 1775–1777), który był luborzyckim proboszczem w latach 1762–1772.
Architektura.
Murowany z kamienia i cegły, jednonawowy, z rokokowym chórem, posiadający dwie kruchty.
Przy parafii od 1885 roku działa Orkiestra Dęta Kosynierzy z Luborzycy.

</doc>
<doc id="2957894" url="https://pl.wikipedia.org/wiki?curid=2957894" title="Nigdy w niedzielę">
Nigdy w niedzielę

Nigdy w niedzielę (gr. trans. "Pote tin kiriaki", ang. "Never on Sunday") – grecko-amerykański film fabularny z 1960 roku w reżyserii Julesa Dassina. 
Fabuła.
Fabuła filmu to opowieść o młodej greckiej prostytutce mieszkającej w Pireusie i amerykańskim filozofie amatorze Homerze, który przyjeżdża do portowego miasta, aby badać przyczyny upadku potęgi starożytnej Grecji. 
Ilia prowadzi otwarty dom i co niedziela urządza w nim towarzyskie spotkania upływające pod znakiem dobrego jedzenia, alkoholu, muzyki oraz beztroskiej zabawy. Dla Homera zachowanie dziewczyny staje się symbolem tego upadku. Chcąc uratować ją przed moralnym zatraceniem postanawia zająć się edukacją Ilii i zmienić sposób życia głównej bohaterki.

</doc>
<doc id="2957895" url="https://pl.wikipedia.org/wiki?curid=2957895" title="Banca d'Italia">
Banca d'Italia



</doc>
<doc id="2957899" url="https://pl.wikipedia.org/wiki?curid=2957899" title="Fed">
Fed



</doc>
<doc id="2957902" url="https://pl.wikipedia.org/wiki?curid=2957902" title="Nazwa rodowa">
Nazwa rodowa

Nazwy rodowe (dział nazw miejscowych) mają swoje źródło we wspólnych przezwiskach, przydomkach herbowych mieszkańców, a także mogą powstawać w oparciu o imię lub nazwisko osoby, która daną miejscowość (osadę) założyła, np. "Gnat" (założyciel) → "Gnaty" (osoby zamieszkujące osadę "Gnata") → "Gnaty" (nazwa osady od nazwy osób ją zamieszkujących); "Po Bodze" (zawołanie rodowe, znaczące "z Bogiem") → "Pobożanie" (osoby używające zawołania rodowego) itd.
Nazwy rodowe stanowią szczególny obszar zainteresowań antroponimii. Analiza językoznawcza przezwisk, przydomków rodowych, nazw herbów i zawołań, a także imion, nazwisk dostarcza informacji istotnych w procesie rekonstrukcji językowego obrazu świata.
S. Urbańczyk zauważa, że w ustaleniu pochodzenia nazwy trudność sprawia ocena, czy dany wyraz pochodzi od imienia ludzkiego, czy też określa miejsce występowania zwierząt lub roślin (np. "Wilki" → przezwisko rodowe "Wilk", czy topograficznie wyraz odnoszący się do miejsca, w którym znajdowało się legowisko wilków).
Nazwy rodowe jako typ toponomastyczny są młodsze od nazw dzierżawczych i nazw patronimicznych. W Polsce znaczący przyrost nazw odnotowano w okresie XV-XVI wieku w związku z rozwojem osadnictwa. Jak zauważyli H. Górnowicz i Z. Brocki, mazowieckie nazwy rodowe są najliczniejsze zarówno w Polsce, jak i w całej Słowiańszczyźnie. Badacze podają, że do XV wieku nazw tych było 47, w XV w. przybyło ich o 434, najwyższy przyrost odnotowano do XVI wieku – 987. Rozwój nazewnictwa jest nieodłączny od rozwoju osadnictwa – w wyżej wymienionym przypadku drobna szlachta mazowiecka zakładała osady na terenach dalszego Mazowsza, a intensyfikację kolonizowanych terenów można określić na podstawie częstości pojawienia się nowych nazw.
Nazwy własne opracowywane są dla baz antroponimicznych, które porządkują i klasyfikują poszczególne jednostki językowe – np. H. Górowicz wyróżnia nazwy rodowe pochodzące od imion jednoczłonowych, wyrazów pospolitych, imion bałtyckich, chrześcijańskich, słowiańskich (i ich spieszczeń), imion kobiecych czy nazwisk niemieckich. Do rzadkości należą nazwy rodowe pochodzące od nazwisk chłopskich (badacz odnotował kilka takich wyrazów na Kurpiach w XVIII i XIX wieku).

</doc>
<doc id="2957903" url="https://pl.wikipedia.org/wiki?curid=2957903" title="Belombre">
Belombre



</doc>
<doc id="2957910" url="https://pl.wikipedia.org/wiki?curid=2957910" title="Lotnictwo łącznikowe">
Lotnictwo łącznikowe

Lotnictwo łącznikowe – jeden z rodzajów lotnictwa pomocniczego, spełniający ważną rolę w systemie łączności dowodzenia i współdziałania na rzecz dowódców i sztabów związków operacyjnych i taktycznych.
Pododdziały (oddziały) lotnictwa łącznikowego organizacyjnie mogą wchodzić w skład związków wszystkich rodzajów sił zbrojnych → Rodzaje sił zbrojnych w Wojsku Polskim. Lotnictwo łącznikowe realizuje swoje zadania wykorzystując samoloty łącznikowe.
W polskim planie mobilizacyjnym „W” przewidziano utworzenie dwunastu plutonów łącznikowych oznaczonych kolejnymi numerami od 1 do 12. Jednostkami mobilizującymi były pułki lotnicze. Każdy z sześciu pułków formował dwa plutony. Cztery plutony były mobilizowane niejawnie przez 3 i 4 Pułk Lotniczy, natomiast pozostałe były formowane w I rzucie mobilizacji powszechnej. Wszystkie pododdziały zostały zmobilizowane na przełomie sierpnia i września 1939 roku, i wzięły udział w kampanii wrześniowej. W toku działań wojennych zostały improwizowane kolejne dwa pododdziały → plutony łącznikowe II RP.
Plutony łącznikowe posiadały po trzy samoloty szkolne RWD-8 lub PWS-26 pochodzące z poszczególnych aeroklubów regionalnych oraz ośrodków szkolenia lotniczego. Personel latający stanowili żołnierze rezerwy. Jednym z pilotów był Bohdan Arct, późniejszy dowódca 316 Dywizjonu Myśliwskiego Warszawskiego.
„Załogi plutonów łącznikowych latając podczas Wojny Obronnej 1939 roku na powolnych i nie uzbrojonych samolotach, zapisały jedną z najpiękniejszych kart w historii polskiego lotnictwa, wykonując powierzone zadania z pełnym poświęceniem, w ustawicznym zagrożeniu od lotnictwa nieprzyjaciela, jak też niemieckiej obrony przeciwlotniczej oraz - niestety - własnej”.
Lotnictwo Ludowego Wojska Polskiego, w latach 1944-1945 występujące pod nazwą „Lotnictwo Frontu Wojska Polskiego”, miało w swoim składzie jeden oddział i siedem pododdziałów lotnictwa łącznikowego:
Jednostki lotnictwa łącznikowego były zorganizowane według radzieckich etatów i wyposażone w radzieckie samoloty wielozadaniowe Po-2.

</doc>
<doc id="2957912" url="https://pl.wikipedia.org/wiki?curid=2957912" title="BBC WM">
BBC WM

BBC WM – brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa West Midlands oraz sąsiadujących z nim rejonów hrabstw Staffordshire, Worcestershire i Warwickshire. Została uruchomiona 9 listopada 1970, obecnie jest dostępna w analogowym i cyfrowym przekazie naziemnym oraz w Internecie.
Siedzibą stacji jest ośrodek BBC zlokalizowany na terenie The Mailbox, centrum mieszkaniowo-biurowo-usługowego w Birmingham. Miejsce to stanowi również jedną z siedzib BBC Asian Network. Oprócz produkowanych audycji własnych stacja nadaje również wspólny magazyn wszystkich angielskich stacji lokalnych BBC, koordynowany przez BBC Radio Leeds, oraz nocny program ogólnokrajowego BBC Radio 5 Live.

</doc>
<doc id="2957914" url="https://pl.wikipedia.org/wiki?curid=2957914" title="Jan Nepomucen Karol Liechtenstein">
Jan Nepomucen Karol Liechtenstein

Jan Nepomucen Karol Liechtenstein, właśc. Johann Nepomuk Karl Borromäus Josef Franz de Paula von Liechtenstein (ur. 8 lipca 1724 w Wiedniu, zm. 22 grudnia 1748 w Vyškovie) – książę Liechtensteinu w latach 1732-1748, książę karniowski i opawski, hrabia Rietbergu.
Życiorys.
Jan Nepomucen urodził się 8 lipca 1724 w Wiedniu jako syn Józefa I i jego trzeciej żony Marii Anny von Oettingen-Spielberg. 17 grudnia 1732 roku zmarł jego ojciec i pozostawił panowanie zaledwie ośmioletniemu synowi. W związku z jego nieletniością władzę w charakterze regenta sprawował bratanek jego dziadka Antoniego Floriana – Józef Wacław I. W 1744 roku poślubił Marię Józefę von Harrach, z którą miał trójkę dzieci, jednak wszystkie zmarły w młodym wieku. Pełnoletniość, a co za tym idzie pełnię władzy osiągnął 8 lipca 1745 roku. Samodzielne rządy sprawował niespełna przez 3 lata, ponieważ ciężko chory zmarł 22 grudnia 1748 w wieku zaledwie 24 lat. W związku z jego bezdzietną śmiercią wygasła linia Antoniego Floriana, a władza przeszła na sprawującego wcześniej regencje Józefa Wacława I.

</doc>
<doc id="2957917" url="https://pl.wikipedia.org/wiki?curid=2957917" title="Onychogrypoza">
Onychogrypoza

Onychogrypoza (łac. "onychogryposis") — deformacja paznokcia nazywana także paznokciem krogulczym, albo szponowatym.
Pacjenci kojarzą to zjawisko z traumatycznym uszkodzeniem palca (paznokcia), uciskiem ze strony obuwia lub przebytą operacją usuwania paznokcia. 
Ważną rolę mogą też odgrywać: zaburzenia ukrwienia kończyn dolnych, niewydolność żylna, "hallux valgus" lub "hallux rigidus", nadpotliwość stóp, łuszczyca paznokciowa ("psoriasis") lub "ichthyosis".

</doc>
<doc id="2957918" url="https://pl.wikipedia.org/wiki?curid=2957918" title="Nazwy ulic i placów">
Nazwy ulic i placów

Nazwy ulic i placów miały pierwotnie charakter topograficzny, to znaczy, że informowały o:
Badacze proponują dwie nazwy na określenie tych toponimów – urbanonimy lub plateonimy.
S. Urbańczyk zaznacza, że nazwy starsze powstawały samorzutnie i ucierały się w codziennym życiu osób zamieszkujących daną miejscowość. Informacje w nich zawarte odnosiły się do cech charakterystycznych dla danych miejsc (np. wygląd), ważnych kierunkach drogowych (orientacja geograficzna) czy wartości, funkcji i znaczeń gospodarczych nazywanych miejsc/obiektów w osadzie dla samych życiu mieszkańców. Dawne nazwy objęte są ochroną prawną, jednak często nie przestrzeganą przez osoby zarządzające gminą, powiatem czy województwem.
Obecnie nazwy ulic i placów są nadawane przez włodarzy gmin, starostw czy województw. Można zauważyć tendencję w stosowaniu nazw pamiątkowe, tzn. służące upamiętnieniu zasłużonych ludzi i ważnych wydarzeń (np. ul. Zygmunta Augusta, ul. 3. Maja.). Nazwy dzielnic to najczęściej nazwy dawnych wsi włączonych do miast np. w Krakowie Krowodrza, albo nowe nazwy pamiątkowe, np. "Osiedle Sobieskiego".

</doc>
<doc id="2957920" url="https://pl.wikipedia.org/wiki?curid=2957920" title="Diecezja Haimen">
Diecezja Haimen

Diecezja Haimen (łac. "Dioecesis Haemenensis" chiń. 天主教海门教区) – rzymskokatolicka diecezja ze stolicą w Haimen w prefekturze miejskiej Nantong, w prowincji Jiangsu, w Chińskiej Republice Ludowej. Biskupstwo jest sufraganią archidiecezji nankińskiej.
Historia.
11 sierpnia 1926 papież Pius XI bullą "Ut aucto" erygował wikariat apostolski Haimen. Dotychczas wierni z tych terenów należeli do wikariatu apostolskiego Nankinu (obecnie archidiecezja nankińska).
28 października 1926 wikariusz apostolski Haimen Simon Chu Kaimin SI znalazł się wśród pierwszych księży chińskiego pochodzenia wyświęconych na biskupów. Sakry udzielił im osobiście papież Pius XI w Watykanie.
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Haimen podniesiono do godności diecezji.
Z 1950 pochodzą ostatnie pełne, oficjalne kościelne statystyki. Diecezja Haimen liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
W latach 1959 – 2006 diecezją zarządzał mianowany przez Patriotyczne Stowarzyszenie Katolików Chińskich antybiskup. Jednocześnie do 1960 oraz przynajmniej od 1985 diecezja miała uznanego przez papieża biskupa z Kościoła "podziemnego".
Obecny, wyświęcony w 2010, biskup Haimen Joseph Shen Bin ma uznanie zarówno Stolicy Świętej jak i rządu pekińskiego.
Obecnie diecezja liczy ponad 30 000 wiernych (z których większość to rolnicy i robotnicy), 11 kapłanów, ok. 20 zakonnic i 3 seminarzystów. W jej skład wchodzą 24 parafie.
Ordynariusze.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2957922" url="https://pl.wikipedia.org/wiki?curid=2957922" title="Mikołaj Jazdon">
Mikołaj Jazdon

Mikołaj Sebastian Jazdon (ur. 15 lutego 1971 w Poznaniu) – polski filmoznawca, profesor Uniwersytetu im. Adama Mickiewicza (UAM) w Poznaniu, dr hab., wykładowca w Katedrze Filmu Telewizji i Nowych Mediów UAM.
Życiorys.
Odbył studia anglistyczne na Wydziale Neofilologii UAM w Poznaniu w 1990-1996 a także studia polonistyczne latach 1992-1997 na Wydziale Filologii Polskiej UAM w Poznaniu oraz studia doktoranckie na Wydziale Filologii Polskiej i Klasycznej UAM w Poznaniu. W roku 2000 uzyskał stopień naukowy doktora na podstawie dysertacji Twórczość dokumentalna Krzysztofa Kieślowskiego. W roku 2010 habilitował się na podstawie książki Kino dokumentalne Kazimierza Karabasza. Od 2012 jest profesorem w Katedrze Filmu, Telewizji i Nowych Mediów UAM w Poznaniu.
W latach 1993-1999 zrealizował 13 filmów w Amatorskim Klubie Filmowym „AWA” w Poznaniu, wśród nich wielokrotnie nagradzane filmy dokumentalne: Ostatnie spotkanie z Krzysztofem Kieślowskim (1996), Polonistka (1997), Autograf (1999).
Żonaty: żona Joanna, córka Agnieszka.
Publikacje (wybór).
Jest autorem licznych publikacji i artykułów. Opublikował między innymi:

</doc>
<doc id="2957925" url="https://pl.wikipedia.org/wiki?curid=2957925" title="Kang Soo-yeon">
Kang Soo-yeon

Kang Soo-yeon (, ur. 18 sierpnia 1966 w Seulu, zm. 7 maja 2022 tamże) – południowokoreańska aktorka filmowa.
5 maja 2022 roku Kang została znaleziona nieprzytomna w swoim domu w południowym Seulu przez ratowników. Poinformowali, że doznała zatrzymania akcji serca z powodu krwotoku mózgowego. Została natychmiast przetransportowana do lokalnego szpitala Gangnam Severance Hospital, gdzie została przyjęta na OIOM w stanie śpiączki. Po dwóch dniach leczenia w szpitalu zmarła o godzinie 15:00 7 maja 2022 roku.

</doc>
<doc id="2957926" url="https://pl.wikipedia.org/wiki?curid=2957926" title="Hydronimia">
Hydronimia

Hydronimia – dział toponimii zajmujący się badaniem nazw własnych wód (stałych lub płynących), czyli hydronimów, np. nazw jezior, studni; mórz, rzek, strumieni, wodospadów itd. 
Hydronimy zawierają istotne informacje służące geolokalizacji, które w przeszłości służyły m.in. do orientacji w terenie, wyznaczania szlaków handlowych czy linii granicznych. W historycznych dokumentach pisanych zostały zachowane nazwy niektórych wód – głównie o dużym zasięgu, a więc i znaczeniu, np. Marek Agrypa zapisał nazwę "Wisły" jako "Vistla" (ok. 44 r.), niemieckie kroniki z 814 roku "Odrę" utrwaliły jako "Odera". Wraz z rozwojem piśmiennictwa polskiego (powstanie polskich kancelarii, kroniki kościelne, akty sądowe, inwentarze, zapisy spadkowe itp.) zaczęły pojawiać się wyrazy zlatynizowane nazywające wody na terenie kraju. Należy zaznaczyć, że rekonstrukcja form jest problematyczna, biorąc pod uwagę różnice w ówczesnej grafii. 
Obecnie niejasne są znaczenie hydronimów powstałych z wyrazów pospolitych, które zanikły w wyniku rozwoju języka polskiego lub były używane na ograniczonym terenie (np. gwara), np. "barycz" – moczar, "biel" – bagno, "bielawa" – podmokła łąka.
Pod względem znaczeniowym wyróżnia się trzy główne grupy hydronimów:
W publikacji "Nazwy geograficzne Rzeczypospolitej Polskiej" (1991) zawarto ok. 28 tys. toponimów, z czego blisko 3,5 tys. stanowią hydronimy. W cyklu "Nazewnictwo Geograficzne Polski" (2006) zawarto już ok. 16 tys. standaryzowanych hydronimów (w celu odpowiedniej klasyfikacji zastosowano również dwie kategorie: 1. "Wody płynące, źródła, wodospady" i 2. "Wody stojące"), które zostały zweryfikowane przez Komisję Nazw Miejscowości i Obiektów Fizjograficznych. Ponadto "Hydronimia Wisły" pod red. P. Zwolińskiego zawiera nazwy dorzecza Wisły, z kolei nazwy wodne Sanu opracował Rieger (1969), a nazwy dorzecza Warty opracował J. Rieger oraz E. Wolnicz-Pawłowska (1975).

</doc>
<doc id="2957927" url="https://pl.wikipedia.org/wiki?curid=2957927" title="Łany (rejon przemyślański)">
Łany (rejon przemyślański)

Łany (Лани) – wieś na Ukrainie w rejonie przemyślańskim należącym do obwodu lwowskiego.
Położenie.
Wieś położona nad potokiem Boberka (Боберка, dopływ Dniestru) 5 km na południe od Bóbrki (Бібрка), granicząca od północnego zachodu z wsią Błahodatiwka (Благодатівка, dawniej Ernsdorf, Polanka Bóbrecka), leżąca 4 km na zachód od wsi Sarniki (Серники), 2 km na południowy zachód od wsi Honczarów (Гончарів) i 4 km na północ od wsi Choderkowce (Ходорківці).
Na podstawie "Słownika geograficznego Królestwa Polskiego i innych krajów słowiańskich": Łany to "wieś w powiecie bóbreckim, 4 km na południe od sądu powiatowego i urzędu pocztowego w Bóbrce". Pod koniec XIX na obszarze gminy Łany znajdowała się kolonia niemiecka Ernsdorf.

</doc>
<doc id="2957928" url="https://pl.wikipedia.org/wiki?curid=2957928" title="Chibuku Stadium">
Chibuku Stadium

Chibuku Stadium – stadion piłkarski w mieście Chitungwiza w Zimbabwe. Swoje mecze rozgrywa na nim drużyna piłkarska Kiglon FC. Stadion może pomieścić 3 000 osób.

</doc>
<doc id="2957929" url="https://pl.wikipedia.org/wiki?curid=2957929" title="Oronimia">
Oronimia

Oronimia (gr. "óros" „góra”) – dział toponimii obejmujący przede wszystkim nazwy gór. Subdyscyplina ta jest szczególnie rozwinięta w górzystych krajach Europy Zachodniej (starsza kultura piśmiennicza), np. we Francji, we Włoszech. Polska onomastyka nie ma tak rozwiniętej oronimii, należy wziąć pod uwagę fakt, że kraj jest mało górzysty (pasma górskie występują na południu kraju), a kultura piśmiennicza dosyć młoda. W polskiej części Karpat osady ludzkie pojawiły się w okresie historycznym, stąd też oronimy nazywające ich szczytów i pasm są późnego pochodzenia. Z kolei nazwy tatrzańskie są późne, sztuczne (nieludowe), a ich pochodzenie nie jest jasne. Podobnie rzecz się ma z oronimami Beskid, Karpat – nazwy sztuczne, nieludowe, wprowadzone i rozpowszechnione przez geografów. Natomiast naukowcy są zgodni co do faktu, że nazwa „Tatry” na pewno jest stara (jednocześnie ma niejasną etymologię). 
Stanisław Urbańczyk zaznacza, że wśród nazw gór wyróżnić można pochodzenie obce:
Jednak większość nazw karpackich i innych jest rodzimego pochodzenia (por. "Luboń, Gorce, Mogielica" itd.).

</doc>
<doc id="2957932" url="https://pl.wikipedia.org/wiki?curid=2957932" title="Czerwiec 2013">
Czerwiec 2013



</doc>
<doc id="2957935" url="https://pl.wikipedia.org/wiki?curid=2957935" title="Parafia św. Jana Chrzciciela w Książnicach (województwo podkarpackie)">
Parafia św. Jana Chrzciciela w Książnicach (województwo podkarpackie)

Parafia św. Jana Chrzciciela w Książnicach – parafia rzymskokatolicka w dekanacie Mielec Południe w diecezji tarnowskiej. W skład parafii wchodzi kościół pw. św. Jana Chrzciciela w Książnicach oraz kościół filialny – pw. Matki Bożej Wspomożenia Wiernych w Rydzowie.
Obszar parafii aktualnie obejmuje następujące miejscowości: Boża Wola, Goleszów, Książnice, Podleszany, Rydzów.
Parafia aktualnie liczy ok. 2800 parafian.
Historia parafii.
Pierwsze wzmianki o parafii sięgają drugiej połowy XIII w. Jednak obecny kościół zbudowany został w 1927 wg projektu architekta Zdzisława Mączeńskiego. Konsekracji świątyni dokonał w 1935 bp Franciszek Lisowski. Kościół został silnie uszkodzony w czasie działań wojennych w 1944, a jego odbudowa zakończyła się w 1952.
Budowla o tradycji eklektycznej, łączy elementy neogotyku i neobaroku. Murowana z cegły, trzynawowa, bazylikowa. Przy korpusie nawowym od frontu masywna czworoboczna wieża. Wnętrze nakryte jest sklepieniami w typie kryształowym. Dekoracja sgraffitowi we wnękach ołtarzowych wykonana przez Józefa Szuszkiewicza. Witraże zaprojektowane przez Łukasza Karwowskiego.
Wnętrze kościoła zostało zaprojektowane i wykonane przez Bogdanę i Anatola Drwalów. Stalle i konfesjonały wykonane wg projektu Antoniego Mazura w 1960.
U świętego Jana w Książnicach.
Pismo Parafialne ukazujące się od 2006. Aktualnie wydawane w formie kwartalnika.
Duszpasterstwo.
Kapłani w historii parafii.
"Źródło": oficjalna strona parafii

</doc>
<doc id="2957939" url="https://pl.wikipedia.org/wiki?curid=2957939" title="Hapalonychia">
Hapalonychia

Hapalonychia () – choroba płytek paznokciowych dłoni i stóp polegająca na ich ekstremalnym zmiękczeniu. Paznokcie są też bardzo cienkie. Taki stan paznokci może być efektem anemii i długotrwałego braku żelaza w organizmie; braki siarki, niedoborów mineralnych spowodowanych chronicznymi chorobami żołądka i jelit (celiakia), bądź lokalnym, powtarzającym się kontaktem paznokci ze środowiskiem alkalicznym, ługami bądź olejem mineralnym. Powodami hapalonychii mogą też być wrodzone wady rozwojowe macierzy, chroniczna artroza, nadczynność tarczycy (chroniczna choroba tarczycy), polineuropatie obwodowe, jak również peryferyjne zaburzenia ukrwienia tętniczego (arteriopatia).

</doc>
<doc id="2957948" url="https://pl.wikipedia.org/wiki?curid=2957948" title="Genova (film)">
Genova (film)



</doc>
<doc id="2957949" url="https://pl.wikipedia.org/wiki?curid=2957949" title="Jonathan Dasnières de Veigy">
Jonathan Dasnières de Veigy

Jonathan Dasnières de Veigy (ur. 5 stycznia 1987 w Nîmes) – francuski tenisista.
Kariera zawodowa.
Dasnières de Veigy grę w tenisa rozpoczął w wieku trzech lat.
Status profesjonalny uzyskał w 2008 roku, natomiast zawodowe stary zakończył w 2013 roku.
Wielokrotnie wygrywał i osiągał finały w zmaganiach rangi ATP Challenger Tour i ITF Men's Circuit w grze pojedynczej i podwójnej. Najwyższe – 146. miejsce w rankingu singlowym osiągnął podczas notowania 25 lutego 2013. W sierpniu zanotował 337. pozycję w deblu, co było jego najwyższą lokatą.
Jonathan Dasnières de Veigy dwa razy dostawał się do fazy głównej turnieju wielkoszlemowego – w 2011 roku podczas US Open i w 2012 roku podczas French Open. Prócz tego występował także w zawodach deblowych na tym samym turnieju.

</doc>
<doc id="2957950" url="https://pl.wikipedia.org/wiki?curid=2957950" title="Kontrola skarbowa">
Kontrola skarbowa

Kontrola skarbowa – zespół instytucji prawnych, które zostały powołane w celu ochrony interesów i praw majątkowych Skarbu Państwa, zapewnienia skuteczności wykonywania zobowiązań i innych należności stanowiących dochód budżetu państwa lub też państwowych funduszy celowych oraz badania zgodności z prawem gospodarowania mieniem innych państwowych osób prawnych. Kontrola skarbowa jest rodzajem kontroli państwowej i kontroli finansowej. Zgodnie z opiniami z literatury przedmiotu jest pojęciem niedookreślonym. Może występować jako postępowanie przygotowawcze, opracowanie operacyjne, czy jako postępowanie podatkowe. Kontrola skarbowa została utworzona ustawą o kontroli skarbowej z 28 września 1991 (). Od 1 marca 2017 roku połączono kontrolę skarbową z administracją podatkową i Służbą Celną w ramach struktury Krajowej Administracji Skarbowej (KAS).
Organy kontroli skarbowej.
Pełni funkcję naczelnego organu kontroli skarbowej. W jego gestii pozostają sprawy: wnioskowania do Prezesa Rady Ministrów o powołanie lub odwołanie Generalnego Inspektora Kontroli Skarbowej, powoływania i odwoływania dyrektorów urzędów kontroli skarbowej, ujawniania na wniosek Prezesa Sądu Najwyższego danych o tajnych współpracownikach kontroli skarbowej.
Znaczenie kontroli skarbowej.
Od chwili wprowadzenia ustawy o kontroli skarbowej zmieniały się zadania i zasady działania kontroli skarbowej. Zmieniały się kompetencje kontroli skarbowej, która wcześniej była szczególnym rodzajem kontroli podatkowej, oparta przede wszystkim na badaniu i analizie porównawczej dokumentów ze stanem faktycznym. Z czasem ustawodawca przyznawał kontroli skarbowej coraz więcej kompetencji, co doprowadziło do stworzenia bardziej nowoczesnego organu kontrolno-dochodzeniowego. Organ ten został wyposażony w uprawnienia procesowe oraz pozaprocesowe metody i środki gromadzenia informacji (wywiad skarbowy), a także w odpowiednie środki techniki operacyjnej, których ustawa wcześniej nie określała. W wyniku przeprowadzonych zmian legislacyjnych kontrola skarbowa w obecnym kształcie realizuje już nie tylko funkcję kontrolną, ale też orzeczniczą, dochodzeniową i śledczą.
Forma kontroli skarbowej.
Co do zasady kontrola skarbowa powinna odbywać się w siedzibie danego przedsiębiorcy. Na jej potrzeby, właściciel firmy ma obowiązek wydzielić i udostępnić zamykane pomieszczenie, przeznaczone jedynie do pracy kontrolerów. Dopuszczalne jest również podjęcie kontroli przez obsługujące firmę biuro rachunkowe, które może skierować ją do swojej siedziby.

</doc>
<doc id="2957951" url="https://pl.wikipedia.org/wiki?curid=2957951" title="Dariusz Maciąg">
Dariusz Maciąg

Dariusz Maciąg (ur. 15 października 1965 w Węgorzynie, zm. 23 stycznia 2008 w Mirosławcu) – generał brygady pilot Wojska Polskiego.
Życiorys.
Dariusz Maciąg ukończył Liceum Lotnicze w Dęblinie i został powołany do Wyższej Oficerskiej Szkoły Lotniczej, którą ukończył w 1988. Doskonalił swoje umiejętności lotnicze jako pilot w 41 pułku lotnictwa myśliwskiego, a następnie w 40 pułku lotnictwa myśliwsko-bombowego oraz w 40 eskadrze lotnictwa taktycznego w której pełnił służbę na różnych stanowiskach. Był starszym pilotem, dowódcą klucza, szefem rozpoznania powietrznego oraz kierownikiem sekcji. Studiował w latach 2000–2002 w Akademii Bundeswehry, a po powrocie do kraju służył przez dwa lata jako młodszy specjalista w 1 Brygadzie Lotnictwa Taktycznego. Dowódca 40 eskadry lotnictwa taktycznego od 1 lipca 2004 do 3 października 2006. Był słuchaczem Podyplomowego Studium Operacyjno–Strategicznego w Akademii Obrony Narodowej w 2006. 6 lipca 2007 objął obowiązki dowódcy 21 Bazy Lotniczej. Zginął tragicznie w katastrofie lotniczej samolotu transportowego CASA pod Mirosławcem w dniu 23 stycznia 2008.

</doc>
<doc id="2957952" url="https://pl.wikipedia.org/wiki?curid=2957952" title="Io, Caligola">
Io, Caligola



</doc>
<doc id="2957953" url="https://pl.wikipedia.org/wiki?curid=2957953" title="Belle de jour">
Belle de jour



</doc>
<doc id="2957956" url="https://pl.wikipedia.org/wiki?curid=2957956" title="Archidiecezja Jinan">
Archidiecezja Jinan

Archidiecezja Jinan (łac. "Archidioecesis Zinanensis", chiń. 天主教济南总教区) – rzymskokatolicka archidiecezja ze stolicą w Jinan w prowincji Szantung, w Chińskiej Republice Ludowej. Arcybiskupi Jinan są również metropolitami metropolii o tej samej nazwie.
Sufraganie.
Sufraganiami arcybiskupstwa Jinan są diecezje:
Historia.
3 września 1839 papież Grzegorz XVI brewe "Ex pastoralis" erygował wikariat apostolski Szantungu. Dotychczas wierni z tych terenów należeli do wikariatu apostolskiego Pekinu (obecnie archidiecezja pekińska).
2 grudnia 1885 wikariat został podzielony na wikariat apostolski Północnego Szantungu ze stolicą w Jinan i wikariat apostolski Południowego Szantungu (obecnie diecezja Yanzhou).
22 lutego 1894 z wikariatu apostolskiego Północnego Szantungu wydzielono wikariat apostolski Wschodniego Szantungu (obecnie diecezja Yantai).
3 grudnia 1924 zmieniono nazwę na "wikariat apostolski Jinan (Tsinan)". W kolejnych latach wydzielono z niego:
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Jinan podniesiono do godności archidiecezji metropolitarnej.
Z 1950 pochodzą ostatnie pełne, oficjalne kościelne statystyki. Archidiecezja Jinan liczyła wtedy:
Od zwycięstwa komunistów w chińskiej wojnie domowej w 1949 archidiecezja, podobnie jak cały prześladowany Kościół katolicki w Chinach, nie może normalnie działać. 8 marca 1952 w komunistycznym więzieniu zmarł 74-letni arcybiskup Jinan Cyrill Rudolph Jarre OFM. Następnie komunistyczne służby rozpędziły wiernych, którzy licznie przybyli na jego pogrzeb.
W latach 1958 – 1997 diecezją zarządzali mianowany przez Patriotyczne Stowarzyszenie Katolików Chińskich antybiskupi.
Obecny arcybiskup Jinan Joseph Zhang Xianwang ma uznanie zarówno Stolicy Świętej jak i rządu pekińskiego.
Obecnie (2008) archidiecezja liczy 60 000 katolików, 20 kapłanów i 15 sióstr zakonnych. Kojelnych 10 księży z archidiecezji studiuje za granicą lub służy w innych diecezjach.
Ordynariusze.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2957958" url="https://pl.wikipedia.org/wiki?curid=2957958" title="L'eclisse">
L'eclisse



</doc>
<doc id="2957959" url="https://pl.wikipedia.org/wiki?curid=2957959" title="Michael Cherniavsky">
Michael Cherniavsky

Michael Cherniavsky (ur. 1922 w Harbinie, zm. 12 lipca 1972 w Pittsburgu) – amerykański historyk pochodzenia rosyjskiego. Badacz dziejów dawnej Rusi.
Życiorys.
Urodził się w rodzinie emigrantów z Rosji w mandżurskim Harbinie. Do USA przybył w 1939 roku i rozpoczął studia, przerwane służbą wojskową na Uniwersytecie w Berkeley. Był uczniem Ernsta Kantorowicza.

</doc>
<doc id="2957960" url="https://pl.wikipedia.org/wiki?curid=2957960" title="Stała Wiena">
Stała Wiena



</doc>
<doc id="2957961" url="https://pl.wikipedia.org/wiki?curid=2957961" title="Stała przesunięć Wiena">
Stała przesunięć Wiena



</doc>
<doc id="2957969" url="https://pl.wikipedia.org/wiki?curid=2957969" title="Mroczne koronki">
Mroczne koronki

Mroczne koronki (ang. "Midnight Lace") – amerykański film z 1960 roku w reżyserii Davida Millera.

</doc>
<doc id="2957970" url="https://pl.wikipedia.org/wiki?curid=2957970" title="Organy administracyjne">
Organy administracyjne



</doc>
<doc id="2957974" url="https://pl.wikipedia.org/wiki?curid=2957974" title="Mirosław Jurkowlaniec">
Mirosław Jurkowlaniec

Mirosław Aleksander Jurkowlaniec – kontradmirał Marynarki Wojennej. Od lutego 2023 szef Zarządu Morskiego–Zastępca Inspektora Marynarki Wojennej.
Życiorys.
Mirosław Jurkowlaniec w 1985 wstąpił do Wyższej Szkoły Marynarki Wojennej. Rozpoczął służbę w Grupie Okrętów Rozpoznawczych po ukończeniu pięcioletnich studiów na Wydziale Nawigacji i Uzbrojenia Okrętowego. Zajmował kolejno w latach 1990–2002 stanowiska asystenta, oficera nawigacyjnego, dowódcy działu nawigacyjnego, zastępcy dowódcy okrętu oraz dowódcy okrętu ORP „Nawigator”. Ukończył w 2000 studia podyplomowe w Akademii Marynarki Wojennej, a od 2002 pełnił obowiązki dowódcy Grupy Okrętów Rozpoznawczych.
W lipcu 2007 został szefem szkolenia 3 Flotylli Okrętów. W latach 2012–2013 pełnił służbę w Dowództwie Marynarki Wojennej, gdzie zajmował kolejno stanowiska: szefa Oddziału Oficerów Flagowych oraz zastępcy szefa Zarządu Rozpoznania. W grudniu 2013 roku objął obowiązki dowódcy 6. Oliwskiego Ośrodka Radioelektronicznego w Gdyni. Kolejnym szczeblem w karierze wojskowej było stanowisko szefa Zarządu Uzbrojenia w Inspektoracie Marynarki Wojennej Dowództwa Generalnego Rodzajów Sił Zbrojnych.
Decyzją Ministra Obrony Narodowej z czerwca 2018 roku został wyznaczony na stanowisko Dowódcy 3. Flotylli Okrętów w Gdyni. Uroczystość objęcia obowiązków odbyła się w dniu 3 lipca 2018 roku.
12 marca 2019 został mianowany przez prezydenta RP Andrzeja Dudę na wniosek ministra Mariusza Błaszczaka na stopień kontradmirała. Akt mianowania odebrał 13 marca 2019 w Pałacu Prezydenckim w Warszawie z rąk prezydenta RP Andrzeja Dudy.
Na podstawie decyzji Wiceprezesa Rady Ministrów, Ministra Obrony Narodowej z dniem 1 lutego 2023 roku został wyznaczony na stanowisko szefa Zarządu Morskiego – zastępcy Inspektora Marynarki Wojennej. Uroczystość zdania obowiązków Dowódcy 3 Flotylli Okrętów odbyła się w dniu 31 stycznia 2023 r.

</doc>
<doc id="2957975" url="https://pl.wikipedia.org/wiki?curid=2957975" title="Bojmie (gromada)">
Bojmie (gromada)

Bojmie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bojmie z siedzibą GRN w Bojmiu utworzono – jako jedną z 8759 gromad na obszarze Polski – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Bojmie, Jagodne, Pieńki, Piotrowina, Sionna, Sosnowe i Żdżar ze zniesionej gminy Sinołęka oraz obszary dotychczasowych gromad Trzcianka Nowa i Trzcianka Stara ze zniesionej gminy Grębków w tymże powiecie. Dla gromady ustalono 24 członków gromadzkiej rady narodowej.
1 stycznia 1956 gromada weszła w skład powiatu siedleckiego w tymże województwie.
31 grudnia 1959 do gromady Bojmie przyłączono wieś Kępa ze znoszonej gromady Koszewnica w tymże powiecie.
1 stycznia 1969 do gromady Bojmie przyłączono wieś Ryczyca ze znoszonej gromady Groszki Nowe w powiecie mińskim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2957976" url="https://pl.wikipedia.org/wiki?curid=2957976" title="Protesty na placu Tian'anmen w 1989">
Protesty na placu Tian'anmen w 1989



</doc>
<doc id="2957978" url="https://pl.wikipedia.org/wiki?curid=2957978" title="Pomnik ku czci Chińczyków z Tian'anmen">
Pomnik ku czci Chińczyków z Tian'anmen



</doc>
<doc id="2957979" url="https://pl.wikipedia.org/wiki?curid=2957979" title="Groszki Nowe (gromada)">
Groszki Nowe (gromada)

Groszki Nowe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Groszki Nowe z siedzibą GRN w Groszkach Nowych (w obecnym brzmieniu "Nowe Groszki") utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Groszki Nowe, Groszki Stare, Gołębiówka, Marysin, Ryczyca i Sinołęka oraz przysiółek Augustówka z dotychczasowej gromady Trzebucza ze zniesionej gminy Sinołęka w tymże powiecie. Dla gromady ustalono 14 członków gromadzkiej rady narodowej.
1 stycznia 1958 gromada weszła w skład powiatu mińskiego w tymże województwie.
1 stycznia 1959 z gromady Groszki Nowe wyłączono kolonię Sinołęka, włączając ją do gromady Grębków w powiecie węgrowskim.
1 stycznia 1969 z gromady Groszki Nowe wyłączono wieś Ryczyca, włączając ją do gromady Bojmie w powiecie siedleckim w tymże województwie, po czym gromadę Groszki Nowe zniesiono, włączając jej (pozostały) obszar do gromady Kałuszyn w powiecie mińskim.

</doc>
<doc id="2957981" url="https://pl.wikipedia.org/wiki?curid=2957981" title="Korpus Lützowa">
Korpus Lützowa

Korpus Lützowa (niem. "Lützowsches Freikorps") – ochotniczy oddział armii pruskiej działający podczas wojen napoleońskich. Jego nazwa pochodzi od założyciela i dowódcy majora Adolfa von Lützowa. Znani byli także jako "Jegrzy Lützowa" lub "Czarni Jegrzy". Działał do 1814.
Oddział został sformowany w styczniu 1813 w Rogowie Sobóckim jako Królewski Pruski Freikorps Lützowa (niem. "Königlich Preußisches Freikorps von Lützow"). Legenda głosiła, że składał się ze studentów i nauczycieli akademickich wszystkich państw niemieckich, którzy zgłosili się do walki z Napoleonem. Ale stanowili oni nie więcej jak 12% składu oddziału, do którego w większości zgłosili się rzemieślnicy i robotnicy. Liczebność szacuje się na około 3500 ludzi.
Ponieważ Królestwo Prus nie miało pieniędzy na wojsko, ochotnicy sami musieli znaleźć środki na utrzymanie i wyposażenie. Stąd czarny kolor ich mundurów – pochodzący z farbowania ubrań cywilnych, był to najtańszy sposób zapewnienia jednolitego wyglądu oddziału. Czarne mundury, czerwone wypustki i brązowe guziki. Dawało to w efekcie triadę czarny-czerwony-złoty, która stała się w Niemczech symbolem ideałów republiki, a później kolorami flagi państwowej Niemiec.

</doc>
<doc id="2957982" url="https://pl.wikipedia.org/wiki?curid=2957982" title="NASDAQ-100 Open 2006 (kobiety)">
NASDAQ-100 Open 2006 (kobiety)

NASDAQ-100 Open 2006 – tenisowy turniej WTA z cyklu Sony Open Tennis rozgrywany w dniach 20 marca – 2 kwietnia 2006 roku w Miami na kortach twardych o puli nagród 3 450 000 dolarów amerykańskich.

</doc>
<doc id="2957983" url="https://pl.wikipedia.org/wiki?curid=2957983" title="Puchar Niemiec w piłce ręcznej mężczyzn (2012/2013)">
Puchar Niemiec w piłce ręcznej mężczyzn (2012/2013)

Puchar Niemiec piłkarzy ręcznych 2012/2013 - 38. sezon rozgrywek o Puchar Niemiec ("DHB-Pokal") w piłce ręcznej mężczyzn. Final four odbył się w dniach 13 - 14 kwietnia 2013 roku w Hamburgu, w O2 World Hamburg, z udziałem 4 najlepszych niemieckich drużyn. Zdobywca pucharu okazała się drużyna THW Kiel.
W 1. i 2. rundzie rywalizowały ze sobą drużyny z "Regionalligi" i "2. Bundesligi", podzielonej na "Północ" i "Południe". Zwycięzcy awansowali do 3. rundy, od której rozgrywki zaczynał drużyny z Bundesligi.

</doc>
<doc id="2957986" url="https://pl.wikipedia.org/wiki?curid=2957986" title="French Open 2013 (gra pojedyncza dziewcząt)">
French Open 2013 (gra pojedyncza dziewcząt)

French Open 2013 – gra pojedyncza dziewcząt – zawody singlowe dziewcząt, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 2–8 czerwca na ziemnych kortach Stade Roland Garros w Paryżu.

</doc>
<doc id="2957988" url="https://pl.wikipedia.org/wiki?curid=2957988" title="Antropologia jedzenia">
Antropologia jedzenia

Antropologia jedzenia – jedna z subdyscyplin antropologii kulturowej (antropologii społecznej) zajmująca się badaniem pożywienia w kontekście kulturowym człowieka, starająca się wyjaśnić zależności między systemami pożywienia a zachowaniami ludzi. Zainteresowania antropologii jedzenia obejmują więc konotacje pożywienia w kontekście polityki, rytuału, produkcji i dystrybucji, płci i wszelkich innych sfer życia społecznego. Antropologów zajmujących się powyższymi zagadnieniami interesuje to co ludzie jedzą, jak spożywają posiłki, gdzie, z kim i dlaczego, jakie wartości są nadawane poszczególnym potrawom i sposobom ich konsumpcji, lub zakazie konsumpcji (tabu pokarmowe). Antropologia jedzenia łączy się z takimi dziedzinami nauk jak antropologia zmysłów, historia jedzenia, socjologia jedzenia i food studies.
Historia i najważniejsi przedstawiciele.
Zainteresowanie jedzeniem towarzyszyło antropologii od samego początku powstania tej dyscypliny. Wcześni badacze, z racji obranego paradygmatu ewolucyjnego, zajmowali się głównie klasyfikacją potraw spożywanych przez badane przez nich społeczności, analizą sposobów spożywania jedzenia w celu ustalenia poziomu rozwinięcia danej społeczności (Manners and Meals, Garrick Mallery). Wiązało się to również z podziałem społeczeństw na ludy zbieracko-łowieckie, rolnicze, pasterskie i wielkie cywilizacje lub stworzonym przez dyfuzjonistę Clarka Wisslera podziale Ameryki na areały kulturowe: region łososia, obszar uprawy manioku, obszar guanaco, region zbieraczy dzikich nasion, obszar bizonów, obszar polowań na karibu i obszar uprawy kukurydzy. Zainteresowania badaczy dotyczyły również zjawiska kanibalizmu oraz analizy tabu pokarmowych.
W latach 60. zainteresowania badaczy skupiały się na strukturach związanych z przygotowywaniem posiłków oraz z formą ich spożywania. Gwałtowny rozwój subdyscypliny nastąpił w latach 80. i 90. Z powodu nasilenia procesu konsumpcji, rozwinął się przemysł gastronomiczny obejmujący kino, literaturę kulinarną, blogi internetowe czy programy telewizyjne.
O ile w Europie Zachodniej i Ameryce Północnej dorobek naukowców z zakresu antropologii jedzenia jest niezwykle rozbudowany, w Polsce dziedzina ta dopiero się rozwija. Do klasyków należą prace Oskara Kolberga i Kazimierza Moszyńskiego, współcześnie znaną badaczką jedzenia jest Anna Wieczorkiewicz.
Charakterystyka najważniejszych prac dotyczących antropologii jedzenia.
Jednym z najstarszych, a zarazem najbardziej znanych dzieł jest "Fizjologia smaku albo medytacje o gastronomii doskonałej" (1825) autorstwa francuskiego prawnika Anthelme'a Brillant-Savarina. Jest to zbiór anegdot i rozważań filozoficznych dotyczących historii kultury kulinarnej. Brillat-Savarin rozróżnia potrzebę jedzenia i przyjemność jedzenia, którym towarzyszy apetyt naturalny, bądź apetyt na przepych. Analizuje zwyczaje towarzyszące ucztom greckim i rzymskim, najazdom barbarzyńskim, jak również kulinarne zwyczaje Francuzów. Wskazuje na wagę pojęcia gastronomii, która „jest wiedzą o wszystkim co ma związek z człowiekiem jako istotą odżywiającą się”.
Podwaliny współczesnej antropologii jedzenia dał Claude Lévi-Strauss w swoim artykule "Trójkąt kulinarny" (1965). Levi-Strauss był strukturalistą, opracował oparte na opozycjach binarnych trójkątne pole semantyczne, obrazujące przejście człowieka od natury do kultury. Trzy wierzchołki trójkąta kulinarnego obrazują trzy kategorie posiłków: surowe, warzone i zepsute. Kategorię pokarmów „warzonych” Levi-Strauss podzielił z kolei na pokarmy „pieczone”, podczas gdy zachodzi bezpośredni kontakt ze środkiem przetwarzającym pokarm (połączenie niezapośredniczone), „gotowane” podczas gdy surowa żywność przetwarzana jest za pomocą wody i naczynia (połączenie zapośredniczone) oraz „wędzenie”, czyli powolne warzenie pokarmów, za pomocą powietrza.
Lévi-Strauss, posługując się opozycjami binarnymi nieprzetworzone-przetworzone, surowe-warzone, pieczone-gotowane, odpowiadającymi opozycji natura-kultura, stworzył schemat mający obrazować przejście człowieka od natury do kultury. „Surowe” jest biegunem nienacechowanym, który ulega przekształceniu kulturalnemu w „warzone”, lub przekształceniu naturalnemu w „zepsute”, „warzone” i „zepsute” są więc biegunami nacechowanymi. Z kolei „pieczone” i „wędzone” przeciwstawia „gotowanemu”, z racji użytych środków przetworzenia („pieczone” i „wędzone” – powietrze, „gotowane” – woda) te pierwsze umieszcza po stronie natury, „gotowane” natomiast po stronie kultury. Ze względu na wyniki „wędzone” po stronie kultury, „pieczone” i „gotowane” po stronie natury. Uważa, że wyższość znaczenia pieczonego mięsa nad gotowanym jest uniwersalną cechą kultury, ponieważ gotowane wykorzystuje cały potencjał pokarmu wraz z sokami, natomiast pieczone pociąga za sobą straty. Zauważa również, że w większości przypadków wyobraźnia ludowa, przypisuje „pieczonemu” cechy bardziej pierwotne niż gotowanemu, ma to swoje odzwierciedlenie w mitach genezyjskich.
Nurt zapoczątkowany przez Lévi-Straussa kontynuowała Mary Douglas, która w swojej książce zatytułowanej "Ukryte znaczenia. Wybrane szkice antropologiczne", rozdział "Odszyfrowanie posiłków" poświęciła analizie konotacji wynikających ze spożywania posiłków z określonymi schematami społecznymi, pozycją w grupie, sposobem podtrzymywania bliskich relacji, czyli znaczeniom, jakie nadawane są posiłkom. Zauważyła, że posiłek jest schematem wyznaczającym granicę między porządkiem a nieporządkiem. Podobnie jak Lévi-Strauss w analizie tych schematów posługiwała się opozycjami binarnymi, w przypadku pożywienia były to posiłki i konsumpcja napojów. Mary Douglas zajmowała się również badaniem tabu pokarmowych.
W latach 80. nastąpił gwałtowny wzrost zainteresowania jedzeniem, co było związane z narodzeniem się nowej klasy średniej i wzrostem znaczenia konsumpcji w Europie Zachodniej oraz Ameryce Północnej. W roku 1984 pojawił się artykuł napisany przez Pierre'a Bourdieu pt. "Distinction: A Social Critique of the Judgement of Taste". Bourdieu ucieka w nim od strukturalistycznych abstrakcji, by badać sensoryczne aspekty jedzenia szczególnie w kontekście zjawiska habitusu. Gust smakowy jest dla niego częścią kapitału kulturowego. Smak jest więc elementem różnicującym w systemie klasyfikacji społecznej, który wyraża się w warunkach życia określonej grupy.
Czasopisma naukowe związane z antropologią jedzenia.
To wielojęzyczne czasopismo internetowe, założone w roku 1999 przez Florence Bergeaud-Blackler, Matthieu Duboys de Labarre i Isabelle Téchoueyres. Anthropology of food wydawane jest raz w roku, można tam znaleźć artykuły w języku francuskim, angielskim, hiszpańskim i portugalskim, każdy numer zorientowany jest wokół jednego temtu przewodniego. Swoje badania publikują tam badacze akademiccy nauk społecznych: socjologowie, antropolodzy, filozofowie, historycy, ekonomiści i geografowie, którzy zainteresowani są tematyką pożywienia w kulturze.
To międzynarodowe czasopismo stanowiące przegląd multidyscyplinarnych badań nad złożonością relacji między żywnością a kulturą i społeczeństwem. Można tam znaleźć wyniki badań zarówno z dziedzin nauk społecznych jak i nauk przyrodniczych. Czasopismo publikuje również oryginalne recenzje stosownych książek z zakresu poruszanej tematyki, jak również specjalny rozdział dotyczący perspektyw nauczania. Jednym z redaktorów „Food, Culture and Society” jest Warren Belasco, autor wielu znanych prac z zakresu antropologii jedzenia m.in. "Food: The Key Concepts".
Międzynarodowe czasopismo publikujące oryginalne artykuły na temat historii i kultury ludzkiego pożywienia. Refleksja nad rolą jaką pełni pożywienie w relacjach międzyludzkich, pozwala zbadać jak subtelnie kształtowało ono i kształtuje nadal życie społeczne, ekonomiczne, polityczne, psychiczne i moralne. Z racji faktu, że jedzenie jest zjawiskiem powszechnym nie może być rozpatrywane tylko w zakresie jednej dziedziny, dlatego też publikowane artykuły są dialogiem interdyscyplinarnym.
Kwartalnik naukowy wydawany przez University of California Press. Powstał w 2001 roku, redaktorem naczelnym jest Darra Goldstein. Żywność i jedzenie traktuje jako ważne źródło wiedzy o kulturach i społeczeństwach, poprzez badanie i analizowanie różnych jej aspektów prowokuje do refleksji i dyskusji nad wpływem jedzenia na historię, literaturę i kulturę.

</doc>
<doc id="2957989" url="https://pl.wikipedia.org/wiki?curid=2957989" title="Andrej Husau">
Andrej Husau

Andrej Leanidawicz Husau, błr. Андрэй Леанідавіч Гусаў, ros. Андрей Леонидович Гусов - Andriej Leonidowicz Gusow (ur. 16 listopada 1969 w Mińsku) – białoruski hokeista, reprezentant Białorusi. Trener hokejowy.
Kariera zawodnicza.
Karierę zawodniczą rozpoczynał i zakończył w klubie Dynama Mińsk. W 1990 w barwach Chimika Nowopołock zdobył mistrzostwo białoruskiej SRR (wraz z nim w składzie drużyny byli wówczas m.in. Andrej Kudzin, Andrej Pryma). Grał także w polskiej lidze. Podczas występów w Nowym Targu jego partnerami w ataku byli rodak Andrej Pryma i Polak Mirosław Copija. Razem z Prymą grali też wspólnie w innych klubach. W barwach zespołu SMS Warszawa grali wraz z nim jego rodacy Pryma, Dzmitryj Ausiannikau, Uładzimir Swita. W trakcie kariery w Polsce zyskał przyzdomek "Gustlik".
W karierze seniorskiej reprezentował Białoruś. Uczestniczył w mistrzostwach świata w 1994, 1995 (Grupa C), 1996 (Grupa B).
Kariera trenerska.
Po zakończeniu kariery zawodniczej został szkoleniowcem hokejowym. W latach 2006-2009 był szkoleniowcem klubu Kieramin Mińsk. W październiku 2009 został asystentem trenera Alaksandra Andryjeuskiego w klubie Dynama Mińsk podczas sezonu KHL (2009/2010). Od końca 2009 był trenerem Szachciora Soligorsk (w tym klubie dyrektorem sportowym został Aleksandr Aleksiejew, występujący z nim wcześniej w Podhalu Nowy Targ). Na początku grudnia 2016 zrezygnował z posady trenera Szachciora.
Równolegle podjął pracę z kadrą Białorusi do lat 18, z którą uczestniczył w turniejach mistrzostw świata juniorów do lat 18 w 2005 (Dywizja I, jako asystent), 2006. (Elita, jako asystent), 2007 (Dywizja, I trener). Następnie został pierwszym trenerem kadry Białorusi do lat 20, którą prowadził w turnieju mistrzostw świata juniorów do lat 20 w 2009 (Dywizja IA). Później przeszedł do pracy w sztabie seniorskiej reprezentacji Białorusi. W 2009 został jej tymczasowym selekcjonerem, po czym pełnił funkcję asystenta selekcjonera Eduarda Zankawca w turniejach mistrzostw świata 2010, 2011.
Od maja 2017 był głównym trenerem GKS Tychy w Polskiej Hokej Lidze. Jego asystentem w Soligorsku był Siarhiej Szapiaciuk, który w tym samym charakterze został powołany w klubie z Tychów. 14 stycznia 2020 Husau zrezygnował ze stanowiska szkoleniowca GKS. W czerwcu 2020 został trenerem Podhala Nowy Targ. Po dwóch sezonach pracy w Podhalu odszedł z pracy tamże i w lipcu 2022 został ogłoszony głównym trenerem reprezentacji Polski do lat 18.

</doc>
<doc id="2957990" url="https://pl.wikipedia.org/wiki?curid=2957990" title="Zmarli w czerwcu 2013">
Zmarli w czerwcu 2013



</doc>
<doc id="2957991" url="https://pl.wikipedia.org/wiki?curid=2957991" title="Parasolnik (roślina)">
Parasolnik (roślina)

Parasolnik ("Diphylleia") – rodzaj bylin z rodziny berberysowatych ("Berberidaceae"). Obejmuje 3 gatunki. "D. grayi" rośnie w Japonii, "D. sinensis" w chińskiej prowincji Junnan, a "D. cymosa" w Paśmie Błękitnym w Stanach Zjednoczonych. Gatunek północnoamerykański jest rośliną ozdobną sadzoną na terenach parkowych, gatunki azjatyckie są delikatniejsze i rzadziej uprawiane.
Systematyka.
Rodzaj należy do podrodziny "Podophylloideae", rodziny berberysowatych ("Berberidaceae") zaliczanej do jaskrowców ("Ranunculales").

</doc>
<doc id="2957993" url="https://pl.wikipedia.org/wiki?curid=2957993" title="Diphylleia">
Diphylleia



</doc>
<doc id="2957994" url="https://pl.wikipedia.org/wiki?curid=2957994" title="Jarosław Janczewski">
Jarosław Janczewski

Jarosław Janczewski (ur. 23 czerwca 1966 w Wysokiem Mazowieckiem) – pułkownik żandarmerii Wojska Polskiego.
Życiorys.
Jarosław Janczewski w 1986 był absolwentem Wyższej Szkoły Oficerskiej Wojsk Pancernych w Poznaniu. Został skierowany do 5 Kołobrzeskiego Pułku Zmechanizowanego w Szczecinie na pierwsze stanowisko służbowe – dowódcę plutonu czołgów. W szeregi Żandarmerii Wojskowej wstąpił w 1998 i rozpoczął służbę jako starszy oficer Rejonowej Komendy ŻW w Warszawie. W tym samym roku ukończył Akademię Obrony Narodowej. Pełnił w latach 2000–2004 wiele funkcji w Mazowieckim Oddziale ŻW m.in. jako szef Wydziału Dowodzenia, szef sztabu i zastępca komendanta. W 2004 powierzono mu obowiązki pełnomocnika dowódcy Wielonarodowej Dywizji Centrum–Południe ds. ŻW w II zmianie Polskiego Kontyngentu Wojskowego w Iraku. Po powrocie do kraju został zastępcą szefa Oddziału Dowodzenia Komendy Głównej ŻW. Współtworzył od 2005 Oddział Specjalny Żandarmerii Wojskowej w Gliwicach i był jego pierwszym komendantem. Został w 2006 komendantem Mazowieckiego Oddziału ŻW, a 27 lipca 2007 decyzją ministra obrony narodowej wyznaczony został na zastępcę komendanta głównego ŻW.

</doc>
<doc id="2957995" url="https://pl.wikipedia.org/wiki?curid=2957995" title="SM U-110">
SM U-110

SM U-110 – niemiecki okręt podwodny typu "U-93" zbudowany w Friedrich Krupp Germaniawerft w Kilonii w latach 1916-1917. Wodowany 28 lipca 1917 roku, wszedł do służby w Cesarskiej Marynarce Wojennej 25 września 1917 roku. Pierwszym dowódcą został Otton von Schubert. 12 grudnia nowym dowódcą został Carl Albrecht Kroll. 22 grudnia 1917 roku został przydzielony do IV Flotylli pod dowództwem kapitana Krolla. U-110 w ciągu trzech patroli zatopił 10 statków nieprzyjaciela o łącznej pojemności 26 963 BRT.
Pierwszym zatopionym przez U-110 statkiem był brytyjski statek-pułapka HMS Penshurst o pojemności 1191 BRT, który 24 grudnia 1917 roku został storpedowany w Kanale Bristolskim i następnego dnia zatonął.
30 grudnia 1918 roku U-110 zatopił brytyjski parowiec „Zone” o pojemności 3 914 BRT, który płynął z ładunkiem mrożonych podrobów z Boulogne do Barry. Statek został zatopiony 4 mile na północ od St Ives.
Ostatnim, a zarazem największym, zatopionym statkiem był brytyjski parowiec pasażerski RMS Amazon, należący do Royal Mail Steam Packet Company. 15 marca 1918 roku, zbudowany w 1906 roku statek, o pojemności 10 037 BRT, został storpedowany i zatopiony około 30 mil na północny zachód od Malin Head. Statek płynął w konwoju z Liverpoolu do Buenos Aires. U-Boot zatonął w wyniku kontrataku brytyjskich niszczycieli HMS „Moresby” i HMS „Michael”, które zrzuciły bomby głębinowe na U-110. Nie przeżył nikt z załogi.

</doc>
<doc id="2958000" url="https://pl.wikipedia.org/wiki?curid=2958000" title="Sandra Ceccarelli">
Sandra Ceccarelli

Sandra Ceccarelli (ur. 3 lipca 1967) – włoska aktorka filmowa.
Nagrody i nominacje.
Została uhonorowana Pucharem Volpiego dla najlepszej aktorki., nagrodą im. Francesca Pasinettiego, a także otrzymała nominację do Europejskiej Nagrody Filmowej i dwukrotnie do nagrody David di Donatello.

</doc>
<doc id="2958002" url="https://pl.wikipedia.org/wiki?curid=2958002" title="17 Eskadra Lotnicza Dowództwa Wojsk Lotniczych">
17 Eskadra Lotnicza Dowództwa Wojsk Lotniczych



</doc>
<doc id="2958003" url="https://pl.wikipedia.org/wiki?curid=2958003" title="Łanki Małe">
Łanki Małe

Łanki Małe (ukr. Малі Ланки, "Mali Łanky") – wieś na Ukrainie w rejonie przemyślańskim należącym do obwodu lwowskiego.
Wieś była początkowo niemiecką kolonią Refeld (Rehfeld), założoną w XVIII wieku. Od 1 sierpnia 1934 r. w gminie Bóbrka. Zarządzeniem Ministra Spraw Wewnętrznych z 11 marca 1939 r. zamiast niemieckiej nazwy wieś została przemianowana na Sarniki Małe. Według stanu na 1 stycznia 1939 r. wieś liczyła 140 mieszkańców (30 Ukraińców, 10 Polaków, 5 Żydów i 95 Niemców). W styczniu 1940 r. wszyscy niemieccy koloniści w Galicji zostali deportowani do Kraju Warty.
Położenie.
Na podstawie Słownika geograficznego Królestwa Polskiego i innych krajów słowiańskich: Łanki Małe to "wieś w powiecie bóbreckim, tuż na wschód od sądu powiatowego i urzędu pocztowego w Bóbrce".

</doc>
<doc id="2958004" url="https://pl.wikipedia.org/wiki?curid=2958004" title="Taha Karimi">
Taha Karimi

Taha Karimi (ur. 1976 w Baneh, zm. 29 maja 2013 w As-Sulajmanijja) – irańsko-kurdyjski reżyser, autor filmów dokumentalnych.
Absolwent Uniwersytetu Sztuki w Teheranie. Specjalizował się w dokumentach poruszających tematykę losu Kurdów, a jego ostatni film "I Am a White Mercenary" opowiada historię Sa’ida Dżafa, który zasłynął uratowaniem setek Kurdów podczas operacji Al-Anfal prowadzonej przez Saddama Husajna w celu eksterminacji Kurdów. 
Reżyser zginął w wypadku samochodowym w As-Sulajmanijji w Iraku, gdzie mieszkał przez ostatnie dwa lata życia. Został pochowany w rodzinnym mieście Bane na północno-zachodnim terytorium Iranu.

</doc>
<doc id="2958008" url="https://pl.wikipedia.org/wiki?curid=2958008" title="Andrej Gusau">
Andrej Gusau



</doc>
<doc id="2958009" url="https://pl.wikipedia.org/wiki?curid=2958009" title="Adriana (roślina)">
Adriana (roślina)

Adriana – rodzaj roślin należący do rodziny wilczomleczowatych ("Euphorbiaceae"). Obejmuje dwa gatunki występujące w Australii. Nazwę rodzajową nadał Charles Gaudichaud-Beaupré, upamiętniając Adriena de Jussieu. Liście "Adriana urticoides" wykorzystywane były jako zamiennik tytoniu.

</doc>
<doc id="2958010" url="https://pl.wikipedia.org/wiki?curid=2958010" title="Bolesław Suszka">
Bolesław Suszka

Bolesław Suszka (ur. 1 sierpnia 1925 w Chorzowie, zm. 31 stycznia 2020 w Kórniku) – polski dendrolog, specjalizujący się w fizjologii nasion roślin drzewiastych, profesor nauk przyrodniczych, działacz katolicki.
Życiorys.
Działalność naukowa.
Studiował na Wydziale Rolno-Leśnego Uniwersytetu Jagiellońskiego o specjalizacji sadowniczo-ogrodniczej (absolwent z 1951). Od 1951 do 1995 pracował w Zakładzie Dendrologii i Polmologii w Kórniku (od 1952 w strukturze Polskiej Akademii Nauk, od 1962 działającym pod nazwą Zakład Dendrologii i Arboretum Kórnickie PAN, w 1975 przekształconym w Instytut Dendrologii PAN. W 1962 obronił pracę doktorską w Szkole Głównej Gospodarstwa Wiejskiego w Warszawie, habilitował się w 1967, w 1981 mianowany profesorem nadzwyczajnym, w 1989 otrzymał tytuł profesora zwyczajnego. W latach 1968-1985 kierował Pracownią Biologii Nasion, w latach 1985-1995 Zakładem Biologii Nasion. Przeszedł na emeryturę w 1995, ale w kolejnych latach pozostawał członkiem Rady Naukowej Instytutu. Równocześnie w latach 1984-2002 wykładał w Katedrze Nasiennictwa i Szkółkarstwa Ogrodniczego Akademii Rolniczej w Poznaniu. W latach 1981-1989 był członkiem Komitetu Filologii, Genetyki i Hodowli Roślin PAN.
W swoich pracach zajmował się nasiennictwem drzew i krzewów, zajmował się metodami przechowywania nasion drzew leśnych. Był twórcą koncepcji i założeń techniczno-programowych powstałego w 1995 Leśnego Banków Genów w Kostrzycy, którego celem jest gromadzenie oraz długotrwałe przechowywanie zasobów genowych drzew z najcenniejszych obiektów nasiennych Lasów Państwowych oraz licznych gatunków roślin zagrożonych wyginięciem. Współautor napisanej wspólnie z Claudine Muller i Markiem Bonnet-Masimbertem książki "Nasiona leśnych drzew liściastych od zbioru do siewu" (wyd. 1994), jednej z najważniejszych monografii nowoczesnego nasiennictwa leśnego, tłumaczonej na szereg języków. W książce tej zawarto praktyczne, najczęściej wcześniej nieznane, sposoby postępowania z nasionami drzew liściastych od ich zebrania, poprzez przechowywanie i przysposobienie do siewu. W gronie naukowców i praktyków, tak w Polsce jak i za granicą, był cenionym Mistrzem, o wielkim dorobku naukowym i praktycznym w zakresie biologii nasion roślin drzewiastych. 
Działalność społeczna.
Jako student uczestniczył w spotkaniach z ks. Karolem Wojtyłą. Był jednym z twórców duszpasterstwa rodzin w Poznaniu, zajmował się przygotowaniem do życia w rodzinie, od 1970 był wykładowcą Studium Rodziny przy Papieskim Wydziale Teologicznym w Poznaniu, następnie przy Wydziale Teologicznym Uniwersytetu im. Adama Mickiewicza w Poznaniu. W latach 1981-1984 był członkiem Prymasowskiej Rady Społecznej I kadencji, jest członkiem Rady Duszpasterstwa Rodzin Archidiecezji Poznańskiej. Do jego wychowanków należą Jadwiga i Jacek Pulikowscy.
Jest autorem kilku książek napisanych wspólnie z o. Karolem Meissnerem: ""A tak już nie są dwoje, lecz jedno ciało". Katecheza przedmałżeńska w pytaniach i odpowiedziach" (wyd. Księgarnia Św. Wojciecha, Poznań 1988, – wydania kolejne pod tytułem "Nas dwoje i...Rozmowy z narzeczonymi i młodymi małżeństwami"), "O Małżeństwie" (wyd. Oficyna Współczesna, Poznań 2001, ), "Twoja przyszłość. Rozmowy z chłopakiem o życiu, rodzinie, małżeństwie, płciowości, miłości" (wyd. W drodze, Poznań 1991), "Twoje życie. Rozmowy z dziewczyną o życiu, rodzinie, małżeństwie, płciowości, miłości" (wyd. Hlondianum, Poznań 1991).
Jako miłośnik historii od 2008 do końca życia współpracował z redakcją Śremskiego Notatnika Historycznego, w którym ukazywały się jego tłumaczenia i artykuły. Jest współautorem z Krzysztofem Budzyniem kilku artykułów dotyczących pruskich statystyk miast z powiatu śremskiego. 
Życie prywatne.
W 1951 ożenił się z Janiną Firganek (ur. 1927, córka profesora gimnazjalnego Kazimierza Firganka i Zofii z domu Kopyta) studiującą wraz z nim na tej samej specjalizacji na UJ. Ojciec czwórki dzieci.

</doc>
<doc id="2958012" url="https://pl.wikipedia.org/wiki?curid=2958012" title="Mbiguá Asunción">
Mbiguá Asunción

Club Nacional de Regatas El Mbiguá (znany na ogół jako Club Mbiguá) - wielosekcyjny paragwajski klub sportowy z siedzibą w mieście Asunción.
Klub założony został 6 maja 1902 roku jako klub wioślarski. Klub "Mbiguá" słynie ze swej sekcji wioślarskiej. Wioślarze trenują, korzystając z tego, że klub ma swoją siedzibę na obu brzegach rzeki Paragwaj. Klub ma także drużynę hokeja na trawie.
W początkach swego istnienia klub "Mbiguá" posiadał także sekcję piłki nożnej, awansując w 1907 roku do pierwszej ligi piłkarskiej. W trzeciej edycji pierwszej ligi w 1909 roku klub w liczącej 6 drużyn lidze zajął 5 miejsce. Z 10 meczów "Mbiguá" wygrał 2, zremisował 2 (w tym raz z mistrzem Club Nacional) i przegrał 6 meczów. W czwartej edycji pierwszej ligi w 1910 roku klub w liczącej 6 drużyn lidze ponownie zajął 5 miejsce. Był to ostatni występ klubu "Mbiguá" w pierwszej lidze paragwajskiej.

</doc>
<doc id="2958015" url="https://pl.wikipedia.org/wiki?curid=2958015" title="French Open 2013 (gra pojedyncza chłopców)">
French Open 2013 (gra pojedyncza chłopców)

French Open 2013 – gra pojedyncza chłopców – zawody singlowe chłopców, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 2–8 czerwca na ziemnych kortach Stade Roland Garros w Paryżu.

</doc>
<doc id="2958016" url="https://pl.wikipedia.org/wiki?curid=2958016" title="Nazwy etniczne">
Nazwy etniczne



</doc>
<doc id="2958017" url="https://pl.wikipedia.org/wiki?curid=2958017" title="Nazwy fizjograficzne">
Nazwy fizjograficzne



</doc>
<doc id="2958019" url="https://pl.wikipedia.org/wiki?curid=2958019" title="Szkoła Żydowsko-Arabska Galil">
Szkoła Żydowsko-Arabska Galil

Szkoła Żydowsko-Arabska Galil (; ; ) – szkoła podstawowa położona w kibucu Eszbal w Samorządzie Regionu Misgaw na północy Izraela. Szkoła powstała w 1998 roku jako wspólna żydowsko-arabska instytucja edukacyjna.
Historia.
Szkoła żydowsko-arabska "Galil" została założona w 1998 roku z inicjatywy "Centrum Edukacji Żydowsko-Arabskiej w Izraelu" (hebr. המרכז לחינוך יהודי ערבי בישראל; arab.مركز التربية اليهودي العربي في إسرائيل; ang. Center for Jewish Arab Education in Israel), które prowadzi w Izraelu także inne szkoły dwujęzyczne. Jest to normalna szkoła podstawowa, posiadająca wszystkie niezbędne zezwolenia Ministerstwa Edukacji. W 2007 roku w szkole uczyło się 200 żydowskich i arabskich uczniów, będących wyznawcami judaizmu, islamu i chrześcijaństwa. Nauka odbywa się w języku arabskim i hebrajskim.
Działalność szkoły.
Celem działalności szkoły jest pokojowe współistnienie różnych grup etnicznych i religijnych w społeczeństwie izraelskim. Dyrekcja szkoły stara się utrzymywać równą liczbę uczniów żydowskich i arabskich. Każda klasa posiada dwóch nauczycieli – jednego Araba i jednego Żyda. Szkoła ma także dwóch dyrektorów - Araba i Żyda. Dzięki temu jest zapewnione równe traktowanie każdej grupy etnicznej i wyznaniowej. Edukacja dwujęzyczna ma na celu zbudowanie płaszczyzny zrozumienia i współżycia arabskich i żydowskich mieszkańców Izraela, którzy obecnie często żyją oddzielnie. Prowadzący zajęcia nauczyciele nie tłumaczą zajęć na drugi język, zachęcając uczniów do pogłębiania rozumienia drugiego języka – arabskiego lub hebrajskiego. Szkoła promuje zasady demokracji i równości społecznej.

</doc>
<doc id="2958020" url="https://pl.wikipedia.org/wiki?curid=2958020" title="Nazwy kulturowe">
Nazwy kulturowe



</doc>
<doc id="2958023" url="https://pl.wikipedia.org/wiki?curid=2958023" title="Ojkonimy">
Ojkonimy



</doc>
<doc id="2958025" url="https://pl.wikipedia.org/wiki?curid=2958025" title="Nazwy pamiątkowe">
Nazwy pamiątkowe



</doc>
<doc id="2958027" url="https://pl.wikipedia.org/wiki?curid=2958027" title="Nazwy rodowe">
Nazwy rodowe



</doc>
<doc id="2958028" url="https://pl.wikipedia.org/wiki?curid=2958028" title="Nazwy służebne">
Nazwy służebne



</doc>
<doc id="2958029" url="https://pl.wikipedia.org/wiki?curid=2958029" title="Cząstka złożona">
Cząstka złożona



</doc>
<doc id="2958030" url="https://pl.wikipedia.org/wiki?curid=2958030" title="Anders (czołg)">
Anders (czołg)

Anders, poprzednio Goryl – niezrealizowany projekt polskiego czołgu podstawowego III generacji z lat 90. XX wieku. Kontynuacją Andersa był projekt PT-2001 „Gepard”.
Historia.
Pierwsze prace nad polskim czołgiem podstawowym III generacji rozpoczęto w OBRUM jeszcze w latach 80. XX wieku. Po przemianach ustrojowych, w roku 1991 wznowiono prace koncepcyjne i projektowe.
Produkcję planowano rozpocząć po 10 latach od daty podjęcia o uruchomieniu spr, tzn. wówczas, kiedy przestanie być opłacalna produkcja T-72M. Projekt początkowo wzbudził zainteresowanie wojska, jednakże z powodu wysokich, przewidywanych kosztów realizacji projektu (ok. 360 mln USD) oraz dużego kosztu jednostkowego (ok. 4,6 mln USD) zrezygnowano z Andersa.
Do koncepcji Andersa powrócono na początku XXI wieku, kiedy zaprezentowano koncepcję PT-2001 „Gepard”. PT-2001 podobnie, jak Anders nie wyszedł poza plany koncepcyjne.
Opis konstrukcji.
W latach 90. XX wieku powstały dwie koncepcje nowego czołgu. Pierwsza zakładała klasyczny układ czołgu z załogową wieżą, w której umieszczona miała być armata kal. 120 lub 125 mm ładowana automatycznie. Natomiast druga przewidywała zastosowanie bezzałogowej wieży z działem kal. 140 mm.
Według koncepcji z roku 1995 miał posiadać zawieszenie hydropneumatyczne lub na wałkach skrętnych. Napędzany miał być silnikiem wysokoprężnym RR Condor V12 o mocy ok. 1500 KM z automatyczną skrzynią biegów ESM/500 z 5 biegami do przodu i 2 do tyłu.
System kierowania ogniem miał składać się z panoramicznego dzienno-nocnego celownika dowódcy typu SFIM HL-70 (lub SAGEM VIGY-40) i dzienno-nocnego celownika działonowego ST72 (lub HL-60). Ponadto czołg miał posiadać system łączności i dowodzenia połączony z systemem nawigacji lokalnej i GPS.
Na bazie nowego czołgu III generacji miała powstać cała rodzina nowych wozów bojowych i wsparcia m.in.: samobieżne działo przeciwlotnicze, samobieżna wyrzutnia pocisków kierowanych, wóz zabezpieczenia technicznego, wóz drogowo-inżynieryjny oraz most czołgowy.

</doc>
<doc id="2958033" url="https://pl.wikipedia.org/wiki?curid=2958033" title="Wołowe">
Wołowe

Wołowe (ukr. Волове) – wieś na Ukrainie w rejonie przemyślańskim należącym do obwodu lwowskiego.
Przed 1939 właścicielem dóbr w Wołowem był Bruno Cienciała.

</doc>
<doc id="2958035" url="https://pl.wikipedia.org/wiki?curid=2958035" title="Wadżetit">
Wadżetit



</doc>
<doc id="2958040" url="https://pl.wikipedia.org/wiki?curid=2958040" title="Romanów (obwód lwowski)">
Romanów (obwód lwowski)

Romanów (ukr. Романів, "Romaniw") – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Romanów to "wieś w powiecie bóbreckim, 11 km na północny wschód od Bóbrki".

</doc>
<doc id="2958043" url="https://pl.wikipedia.org/wiki?curid=2958043" title="Jack Harkness">
Jack Harkness



</doc>
<doc id="2958044" url="https://pl.wikipedia.org/wiki?curid=2958044" title="Archidiecezja Koupéla">
Archidiecezja Koupéla

Archidiecezja Koupéla – archidiecezja rzymskokatolicka w Burkina Faso. Powstała w 1956, archidiecezja od 2000.

</doc>
<doc id="2958045" url="https://pl.wikipedia.org/wiki?curid=2958045" title="Ipsilon">
Ipsilon



</doc>
<doc id="2958046" url="https://pl.wikipedia.org/wiki?curid=2958046" title="Ariane Labed">
Ariane Labed

Ariane Labed (ur. 8 maja 1984 w Atenach) – francuska aktorka filmowa.
Zasiadała w jury sekcji "Cinéfondation" na 71. MFF w Cannes (2018).
Nagrody.
Za rolę Mariny w filmie "Attenberg" (2010) Athiny Rachel Tsangari została uhonorowana Pucharem Volpiego dla najlepszej aktorki na 67. MFF w Wenecji.

</doc>
<doc id="2958047" url="https://pl.wikipedia.org/wiki?curid=2958047" title="Łopuszna (rejon przemyślański)">
Łopuszna (rejon przemyślański)

Łopuszna – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Łopuszna to "wieś w powiecie bóbreckim, 12 km na zachód od sądu powiatowego i urzędu pocztowego w Bóbrce".

</doc>
<doc id="2958048" url="https://pl.wikipedia.org/wiki?curid=2958048" title="Diecezja Dori">
Diecezja Dori

Diecezja Dori – diecezja rzymskokatolicka w Burkina Faso. Powstała w 2004.

</doc>
<doc id="2958049" url="https://pl.wikipedia.org/wiki?curid=2958049" title="Opieka społeczna">
Opieka społeczna



</doc>
<doc id="2958050" url="https://pl.wikipedia.org/wiki?curid=2958050" title="Łopuszna (ujednoznacznienie)">
Łopuszna (ujednoznacznienie)



</doc>
<doc id="2958051" url="https://pl.wikipedia.org/wiki?curid=2958051" title="Leonardo (serial animowany)">
Leonardo (serial animowany)

Leonardo (2008) – włoski serial animowany.
Światowa premiera serialu miała miejsce w maju 2008 roku na antenie Rai 2. Premiera serialu w Polsce odbyła się 1 czerwca 2013 roku na kanale TV Puls 2 w bloku "Junior TV".
Opis fabuły.
Serial opowiada o dziecinnych i zabawnych przygodach Leonarda Da Vinci. Widzowie towarzyszą szalonemu Leonardowi w jego dziwnych, a często również wyjątkowych eksperymentach. W jego przygodach i eksperymentach towarzyszą mu trzej przyjaciele – Lorenzo, Gioconda i Tiglio.
Wersja polska.
Udźwiękowienie: na zlecenie SDT Film – STUDIO SONIDO
Reżyseria i kierownictwo produkcji: Tomasz Niezgoda
Tłumaczenie i dialogi: Ewa Prugar
Teksty piosenek: Wiesława Sujkowska
Wystąpili:
i inni

</doc>
<doc id="2958052" url="https://pl.wikipedia.org/wiki?curid=2958052" title="Kompensacja społeczna">
Kompensacja społeczna

Kompensacja społeczna – termin dla określenia działań w celu wyrównywania braków środowiskowych, które utrudniają pomyślny bieg życia jednostki lub grupy, np. poprzez zastąpienie niepełnosprawności fizycznej osiągnięciami na polu nauki czy kultury.

</doc>
<doc id="2958054" url="https://pl.wikipedia.org/wiki?curid=2958054" title="Kolej w Watykanie">
Kolej w Watykanie



</doc>
<doc id="2958056" url="https://pl.wikipedia.org/wiki?curid=2958056" title="Wołoszczyzna (rejon przemyślański)">
Wołoszczyzna (rejon przemyślański)

Wołoszczyzna – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Wołoszczyzna to "wieś w powiecie bóbreckim, 6 km na zachód od Bóbrki ".

</doc>
<doc id="2958059" url="https://pl.wikipedia.org/wiki?curid=2958059" title="Diecezja Fada N’Gourma">
Diecezja Fada N’Gourma

Diecezja Fada N’Gourma – diecezja rzymskokatolicka w Burkina Faso. Powstała w 1959 jako prefektura apostolska. Diecezja od 1964.

</doc>
<doc id="2958060" url="https://pl.wikipedia.org/wiki?curid=2958060" title="Sojuz TMA-13M">
Sojuz TMA-13M

Sojuz TMA-13M – misja statku Sojuz do Międzynarodowej Stacji Kosmicznej, której celem było dostarczenie załogi biorącej udział w 40. i 41. ekspedycji i sprowadzenie jej z powrotem.
Start nastąpił 28 maja 2014 z platformy 1/5 kosmodromu Bajkonur, a cumowanie do modułu Rasswiet (MRM 1) Międzynarodowej Stacji Kosmicznej 29 maja. Przycumowana kapsuła odcumowała od stacji z tą samą załogą 10 listopada, a lądowanie nastąpiło tego samego dnia.
Oprócz załogi dostarczono cargo, m.in. użyte do eksperymentów na stacji.

</doc>
<doc id="2958062" url="https://pl.wikipedia.org/wiki?curid=2958062" title="Suchodół (rejon przemyślański)">
Suchodół (rejon przemyślański)

Suchodół – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Suchodół to "wieś w powiecie bóbreckim, 10 km na południowy zachód od Bóbrki".
Mieszkańcy.
W 1928 w Suchodole zamieszkiwał emerytowany podpułkownik Juliusz Hoffmann.

</doc>
<doc id="2958063" url="https://pl.wikipedia.org/wiki?curid=2958063" title="Zaczęło się w Neapolu">
Zaczęło się w Neapolu

Zaczęło się w Neapolu (ang. "It Started in Naples") – amerykańska komedia romantyczna z 1960 roku w reżyserii Melville’a Shavelsona.
Fabuła.
Prawnik z Filadelfii Michael Hamilton (Clark Gable) przyjeżdża do Neapolu, aby uregulować kwestię spadku po zmarłym bracie. Na miejscu odkrywa, że jego brat ma 9-letniego syna wychowywanego przez Lucię (Sophia Loren). Pomimo różnicy wieku między Michaelem i Lucią rodzi się uczucie.

</doc>
<doc id="2958068" url="https://pl.wikipedia.org/wiki?curid=2958068" title="Die Arbeiter von Wien">
Die Arbeiter von Wien

Die Arbeiter von Wien ("Robotnicy Wiednia") – pieśń socjalistyczna powstała najprawdopodobniej w 1927 r., kiedy to podczas rewolty lipcowej zostało zastrzelonych 89 demonstrantów. Tekst napisał Fritz Brügel – wiedeński poeta, eseista i dziennikarz. Melodia została zapożyczona od radzieckiego marsza "Белая Армия, Чёрный Барон" ("Biała Armia, Czarny Baron") skomponowanego przez Samuela Pokrassa w roku 1920.
Po raz pierwszy pieśń została wykonana w roku 1929, gdy w Wiedniu obchodzono 2. Międzynarodowy Dzień Młodzieży Robotniczej. Wielką popularność zyskała w trakcie walk między ruchem robotniczym a faszystami podczas austriackiej wojny domowej w roku 1934 – przeciwko austrofaszyzmowi wystąpili przede wszystkim robotnicy Wiednia, Styrii oraz Górnej Austrii. Powstanie zostało krwawo stłumione, ale pieśń "Die Arbeiter von Wien" weszła na stałe do kanonu międzynarodowych pieśni antyfaszystowskich.
Bibliografia.
Karl Adamek, "Lieder-Bilder-Lese-Buch", Elefanten Press, Berlin 1981, .

</doc>
<doc id="2958072" url="https://pl.wikipedia.org/wiki?curid=2958072" title="Diecezja Tenkodogo">
Diecezja Tenkodogo

Diecezja Tenkodogo – diecezja rzymskokatolicka w Burkina Faso. Powstała w 2012.

</doc>
<doc id="2958073" url="https://pl.wikipedia.org/wiki?curid=2958073" title="Théodore Michel">
Théodore Michel

Théodore Michel – luksemburski pływak, olimpijczyk.
Wystartował na igrzyskach olimpijskich w Antwerpii (1920) w wyścigu na 200 metrów stylem klasycznym, w którym odpadł w eliminacjach (zajął czwarte miejsce w drugim wyścigu eliminacyjnym).

</doc>
<doc id="2958074" url="https://pl.wikipedia.org/wiki?curid=2958074" title="Gorzelnia (rejon przemyślański)">
Gorzelnia (rejon przemyślański)

Gorzelnia – wieś na Ukrainie w rejonie przemyślańskim należącym do obwodu lwowskiego.

</doc>
<doc id="2958076" url="https://pl.wikipedia.org/wiki?curid=2958076" title="Léon Pesch">
Léon Pesch

Léon Pesch – luksemburski pływak, olimpijczyk.
Wystartował na igrzyskach olimpijskich w Antwerpii (1920) w wyścigu na 100 metrów stylem dowolnym, w którym odpadł w eliminacjach (zajął czwarte miejsce w czwartym wyścigu eliminacyjnym).

</doc>
<doc id="2958077" url="https://pl.wikipedia.org/wiki?curid=2958077" title="Jean-Pierre Moris">
Jean-Pierre Moris

Jean-Pierre Moris (ur. 7 czerwca 1903 w Pétange, zm. 31 stycznia 1985 tamże) – luksemburski pływak, olimpijczyk.
Wystartował na igrzyskach olimpijskich w Paryżu (1924) w wyścigu na 100 metrów stylem grzbietowym, w którym odpadł w eliminacjach (zajął trzecie miejsce w trzecim wyścigu eliminacyjnym z czasem 1:41,2).

</doc>
<doc id="2958078" url="https://pl.wikipedia.org/wiki?curid=2958078" title="Renée Brasseur">
Renée Brasseur

Renée Brasseur (ur. 27 sierpnia 1902 w Luksemburgu, zm. 26 czerwca 1929 tamże) – luksemburska pływaczka, olimpijka.
Wystartowała na igrzyskach olimpijskich w Paryżu (1924) w wyścigu na 100 metrów stylem grzbietowym, w którym odpadła w eliminacjach (zajęła piąte miejsce w drugim wyścigu eliminacyjnym z czasem 1:51,4).

</doc>
<doc id="2958079" url="https://pl.wikipedia.org/wiki?curid=2958079" title="José María Morelos (miasto)">
José María Morelos (miasto)



</doc>
<doc id="2958082" url="https://pl.wikipedia.org/wiki?curid=2958082" title="Kodaline">
Kodaline

Kodaline – irlandzki zespół muzyczny, grający alternatywnego rocka. Początkowo znany jako 21 Demands. Zadebiutowali kawałkiem "Give Me A Minute," który znalazł się na "Irish Singles Chart" w marcu 2007 roku. W 2011 roku zespół zmienił nazwę na "Kodaline".
Stephen Garrigan i Mark Prendergast dorastali w Swords w Dublinie, znali się od dzieciństwa. Obaj uczęszczali do szkoły średniej w Colaiste Choilm, w swoim rodzinnym mieście, gdzie brali udział w wielu tzw. bitwach kapel. Zaczęli pokazywać swoją miłość do muzyki i mniej więcej w tym czasie do ich zespołu dołączył Vinny May, również mieszkający w Swords. Ich zespół nie był w pełni kompletny do stycznia 2012 roku, kiedy to ich przyjaciel – Jason Boland – mieszkający w Celbridge w hrabstwie Kildare, został zwerbowany.
Kariera.
2005-11 - 21 Demands.
Jako 21 Demands, zespół po raz pierwszy zwrócił na siebie uwagę w listopadzie 2007 roku, kiedy wzięli udział w piątej edycji talent show "RTÉ; You're a Star", zdobywając drugie miejsce. 3 marca 2007 roku zespół wydał swój singiel, zatytułowany "Give Me A Minute", który później znalazł się na "Irish Singles Chart", gdzie zdobył pierwsze miejsce. 21 Demands napisał także "One of Those Days", który puszczany był na irlandzkim kanale "YouTube Channel Television".
2012 - In a Perfect World.
Kwartet wydał swój debiutancki minialbum "The Kodaline EP" we wrześniu 2012. Jeden z czterech utworów umieszczony na epce został szczególnie wyróżniony; "All I Want" został wybrany jako BBC Radio 1 DJ Fearne Cotton's Record of the Week, towarzyszył w 9 serii "Chirurgów", "Remember the Time" i służył jako tło muzyczne dla Google's 2012: Year In Review video. W grudniu 2012, BBC ogłosiło, że Kodaline zostało nominowane do Sound of 2013.
2015 - Coming Up for Air.
Kodaline 9 lutego wydali swój drugi album. Wyróżnione utwory to: "Honest" (wydany 8 grudnia 2014) oraz ,The One". Przez Metacritic został umieszczony na 51. miejscu setki najlepszych piosenek.
2018 - Politics of Living.
Główny singiel "Brother" został wydany 23 czerwca 2017 roku. Steve ponownie pojawił się w "The Midnight Hour" obok Eldeniro90, gdzie odbyła się premiera nowej muzyki. Album został wydany 28 września 2018, przy jego tworzeniu z zespołem współpracowali między innymi , i . Przed jego oficjalnym pojawieniem się Kodaline udostępnili pięć singli: wcześniej wspomniany "Brother", "Follow your Fire" (23 marca 2018), "Shed a Tear" (9 lipca 2018), "Worth It" (20 lipca 2018) oraz "Head Held High" (24 sierpnia 2018). Krążek okazał się być sporym sukcesem komercyjnym w Europie - z okazji jego wydania zespół wyruszył w trasę koncertową, trwającą od 3 października do 4 listopada 2018 roku. Album pojawił się na pierwszym miejscu "Irish Album Chart," stając się tym samym trzecim krążkiem w karierze zespołu który osiągnął tę pozycję.

</doc>
<doc id="2958084" url="https://pl.wikipedia.org/wiki?curid=2958084" title="Marie-Jeanne Bernard">
Marie-Jeanne Bernard

Marie-Jeanne Bernard (ur. 20 marca 1909 w mieście Luksemburg, zm. 21 lipca 1979 tamże) – luksemburska pływaczka, olimpijka.
Wystartowała na igrzyskach olimpijskich w Amsterdamie (1928) w wyścigu na 100 metrów stylem grzbietowym, w którym odpadła w eliminacjach (zajęła piąte miejsce w trzecim wyścigu eliminacyjnym).

</doc>
<doc id="2958085" url="https://pl.wikipedia.org/wiki?curid=2958085" title="Zaciemne">
Zaciemne

Zaciemne – wieś na Ukrainie w rejonie przemyślańskim należącym do obwodu lwowskiego.

</doc>
<doc id="2958086" url="https://pl.wikipedia.org/wiki?curid=2958086" title="Prefontaine Classic 2013">
Prefontaine Classic 2013

Prefontaine Classic 2013 – mityng lekkoatletyczny, który odbył się w dniach 31 maja - 1 czerwca na stadionie Hayward Field w Eugene. Zawody były czwartą odsłoną prestiżowej Diamentowej Ligi w sezonie 2013.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="2958088" url="https://pl.wikipedia.org/wiki?curid=2958088" title="Virginie Rausch">
Virginie Rausch

Virginie Rausch (ur. 12 października 1906, zm. 9 lutego 1993) – luksemburska pływaczka, olimpijka.
Wystartowała na igrzyskach olimpijskich w Amsterdamie (1928) w wyścigu na 200 metrów stylem klasycznym, w którym odpadła w eliminacjach (zajęła szóste miejsce w drugim wyścigu eliminacyjnym).
Jej szwagierką była Alice Stoffel – pływaczka i olimpijka, startująca w barwach Francji.

</doc>
<doc id="2958090" url="https://pl.wikipedia.org/wiki?curid=2958090" title="UC-5">
UC-5



</doc>
<doc id="2958091" url="https://pl.wikipedia.org/wiki?curid=2958091" title="Lista odcinków serialu Sam i Cat">
Lista odcinków serialu Sam i Cat

W artykule znajduje się lista odcinków serialu Sam i Cat, który emitowany jest w USA od 8 czerwca 2013 roku na amerykańskim Nickelodeon, a w Polsce od 28 września 2013 roku na kanale Nickelodeon Polska.

</doc>
<doc id="2958092" url="https://pl.wikipedia.org/wiki?curid=2958092" title="Alizé Lim">
Alizé Lim

Alizé Lim (ur. 13 lipca 1990 w Paryżu) – francuska tenisistka.
Kariera tenisowa.
Dwukrotnie brała udział w turnieju głównym deblowych zawodów wielkoszlemowych – podczas French Open 2011 i 2013. W obu przypadkach odpadła w pierwszej rundzie. W 2013 roku wzięła udział w rywalizacji mikstowej podczas French Open, w której osiągnęła drugą rundę.
W przeciągu kariery zwyciężyła w trzech singlowych i sześciu deblowych turniejach rangi ITF. 26 maja 2014 zajmowała najwyższe miejsce w rankingu singlowym WTA Tour – 135. pozycję, natomiast 7 listopada 2016 osiągnęła najwyższą lokatę w deblu – 148. miejsce.

</doc>
<doc id="2958093" url="https://pl.wikipedia.org/wiki?curid=2958093" title="UB-4">
UB-4



</doc>
<doc id="2958095" url="https://pl.wikipedia.org/wiki?curid=2958095" title="Lubeszka">
Lubeszka

Lubeszka (ukr. Любешка) – wieś na Ukrainie, w obwodzie lwowskim, w rejonie przemyślańskim.
Położenie.
Na podstawie Słownika geograficznego Królestwa Polskiego i innych krajów słowiańskich: Lubeszka to "wieś w powiecie bóbreckim, 12 km na południowy wschód od Bóbrki".

</doc>
<doc id="2958098" url="https://pl.wikipedia.org/wiki?curid=2958098" title="Ludwik de Bourbon-Vendôme">
Ludwik de Bourbon-Vendôme

Louis de Bourbon de Vendôme (ur. 2 stycznia 1493 w Pikardii, zm. 13 marca 1557 w Paryżu) – francuski kardynał.
Życiorys.
Był synem hrabiego Vendôme, Franciszka i jego żony, hrabiny Saint-Pol, Marie de Luxembourg. Ukończył studia w Collège de Navarre w Paryżu, gdzie uzyskał stopień doktora. 24 kwietnia 1510 został mianowany biskupem Laon. Ponieważ jednak nie osiągnął wymaganego kanonicznego wieku, do objęcia biskupstwa, jego ingres został odłożony do 3 maja 1517. Tydzień później uczestniczył w koronacji królowej Klaudii. 1 lipca 1517 został kreowany kardynałem i wkrótce potem otrzymał kościół tytularny San Silvestro in Capite. Od 1519 pełnił funkcję administratora diecezji Le Mans, a od 1524 – diecezji Luçon, z której to zrezygnował w 1527. Za pontyfikatu Klemensa VII był legatem w Umbrii. W marcu 1531 koronował Eleonorę Austriacką, po jej małżeństwie z Franciszkiem I Walezjuszem. Od 13 sierpnia 1535 roku do śmierci był administratorem diecezji Sens, natomiast 24 lutego 1550 został kardynałem biskupem Palestriny. Zmarł w Paryżu.

</doc>
<doc id="2958100" url="https://pl.wikipedia.org/wiki?curid=2958100" title="Michael Frendo">
Michael Frendo

Michael Frendo (ur. 29 lipca 1955) – maltański prawnik i polityk. Minister spraw zagranicznych, wieloletni poseł krajowy, przewodniczący maltańskiego parlamentu.
Życiorys.
W 1977 ukończył studia prawnicze na University of Malta, specjalizował się następnie w europejskim prawie wspólnotowym na University of Exeter. Podjął praktykę adwokacką, zajął się także działalnością akademicką na macierzystej uczelni. Został członkiem centroprawicowej Partii Narodowej, na początku lat 80. zakładał jej londyńskie biuro. Później był dyrektorem ds. mediów, a także wydawcą partyjnej prasy. W 1987 po raz pierwszy uzyskał mandat posła do Izby Reprezentantów, uzyskując reelekcję w kolejnych wyborach w 1992, 1996, 1998, 2003 i 2008 (w wyborach uzupełniających). Reprezentował krajowy parlament w ZPRE (1987–1992), Konwencie Europejskim (2002–2003) i jako obserwator w Parlamencie Europejskim (2003–2004).
Pełnił szereg funkcji rządowych. Był parlamentarnym sekretarzem ds. młodzieży, kultury i ochrony konsumentów (1990–1992), ministrem ds. młodzieży i sztuki (1992–1994), ministrem transportu, łączności i technologii (1994–1996). Od 2004 do 2008 sprawował urząd ministra spraw zagranicznych. W kwietniu 2010 zastąpił powołanego do Trybunału Obrachunkowego Louisa Galeę na stanowisku spikera Izby Reprezentantów. Zajmował je do kwietnia 2013, tj. do końca kadencji. Nie ubiegał się o reelekcję w wyborach w 2013, odchodząc z krajowego parlamentu po 26 latach.

</doc>
<doc id="2958101" url="https://pl.wikipedia.org/wiki?curid=2958101" title="Camille Wolff">
Camille Wolff

Camille Wolff (ur. 15 czerwca 1894 w Luksemburgu, zm. 30 grudnia 1977 tamże) – luksemburski tenisista, olimpijczyk.
Wystąpił w zawodach gry pojedynczej na Letnich Igrzyskach Olimpijskich 1924 (Paryż). Odpadł w pierwszej rundzie, po porażce 1:6, 0:6, 0:6 z reprezentantem Włoch, Umberto De Morpurgo.
Nigdy nie wziął udziału w zawodach Wielkiego Szlema.

</doc>
<doc id="2958105" url="https://pl.wikipedia.org/wiki?curid=2958105" title="Adriana (botanika)">
Adriana (botanika)



</doc>
<doc id="2958106" url="https://pl.wikipedia.org/wiki?curid=2958106" title="Wankuweria">
Wankuweria

Wankuweria ("Vancouveria") – rodzaj bylin z rodziny berberysowatych ("Berberidaceae"). Obejmuje 3 gatunki występujące w zachodniej części Stanów Zjednoczonych. Nazwa rodzaju upamiętnia kapitana George'a Vancouvera, który badał pacyficzne wybrzeża Ameryki Północnej w latach 1791-1795.
Biologia i ekologia.
Przedstawiciele tego rodzaju rosną w suchych zaroślach twardolistnych oraz w lasach, zwłaszcza w sekwojowych.
Kwiaty zapylane są przez przedstawicieli rodzaju "Bombus", którzy zwieszają się głowami w dół by sięgnąć miodników w zwisających kwiatach. Nasiona z powodu elajosomów rozprzestrzeniane są przez mrówki.
Systematyka.
Rodzaj należy do podrodziny "Berberidoideae", rodziny berberysowatych ("Berberidaceae") zaliczanej do jaskrowców ("Ranunculales"). Jest blisko spokrewniony z epimedium ("Epimedium").

</doc>
<doc id="2958108" url="https://pl.wikipedia.org/wiki?curid=2958108" title="Alize Lim">
Alize Lim



</doc>
<doc id="2958109" url="https://pl.wikipedia.org/wiki?curid=2958109" title="Podwysokie (rejon przemyślański)">
Podwysokie (rejon przemyślański)

Podwysokie – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Podwysokie to "grupa domów w Świerzu powiecie przemyślańskim".

</doc>
<doc id="2958110" url="https://pl.wikipedia.org/wiki?curid=2958110" title="Vancouveria">
Vancouveria



</doc>
<doc id="2958111" url="https://pl.wikipedia.org/wiki?curid=2958111" title="Jonathan Dasnieres de Veigy">
Jonathan Dasnieres de Veigy



</doc>
<doc id="2958123" url="https://pl.wikipedia.org/wiki?curid=2958123" title="Andriej Parfienow">
Andriej Parfienow



</doc>
<doc id="2958126" url="https://pl.wikipedia.org/wiki?curid=2958126" title="Podmanasterz">
Podmanasterz

Podmanasterz – wieś na Ukrainie w rejonie przemyślańskim należącym do obwodu lwowskiego.
Znajduje się tu przystanek kolejowy Podmanasterz, położony na linii Lwów – Czerniowce.
Położenie.
Na podstawie Słownika geograficznego Królestwa Polskiego i innych krajów słowiańskich: Podmanasterz to "wieś w powiecie bóbreckim, 6,5 km na północny zachód od sądu powiatowego i urzędu pocztowego w Bóbrce".

</doc>
<doc id="2958128" url="https://pl.wikipedia.org/wiki?curid=2958128" title="Pure (zespół muzyczny)">
Pure (zespół muzyczny)

Pure - kanadyjski zespół indie rockowy założony w Vancouver w 1991 roku. Mieli podpisany kontrakt z wytwórnią Reprise Records. Ich piosenka "Greedy" została umieszczona na ścieżce dźwiękowej do filmu Wspaniały świat, a także zajęła 22 miejsce na liście Billboard Modern Rock Charts. W podstawowym składzie znajdowali się wokalista Jordy Birch, gitarzysta Todd Simko, basista Dave Hadley i perkusista Leigh Grant.

</doc>
<doc id="2958129" url="https://pl.wikipedia.org/wiki?curid=2958129" title="Louis Galea">
Louis Galea

Louis Galea (ur. 2 stycznia 1948 w Mqabbie) – maltański polityk, działacz studencki i wykładowca akademicki. Wieloletni minister i parlamentarzysta, przewodniczący maltańskiego parlamentu, przedstawiciel Malty w Trybunale Obrachunkowym.
Życiorys.
Ukończył szkołę średnią De La Salle College w Bormli. Uzyskał następnie licencjat w zakresie historii, filologii angielskiej i ekonomii, a także stopień doktora prawa na Uniwersytecie Maltańskim. Był aktywnym działaczem studenckim, przewodniczącym akademickiej organizacji katolickiej i studenckiej rady przedstawicielskiej. Zawodowo zajął się pracą akademicką jako wykładowca na macierzystej uczelni.
W 1969 został członkiem centroprawicowej Partii Narodowej. W latach 1977–1987 był sekretarzem generalnym tego ugrupowania. W 1976 po raz pierwszy został wybrany do Izby Reprezentantów, reelekcję uzyskując w 1981, 1987, 1992, 1996, 1998 i 2003. Wielokrotnie sprawował funkcje rządowe. Był ministrem ds. polityki społecznej (1987–1992), ministrem ds. mieszkalnictwa i rozwoju społecznego (1992–1995), ministrem ds. rozwoju społecznego i zdrowia (1995–1996), ministrem edukacji (1998–2003), ministrem edukacji i zatrudnienia (2003–2008). W 2008 utracił mandat poselski, został natomiast wybrany na stanowisko spikera maltańskiego parlamentu. 7 maja 2010 został maltańskim przedstawicielem w Trybunale Obrachunkowym, gdzie zastąpił Josefa Bonniciego. Zasiadał w tym gremium do września 2016.

</doc>
<doc id="2958130" url="https://pl.wikipedia.org/wiki?curid=2958130" title="Tous les garçons">
Tous les garçons

Tous les garçons – francuski film krótkometrażowy z roku 1992, którego reżyserem jest Ètienne Faure. 

</doc>
<doc id="2958133" url="https://pl.wikipedia.org/wiki?curid=2958133" title="Karabin Carcano Mod. 38">
Karabin Carcano Mod. 38

Carcano M1938 – włoski karabin, zmodyfikowana wersja karabinu Mod. 91 strzelająca pociskami 7,35 x 51 mm.
Podczas wojny włosko-abisyńskiej zauważono, że pocisk 6,5 x 52 mm słabo się sprawdza podczas walki zarówno na krótkich, jak i długich dystansach, postanowiono więc opracować nowy pocisk i odpowiednio zmodyfikowany karabin. Z powodu obaw o zamieszanie w transporcie amunicji do obu typów karabinów postanowiono sprzedać je do Finlandii (około 94 000 sztuk), która z tego samego powodu przekazała karabiny oddziałom tyłowym. Pozostałe we Włoszech egzemplarze sprzedano do USA w latach 50. Z jednego z tych karabinów Lee Harvey Oswald miał zastrzelić w zamachu prezydenta Johna F. Kennedy’ego.

</doc>
<doc id="2958134" url="https://pl.wikipedia.org/wiki?curid=2958134" title="Podjarków">
Podjarków

Podjarków – wieś na Ukrainie w rejonie przemyślańskim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Podjarków to "wieś w powiecie bóbreckim, 17 km na północny wschód od sądu powiatowego w Bóbrce".

</doc>
<doc id="2958137" url="https://pl.wikipedia.org/wiki?curid=2958137" title="Czerwona msza">
Czerwona msza

Czerwona msza – w liturgii Kościoła katolickiego jest to msza w rycie rzymskim, przeznaczona dla pracowników wymiaru sprawiedliwości. Uczestniczą w niej sędziowie, prokuratorzy, adwokaci, profesorowie i studenci prawa oraz przedstawiciele rządu, którzy modlą się o przewodnictwo Ducha Świętego na czas pracy. Nazwa wywodzi się od koloru szat liturgicznych, których używa kapłan podczas sprawowania liturgii wotywnej do Ducha Świętego (czerwony kolor używany jest bowiem podczas celebracji związanych z Duchem Świętym, symbolizuje on języki ognia, które zstąpiły na Apostołów w dniu Pięćdziesiątnicy – Dz 2,1-4).
Europa.
Tradycja odprawiania czerwonej mszy sięga średniowiecza. Pierwszy raz odprawiono ją w Paryżu w 1245 roku. Z czasem rozprzestrzeniła się ona na większość krajów europejskich. W Anglii czerwoną mszę zaczęto celebrować za panowania Edwarda II, ok. 1310 roku. Zwyczaj ten zanikł w okresie reformacji i powrócił w 1891 roku. Początkowo liturgię odprawiano w kościele św. Anzelma i św. Cecylii (d. Kaplica Sardyńska) w Londynie, a od 1904 w katedrze westminsterskiej. Obecnie odprawia się ją w pierwszą niedzielę po wspomnieniu św. Michała Archanioła (zazwyczaj pierwsza niedziela października). Każdego roku intencje na liturgię opracowuje Towarzystwo im. Tomasza Morusa. Czerwone msze odprawiane są również w Szkocji w katedrze edynburskiej.
W Irlandii czerwona msza odprawiana jest rokrocznie w każdy pierwszy poniedziałek października.
Świat.
Najbardziej uroczyście celebrowana jest po dziś dzień w Stanach Zjednoczonych na rozpoczęcie nowej sesji Sądu Najwyższego Stanów Zjednoczonych. Po raz pierwszy odprawiono ją tam w 1877 roku w kościele świętych Apostołów Piotra i Pawła w Detroit. Po pewnym czasie została ona jednak zniesiona. Tradycję wznowiono w 1912 roku. Tym samym 25 września 2012 roku obchodzono 100-lecie czerwonej mszy odprawianej nieprzerwanie w Detroit. Ponad połowa stanów posiada taką tradycję, a w samej katedrze w Waszyngtonie sięga ona 1953 roku. Uczestnicy zgromadzeni na liturgii śpiewają hymn USA „The Star-Spangled Banner” i popularną pieśń patriotyczną „America the Beautiful”.
Czerwone msze można spotkać również w Australii, na Filipinach i w Kanadzie.
W Stanach Zjednoczonych pojawiły się także kolejne dwa rodzaje Mszy świętych: niebieska msza przeznaczona dla policjantów oraz biała lub różowa dla lekarzy i pracowników służby zdrowia.

</doc>
<doc id="2958138" url="https://pl.wikipedia.org/wiki?curid=2958138" title="Płoska (rejon przemyślański)">
Płoska (rejon przemyślański)

Płoska – wieś na Ukrainie w rejonie przemyślańskim należącym do obwodu lwowskiego.

</doc>
<doc id="2958141" url="https://pl.wikipedia.org/wiki?curid=2958141" title="Juli Fernández">
Juli Fernández

Julià "Juli" Fernández Ariza (ur. 19 listopada 1974) – piłkarz andorski grający na pozycji obrońcy. W swojej karierze rozegrał 36 meczów i strzelił 1 gola w reprezentacji Andory.
Kariera klubowa.
Swoją karierę piłkarską Fernández rozpoczął w klubie FC Andorra, w którym zadebiutował w 1994 roku i grał w nim do 2001 roku w Segunda División B, a także Tercera División i ligach regionalnych. W 2001 roku został zawodnikiem FC Santa Coloma. W sezonie 2002/2003 wywalczył mistrzostwo Andory oraz zdobył Puchar Andory. W sezonie 2003/2004 ponownie grał w FC Andorra, a w 2004 roku wrócił do FC Santa Coloma. W sezonie 2007/2008 wywalczył swoje drugie mistrzostwo kraju. Wraz z Santa Coloma sięgnął także po Puchary Andory w latach 2005, 2006, 2007 i 2009. W 2009 roku zakończył karierę.
Kariera reprezentacyjna.
W reprezentacji Andory Fernández zadebiutował 29 czerwca 1998 roku w przegranym 0:4 towarzyskim z Litwą, rozegranym w Karksi-Nuia. W swojej karierze grał w: eliminacjach do MŚ 2002, do Euro 2004, do MŚ 2006, do Euro 2008 i do MŚ 2010. Od 1998 do 2009 roku rozegrał w kadrze narodowej 36 meczów i strzelił 1 gola.

</doc>
<doc id="2958142" url="https://pl.wikipedia.org/wiki?curid=2958142" title="Ulica Różany Targ w Poznaniu">
Ulica Różany Targ w Poznaniu

Ulica Różany Targ – uliczka w Poznaniu na Starym Rynku, przebiegająca w części środkowej pomiędzy wieloma znanymi obiektami. Mimo swojego położenia jest bardzo zaniedbana.U jej wylotu stoi pręgierz, a przy skrzyżowaniu z ulicą Jana Baptysty Quadro studzienka Bamberki. Znajduje się przy niej szalet miejski. Żadna nieruchomość nie posiada numeracji przy tej ulicy.

</doc>
<doc id="2958145" url="https://pl.wikipedia.org/wiki?curid=2958145" title="SM UB-3">
SM UB-3

SM UB-3 – niemiecki okręt podwodny typu "UB I" zbudowany w stoczni Friedrich Krupp Germaniawerft w Kilonii w latach 1914-1915. 
Budowa.
SM UB-3 należał do typu "UB-I". Był małym jednokadłubowym okrętem przeznaczonymi do działań przybrzeżnych, o prostej konstrukcji, długości 28,1 metrów, wyporności w zanurzeniu 142 tony, zasięgu 1650 Mm przy prędkości 5 węzłów na powierzchni oraz 45 Mm przy prędkości 4 węzły w zanurzeniu.
Wymogiem przy projektowaniu tych okrętów była możliwość transportu koleją, dzięki temu część z nich została przetransportowana nad Adriatyk, gdzie operowały z baz austriackich. UB-3 został więc po wybudowaniu rozebrany na części i przewieziony koleją do Puli, gdzie wodowany 5 marca 1915 roku, wszedł do służby w Cesarskiej Marynarce Wojennej 1 maja 1915 roku we Flotylli Pula ("Deutsche U-Halbflotille Pola").
Pierwszym dowódcą został Siegfried Schmidt. UB-3 w czacie pierwszego i jedynego patrolu po Morzu Egejskim, który odbył w maju 1915 roku, nie odniósł żadnych sukcesów.
25 maja 1915 roku zaginął na Morzu Egejskim, jego los nie jest znany do dnia dzisiejszego. Wszyscy członkowie załogi zaginęli.

</doc>
<doc id="2958147" url="https://pl.wikipedia.org/wiki?curid=2958147" title="Angelo Farrugia">
Angelo Farrugia

Angelo (Anġlu) Farrugia (ur. 29 grudnia 1955 w Moscie) – maltański polityk, prawnik i funkcjonariusz policji, od 2013 przewodniczący maltańskiego parlamentu.
Życiorys.
Ukończył studia prawnicze na Uniwersytecie Maltańskim. W latach 1977–1996 był funkcjonariuszem maltańskiej policji, dochodząc do stanowiska superintendenta. W połowie lat 90. zaangażował się w działalność polityczną w ramach lewicowej Partii Pracy. W 1996 po raz pierwszy z jej ramienia został wybrany do Izby Reprezentantów, reelekcję uzyskując w 1998, 2003 i 2008. Od 1998 do 2008 w laburzystowskim gabinecie cieni był ministrem sprawiedliwości.
W 2008 został wybrany na wiceprzewodniczącego Partii Pracy. Zrezygnował z tej funkcji w 2012 w związku z krytyką, którą wywołały jego publiczne insynuacje odnośnie do politycznej motywacji sędziego. Nie wystartował także w wyborach parlamentarnych w 2013. 6 kwietnia tegoż roku został natomiast powołany na spikera maltańskiego parlamentu.

</doc>
<doc id="2958149" url="https://pl.wikipedia.org/wiki?curid=2958149" title="Jordi Rubio">
Jordi Rubio

Jordi Rubio Gómez (ur. 1 listopada 1987) – piłkarz andorski grający na pozycji obrońcy. Od 2008 roku jest zawodnikiem klubu UE Santa Coloma.
Kariera klubowa.
Swoją karierę piłkarską Rubio rozpoczął w klubie FC Andorra, w którym zadebiutował w 2006 roku i grał w nim do 2008 roku w hiszpańskich ligach regionalnych. W 2008 roku został zawodnikiem UE Santa Coloma. W sezonie 2012/2013 zdobył Puchar Andory.
Kariera reprezentacyjna.
W reprezentacji Andory Rubio zadebiutował 16 sierpnia 2006 roku w przegranym 0:3 towarzyskim z Białorusią, rozegranym w Mińsku. W swojej karierze grał już w: eliminacjach do Euro 2008, do MŚ 2010 i do Euro 2012.

</doc>
<doc id="2958151" url="https://pl.wikipedia.org/wiki?curid=2958151" title="Hrabstwo Carteret">
Hrabstwo Carteret

Hrabstwo Carteret (ang. "Carteret County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 1341 mil2 (3473,17 km2), z czego 520 mil2 (1346,79 km2) stanowią lądy, a 821 mil2 (2126,38 km2) stanowią wody. Według szacunków United States Census Bureau w roku 2012 miało 67 632 mieszkańców. Jego siedzibą administracyjną jest Beaufort.

</doc>
<doc id="2958152" url="https://pl.wikipedia.org/wiki?curid=2958152" title="Zamek Liechtenstein">
Zamek Liechtenstein

Zamek Liechtenstein – zamek położony w miejscowości Maria Enzersdorf w Dolnej Austrii w parku krajobrazowym Föhrenberge. Położony jest na wzgórzu na wysokości ok. 300 m n.p.m. Po raz pierwszy był wzmiankowany w źródłach ok. 1136 roku. Od niego swą nazwę wziął ród Liechtensteinów, który był właścicielem zamku do XIII wieku. Obecnie nadal należy do tej dynastii. Zamek zbudowany w XII wieku został zniszczony przez Turków Osmańskich w 1529 i 1683 roku i pozostawał w ruinie do 1884 roku, gdy został zrekonstruowany. W latach 1799–1808 właścicielem zamku był podskarbi litewski Stanisław Poniatowski.

</doc>
<doc id="2958153" url="https://pl.wikipedia.org/wiki?curid=2958153" title="Hrabstwo Caswell">
Hrabstwo Caswell

Hrabstwo Caswell (ang. "Caswell County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 428 mil2 (1109 km2), z czego 425 mil2 (1101 km2) stanowią lądy, a 4 mile2 (10 km2) stanowią wody. Według szacunków United States Census Bureau w roku 2012 miało 23 217 mieszkańców. Jego siedzibą administracyjną jest Yanceyville.

</doc>
<doc id="2958156" url="https://pl.wikipedia.org/wiki?curid=2958156" title="Hrabstwo Chatham (Karolina Północna)">
Hrabstwo Chatham (Karolina Północna)

Hrabstwo Chatham (ang. "Chatham County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 709 mil2 (1836,3 km2), z czego 683 mile2 (1768,96 km2) stanowią lądy, a 26 mil2 (67,34 km2) stanowią wody. Według szacunków United States Census Bureau w roku 2012 miało 65 976 mieszkańców. Jego siedzibą administracyjną jest Pittsboro.

</doc>
<doc id="2958158" url="https://pl.wikipedia.org/wiki?curid=2958158" title="Pulsed Inductive Thruster">
Pulsed Inductive Thruster

Pulsed Inductive Thruster (PIT) – rodzaj silnika jonowego, do stosowania w napędach statków kosmicznych. PIT do przyspieszania materiału pędnego wykorzystuje oddziaływania prostopadłych pól elektrycznych i magnetycznych. 
Zasada działania.
Dysza uwalnia niewielką ilość gazu (zwykle amoniaku lub argonu), który rozchodzi się w poprzek płaskiej, spiralnej cewki Ruhmkorffa o średnicy około 1 metra. Następnie, z zespołu kondensatorów uwolniony zostaje do cewki, trwający 10 mikrosekund, impuls prądu elektrycznego, generujący radialne pole magnetyczne. To indukuje w gazie kołowe pole elektryczne, jonizuje gaz i sprawia, że jony zaczynają krążyć w kierunku przeciwnym co pierwotny impuls prądu. Ponieważ ich ruch jest prostopadły do pola magnetycznego, jony są przyspieszane na zewnątrz (w przestrzeń).
W przeciwieństwie do elektrostatycznych silników jonowych, PIT nie wymaga stosowania podatnych na erozję elektrod, a wzrost mocy może być łatwo osiągnięty poprzez zwiększenie liczby impulsów prądu.

</doc>
<doc id="2958161" url="https://pl.wikipedia.org/wiki?curid=2958161" title="Zasłużony Kulturze Gloria Artis">
Zasłużony Kulturze Gloria Artis



</doc>
<doc id="2958162" url="https://pl.wikipedia.org/wiki?curid=2958162" title="Hrabstwo Vaduz">
Hrabstwo Vaduz

 
Hrabstwo Vaduz (niem. "Grafschaft Vaduz") – historyczne terytorium leżące w granicach Świętego Cesarstwa Rzymskiego. W miejscu tego dawnego hrabstwa znajduje się współcześnie sześć gmin okręgu wyborczego Oberland księstwa Liechtenstein.
Od X wieku tereny późniejszego hrabstwa Vaduz należały do grafów von Bregenz. Po różnych podziałach feudalnych znalazły się w granicach hrabstwa Werdenberg. Hrabstwo Vaduz zostało wyodrębnione w 1342 roku w wyniku podziału spadkowego hrabstwa Werdenberg (obejmującego m.in. dzisiejszy kanton Sankt Gallen), włączono do niego także władztwo Schellenberg ze stolicą w Schellenberg. W 1396 roku potwierdzono niezależność feudalną hrabstwa Vaduz. W 1402 rządy nad hrabstwem Werdenberg i Vaduz przeszły w ręce grafów Montofort, których jedna linia zmarła w 1416. Wówczas hrabstwo Vaduz przejął ród wolnych rycerzy von Brandis. W 1507 oba terytoria: Vaduz i Schellenberg opanowali grafowie von Sulz. Sprzedali je w 1613 roku panom z Ems (von Hohenems). Ostatecznie nabył je książę Jan Adam I Liechtenstein. Schellenberg ("Herrschaft Schellenberg") został nabyty przez rodzinę Liechtensteinów w 1699, a Vaduz w 1712.
Na mocy aktu cesarza Karola VI połączył je we władztwo Liechtenstein, które cesarz podniósł w 1719 roku do rangi księstwa. Tym sposobem powstało księstwo Liechtenstein.

</doc>
<doc id="2958164" url="https://pl.wikipedia.org/wiki?curid=2958164" title="Julien Médécin">
Julien Médécin

Julien Joseph Sylvio Médécin (ur. 3 listopada 1894, zm. 26 stycznia 1986) — monakijski architekt. Brązowy medalista w Olimpijskim Konkursie Sztuki i Literatury w 1924.
Po medal sięgnął w dziedzinie architektury. Uhonorowano projekt stadionu (do piłki nożnej i rugby, z torem kolarskim i basenem) w Monte Carlo. Jest to jedyny medal Monako w historii igrzysk olimpijskich, nie jest on jednak — jako nie wywalczony w rywalizacji sportowej — wliczany do klasyfikacji medalowej wszech czasów.

</doc>
<doc id="2958166" url="https://pl.wikipedia.org/wiki?curid=2958166" title="Diecezja Kaya">
Diecezja Kaya

Diecezja Kaya – diecezja rzymskokatolicka w Burkina Faso. Powstała w 1969.

</doc>
<doc id="2958167" url="https://pl.wikipedia.org/wiki?curid=2958167" title="Julien Médecin">
Julien Médecin



</doc>
<doc id="2958168" url="https://pl.wikipedia.org/wiki?curid=2958168" title="Julien Medecin">
Julien Medecin



</doc>
<doc id="2958177" url="https://pl.wikipedia.org/wiki?curid=2958177" title="Parafia św. Jana Nepomucena w Mizoczu">
Parafia św. Jana Nepomucena w Mizoczu

Parafia św. Jana Nepomucena w Mizoczu – historyczna rzymskokatolicka parafia znajdująca się w diecezji łuckiej w dekanacie ostrogskim. Kościół parafialny znajdował się w Mizoczu w gminie Mizocz, pow. zdołbunowski, woj. wołyńskie. Kaplice filialne znajdowały w miejscowościach Buderaż i Hulcza Czeska.
Poza Mizoczem do parafii należały:
Historia.
Kościół w Mizoczu został ufundowany w 1795. Do 1920 był to kościół filialny.
Parafię erygował biskup łucko-żytomierski Ignacy Dubowski w 1920 wydzielając ją z Parafii Wniebowzięcia Najświętszej Maryi Panny w Ostrogu.
W 1938 parafia liczyła 1610 wiernych. W 1943 w kościele znajdował się ośrodek samoobrony przed Ukraińcami. W czasie ataku Ukraińców zginęło w nim ok. 100 osób.
Po II wojnie światowej parafia znalazła się w granicach ZSRR i przestała funkcjonować. Za rządów komunistów wnętrze kościoła przedzielono stropem, na dole umiejscawiając bibliotekę a na górze kino. Zrujnowano przy tym oryginalny, zabytkowy wystrój wnętrza. Obecnie jest użytkowany jako cerkiew.

</doc>
<doc id="2958182" url="https://pl.wikipedia.org/wiki?curid=2958182" title="La Bella Otero">
La Bella Otero



</doc>
<doc id="2958183" url="https://pl.wikipedia.org/wiki?curid=2958183" title="Pembroke College (Cambridge)">
Pembroke College (Cambridge)

Pembroke College (Cambridge) – trzecie najstarsze kolegium wchodzące w skład Uniwersytetu w Cambridge. Jedno z największych oraz, według nieoficjalnej Tabeli Tompkinsa, kolegium cieszące się bardzo dobrymi wynikami. 
Kaplica należąca do kolegium była pierwszą zaprojektowaną przez architekta Christophera Wrena. 
Historia.
W dzień Bożego Narodzenia w roku 1347, król Edward III przyznał Marie de St Pol, wdowie po Księciu Pembroke i uważanej za fundatorkę koledżu, licencję uprawniającą do założenia nowej instytucji kształcącej w ramach Uniwersytetu w Cambridge. Powstały pierwsze budynki uczelniane, które utworzyły tzw. Old Court: kaplica, sala wykładowa, pomieszczenia dla nauczycieli i studentów. Oryginalny dziedziniec był początkowo najmniejszy, później, w XIX wieku został rozbudowany. Budynek, który jest jednocześnie bramą wejściową, jest najstarszym tego typu budynkiem w Cambridge.

</doc>
<doc id="2958184" url="https://pl.wikipedia.org/wiki?curid=2958184" title="La Belle Otero">
La Belle Otero



</doc>
<doc id="2958185" url="https://pl.wikipedia.org/wiki?curid=2958185" title="Vittorio Gassmann">
Vittorio Gassmann



</doc>
<doc id="2958187" url="https://pl.wikipedia.org/wiki?curid=2958187" title="Nuovo cinema Paradiso">
Nuovo cinema Paradiso



</doc>
<doc id="2958189" url="https://pl.wikipedia.org/wiki?curid=2958189" title="Warrior Sports">
Warrior Sports

Warrior Sports – amerykańska firma, producent odzieży, akcesoriów, obuwia i sprzętu sportowego. Firma specjalizuje się w produkcji sprzętu do lacrosse, hokeja na lodzie i piłki nożnej.
Historia.
Warrior Sports założony został w 1992 roku przez Davida Morrowa, w przeszłości zawodnika lacrosse. W 2004 roku pakiet kontrolny w firmie przejąło New Balance. Rok później Warrior zaczął produkować również sprzęt hokejowy, głównie dzięki zakupowi Innovative Hockey.
Pierwszy duży kontrakt na sponsoring firma podpisała 18 lutego 2012 roku z Liverpoolem. Umowa opiewa na 25 milionów funtów i jest najwyższą w historii angielskiego futbolu, zaraz po umowie Nike z Manchesterem United, która wyniosła 23,3 milionów funtów. Firma dostarczać będzie sprzęt treningowy oraz stroje przez najbliższe szść sezonów. Nowe stroje zostały pokazane 11 maja tego samego roku i posiadały nieco uproszczone herby. Większość kibiców przyjęła je mile, jednak niektórzy byli nieco źli z tego powodu, że taki znaczek widniał na strojach "The Reds" podczas Tragedii na Hillsborough.

</doc>
<doc id="2958190" url="https://pl.wikipedia.org/wiki?curid=2958190" title="Administratura apostolska Harbinu">
Administratura apostolska Harbinu

Administratura apostolska Harbinu (łac. "Apostolica Administratio Harbinus", chiń. 天主教愛沙尼亞宗座署理區) – rzymskokatolicka administratura apostolska ze stolicą w Harbinie w prowincji Heilongjiang, w Chińskiej Republice Ludowej. W nomenklaturze Patriotycznego Stowarzyszenie Katolików Chińskich nosi nazwę "diecezja Heilongjiang".
Historia.
28 maja 1931, za pontyfikatu papieża Piusa XI, erygowano administraturę apostolską Harbinu. Dotychczas wierni z tych terenów należeli do wikariatu apostolskiego Syberii (obecnie diecezja Przemienienia Pańskiego w Nowosybirsku w Rosji). Początkowo urząd administratora apostolskiego pełnili delegaci apostolscy w Chinach.
Od zwycięstwa komunistów w chińskiej wojnie domowej w 1949 administratura, podobnie jak cały prześladowany Kościół katolicki w Chinach, nie może normalnie działać. Nowe władze państwowe postanowiły scalić wszystkie jednostki kościelne w prowincji Heilongjiang. W latach 1959 - 1983 istniała więc "diecezja harbińska", po czym zmieniono nazwę na "diecezja Heilongjiang". Działania te przeprowadzano bez zgody papieża, więc z punktu widzenia prawa kanonicznego były one nielegalne i nieważne.
W latach 1959 – 1992 diecezją Heilongjiang zarządzał mianowany przez Patriotyczne Stowarzyszenie Katolików Chińskich antybiskup.
Pierwszy znany administrator apostolski z Kościoła "podziemnego" (wiernego papieżowi) ks. Joseph Zhao Hongchun objął urząd w 2011. W 2012, w opozycji do niego, Patriotyczne Stowarzyszenie Katolików Chińskich mianowało na biskupa Heilongjiang Josepha Yue Fushenga. Yue Fusheng nie był uznawany przez Stolicę Apostolską za prawowitego ordynariusza. 22 września 2018 został uznany przez Watykan za legalnego biskupa na mocy "Umowy Tymczasowej w sprawie mianowania biskupów" podpisanej pomiędzy Stolicą Apostolską i Chińską Republiką Ludową..
Administratorzy apostolscy.
Antybiskupi Harbinu i Heilongjiang.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2958191" url="https://pl.wikipedia.org/wiki?curid=2958191" title="Heliamphora">
Heliamphora



</doc>
<doc id="2958195" url="https://pl.wikipedia.org/wiki?curid=2958195" title="Znak towarowy powszechnie znany">
Znak towarowy powszechnie znany

Znak towarowy powszechnie znany (tzw. "notoryjny") – choć prawo własności przemysłowej nie zawiera definicji znaku powszechnie znanego, zgodnie z dominującym poglądem doktryny, utrwalonym również w orzecznictwie i stanowisku Urzędu Patentowego RP, znak towarowy aby mógł uzyskać status powszechnej znajomości (notoryjności), musi być:
Wśród podstawowych kryteriów, według których ocenia się obiektywną możliwość upowszechnienia się znaku należy wymienić: czas używania znaku, sytuację towaru na rynku, kampanię reklamową, siłę odróżniającą znaku, przy czym żadna z wymienionych okoliczności nie ma charakteru nadrzędnego.

</doc>
<doc id="2958196" url="https://pl.wikipedia.org/wiki?curid=2958196" title="Mousetrap (sztuka)">
Mousetrap (sztuka)



</doc>
<doc id="2958197" url="https://pl.wikipedia.org/wiki?curid=2958197" title="Pułapka na myszy (ujednoznacznienie)">
Pułapka na myszy (ujednoznacznienie)



</doc>
<doc id="2958198" url="https://pl.wikipedia.org/wiki?curid=2958198" title="Wieża widokowa na Włodzickiej Górze">
Wieża widokowa na Włodzickiej Górze

Wieża widokowa na Włodzickiej Górze – zbudowana w 1927 r. na najwyższym szczycie Wzgórz Włodzickich, w pobliżu Świerk Dolnych, w Polsce.
Położenie.
Wieża widokowa położona jest w województwie dolnośląskim, w powiecie kłodzkim, w gminie Nowa Ruda. 
Opis.
Pierwotnie była to budowla w postaci smukłej, kwadratowej wieży wysokiej na 14,6 m z tarasem widokowym nakrytym namiotowym daszkiem, wykonana z betonu i pustaków wypełnionych szlamem. W przyziemiu wieża była rozbudowana o bufet-schron, zbudowany na planie kwadratu. Powstała w 1927 r. W 1934 r. nadano jej imię Paula von Hindenburga. Na zboczu góry znajdują się pozostałości obiektów do załadunku i transportu kamienia z pobliskiego kamieniołomu.
Gmina Nowa Ruda odbudowała wieżę w ramach programu „Polsko-Czeski Szlak Grzbietowy – Część Wschodnia”. Oficjalnie otwarcie nastąpiło 19 października 2018 r. 
Budowla na Włodzickiej Górze jest jedną z kilku wież widokowych w Sudetach Środkowych. Inne znajdują się na: Górze Świętej Anny, Górze Wszystkich Świętych, Grodziszczu, Kalenicy, Wielkiej Sowie oraz w Suszynie.

</doc>
<doc id="2958200" url="https://pl.wikipedia.org/wiki?curid=2958200" title="Hłubielka">
Hłubielka



</doc>
<doc id="2958201" url="https://pl.wikipedia.org/wiki?curid=2958201" title="Alexander Szymanowski">
Alexander Szymanowski

Alexander Szymanowski (ur. 13 października 1988 w Buenos Aires) – argentyński piłkarz pochodzenia polskiego występujący w Gimnástica Segoviana CF na pozycji pomocnika.

</doc>
<doc id="2958206" url="https://pl.wikipedia.org/wiki?curid=2958206" title="Szefowie rządu Białorusi">
Szefowie rządu Białorusi



</doc>
<doc id="2958225" url="https://pl.wikipedia.org/wiki?curid=2958225" title="Franciszek Longchamps de Bérier (1710–1784)">
Franciszek Longchamps de Bérier (1710–1784)

Franciszek Longchamps de Bérier (ur. 1710, zm. 1784) – polski urzędnik, prezydent Lwowa.
Pierwszy polski przedstawiciel francuskiego rodu Longchamps de Bérier. Służył w gwardii królewskiej króla Polski Augusta III Sasa. Około 1745 roku osiadł na stałe we Lwowie, z którym związał dalsze życie. Poślubił tutaj Genowefę de Marcenier, córkę innego lwowskiego mieszczanina o francuskich korzeniach. Szybko awansował społecznie, pełnił wiele funkcji w radzie miejskiej miasta Lwowa, m.in. przez kilka lat sprawował urząd prezydenta tego miasta (np. w roku 1777).
Posiadał posiadłość pod Lwowem zwaną od nazwiska "Lonszanówką", w której gościł cesarza Józefa II. Od tego czasu na cześć cesarza obszar ten zaczęto nazywać "Kajzerwaldem". Kajzerwald stanowił dzielnicę Lwowa do końca II wojny światowej, choć wschodnią jego część nadal nazywano Lonszanówką. Franciszek posiadał także na lwowskim rynku kamienicę pod numerem 14 nazywaną "Wenecką".
Jedna z hipotez mówi, że Franciszek Longchamps de Bérier przybył do Polski szerzyć wolnomularstwo. Pewne jest, że stanął na czele powołanej w Warszawie przez Andrzeja Mokronowskiego i Stanisława Lubomirskiego loży Aux Trois Freres ("Trzech Braci"). W 1747 roku był współtwórcą lwowskiej loży Des Trois Deesses ("Trzech Bogiń"," Świątyni trzech bogiń"), która za sprawą duchowieństwa szybko przestała funkcjonować.
Z małżeństwa z Genowefą de Marcenier, które zostało zawarte w późnym wieku, na świat przyszło dziewięcioro dzieci, w tym pięć córek: Genowefa, Anna, Pelagia, Katarzyna i Eleonora (matka Wincentego Pola), oraz czterech synów: Józef, Antoni, Jan i Aleksander (ojciec Bogusława i Wincentego).

</doc>
<doc id="2958226" url="https://pl.wikipedia.org/wiki?curid=2958226" title="Anse Boileau (miejscowość)">
Anse Boileau (miejscowość)

Anse Boileau – miejscowość na Seszelach położona w zachodniej części wyspy Mahé, stolica dystryktu Anse Boileau.

</doc>
<doc id="2958227" url="https://pl.wikipedia.org/wiki?curid=2958227" title="Beau Vallon (miejscowość)">
Beau Vallon (miejscowość)

Beau Vallon – miejscowość na Seszelach położona w północno-zachodniej części wyspy Mahé, stolica dystryktu Beau Vallon.

</doc>
<doc id="2958228" url="https://pl.wikipedia.org/wiki?curid=2958228" title="Anse Royale (miejscowość)">
Anse Royale (miejscowość)

Anse Royale – miejscowość na Seszelach położona we wschodniej części wyspy Mahé, stolica dystryktu Anse Royale.

</doc>
<doc id="2958229" url="https://pl.wikipedia.org/wiki?curid=2958229" title="Abbado">
Abbado



</doc>
<doc id="2958230" url="https://pl.wikipedia.org/wiki?curid=2958230" title="Cascade (miejscowość na Seszelach)">
Cascade (miejscowość na Seszelach)

Cascade – miejscowość na Seszelach położona we wschodniej części wyspy Mahé, stolica dystryktu Cascade.

</doc>
<doc id="2958233" url="https://pl.wikipedia.org/wiki?curid=2958233" title="Ignacy Suchodolski">
Ignacy Suchodolski

Tomasz Ignacy Suchodolski herbu Janina – podczaszy lubelski w latach 1782-1792, podstoli lubelski w latach 1780-1784, cześnik lubelski w latach 1779-1780, łowczy lubelski w 1779 roku, wojski większy lubelski w 1779 roku, miecznik lubelski w latach 1775-1777, wojski mniejszy lubelski w latach 1771-1775, skarbnik lubelski w 1770 roku, konsyliarz województwa lubelskiego i ziemi łukowskiej w konfederacji targowickiej.
Marszałek sejmiku województwa lubelskiego w 1792 roku.

</doc>
<doc id="2958236" url="https://pl.wikipedia.org/wiki?curid=2958236" title="Placyd García Gilabert">
Placyd García Gilabert

Placyd García Gilabert OFM, "Plácido García Gilabert" (ur. 1 stycznia 1895 w Benitachell na terenie prowincji Alicante, zm. 16 sierpnia 1936) – hiszpański błogosławiony Kościoła katolickiego, męczennik, ojciec zakonny z zakonu franciszkanów, ofiara prześladowań antykatolickich okresu hiszpańskiej wojny domowej.
Życiorys.
Na chrzcie otrzymał imię Miguel. Wychowywany w głęboko wierzącej rodzinie, 3 października 1910 r. wstąpił do franciszkańskiego klasztoru w Gilet pod Walencją i przyjął imię zakonne Placyd. Śluby zakonne złożył 10 listopada 1914 r., a sakrament święceń otrzymał cztery lata później 21 września, po czym wyjechał by pogłębić wiedzę z zakresu prawa kanonicznego i teologii moralnej na rzymski Uniwersytet Antonianum (1930–1933). Po zakończeniu studiów został rektorem wykładowcą teologii i superiorem Kolegium Onteniente pod Walencją. Praca ojca Placyda García Gilaberta przyczyniła się do rozwoju kierowanej przez niego franciszkańskiej placówki. Z zapałem, poświęceniem i pokorą realizował swój apostolat z prawością propagując kult męki Pańskiej, sakramentu Eucharystii i miłość do Matki Bożej. 
Po wybuchu wojny domowej w Hiszpanii, w okresie eskalacji prześladowań Kościoła katolickiego, udał się do rodzinnego Benitachell. Oddał się dobrowolnie w ręce milicjantów, którzy mieli go aresztować zgodnie z wcześniej wyznaną opinią:Następnego dnia znaleziono jego zmasakrowane zwłoki między Jávea a Dénia.
Pochowany został w rodzinnym grobowcu. W 1967 r. dokonano translacji relikwii Placyda García Gilaberta do kościoła parafialnego w Benitachell. Miejsce pochówku jest szczególnym dla kultu jaki otacza postać błogosławionego.
Proces informacyjny odbył się w Walencji w latach 1966–1969. Beatyfikowany w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w "dies natalis" (16 sierpnia), a także w grupie męczenników 22 września.

</doc>
<doc id="2958238" url="https://pl.wikipedia.org/wiki?curid=2958238" title="Gert Jõeäär">
Gert Jõeäär

Gert Jõeäär (ur. 9 lipca 1987 w Tallinnie) – estoński kolarz szosowy, były zawodnik grupy UCI Professional Continental Teams Cofidis.

</doc>
<doc id="2958240" url="https://pl.wikipedia.org/wiki?curid=2958240" title="Ewaryst Wielgórski">
Ewaryst Wielgórski

Ewaryst Wielgórski herbu Grzymała (ur. ok. 1753, zm. 30 września 1813 w Nurzynie) – 
komornik ziemski łukowski (1785), skarbnik parczewski w latach 1793-1794, konsyliarz województwa lubelskiego i ziemi łukowskiej w konfederacji targowickiej.
Rodzina.
Z żoną Eleonorą z Domańskich (1762-1832) miał syna Jacka Rocha Wielgórskiego (1799-ok. 1850) oraz córki: Annę Karwowską (1788-?), Katarzynę (1791-1813), Justynę Sosnowską (1794-1817) i Mariannę Świeszewską (1801-?).

</doc>
<doc id="2958243" url="https://pl.wikipedia.org/wiki?curid=2958243" title="Tour of Estonia">
Tour of Estonia

Tour of Estonia – wieloetapowy wyścig kolarski rozgrywany od 2013 corocznie w Estonii.
Wieloetapowy wyścig dookoła Estonii powstał w 2013 w miejsce funkcjonujących wcześniej dwóch wyścigów jednodniowych – Tartu Grand Prix oraz Tallinn-Tartu Grand Prix. Od początku istnienia należy do cyklu UCI Europe Tour, w którym ma kategorię 2.1.
Zwycięzcy.
Opracowano na podstawie:

</doc>
<doc id="2958244" url="https://pl.wikipedia.org/wiki?curid=2958244" title="Isabella Ferrari">
Isabella Ferrari

Isabella Ferrari (ur. 31 marca 1964) – włoska aktorka filmowa i telewizyjna.
Filmografia.
seriale
film
Nagrody i nominacje.
Została uhonorowana nagrodą im. Francesca Pasinettiego, Pucharem Volpiego, nagrodą Marc'Aurelio, a także dwukrotnie otrzymała nominację do nagrody David di Donatello.

</doc>
<doc id="2958246" url="https://pl.wikipedia.org/wiki?curid=2958246" title="Grand’ Anse (miejscowość na wyspie Praslin)">
Grand’ Anse (miejscowość na wyspie Praslin)

Grand' Anse – miejscowość na Seszelach położona w południowej części wyspy Praslin, stolica dystryktu Grand’ Anse.

</doc>
<doc id="2958248" url="https://pl.wikipedia.org/wiki?curid=2958248" title="Prandota Wilczopolski">
Prandota Wilczopolski

Prandota Wilczopolski herbu Nieczuja – chorąży bełski w latach 1789-1792, chorąży horodelski w 1789 roku, konsyliarz województwa lubelskiego i ziemi łukowskiej w konfederacji targowickiej.

</doc>
<doc id="2958251" url="https://pl.wikipedia.org/wiki?curid=2958251" title="Ignacy Szamowski">
Ignacy Szamowski

Ignacy Szamowski herbu Prus I (zm. 24 października 1827) – podczaszy orłowski w 1787 roku, konsyliarz województwa łęczyckiego w konfederacji targowickiej. Od 1809 poseł na sejm Księstwa Warszawskiego.

</doc>
<doc id="2958252" url="https://pl.wikipedia.org/wiki?curid=2958252" title="Yuri Landman">
Yuri Landman

Yuri Landman (ur. 1 lutego 1973) – holenderski kompozytor, muzyk, twórca instrumentów muzycznych.
Życiorys.
Yuri Landman urodził się w 1973 roku, z wykształcenia jest grafikiem. Landman przez lata rysował komiksy. Karierę muzyczną rozpoczynał w zespołach Zoppo i Avec-A, gdzie od 1997 roku grał na basie. 
Pierwszy ze swoich instrumentów zbudował w 2001 roku, inspirując się formą gitary elektrycznej. Po odejściu z zespołu Avec-A Landman zajął się wyłącznie budowaniem instrumentów. Brał udział w niezliczonych projektach muzycznych grając i nagrywając z takimi muzykami jak Lee Ranaldo, Thurston Moore, Rhys Chatham, Enon, Wessel Westerveld (Intonarumori), Einstürzende Neubauten, Blood Red Shoes, Melt-Banana, Liars, Jad Fair, Bart Hopkin i innymi. W 2016 roku zbudowano na wniosek Premier Guitar, gitary Thurston Moore. Od kilku lat dzieli się swoją pasją z innymi – prowadzi warsztaty z tworzenia unikatowych gitar, wygłasza wykłady dotyczące aranżacji przydomowych pracowni lutniczych oraz technik tworzenia instrumentów. Landman gościnnie wykłada na holenderskich i angielskich uczelniach wyższych, a jego teksty o muzyce ukazywały się między innymi w Guardianie, Libération, El País, Frankfurter Allgemeine Zeitung. 

</doc>
<doc id="2958253" url="https://pl.wikipedia.org/wiki?curid=2958253" title="Johnnie To">
Johnnie To

Johnnie To Kei-fung (; ur. 22 kwietnia 1955) – hongkoński scenarzysta, reżyser, aktor i producent filmowy.
Zasiadał w jury konkursu głównego na 65. MFF w Wenecji (2008) oraz na 64. MFF w Cannes (2011).
Nagrody i nominacje.
Został nominowany do Złotego Niedźwiedzia, trzykrotnie do Złotego Lwa i dwukrotnie do Złotej Palmy.

</doc>
<doc id="2958254" url="https://pl.wikipedia.org/wiki?curid=2958254" title="Macierz międzykomórkowa">
Macierz międzykomórkowa



</doc>
<doc id="2958256" url="https://pl.wikipedia.org/wiki?curid=2958256" title="Archidiecezja Wagadugu">
Archidiecezja Wagadugu

Archidiecezja Wagadugu – diecezja rzymskokatolicka w Burkina Faso. Powstała w 1921 jako wikariat apostolski, archidiecezja od 1955.

</doc>
<doc id="2958257" url="https://pl.wikipedia.org/wiki?curid=2958257" title="Zapiski z życia na terytorium wroga">
Zapiski z życia na terytorium wroga

Zapiski z życia na terytorium wroga - wydany w 2010 roku album polskiego rapera Dużego Pe.

</doc>
<doc id="2958258" url="https://pl.wikipedia.org/wiki?curid=2958258" title="BBC Radio Stoke">
BBC Radio Stoke

BBC Radio Stoke - brytyjska stacja radiowa należąca do publicznego nadawcy radiowo-telewizyjnego BBC i należąca do grona 40 stacji lokalnych BBC w Anglii. Obsługiwany przez nią rejon obejmuje centralną i północną część hrabstwa Staffordshire, północno-wschodnią część Shropshire oraz południową część Cheshire. Została uruchomiona 14 marca 1968, obecnie jest dostępna w analogowym i cyfrowym przekazie naziemnym oraz w Internecie. 
Siedzibą stacji jest ośrodek BBC w Hanley, w granicach administracyjnych Stoke-on-Trent. Oprócz produkowanych tam audycji własnych, stacja nadaje również programy siostrzanych stacji lokalnych BBC ze Shrewsbury, Worcester, Leeds i Birmingham, a także nocne pasmo ogólnokrajowego BBC Radio 5 Live. 

</doc>
<doc id="2958260" url="https://pl.wikipedia.org/wiki?curid=2958260" title="Arie de Jong">
Arie de Jong



</doc>
<doc id="2958261" url="https://pl.wikipedia.org/wiki?curid=2958261" title="Port Glaud (miejscowość)">
Port Glaud (miejscowość)

Port Glaud – miejscowość na Seszelach położona w zachodniej części wyspy Mahé, stolica dystryktu Port Glaud.

</doc>
<doc id="2958263" url="https://pl.wikipedia.org/wiki?curid=2958263" title="BBC Hereford and Worcester">
BBC Hereford and Worcester

BBC Hereford and Worcester – brytyjska stacja radiowa należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnych dla hrabstw Herefordshire i Worcestershire. Została uruchomiona 14 lutego 1989 roku, obecnie można jej słuchać w analogowym przekazie naziemnym oraz w Internecie.
Siedzibą stacji jest ośrodek BBC w Worcester. Oprócz produkowanych tam audycji własnych, stacja emituje także programy siostrzanych stacji lokalnych BBC z Leeds, Shrewsbury i Birmingham, jak również nocne pasmo ogólnokrajowego BBC Radio 5 Live.

</doc>
<doc id="2958266" url="https://pl.wikipedia.org/wiki?curid=2958266" title="Zenobiusz Pełeński">
Zenobiusz Pełeński



</doc>
<doc id="2958269" url="https://pl.wikipedia.org/wiki?curid=2958269" title="Zeuss japonicus">
Zeuss japonicus



</doc>
<doc id="2958270" url="https://pl.wikipedia.org/wiki?curid=2958270" title="Zeus pungio">
Zeus pungio



</doc>
<doc id="2958271" url="https://pl.wikipedia.org/wiki?curid=2958271" title="Zeus japonicus">
Zeus japonicus



</doc>
<doc id="2958272" url="https://pl.wikipedia.org/wiki?curid=2958272" title="Zeus faber mauritanicus">
Zeus faber mauritanicus



</doc>
<doc id="2958273" url="https://pl.wikipedia.org/wiki?curid=2958273" title="Zeus australis">
Zeus australis



</doc>
<doc id="2958274" url="https://pl.wikipedia.org/wiki?curid=2958274" title="Uruuru">
Uruuru

Uruuru – miasto na Wyspach Salomona (Prowincja Malaita) położone w północnej części wyspy Malaita nad Oceanem Spokojnym. 

</doc>
<doc id="2958277" url="https://pl.wikipedia.org/wiki?curid=2958277" title="Wybory samorządowe na Łotwie w 2013 roku">
Wybory samorządowe na Łotwie w 2013 roku

Wybory samorządowe na Łotwie w 2013 roku ("2013. gada Latvijas pašvaldību vēlēšanas") – wybory, które przeprowadzono 1 czerwca. Miały na celu wybór radnych w 119 łotewskich samorządach. 
W wyborach wzięło udział 45,85% uprawnionych do głosowania. Najwyższą frekwencję odnotowano w Rydze – 55,54%, najniższą w Semigalii – 39,37%. W poprzednich wyborach w 2009 głosowało 53,80% Łotyszy. 
W stołecznej Rydze zwyciężyła koalicja Centrum Zgody i partii "Honor Służyć Rydze!" ("Gods kalpot Rīgai", GKR), uzyskując 52,60% głosów i 34 mandaty. Będące w opozycji w Rydze, a pośród ugrupowań rządzących na szczeblu krajowym, Zjednoczenie Narodowe „Wszystko dla Łotwy!” – TB/LNNK i „Jedność” uzyskały odpowiednio 16 i 10 mandatów.
W Lipawie najwięcej głosów uzyskała Partia Lipawska – 37,06% oraz Partia Reform – 30,42%. Na Centrum Zgody zagłosowało 16,88% lipawczyków. W Windawie na partię Dla Łotwy i Windawy głosowało 69,44% wyborców. 
W Dyneburgu największe poparcie zdobyły Centrum Zgody – 23,03% oraz Partia Łatgalska ("Latgales partija", LP) – 22,79%. Do rady dostały się także Partia Rozwoju ("Attīstības partija", AP) z poparciem 10,25% wyborców oraz Alternatywa, która uzyskała 10,18%. 
Z dużych miast Związek Zielonych i Rolników najwięcej głosów uzyskał w Jełgawie i Jurmale.

</doc>
<doc id="2958278" url="https://pl.wikipedia.org/wiki?curid=2958278" title="Diecezja Koudougou">
Diecezja Koudougou

Diecezja Koudougou – diecezja rzymskokatolicka w Burkina Faso. Powstała w 1954 jako wikariat apostolski, diecezja od 1955.

</doc>
<doc id="2958279" url="https://pl.wikipedia.org/wiki?curid=2958279" title="Harald Quandt">
Harald Quandt

Harald Quandt (ur. 1 listopada 1921 w Charlottenburgu, zm. 22 września 1967 w Cuneo) – niemiecki przemysłowiec, pasierb Josepha Goebbelsa. Po II wojnie światowej wraz z przyrodnim bratem Herbertem Quandtem prowadził przedsiębiorstwo pozostawione przez ich ojca, Günthera Quandta.
Młodość.
Harald Quandt urodził się w Charlottenburgu. Był dzieckiem przemysłowca Günthera Quandta i Magdy Behrend Rietschel, którą Günther poślubił w 1921 roku. W 1929 r. para wzięła rozwód, pozostając jednak w dobrych relacjach. W 1931 r. Magda poślubiła Josepha Goebbelsa w meklemburskiej posiadłości należącej do Günthera Quandta.
Po ponownym zawarciu małżeństwa przez matkę, Harald pozostał przy ojcu, który stał się biznesowym liderem w Rzeszy. Pomimo tego składał regularne wizyty ojczymowi i matce, którą zaczęto nazywać „pierwszą damą III Rzeszy”. Po 1934 roku wrócił do matki i mieszkał z rodziną Goebbelsów do czasu zdania końcowych egzaminów w szkole w 1940 roku.
Podczas II wojny światowej służył jako porucznik w Luftwaffe. Został ranny, a następnie schwytany przez żołnierzy alianckich we Włoszech w 1944 roku. Wolność odzyskał w 1947 r. Magda i Joseph Goebbelsowie popełnili samobójstwo w maju 1945 roku. Harald był jedynym dzieckiem Magdy, które przeżyło wojnę.
Po wojnie.
Po wojnie Quandt ożenił się z Inge Bandekow (1928–1978), która była córką prawnika i pracowała jako jego sekretarka w jego biurze, na początku lat 50. Para doczekała się pięciu córek: Katarina Geller (1951), Gabriele Quandt-Langenscheidt (1952), Anette May-Thies (1954), Colleen-Bettina Rosenblat-Mo (1962) i Patricia Halterman (1967–2005).
Interesy.
Po powrocie do Niemiec pomógł swojemu przyrodniemu bratu w odbudowie rodzinnej firmy, a następnie w latach 1949–1953 studiował mechanikę w Hanowerze i Stuttgarcie, gdzie jego rodzina posiadała firmy (AFA i VARTA w Hanowerze i drobne firmy w Stuttgarcie).
Jego ojciec zmarł w 1954 roku, zostawiając firmę Herbertowi i Haraldowi, czyniąc tym samym Haralda jednym z najbogatszych ludzi w Zachodnich Niemczech. Do tego czasu grupa Quandta zawierała więcej niż 200 przedsiębiorstw obejmujących różne branże, od tekstylnej do farmaceutycznej. Holding posiadał także udziały w niemieckim przemyśle motoryzacyjnym. Posiadał ok. 10% akcji Daimler-Benz i 30% BMW. Chociaż bracia wspólnie zarządzali przedsiębiorstwem, Herbert skupił się na firmie AFA/VARTA i inwestycjach w przemysł motoryzacyjny, podczas gdy Harald skupił się na firmie IWKA oraz na firmach budowlanych i narzędziowych.
Rodzinne dziedzictwo.
Pięć córek Quandta odziedziczyło ogromny majątek, wart około 1,5 miliarda marek niemieckich (ok. 760 mln dolarów). Obecnie wartość przedsiębiorstwa Harald Quandt Holding GmbH (nazwanego na cześć ich ojca) wynosi ok. 6 miliardów dolarów.
Śmierć.
Quandt przeżył wypadek lotniczy na lotnisku w Zurychu. W 1967 r. zginął w innym wypadku lotniczym w Cuneo we Włoszech.
W kulturze masowej.
W październiku 2007 niemiecka telewizja ARD wyemitowała film dokumentalny pt. „Das Schweigen der Quandts” prezentujący rolę biznesu Quandtów podczas II wojny światowej. Przeszłość rodziny w czasach nazistowskich nie była dobrze znana, lecz dokument przedstawia informacje dot. wykorzystywania robotników przymusowych w fabrykach Quandta w czasie wojny. W rezultacie czwórka członków rodziny wystąpiła w imieniu całej rodziny Quandtów, ogłaszając sfinansowanie projektu badawczego, w którym historycy zbadają rodzinną przeszłość w czasach rządów Adolfa Hitlera.

</doc>
<doc id="2958281" url="https://pl.wikipedia.org/wiki?curid=2958281" title="Onufry Wilkanowski">
Onufry Wilkanowski

Onufry Wilkanowski herbu Lis – łowczy łęczycki w latach 1781-1793, miecznik inowłodzki w latach 178-1781, konsyliarz powiatu brzezińskiego w konfederacji targowickiej w 1792 roku.
W 1764 roku był elektorem Stanisława Augusta Poniatowskiego z województwa łęczyckiego.

</doc>
<doc id="2958282" url="https://pl.wikipedia.org/wiki?curid=2958282" title="Protesty w Turcji">
Protesty w Turcji

Protesty w Turcji – seria protestów i zamieszek, które rozpoczęły się 28 maja 2013 roku na placu Taksim w centrum Stambułu, a później ogarnęły inne regiony i miasta Turcji.
Przyczyny.
Bezpośrednią przyczyną wybuchu protestów była planowana budowa centrum handlowego w miejscu parku Gezi. Głębszą podstawą protestów jest społeczne niezadowolenie z rządów premiera Recepa Erdoğana lidera Partii Sprawiedliwości i Postępu.
Przebieg wydarzeń.
28 maja.
Rankiem 28 maja około 50 osób zgromadziło się w parku Gezi by zapobiec jego zniszczeniu. Policja użyła gazu pieprzowego przeciw protestującym.
29 maja.
Po wydarzeniach z 28 maja grupa protestujących powiększyła się, ludzie rozstawili namioty i pozostali w parku na noc. 29 maja o godzinie 12.30 zorganizowano konferencję prasową, a wieczorem koncert w parku.
30 maja.
Policja atakowała ludzi zgromadzonych w Parku Gezi. Pomimo interwencji policji, liczba protestujących wzrosła.
31 maja.
Policja przeprowadziła nalot na park Gezi, i rozproszyła protestujących za pomocą armatek wodnych i gazu łzawiącego. Policja ustawiła zapory wokół parku by zapobiec ponownemu zajęciu go. O godzinie 13 protestujący próbowali ponownie zgromadzić się w parku lecz zostali rozpędzeni. Policja zaatakowała również gazem łzawiącym ludzi na stacji metra przy Placu Taksim. Protestujący zaczęli rzucać w policję kamieniami. Aresztowane zostały 63 osoby.
Duże protesty miały też miejsce w Ankarze i Izmirze. W Ankarze policja użyła gazu łzawiącego przeciw protestującym. Starcia protestujących z policją trwały całą noc. W Izmirze protestowało ponad 10 tysięcy osób. Policja użyła gazu łzawiącego, armatek wodnych i broni gładkolufowej.
1 czerwca.
Protesty ogarnęły cały Stambuł.
2 czerwca.
Setki protestujących ustawiły płonące barykady w Ankarze, policja użyła gazu łzawiącego by powstrzymać protestujących.
11 czerwca.
Nad ranem na plac Taksim wtargnęła policja, by przy pomocy gazu i armatek wodnych i po długich walkach rozpędzić okupujących plac protestujących. Plac oczyszczono z napisów i transparentów.

</doc>
<doc id="2958283" url="https://pl.wikipedia.org/wiki?curid=2958283" title="Janusz Adamczak">
Janusz Adamczak

Janusz Adamczak (ur. 21 marca 1964 w Poznaniu) – generał broni Wojska Polskiego.
Życiorys.
W 1987 ukończył Wyższą Szkołę Oficerską Wojsk Pancernych w Poznaniu i rozpoczął zawodową służbę wojskową w 49 pułku zmechanizowanym na stanowisku dowódcy plutonu. W 1992 ukończył Wyższy Kurs Doskonalenia Oficerów w Poznaniu, w 1995 w Fort Knox Kurs Oficerów Wojsk Pancernych oraz w 1997 Akademię Obrony Narodowej, po ukończeniu której zajmował stanowiska służbowe w 12 Brygadzie Kawalerii Pancernej, 6 Brygadzie Kawalerii Pancernej, Dowództwie 12 Dywizji Zmechanizowanej oraz w Dowództwie Wojsk Lądowych. W 2000 w Akademii Dowodzenia Bundeswehry ukończył Kurs Oficerów Sztabowych NATO. Na przełomie 2003 i 2004 w Polskim Kontyngencie Wojskowym w składzie Międzynarodowych Sił Stabilizacyjnych w Republice Iraku pełnił obowiązki szefa Wydziału Planowania. W 2007 w Carlise Barracks był słuchaczem Studium Polityki Obronnej w Szkole Wojennej Wojsk Lądowych i zajmował w stanowisko zastępcy szefa Zarządu Planowania Strategicznego (P-5) Sztabu Generalnego WP.
17 listopada 2011 objął dowodzenie 11 Lubuską Dywizją Kawalerii Pancernej w Żaganiu. 19 lutego 2014 objął dowodzenie 2 Korpusem Zmechanizowanym.
W dniu 15 sierpnia 2014 awansowany przez Prezydenta RP Bronisława Komorowskiego na stopień generała broni.
Od 12 września 2014 do 8 września 2017 zajmował stanowisko Szefa Sztabu Sojuszniczego Dowództwa Sił Połączonych NATO w Brunssum (JFC Brunssum). Z dniem 16 kwietnia 2018 został mianowany na stanowisko Przedstawiciela Wojskowego przy Komitetach Wojskowych NATO i UE w Brukseli.
W dniu 14 lipca 2022 roku wyznaczony przez Ministra Obrony Narodowej, na stanowisko dyrektora generalnego Międzynarodowego Sztabu Wojskowego Kwatery Głównej NATO

</doc>
<doc id="2958285" url="https://pl.wikipedia.org/wiki?curid=2958285" title="Diecezja Manga">
Diecezja Manga

Diecezja Manga – diecezja rzymskokatolicka w Burkina Faso. Powstała w 1997.

</doc>
<doc id="2958286" url="https://pl.wikipedia.org/wiki?curid=2958286" title="Pomnik poświęcony żołnierzom gen. Władysława Andersa przy Alei Gen. Władysława Andersa w Krakowie">
Pomnik poświęcony żołnierzom gen. Władysława Andersa przy Alei Gen. Władysława Andersa w Krakowie



</doc>
<doc id="2958288" url="https://pl.wikipedia.org/wiki?curid=2958288" title="Tro Bro Leon">
Tro Bro Leon

Tro Bro Leon – jednodniowy wyścig kolarski rozgrywany corocznie od 1984 we francuskiej Bretanii.
Wyścig organizowany jest od 1984, a od 1999 znajduje się w kalendarzu UCI. W 2005 został włączony do UCI Europe Tour z kategorią 1.1, a od 2020 do UCI ProSeries. Ze względu na występowanie na trasie licznych sekcji dróg brukowanych i kamienistych nazywany jest także „małym Paryż-Roubaix”.
Zwycięzcy.
Opracowano na podstawie:

</doc>
<doc id="2958290" url="https://pl.wikipedia.org/wiki?curid=2958290" title="Tro-Bro Léon">
Tro-Bro Léon



</doc>
<doc id="2958291" url="https://pl.wikipedia.org/wiki?curid=2958291" title="Pristis antiquorum">
Pristis antiquorum



</doc>
<doc id="2958292" url="https://pl.wikipedia.org/wiki?curid=2958292" title="Pristis canaliculata">
Pristis canaliculata



</doc>
<doc id="2958293" url="https://pl.wikipedia.org/wiki?curid=2958293" title="Pristis caniculata">
Pristis caniculata



</doc>
<doc id="2958294" url="https://pl.wikipedia.org/wiki?curid=2958294" title="Pristis typica">
Pristis typica



</doc>
<doc id="2958295" url="https://pl.wikipedia.org/wiki?curid=2958295" title="Pristis zephyreus">
Pristis zephyreus



</doc>
<doc id="2958296" url="https://pl.wikipedia.org/wiki?curid=2958296" title="Kyryło Błonśkyj">
Kyryło Błonśkyj

Kyryło Błonśkyj (ur. w 1803 w Utoropach – zm. w 1852 w Pistyniu) – ksiądz greckokatolicki, ukraiński działacz społeczny, poseł do parlamentu austriackiego w 1848.
Działacz ukraińskiego odrodzenia narodowego w Galicji. Opracowywał ukraińską gramatykę, pisał wiersze, zajmował się zbieraniem pieśni ludowych w okolicach Stanisławowa.
W 1848, podczas Wiosny Ludów, został wybrany posłem do parlamentu austriackiego.

</doc>
<doc id="2958297" url="https://pl.wikipedia.org/wiki?curid=2958297" title="Squalus pristis">
Squalus pristis



</doc>
<doc id="2958299" url="https://pl.wikipedia.org/wiki?curid=2958299" title="Oleg Borisow">
Oleg Borisow

Oleg Iwanowicz Borisow (ros. Оле́г Ива́нович Бори́сов; ur. 8 listopada 1929, zm. 28 kwietnia 1994) – radziecki aktor filmowy i teatralny. Brat Lwa Borisowa.
Absolwent Studium Teatralnego przy MCHAT. Przez wiele lat występował na scenach Kijowa. Aktor leningradzkiego BDT. Pochowany na Cmentarzu Nowodziewiczym w Moskwie.
Nagrody.
Za rolę w filmie "Jedyny świadek" (1990) został uhonorowany Pucharem Volpiego dla najlepszego aktora na 47. MFF w Wenecji.

</doc>
<doc id="2958301" url="https://pl.wikipedia.org/wiki?curid=2958301" title="Jakub Ciecierski">
Jakub Ciecierski

Jakub Ciecierski herbu Rawicz – stolnik drohicki w latach 1783-1793, podczaszy drohicki w latach 1775-1783, podstoli drohicki w latach 1766-1775, miecznik drohicki w latach 1756-1766, konsyliarz ziemi drohickiej w konfederacji targowickiej, członek konfederacji radomskiej w 1767 roku.

</doc>
<doc id="2958302" url="https://pl.wikipedia.org/wiki?curid=2958302" title="Nattferd">
Nattferd

Nattferd – debiutancki album studyjny norweskiego zespołu black metalowego Ragnarok. Został wydany w maju 1995 roku nakładem Head Not Found. Materiał został nagrany w X-Ray Studio.
Lista utworów.
Opracowano na podstawie materiału źródłowego:

</doc>
<doc id="2958303" url="https://pl.wikipedia.org/wiki?curid=2958303" title="Wasyl Harmatij">
Wasyl Harmatij

Wasyl Harmatij (ur. w 1810 w Łuczce (obecnie w rejonie tarnopolskim obwodu tarnopolskiego, zm. w 1900) – ukraiński działacz ludowy w Galicji, poseł do parlamentu austriackiego w 1848 (wybrany w Mikulińcach).
Jeden z twórców ruchu radykalnego w Galicji, i członek Zarządu Głównego Ukraińskiej Partii Radykalnej.
Jego synowie Łuka (1866-1925) i Mychajło (zabity w 1939 przez komunistów) również byli działaczami Ukraińskiej Partii Radykalnej.

</doc>
<doc id="2958304" url="https://pl.wikipedia.org/wiki?curid=2958304" title="Arising Realm">
Arising Realm

Arising Realm – drugi album studyjny norweskiego zespołu black metalowego Ragnarok. Został wydany 21 maja 1997 roku nakładem Head Not Found. Materiał został nagrany w X-Ray Studio.

</doc>
<doc id="2958305" url="https://pl.wikipedia.org/wiki?curid=2958305" title="Raja capensis">
Raja capensis



</doc>
<doc id="2958306" url="https://pl.wikipedia.org/wiki?curid=2958306" title="Raja rubus">
Raja rubus



</doc>
<doc id="2958307" url="https://pl.wikipedia.org/wiki?curid=2958307" title="Raja pontica">
Raja pontica



</doc>
<doc id="2958308" url="https://pl.wikipedia.org/wiki?curid=2958308" title="Raja leiobatos">
Raja leiobatos



</doc>
<doc id="2958309" url="https://pl.wikipedia.org/wiki?curid=2958309" title="Raja bonaespeiensis">
Raja bonaespeiensis



</doc>
<doc id="2958310" url="https://pl.wikipedia.org/wiki?curid=2958310" title="Raja aspera">
Raja aspera



</doc>
<doc id="2958311" url="https://pl.wikipedia.org/wiki?curid=2958311" title="Raia rubus">
Raia rubus



</doc>
<doc id="2958312" url="https://pl.wikipedia.org/wiki?curid=2958312" title="Raia rhizacanthus">
Raia rhizacanthus



</doc>
<doc id="2958313" url="https://pl.wikipedia.org/wiki?curid=2958313" title="Kościół św. Bartłomieja Apostoła w Jełowej">
Kościół św. Bartłomieja Apostoła w Jełowej

Kościół św. Bartłomieja Apostoła – rzymskokatolicki kościół parafialny, znajdujący się w miejscowości Jełowa (gmina Łubniany), należący do parafii św. Bartłomieja Apostoła w Jełowej w dekanacie Zagwiździe, diecezji opolskiej. Dnia 13 października 1959 roku, pod numerem 632/59 kościół został wpisany do rejestru zabytków województwa opolskiego.
Historia kościoła.
Kościół w Jełowej wzmiankowany był już w 1399 roku. W 1633 roku kościół ten w wyniku pożaru spłonął. Nowy, również drewniany, zostaje wybudowany 1645 roku przez ówczesnego proboszcza księdza Wincentego Galdę. W latach 1749-1765 proboszczem parafii był ks. Józef Matuszczyk. Dobudowuje on do istniejącego drewnianego kościoła prezbiterium, które widoczne jest do dnia dzisiejszego, w obecnej świątyni. W latach 1842-1844 (proboszczem parafii był ks. Wincenz Onderka), 200-letni drewniany kościół został rozebrany (z wyjątkiem prezbiterium), a w jego miejsce postawiono nowy, murowany. Około 1867 roku wykonano malowidła nad prezbiterium ukazujące scenę ukrzyżowania oraz dwóch apostołów św. Bartłomieja i św. Mateusza. W 1910 roku zbudowano nową wieżę, kościół otynkowano i przebudowano wnętrze pod organami. W 1912 roku wzniesiono nową zakrystię. Czas po II wojnie światowej, (proboszczem parafii był ks. Jan Sygulla) to okres odbudowy zniszczonej świątyni, plebanii, domu organisty i domu 
sióstr zakonnych ze Zgromadzenia Sióstr Służebniczek NMP. W 1981 roku w kościele wykonano nowy chór muzyczny, jak również rozpoczęto przebudowę i budowę nowej części budynku gospodarczego z przeznaczeniem na cele katechetyczne i rekolekcyjne. 
16 grudnia 2010 roku w wyniku zwarcia instalacji elektrycznej wybuchł pożar. Spaliła się duża część więźby dachowej nad główną nawą kościoła oraz część zakrystii. 
Remont i odnowa trwała 8 miesięcy. Wymieniono część posadzki, odnowiono ocalały sufit, wymieniono witraże, zamontowano nowe ławki, gruntownie wyremontowano organy oraz drewniany, gotycki ołtarz główny. 24 sierpnia 2011 roku, biskup opolski ks. Andrzej Czaja, dokonał rekonsekracji wyremontowanej świątyni.

</doc>
<doc id="2958314" url="https://pl.wikipedia.org/wiki?curid=2958314" title="Raia aspera">
Raia aspera



</doc>
<doc id="2958315" url="https://pl.wikipedia.org/wiki?curid=2958315" title="Hieroptera abredonensis">
Hieroptera abredonensis



</doc>
<doc id="2958316" url="https://pl.wikipedia.org/wiki?curid=2958316" title="Cephaleutherus maculatus">
Cephaleutherus maculatus



</doc>
<doc id="2958317" url="https://pl.wikipedia.org/wiki?curid=2958317" title="Josef Hoop">
Josef Hoop

Josef Hoop (ur. 14 grudnia 1895 w Eschen, zm. 19 października 1959 w Chur) – trzeci premier Liechtensteinu, urzędujący od 4 sierpnia 1928 do 3 września 1945. Od 1957 do śmierci poseł Landtagu. 
Josef Hoop był synem Franza Josefa Hoopa i Berty z d. Batliner. Uczył się w Stans, Feldkirch i Zurychu. Absolwent uniwersytetu w Innsbrucku na kierunku orientalistyka. W 1920 uzyskał stopień doktora i w tym samym roku został mianowany attaché Liechtensteinu w przedstawicielstwie w Wiedniu, którym później kierował. W latach 1924–1928 pracował w służbach celnych Szwajcarii. Od 1928 przez 17 lat był premierem Liechtensteinu z ramienia Postępowej Partii Obywatelskiej (FBP). Po ustąpieniu podjął studia prawnicze i uzyskał doktorat w 1948 roku. Aż do śmierci zajmował wysokie urzędy w instytucjach państwowych, a także pracował jako adwokat. Był żonaty z Emilie z d. Gstöhl.
Jego imieniem została nazwana jedna z ulic w rodzinnym Eschen.

</doc>
<doc id="2958318" url="https://pl.wikipedia.org/wiki?curid=2958318" title="Machine Gun Kelly">
Machine Gun Kelly

Machine Gun Kelly, właśc. George Celino Barnes (ur. 18 lipca 1895 w Memphis, zm. 18 lipca 1954 w Leavenworth) – amerykański gangster i przemytnik alkoholu w czasach prohibicji. Przydomek Barnesa pochodzi od jego ulubionej broni, którą był pistolet maszynowy Thompson. W latach 30. zasłynął porwaniem magnata naftowego Charlesa F. Urschela za którego otrzymał 200 000 dolarów okupu.
Kariera.
W czasach prohibicji Kelly zajmował się przemytem alkoholu, który sprowadzał dla siebie i znajomych. Jednak po pewnym czasie (i kilku zajściach z miejscową policją) zdecydował się opuścić Memphis i wyjechać ze swoją dziewczyną na Zachód. Żeby chronić rodzinę i zmylić stróżów prawa zmienił nazwisko na George R. Kelly. Wciąż też zajmował się przemytem i drobnymi przestępstwami. W 1928 r. został aresztowany w Tulsie (w stanie Oklahoma) za przemyt alkoholu do rezerwatu Indian i skazany na trzy lata więzienia. Nie odbył jednak całego wyroku, gdyż został wypuszczony wcześniej za dobre sprawowanie. Niedługo potem poślubił Kathryn Thorne, która kupiła mu pierwszy karabin maszynowy i wprowadziła do świata przestępczego. Pomagała mu też w niektórych napadach na banki.
Porwanie Urschela.
22 lipca 1933 r. wspólnie z Albertem L. Batesem uprowadził bogatego przemysłowca Charlesa F. Urschela i jego przyjaciela Waltera R. Jarretta. Porwani byli przez tydzień więzieni w wiejskim domku Urschela w Paradise w Teksasie. Po zapłaceniu przez rodzinę 200 000 dolarów okupu, zakładnicy zostali wypuszczeni. Pomimo tego, że Urschel miał zawiązane oczy zdołał zapamiętać wiele szczegółów, m.in. odgłosy otoczenia i zostawić odciski palców, które później pomogły FBI w ustaleniu ich miejsca pobytu.
Z powodu niedawnego zainteresowania mediów sprawą porwania syna Charlesa Lindbergha, która nadszarpnęła reputację FBI, jej ówczesny dyrektor J. Edgar Hoover postanowił objąć ją specjalnym nadzorem. Chciał też zrobić wrażenie na opinii publicznej i wykorzystać nowe „prawo Lindbergha”, które definiowało porwanie jako przestępstwo federalne karane śmiercią. Do sprawy przydzielił też jednego ze swoich najlepszych agentów, Gusa Jonesa. Śledztwo prowadzone w Memphis wykazało, że Kelly przebywa w domu niejakiego J.C. Tichenora. Na miejsce natychmiast wysłano agentów specjalnych, którzy we wczesnych godzinach porannych 26 września 1933 r. aresztowali Kelly’ego i jego żonę Kathryn i przewieźli do Oklahoma City. Zatrzymanie gangstera pozostało jednak w cieniu ucieczki dziesięciu członków przyszłego gangu Dillingera z więzienia w Michigan City, które miało miejsce tej samej nocy.
12 października 1933 roku George i Kathryn Kelly zostali skazani na dożywotnie więzienie.
Śledztwo ujawniło również, że Kelly korzystał z pomocy Willa Caseya i Casseya Earla Colemana, który pomagał w ukryciu części pieniędzy z okupu na swoim ranczu. Obaj zostali oskarżeni o pomoc zbiegowi i skazani na dwa (Casey) i rok więzienia (Coleman).
Porwanie Urschela, jak i cała sprawa niespodziewanie stał się głośne z kilku powodów:
Śmierć.
Po skazaniu Kelly został umieszczony w Alcatraz, gdzie spędził siedemnaście lat. Pracował w więziennym przemyśle i często chwalił się współwięźniom swoimi wyczynami. W 1951 roku został potajemnie przeniesiony do więzienia w Leavenworth, gdzie 18 lipca 1954 r. w dniu swoich 59 urodzin zmarł na atak serca. Został pochowany na cmentarzu Cottondale.

</doc>
<doc id="2958319" url="https://pl.wikipedia.org/wiki?curid=2958319" title="Diabolical Age">
Diabolical Age

Diabolical Age – trzeci album studyjny norweskiego zespołu black metalowego Ragnarok. Został wydany w 2000 roku nakładem Head Not Found. Materiał został nagrany w Endless Studio pomiędzy 1998 a 1999 rokiem.

</doc>
<doc id="2958321" url="https://pl.wikipedia.org/wiki?curid=2958321" title="In Nomine Satanas">
In Nomine Satanas

In Nomine Satanas – czwarty album studyjny norweskiego zespołu black metalowego Ragnarok. Został wydany 21 stycznia 2002 roku nakładem Regain Records. Materiał został nagrany w Abbys Studio, w szwedzkim Pärlby.

</doc>
<doc id="2958323" url="https://pl.wikipedia.org/wiki?curid=2958323" title="Hankewycz">
Hankewycz



</doc>
<doc id="2958324" url="https://pl.wikipedia.org/wiki?curid=2958324" title="Raia vulgaris">
Raia vulgaris



</doc>
<doc id="2958325" url="https://pl.wikipedia.org/wiki?curid=2958325" title="Raia intermedia">
Raia intermedia



</doc>
<doc id="2958326" url="https://pl.wikipedia.org/wiki?curid=2958326" title="Raia flossada">
Raia flossada



</doc>
<doc id="2958327" url="https://pl.wikipedia.org/wiki?curid=2958327" title="Raja batis">
Raja batis



</doc>
<doc id="2958328" url="https://pl.wikipedia.org/wiki?curid=2958328" title="Raia gaimardi">
Raia gaimardi



</doc>
<doc id="2958329" url="https://pl.wikipedia.org/wiki?curid=2958329" title="Propterygia hyposticta">
Propterygia hyposticta



</doc>
<doc id="2958330" url="https://pl.wikipedia.org/wiki?curid=2958330" title="Batis vulgaris">
Batis vulgaris



</doc>
<doc id="2958331" url="https://pl.wikipedia.org/wiki?curid=2958331" title="Zbigniew Czerwiński (ur. 1960)">
Zbigniew Czerwiński (ur. 1960)

Zbyszek Leszek Czerwiński (ur. 8 października 1960 w Janowcu Kościelnym) – generał dywizji Wojska Polskiego.
Życiorys.
Zbyszek Leszek Czerwiński w 1983 ukończył Wyższą Oficerską Szkołę Samochodową i rozpoczął zawodową służbę wojskową w 6 szkolnym pułku samochodowym na stanowisku dowódcy plutonu szkolnego. W latach 1987 - 2005 zajmował stanowiska służbowe : Szefa Służby Czołgowo-Samochodowej w 45 pułku zmechanizowanym, Zastępcy Dowódcy do spraw technicznych w 45 Ośrodku Materiałowo–Technicznym, Szefa Logistyki Zastępcy Dowódcy w 9 Podlaskiej Brygadzie Zmechanizowanej, następnie Szefa Wydziału Technicznego i po 3 latach Szefa Logistyki Zastępcy Dowódcy 1 Warszawskiej Dywizji Zmechanizowanej Od 2006 roku pełnił obowiązki Głównego Specjalisty w Generalnym Zarządzie Logistyki (P-4) Sztabu Generalnego Wojska Polskiego a w 2007 wyznaczony został na stanowisko Zastępcy Szefa Sztabu Wojsk Lądowych. W 1987 uzyskał tytuł magistra na Politechnice Poznańskiej w tym też roku ukończył Wyższy Kurs Doskonalenia Oficerów. Kurs Przeszkolenia Szefów Służb Technicznych ukończył w 1988, a w 1992 studia podyplomowe w Wojskowej Akademii Technicznej. Studia podyplomowe w Akademii Obrony Narodowej ukończył w 2002 roku. 15 sierpnia 2007 mianowany przez prezydenta Rzeczypospolitej Polskiej Lecha Kaczyńskiego na stopień generała brygady. W październiku 2009 objął stanowisko Szefa Zarządu Planowania Rzeczowego - P8 Sztabu Generalnego WP, a 9 listopada 2010 przez prezydenta RP Bronisława Komorowskiego mianowany został do stopnia generała dywizji.
Żonaty: żona Małgorzata, dzieci: córka Agnieszka i syn Marcin.

</doc>
<doc id="2958332" url="https://pl.wikipedia.org/wiki?curid=2958332" title="Diecezja Ouahigouya">
Diecezja Ouahigouya

Diecezja Ouahigouya – diecezja rzymskokatolicka w Burkina Faso. Powstała w 1947 jako prefektura apostolska. Zlikwidowana w 1954, reaktywowana jako diecezja w 1958.

</doc>
<doc id="2958334" url="https://pl.wikipedia.org/wiki?curid=2958334" title="Jean Stapleton">
Jean Stapleton

Jean Stapleton, właśc. Jeanne Murray (ur. 19 stycznia 1923 w Nowym Jorku, zm. 31 maja 2013 tamże) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Została dwukrotnie uhonorowana nagrodą Złotego Globu i trzykrotnie nagrodą Emmy, a także otrzymała siedmiokrotnie nominację do nagrody Złotego Globu i siedmiokrotnie do nagrody Emmy.

</doc>
<doc id="2958335" url="https://pl.wikipedia.org/wiki?curid=2958335" title="Raja promienista">
Raja promienista



</doc>
<doc id="2958336" url="https://pl.wikipedia.org/wiki?curid=2958336" title="Raja radiata">
Raja radiata



</doc>
<doc id="2958337" url="https://pl.wikipedia.org/wiki?curid=2958337" title="Raia scabrata">
Raia scabrata



</doc>
<doc id="2958338" url="https://pl.wikipedia.org/wiki?curid=2958338" title="Raia americana">
Raia americana



</doc>
<doc id="2958341" url="https://pl.wikipedia.org/wiki?curid=2958341" title="24 Samodzielna Eskadra Lotnictwa Łącznikowego">
24 Samodzielna Eskadra Lotnictwa Łącznikowego



</doc>
<doc id="2958343" url="https://pl.wikipedia.org/wiki?curid=2958343" title="Phycodurus glauerti">
Phycodurus glauerti



</doc>
<doc id="2958344" url="https://pl.wikipedia.org/wiki?curid=2958344" title="Phyllopteryx eques">
Phyllopteryx eques



</doc>
<doc id="2958345" url="https://pl.wikipedia.org/wiki?curid=2958345" title="Denyse Tontz">
Denyse Tontz

Denyse Tontz (ur. 17 września 1994 w San Diego) – amerykańska aktorka, piosenkarka i tancerka znana głównie z roli Jenniferki 1 w serialu Big Time Rush emitowanym przez stację Nickelodeon.

</doc>
<doc id="2958346" url="https://pl.wikipedia.org/wiki?curid=2958346" title="Phycodorus eques">
Phycodorus eques



</doc>
<doc id="2958347" url="https://pl.wikipedia.org/wiki?curid=2958347" title="Nifont (Fomin)">
Nifont (Fomin)

Nifont, imię świeckie Nikołaj Pietrowicz Fomin (ur. 24 kwietnia 1885 w powiecie kiriłłowskim guberni nowogrodzkiej, zm. po 1932) – rosyjski biskup prawosławny.
Życiorys.
Był synem kapłana prawosławnego. Wykształcenie teologiczne uzyskał w seminarium duchownym w Nowogrodzie, a następnie w Moskiewskiej Akademii Duchownej, gdzie w 1910 uzyskał stopień kandydata nauk teologicznych. Będąc jeszcze studentem złożył wieczyste śluby mnisze, a następnie został wyświęcony na hieromnicha. Po ukończeniu studiów był nauczycielem w szkole przy monasterze Sołowieckim, następnie od lipca do września 1911 wykładał w seminarium duchownym w Tyflisie, zaś od września 1911 do sierpnia 1912 w seminarium duchownym w Saratowie. W sierpniu 1912 został nadzorcą szkoły duchownej w Pietrowsku. W tym samym roku otrzymał godność archimandryty (mniej prawdopodobne jest, że uzyskał ją dopiero w 1917).
23 kwietnia 1918 został wyświęcony na biskupa bałaszowskiego, wikariusza eparchii saratowskiej. W roku następnym został przeniesiony do eparchii nowogrodzkiej, także jako biskup pomocniczy z tytułem biskupa czeriepowieckiego. W latach 1919–1922 był ordynariuszem eparchii carycyńskiej. Według różnych źródeł był w tym czasie aresztowany raz, w 1921, lub dwukrotnie, w roku objęcia katedry i w 1921. Od 1922 do 1924 był biskupem mohylewskim. Następnie od 1925 do 1927 ponownie zajmował katedrę carycyńską, przemianowaną na stalingradzką. W 1927 został zesłany do Kostromy, jednak jeszcze w tym samym roku wrócił do służby w Cerkwi. Między majem a wrześniem pełnił obowiązki "locum tenens" eparchii włodzimierskiej i suzdalskiej, nosząc tytuł biskupa wiaznikowskiego. We wrześniu 1927 został biskupem władywostockim. Urząd sprawował do roku następnego, gdy został aresztowany. Po zwolnieniu objął w 1929 katedrę czeriepowiecką, na której pozostawał do kolejnego aresztowania w 1932. Jego dalsze losy są nieznane. W aktach zbiorowego procesu duchowieństwa Biełozierska, w którym zapadło ok. 100 wyroków śmierci, biskup Nifont został wspomniany jako twórca kontrrewolucyjnej organizacji, jaką rzekomo założył w 1930 w celu walki z kolektywizacją i jaką miał kierować do swojego uwięzienia.

</doc>
<doc id="2958349" url="https://pl.wikipedia.org/wiki?curid=2958349" title="Czesław Błaszak">
Czesław Błaszak

Czesław Kazimierz Błaszak (ur. 5 maja 1942 w Swarzędzu, zm. 18 października 2021 w Poznaniu) – polski zoolog, akaralog, emerytowany profesor zwyczajny na Wydziale Biologii Uniwersytetu im. Adama Mickiewicza w Poznaniu.
Życiorys.
Absolwent III Liceum im. św. Jana Kantego w Poznaniu. W 1966 ukończył studia na Wydziale Biologii i Nauk o Ziemi Uniwersytetu im. A. Mickiewicza w Poznaniu. Uczeń prof. Jana Rafalskiego. Doktorat uzyskany w 1972 (UAM), dr hab. 1978 (UAM), profesor zwyczajny – 1989. W latach 1991–2012 kierownik Zakładu Morfologii Zwierząt na Wydziale Biologii Uniwersytetu Adama Mickiewicza w Poznaniu.
W 2021 pośmiertnie odznaczony Krzyżem Kawalerskim Orderu Odrodzenia Polski.
Życie prywatne.
Syn Jana i Zofii. Żonaty (żona Janina – mgr biologii), syn Maciej (dr hab. prof. UAM), córka Marta (mgr psychologii), 8 wnucząt.
Hobby: bardzo dobra znajomość herbat, muzyka renesansowa i barokowa, sprzęt audiofilski, fotografia i sprzęt fotograficzny, podróże.

</doc>
<doc id="2958352" url="https://pl.wikipedia.org/wiki?curid=2958352" title="Emil Wcela">
Emil Wcela

 
Emil Aloysius Wcela (ur. 1 maja 1931 w Bay Shore, Nowy Jork, zm. 21 maja 2022 w Ronkonkoma, Nowy Jork) – amerykański duchowny katolicki, biskup pomocniczy Rockville Centre w latach 1988-2007.
Życiorys.
Święcenia kapłańskie otrzymał 2 czerwca 1956 i inkardynowany został do diecezji Brooklyn.
21 października 1988 papież Jan Paweł II mianował go biskupem pomocniczym Rockville Centre ze stolicą tytularną "Filaca". Sakry udzielił mu bp John Raymond McGann. Na emeryturę przeszedł 3 kwietnia 2007. Zmarł 21 maja 2022 w Ronkonkoma.

</doc>
<doc id="2958353" url="https://pl.wikipedia.org/wiki?curid=2958353" title="Mani pulite">
Mani pulite

Mani pulite (z wł. "czyste ręce") — śledztwo przeprowadzone 17 lutego 1992 roku, skierowane na włoskich polityków, . Symbolem afery stał się były premier i przywódca socjalistów Bettino Craxi, który także usłyszał zarzuty.
Przed rozpoczęciem śledztwa sytuację we Włoszech określano jako Tangentopoli.
Przebieg.
W 1992 roku Antonio Di Pietro w związku z zarzutami wręczania łapówek wydał nakaz aresztowania Maria Chiesy, działacza Włoskiej Partii Socjalistycznej i jednocześnie dyrektora miejskiego przytułku. Zatrzymanie to rozpoczęło śledztwo "Mani pulite", które odkryło ogromną skalę łapówek na szczytach władzy (tzw. Tangentopoli) oraz system powiązań polityków i biznesmenów. . Zarzuty przedstawiono m.in. byłemu premierowi i przywódcy socjalistów Bettino Craxiemu, który stał się symbolem całej afery.

</doc>
<doc id="2958358" url="https://pl.wikipedia.org/wiki?curid=2958358" title="Kindamba">
Kindamba

Kindamba – miasto w południowo-wschodnim Kongu; w departamencie Pool; liczy około 59,8 tys. mieszkańców (2007). W mieście znajduje się port lotniczy Kindamba.

</doc>
<doc id="2958363" url="https://pl.wikipedia.org/wiki?curid=2958363" title="Krwawa niedziela na Wołyniu">
Krwawa niedziela na Wołyniu

Krwawa niedziela na Wołyniu – 11 lipca 1943 roku, punkt kulminacyjny rzezi wołyńskiej, akcja masowej eksterminacji polskiej ludności cywilnej na Wołyniu przez Organizację Ukraińskich Nacjonalistów Stepana Bandery (OUN-B), Ukraińską Powstańczą Armię (UPA) oraz ukraińską ludność cywilną. Tego dnia zaatakowano w 99 miejscowościach, głównie w powiatach włodzimierskim i horochowskim. W następnych dniach masakry były kontynuowane.
Rzeź wołyńska.
Od lutego 1943 roku OUN-B oraz jej zbrojne ramię – UPA przystąpiły do ataków na ludność polską na Wołyniu. Do lipca 1943 siły zbrojne nacjonalistów ukraińskich, znajdujące się w fazie tworzenia i konsolidacji, były zdolne do przeprowadzania akcji w ograniczonym zakresie, głównie na wschodzie Wołynia (szczególną aktywnością w wyniszczaniu Polaków wykazywali się tam dowódcy Iwan Łytwynczuk ps. „Dubowyj” i Petro Olijnyk ps. „Enej”). W maju-czerwcu 1943 roku w dowództwie UPA zaczął dojrzewać plan jednoczesnego uderzenia na polskie osady i masowej eksterminacji Polaków na Wołyniu. Sprzyjało temu przeprowadzone przez banderowców zjednoczenie ukraińskich oddziałów partyzanckich o różnej proweniencji (bulbowców, melnykowców), często siłą i okrzepnięcie oddziałów UPA.
Jak twierdził dowódca okręgu „Turiw” Jurij Stelmaszczuk ps. „Rudyj” w zeznaniach złożonych po wojnie wobec NKWD po aresztowaniu, w czerwcu 1943 dowódca UPA Dmytro Klaczkiwski ps. „Kłym Sawur” wydał rozkaz eksterminacji Polaków na Wołyniu.
Do tego czasu, tj. do końca czerwca 1943 r. oddziały ukraińskich nacjonalistów zabiły na Wołyniu 9-15 tysięcy Polaków.
Przygotowania do „krwawej niedzieli”.
Pierwszy lipcowy numer gazety UPA „Do zbroji” zapowiadał „haniebną śmierć” wszystkim Polakom, którzy zostaną na Ukrainie.
Plany UPA zakładały objęcie akcją eksterminacyjną jak największej liczby miejscowości, by zaskoczyć Polaków i nie dopuścić do podjęcia przez nich obrony. Akcję w powiecie włodzimierskim poprzedziła koncentracja oddziałów UPA w lasach zawidowskich. Na cztery dni przed rozpoczęciem akcji agitatorzy, którzy przybyli z Małopolski Wschodniej, odbyli we wsiach ukraińskich spotkania, na których przekonywali ludność o konieczności wymordowania Polaków. Aby Polacy nie nabrali podejrzeń, dwa dni przed masakrą rozprowadzono ulotki nawołujące Polaków do zjednoczenia się z Ukraińcami w walce z Niemcami i Sowietami.
Na dzień rozpoczęcia akcji wybrano niedzielę, by móc zaskoczyć jak największą liczbę Polaków w kościołach. Było to popularne prawosławne święto Piotra i Pawła.
Na początku lipca 1943 polskie podziemie podjęło próbę negocjacji z OUN-B w celu powstrzymania fali mordów. Wstępne rozmowy z lokalnym dowódcą SB OUN Szabaturą przeprowadzono w okolicach Świnarzyna 7 lipca 1943 roku. Na następne spotkanie w dniu 10 lipca 1943 udała się delegacja z pełnomocnikiem Okręgowej Delegatury Zygmuntem Rumlem ps. „Krzysztof Poręba” na czele oraz przedstawicielem Okręgu Wołyńskiego AK Krzysztofem Markiewiczem ps. „Czort” i woźnicą Witoldem Dobrowolskim. Markiewicz znał Szabaturę z czasów szkolnych; w geście dobrej woli Polacy zrezygnowali ze zbrojnej obstawy. Po przybyciu na miejsce spotkania (wieś Kustycze) wszyscy trzej zostali przez Ukraińców aresztowani i zabici, prawdopodobnie poprzez rozerwanie końmi.
Masakry 11 lipca.
W nocy z 10 na 11 lipca 1943 oddziały UPA przy wsparciu chłopstwa ukraińskiego zmobilizowanego w tzw. Samoobronnych Kuszczowych Widdiłach przystąpiły do skoordynowanego ataku na miejscowości, w których żyli Polacy, głównie w powiatach włodzimierskim i horochowskim, a także kowelskim. Jednej z pierwszych masakr dokonano w Dominopolu, rozstrzeliwując przy okazji współpracujący dotąd z UPA oddział partyzancki Stanisława (Celestyna?) Dąbrowskiego. Sprawcy (przypuszczalnie upowcy zahonu „Sicz” Antoniuka) zabili około 220 Polaków. Około godziny 2:30 UPA napadła na Gurów, zabijając 200 Polaków. Pół godziny później ci sami sprawcy przeszli do Wygranki, gdzie zamordowali 150 osób.
Oprawcy działali w wyspecjalizowanych grupach – jedne pododdziały otaczały wieś kordonem, inne zajmowały miejscowość, gromadziły ofiary w jednym miejscu i dokonywały masakry. Oczyszczaniem terenu z niedobitków oraz grabieżą zajmowali się ukraińscy chłopi. Oddziały UPA po dokonaniu masakry w jednym miejscu szybko udawały się do następnej osady, którą zamierzano wymordować.
W kilku przypadkach (Chrynów, Krymno, Kisielin, Poryck, Zabłoćce) dokonano zbrodni na Polakach zebranych na mszy w kościele. W Chrynowie zamordowano 150 osób, w Krymnie 40, w Porycku 200, a w Zabłoćcach 76. W Kisielinie zginęło 90 Polaków, lecz część wiernych zdołała zabarykadować się na piętrze plebanii i obronić przed atakami upowców. W wyniku ataków na kościoły zginęło dwóch księży (Józef Aleksandrowicz w Zabłoćcach oraz Jan Kotwicki w Chrynowie), zaś ks. Witold Kowalski z Kisielina został ciężko ranny. Ksiądz Bolesław Szawłowski według sprzecznych relacji zginął także 11 lipca (w kościele w Porycku) lub też został jedynie ranny, a upowcy odnaleźli go i dobili dzień później.
Ludność polska ginęła od kul, siekier, wideł, kos, pił, noży, młotków i innych narzędzi zbrodni. Nierzadko zbrodnie były dokonywane ze szczególnym okrucieństwem, ofiary były torturowane. Często polskich zabudowań nie palono od razu, lecz dopiero po kilku dniach, by w tym czasie schwytać i zabić ewentualnych niedobitków, którzy powróciliby do swoich domów.
Grzegorz Motyka pisze, że 11 lipca 1943 oddziały UPA zaatakowały 99 miejscowości, w których żyli Polacy. Timothy Snyder podaje, że „od wieczora 11 lipca 1943 r. do rana 12 lipca” UPA zaatakowała w 167 miejscach. 12 lipca UPA zaatakowała 50 miejscowości. Ataki były kontynuowane w dniach następnych. W całym lipcu 1943 celem napadów stało się 520 wsi i osad, zamordowanych zostało około 10-11 tysięcy Polaków.
Grzegorz Motyka uważa, że 11 lipca 1943 był dla Polaków jednym z najtragiczniejszych dni II wojny światowej.
Zaprzeczanie zbrodniom.
Ukraiński historyk Wołodymyr Wjatrowycz w swojej książce "Druga wojna polsko-ukraińska (1942–1947)" neguje fakt przeprowadzenia jakiejkolwiek zorganizowanej antypolskiej akcji OUN-B i UPA w dniu 11 lipca 1943. Według niego polskie doniesienia poświadczające ten fakt są niewiarygodne, ponieważ nie znajdują potwierdzenia w dokumentach OUN-B. Wątpliwości Wjatrowycza wzbudza także jakoby „cudownie rosnąca” liczba tych ataków przywoływana w kolejnych publikacjach. Stanowisko to spotkało się z krytyką Andrzeja Zięby, Pera Andersa Rudlinga i Grzegorza Motyki. Ten ostatni skomentował tezy Wjatrowycza następująco:
Upamiętnienie.
W 2013 roku posłowie klubów PiS, PSL, SLD i Solidarnej Polski oraz środowiska kresowe dążyły do ustanowienia 11 lipca Dniem Pamięci Męczeństwa Kresowian.
Uchwałą z dnia 22 lipca 2016 roku Sejm Rzeczypospolitej Polskiej ustanowił 11 lipca Narodowym Dniem Pamięci Ofiar Ludobójstwa dokonanego przez ukraińskich nacjonalistów na obywatelach II Rzeczypospolitej Polskiej.

</doc>
<doc id="2958364" url="https://pl.wikipedia.org/wiki?curid=2958364" title="Campo de Pantufo">
Campo de Pantufo

Campo de Pantufo – stadion piłkarski w mieście Pantufo na Wyspach Świętego Tomasza i Książęcej. Swoje mecze rozgrywają na nim drużyny piłkarskie FC Aliança Nacional i UDESCAI. Stadion może pomieścić 1 000 osób.

</doc>
<doc id="2958368" url="https://pl.wikipedia.org/wiki?curid=2958368" title="Jurij Fajkow">
Jurij Fajkow



</doc>
<doc id="2958377" url="https://pl.wikipedia.org/wiki?curid=2958377" title="23 Eskadra Szkolna Oficerskiej Szkoły Lotniczej">
23 Eskadra Szkolna Oficerskiej Szkoły Lotniczej



</doc>
<doc id="2958382" url="https://pl.wikipedia.org/wiki?curid=2958382" title="Campo de Futebol (Neves)">
Campo de Futebol (Neves)

Campo de Futebol – to stadion piłkarski w mieście Neves na Wyspach Świętego Tomasza i Książęcej. Swoje mecze rozgrywa na nim drużyna piłkarska FC Neves. Stadion może pomieścić 1 000 osób.

</doc>
<doc id="2958383" url="https://pl.wikipedia.org/wiki?curid=2958383" title="Campo de Futebol">
Campo de Futebol



</doc>
<doc id="2958384" url="https://pl.wikipedia.org/wiki?curid=2958384" title="Dziwolągi (serial animowany)">
Dziwolągi (serial animowany)

Dziwolągi (ang. "Weird-Oh's", 1999-2000) – kanadyjski serial animowany wyprodukowany przez Decode Entertainment i Mainframe Entertainment. Serial wykonany w technice trójwymiarowej CGI.
Światowa premiera serialu miała miejsce 15 września 1999 roku na antenie YTV. Ostatni odcinek serialu został wyemitowany 15 marca 2000 roku. W Polsce serial nadawany był dawniej w telewizji Polsat w wersji z polskim lektorem, którym był Janusz Kozioł.
Opis fabuły.
Serial przedstawia losy trzech przyjaciół – Diggera, Eddiego i Portii, którzy zamieszkują miasto Weirdsville i uwielbiają się ścigać. Razem przeżywają niezwykłe przygody.

</doc>
<doc id="2958386" url="https://pl.wikipedia.org/wiki?curid=2958386" title="Wjaczesław Prokopowycz">
Wjaczesław Prokopowycz



</doc>
<doc id="2958388" url="https://pl.wikipedia.org/wiki?curid=2958388" title="Gasterosteus marinus">
Gasterosteus marinus



</doc>
<doc id="2958389" url="https://pl.wikipedia.org/wiki?curid=2958389" title="Spinachia vulgaris">
Spinachia vulgaris



</doc>
<doc id="2958390" url="https://pl.wikipedia.org/wiki?curid=2958390" title="Gasterosteus spinachia">
Gasterosteus spinachia



</doc>
<doc id="2958393" url="https://pl.wikipedia.org/wiki?curid=2958393" title="Léon Letsch">
Léon Letsch

Léon Letsch (ur. 23 maja 1927) – luksemburski piłkarz, reprezentant kraju, olimpijczyk.
Brał udział w igrzyskach w Helsinkach. W ojczyźnie był zawodnikiem zespołu Spora Luksemburg. Sięgnął z nim po krajowe mistrzostwo w 1949, 1956 i 1961. Grał również we francuskim klubie CO Roubaix-Tourcoing, w latach 1950–1953. W reprezentacji Luksemburga debiutował 4 maja 1947 i do 1961 rozegrał 53 spotkania, strzelając 10 bramek i w niektórych pełniąc funkcję kapitana drużyny. W większości tych spotkań rywalami Luksemburga były kadry B.

</doc>
<doc id="2958394" url="https://pl.wikipedia.org/wiki?curid=2958394" title="Leon Letsch">
Leon Letsch



</doc>
<doc id="2958395" url="https://pl.wikipedia.org/wiki?curid=2958395" title="Guðmundur Sverrisson">
Guðmundur Sverrisson

Guðmundur Sverrisson (ur. 24 maja 1990) – islandzki lekkoatleta specjalizujący się w rzucie oszczepem. 
Odpadł w eliminacjach rozgrywanych w 2007 w Ostrawie mistrzostw świata juniorów młodszych. Złoty medalista igrzysk małych państw Europy (2013 i 2015).
Złoty medalista mistrzostw Islandii i reprezentant kraju w drużynowych mistrzostwach Europy. 
Rekord życiowy: 80,66 (27 lipca 2013, Akureyri).

</doc>
<doc id="2958399" url="https://pl.wikipedia.org/wiki?curid=2958399" title="Gudmundur Sverrisson">
Gudmundur Sverrisson



</doc>
<doc id="2958400" url="https://pl.wikipedia.org/wiki?curid=2958400" title="Campo de Futebol (Santana)">
Campo de Futebol (Santana)

Campo de Futebol – to stadion piłkarski w mieście Santana na Wyspach Świętego Tomasza i Książęcej. Swoje mecze rozgrywa na nim drużyna piłkarska Santana FC. Stadion może pomieścić 1 000 osób.

</doc>
<doc id="2958402" url="https://pl.wikipedia.org/wiki?curid=2958402" title="Zgromadzenie Ustawodawcze Rosji">
Zgromadzenie Ustawodawcze Rosji



</doc>
<doc id="2958405" url="https://pl.wikipedia.org/wiki?curid=2958405" title="Tour de France 1909">
Tour de France 1909

7. Tour de France rozpoczął się 5 lipca, a zakończył 1 sierpnia 1909 roku w Paryżu. Wystartowała rekordowa liczba kolarzy, bo 150 zawodników, ukończyło 55. Zwyciężył po raz pierwszy kolarz spoza Francji, François Faber z Luksemburga.
W 1909 roku, podobnie jak w czterech poprzednich wyścigach postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył François Faber, który tym samym został zwycięzcą siódmej edycji Tour de France.
Kolarze rywalizowali na tej samej trasie co poprzednich dwóch edycjach tego wyścigu.

</doc>
<doc id="2958406" url="https://pl.wikipedia.org/wiki?curid=2958406" title="Campo de Futebol (Santo António)">
Campo de Futebol (Santo António)

Campo de Futebol – to stadion piłkarski w mieście Santo António na Wyspach Świętego Tomasza i Książęcej. Swoje mecze rozgrywają na nim drużyny piłkarskie Desportivo 1º de Maio, GD Os Operários i Sporting Príncipe. Stadion może pomieścić 1 000 osób.

</doc>
<doc id="2958413" url="https://pl.wikipedia.org/wiki?curid=2958413" title="18 Eskadra Lotnictwa Ratowniczo-Łącznikowego">
18 Eskadra Lotnictwa Ratowniczo-Łącznikowego



</doc>
<doc id="2958415" url="https://pl.wikipedia.org/wiki?curid=2958415" title="18 Eskadra Lotnictwa Łącznikowego">
18 Eskadra Lotnictwa Łącznikowego



</doc>
<doc id="2958417" url="https://pl.wikipedia.org/wiki?curid=2958417" title="El Palmar">
El Palmar

El Palmar – miasto w Gwatemali, w departamencie Quetzaltenango, położone około 36 km na południe od stolicy departamentu miasta Quetzaltenango, oraz około 60 km na wschód od granicy państwowej z meksykańskim stanem Chiapas. Miasto leży w wąskiej dolinie w górach Sierra Madre de Chiapas, na wysokości 701 m n.p.m. Jest zamieszkane w 80% przez ludność tubylczą mówiącą w językach kicze oraz mame. Według danych szacunkowych w 2012 roku miejscowość liczyła 28 158 mieszkańców. W latach 1983-86 wybuchy wulkanu Santa María, lawiny błotne spowodowane zmianą koryta rzeki Nimá zniszczyły miasto i w ramach pomocy rządowej oraz międzynarodowej odbudowano miasteczko w 1987 roku a stare ruiny nazywane "Viejo Palmar" stanowią swoistą atrakcję turystyczną. 
Gmina El Palmar.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 28 894 mieszkańców. Na terenie gminy częściowo leży aktywny wulkan Santa María (3772 m n.p.m.).
Gmina jak na warunki Gwatemali jest nieduża, a jej powierzchnia obejmuje 149 km². Gmina ma charakter rolniczy. Oprócz upraw rolnych na terenie gminy znajdują się pastwiska, scrub oraz dżungla. Głównymi uprawami są kauczuk, różne gatunki kawy, banany, kukurydza, fasola oraz orzechy makadamii, palmy "Chamaedorea costaricana". 
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Opady uzależnione od wysokości nad poziom morza zawierają się w granicach od 3600 do 4600 mm rocznie. Średnio roczna temperatura wynosi od 21 do 25°C.

</doc>
<doc id="2958423" url="https://pl.wikipedia.org/wiki?curid=2958423" title="Neville Godwin">
Neville Godwin

Neville Godwin (ur. 31 stycznia 1975 w Johannesburgu) – południowoafrykański tenisista i trener tenisa, reprezentant w Pucharze Davisa.
Kariera tenisowa.
Występując w gronie juniorów Godwin wywalczył mistrzostwo US Open 1993 w grze podwójnej chłopców, w parze z Garethem Williamsem. W tym samym roku osiągnął również, w parze z Williamsem, finały na French Open i na Wimbledonie.
Karierę zawodową Godwin rozpoczął w 1993 roku, a zakończył w 2003 roku. W grze pojedynczej wywalczył 1 tytuł rangi ATP World Tour, w 2001 roku w Newport. W 1998 roku doszedł do 1 tego turnieju.
W grze podwójnej południowoafrykański tenisista awansował do 3 finałów z cyklu ATP World Tour.
W latach 1999–2001 Godwin reprezentował RPA w Pucharze Davisa, rozgrywając siedem pojedynków singlowych, z których w dwóch zwyciężył oraz dwa wygrane spotkania deblowe.
W rankingu gry pojedynczej Godwin najwyżej był na 90. miejscu (31 marca 1997), a w klasyfikacji gry podwójnej na 57. pozycji (21 sierpnia 2000).
Kariera trenerska.
Od lutego 2014 do końca sezonu 2017 był trenerem Kevina Andersona, który w tym czasie został ćwierćfinalistą US Open 2015, finalistą US Open 2017 i awansował do czołowej dziesiątki rankingu ATP.

</doc>
<doc id="2958428" url="https://pl.wikipedia.org/wiki?curid=2958428" title="Vladimir Petrović (lekkoatleta)">
Vladimir Petrović (lekkoatleta)

Vladimir Petrović (ur. 1 grudnia 1976) – czarnogórski lekkoatleta, który specjalizował się w rzucie oszczepem.
Rekord życiowy: 65,74 (25 maja 2008, Sztokholm-Sätra) – rezultat ten do września 2020 był rekordem Czarnogóry.

</doc>
<doc id="2958431" url="https://pl.wikipedia.org/wiki?curid=2958431" title="Pluton łącznikowy nr 12">
Pluton łącznikowy nr 12

Pluton łącznikowy nr 12 – pododdział lotnictwa łącznikowego Wojska Polskiego w II Rzeczypospolitej.
Pluton nie występował w organizacji pokojowej wojska. Był jednostką formowaną na podstawie planu mobilizacyjnego „W”, w I rzucie mobilizacji powszechnej. Jednostką mobilizującą był 6 Pułk Lotniczy we Lwowie.
Formowanie jednostki plutonu rozczęto 31 sierpnia 1939 roku, pierwszego dnia mobilizacji powszechnej, na lotnisku Skniłów. Pododdział został zorganizowany według „etatu” L.3085/mob.org. – organizacja wojenna plutonu łącznikowego o stanie 14 żołnierzy, w tym 1 oficera, 6 podoficerów i 7 szeregowców. Na wyposażeniu plutonu znajdowały się trzy samoloty szkolne RWD-8. Dowódcą plutonu był porucznik rezerwy pilot Jan Kaleta.
Zgodnie z przyjętym Ordre de Bataille lotnictwa i OPL pluton miał wejść w skład Odwodu Naczelnego Wodza.
W czasie kampanii wrześniowej pluton został oddany do dyspozycji dowódcy Brygady Bombowej.
Według niepotwierdzonych relacji jego piloci latali na korzyść X i VI dywizjonu bombowego.

</doc>
<doc id="2958432" url="https://pl.wikipedia.org/wiki?curid=2958432" title="Le cochon danseur">
Le cochon danseur

Le cochon danseur – francuski czarno-biały film niemy z 1907 roku.
Akcja.
Wielki knur chodzący na dwóch nogach, ubrany w eleganckie ludzkie ubrania z przełomu wieków próbuje zachęcić dziewczynę do tańca, ale dziewczyna daje się na to nakłonić dopiero po tym, jak zedrze z niego ubranie, ku jego zawstydzeniu. Następnie knur i dziewczyna tańczą, aż w końcu znikają za kotarą. Ostatnia scena przedstawia zbliżenie na głowę oblizującego się i uśmiechającego się knura.

</doc>
<doc id="2958436" url="https://pl.wikipedia.org/wiki?curid=2958436" title="Francesc Ramírez">
Francesc Ramírez

Francesc Javier Ramírez Palomo (ur. 7 września 1976 w Andorze) – piłkarz andorski grający na pozycji obrońcy. Od 2010 roku jest zawodnikiem klubu FC Santa Coloma.
Kariera klubowa.
Swoją karierę piłkarską Ramírez rozpoczął w klubie CE Principat, w którym zadebiutował w 1997 roku. W debiutanckim sezonie wywalczył z nim mistrzostwo Andory oraz zdobył Puchar Andory. Następnie w 1998 roku przeszedł do FC Andorra, w którym grał w Tercera División i w regionalnych ligach Hiszpanii. W 2000 roku wrócił do CE Principat i występował w nim do końca sezonu 2002/2003.
Latem 2003 roku Ramírez przeszedł do UE Sant Julià. W sezonie 2003/2004 sięgnął po krajowy puchar, a w sezonie 2004/2005 wywalczył z nim dublet - mistrzostwo i puchar. W 2005 roku odszedł do FC Rànger's. W sezonach 2005/2006 i 2006/2007 został z nim mistrzem Andory. W 2010 roku podpisał kontrakt z FC Santa Coloma. W sezonie 2010/2011 wywalczył z nim mistrzostwo Andory, a w sezonie 2011/2012 zdobył Puchar Andory.
Kariera reprezentacyjna.
W reprezentacji Andory Ramírez zadebiutował 22 czerwca 1997 roku w przegranym 1:4 towarzyskim z Estonią, rozegranym w Kuressaare. W swojej karierze grał w: eliminacjach do Euro 2000, do MŚ 2002 i do Euro 2004. Od 1997 do 2004 roku rozegrał w kadrze narodowej 32 mecze.

</doc>
<doc id="2958437" url="https://pl.wikipedia.org/wiki?curid=2958437" title="Francesc Ramirez">
Francesc Ramirez



</doc>
<doc id="2958441" url="https://pl.wikipedia.org/wiki?curid=2958441" title="Joan Toscano">
Joan Toscano

Joan Carles Toscano Beltrán (ur. 14 sierpnia 1984) – piłkarz andorski grający na pozycji napastnika. Od 2009 roku jest zawodnikiem klubu FC Andorra.
Kariera klubowa.
Swoją karierę piłkarską Toscano rozpoczął w klubie CE Principat, w którym zadebiutował w 2005 roku. Następnie w 2006 roku przeszedł do FC Santa Coloma. W sezonie 2006/2007 zdobył z nim Puchar Andory, a w sezonie 2007/2008 wywalczył z nim mistrzostwo Andory.
Latem 2008 roku Toscano przeszedł do CD Binéfar grającego w Tercera División. W 2009 roku przeszedł do FC Andorra, w którym gra w ligach regionalnych Hiszpanii.
Kariera reprezentacyjna.
W reprezentacji Andory Toscano zadebiutował 16 sierpnia 2006 roku w przegranym 0:3 towarzyskim z Białorusią, rozegranym w Mińsku. W swojej karierze grał w: eliminacjach do Euro 2008 i do MŚ 2010.

</doc>
<doc id="2958450" url="https://pl.wikipedia.org/wiki?curid=2958450" title="Nagroda Aktor">
Nagroda Aktor

Nagroda Gildii Aktorów Ekranowych

</doc>
<doc id="2958459" url="https://pl.wikipedia.org/wiki?curid=2958459" title="Plácido García Gilabert">
Plácido García Gilabert



</doc>
<doc id="2958461" url="https://pl.wikipedia.org/wiki?curid=2958461" title="Pascual Fortuño Almela">
Pascual Fortuño Almela



</doc>
<doc id="2958467" url="https://pl.wikipedia.org/wiki?curid=2958467" title="Mistrzostwa Świata w Strzelaniu do Rzutków 1950">
Mistrzostwa Świata w Strzelaniu do Rzutków 1950

Mistrzostwa Świata w Strzelaniu do Rzutków 1950 – ósme mistrzostwa świata w strzelaniu do rzutków; rozegrano je w Madrycie.
Były to pierwsze mistrzostwa od 11 lat (w międzyczasie, rzutki wchodziły w program ogólnych mistrzostw w strzelectwie), oraz pierwsze, na których rozegrano trzy konkurencje (wcześniej rywalizowano w dwóch): trap indywidualny, trap drużynowy oraz skeet indywidualny. Wiadomo, że w ostatniej z wymienionych rywalizować mogły też kobiety, gdyż brązową medalistką została Amerykanka Carola Mandel.
W klasyfikacji medalowej zwyciężyli reprezentanci Włoch.

</doc>
<doc id="2958474" url="https://pl.wikipedia.org/wiki?curid=2958474" title="Aleksandr Aleksiejew (hokeista)">
Aleksandr Aleksiejew (hokeista)

Aleksandr Jurjewicz Aleksiejew, ros. Александр Юрьевич Алексеев, błr. Аляксандр Юр'евіч Аляксееў – Alaksandr Jurjewicz Alaksiejeu (ur. 10 sierpnia 1968 w Ufie) – radziecki i białoruski hokeista, reprezentant Białorusi, olimpijczyk. Trener i działacz hokejowy.
Kariera zawodnicza.
Pochodził z ZSRR. Jest wychowankiem klubu Saławat Jułajew Ufa, skąd przeniósł się do Białoruskiej SRR i następnie został obywatelem Białorusi. W wieku juniorskim w barwach ZSRR wystąpił na mistrzostwach Europy do lat 18 w 1980. Przez cztery sezony grał w Dynamie Mińsk. Od 1993 występował w polskim klubie Podhale Nowy Targ (wraz z nim pierwotnie zostali sprowadzeni jego rodacy, Wiktar Karaczun i Andrej Rasolka) przez dwa sezony stale, a pod odejściu do Moskwy, a potem do Szwecji – dwukrotnie powracał do Nowego Targu na koniec sezonu w trakcie fazy play-off (tym samym łącznie zdobył cztery tytuły mistrzowskie).
W karierze seniorskiej reprezentował Białoruś. Zagrał w pierwszym oficjalnym spotkaniu reprezentacji Białorusi 7 listopada 1992 w eliminacyjnym meczu do mistrzostw świata z drużyną Ukrainy (1:4). Uczestniczył mistrzostwach świata w 1995 (Grupa C), 1996, 1997 (Grupa B), 2002 (Dywizja I), 2003 (Elita), 2004 (Dywizja I) oraz na zimowych igrzyskach olimpijskich 1998.
Kariera trenerska.
Po zakończeniu kariery zawodniczej został szkoleniowcem hokejowym. Trenował klub HK Homel. Na turnieju 2011 był asystentem selekcjonera. Od 2012 dyrektor sportowy w klubie Szachcior Soligorsk (w tym klubie trenerem został Andrej Husau, występujący z nim wcześniej w Podhalu Nowy Targ).

</doc>
<doc id="2958479" url="https://pl.wikipedia.org/wiki?curid=2958479" title="Andrzej Przekwas">
Andrzej Przekwas

Andrzej Przekwas (ur. 19 grudnia 1963 w Inowrocławiu) – generał brygady Sił Zbrojnych Rzeczypospolitej Polskiej.
Życiorys.
Andrzej Przekwas w 1986 ukończył Wyższą Szkołę Oficerską Wojsk Zmechanizowanych i rozpoczął zawodową służbę wojskową w 49 Pułku Zmechanizowanym na stanowisku dowódcy plutonu rozpoznawczego. W 1991 ukończył Wyższy Kurs Doskonalenia Oficerów Rozpoznania Ogólnowojskowego, a w 1998 w Szkole Wojsk Lądowych Bundeswehry specjalistyczny kurs przygotowujący do objęcia stanowiska służbowego w Wielonarodowym Korpusie Północ-Wschód. Absolwent Akademii Obrony Narodowej w 1995, a po jej ukończeniu zajmował stanowiska służbowe w 13 Brygadzie Zmechanizowanej, 2 Batalionie Rozpoznawczym, dowództwie Wielonarodowego Korpusu Północ-Wschód, dowództwie 1 Korpusu Zmechanizowanego, 6 Brygadzie Kawalerii Pancernej oraz był dowódcą 1 Brygady Pancernej w latach 2009–2013. 
Od marca do listopada 2001 służył w Polskim Kontyngencie Wojskowym Kosowo wchodzącym w skład KFOR, a w 2003 ukończył kurs taktyczno-operacyjny integracji z NATO. W latach 2004 i 2006 żołnierz pełnił służbę w w składzie Międzynarodowych Sił Stabilizacyjnych w Republice Iraku na stanowisku Szefa Oddziału Rozpoznania PKW Irak. 
W 2007 ukończył Studium Polityki Obronnej w Akademii Obrony Narodowej i zaczął pełnić obowiązki Zastępcy Szefa Zarządu Planowania Operacyjnego (P-3) Sztabu Generalnego Wojska Polskiego oraz Zastępcy Szefa Zarządu Analiz Wywiadowczych i Rozpoznawczych (P-2) Sztabu Generalnego WP. 15 sierpnia 2007 awansowany przez Prezydenta Rzeczypospolitej Polskiej Lecha Kaczyńskiego na stopień wojskowy generała brygady. W 2010 został odznaczony przez Bronisława Komorowskiego Krzyżem Komandorskim Orderu Krzyża Wojskowego. 
W latach 2013–2015 był zastępcą szefa sztabu ds. wsparcia w europejskim korpusie szybkiego reagowania w Strasbourgu we Francji. Od 2016 był Szefem Zarządu Rozpoznania i Wywiadu J2 w Naczelnym Dowództwie Sił Sojuszniczych NATO w Europie (SHAPE) w belgijskim Mons. Od 2020 zastępca dowódcy - szef sztabu w 16 Dywizji Zmechanizowanej.

</doc>
<doc id="2958482" url="https://pl.wikipedia.org/wiki?curid=2958482" title="Tristan da Cunha Football Field">
Tristan da Cunha Football Field

Tristan da Cunha Football Field – wielofunkcyjny stadion w Edinburgh of the Seven Seas na Wyspie Wniebowstąpienia. Jest obecnie używany głównie do meczów piłki nożnej. Swoje mecze rozgrywa na nim drużyna piłkarska Tristan da Cunha FC. Stadion może pomieścić 1000 widzów.

</doc>
<doc id="2958484" url="https://pl.wikipedia.org/wiki?curid=2958484" title="Pierre Blanchar">
Pierre Blanchar

Pierre Blanchar (ur. 30 czerwca 1892 w Philippeville, zm. 21 listopada 1963 w Suresnes) – francuski aktor filmowy.
Nagrody.
Za rolę Raskolnikowa w filmie "Zbrodnia i kara" (1935) został uhonorowany Pucharem Volpiego dla najlepszego aktora na 3. MFF w Wenecji.

</doc>
<doc id="2958486" url="https://pl.wikipedia.org/wiki?curid=2958486" title="Redefine (album)">
Redefine (album)

Redefine - trzeci album studyjny amerykańskiej grupy muzycznej SOiL

</doc>
<doc id="2958490" url="https://pl.wikipedia.org/wiki?curid=2958490" title="Dominika Główczewska-Nowakowska">
Dominika Główczewska-Nowakowska



</doc>
<doc id="2958491" url="https://pl.wikipedia.org/wiki?curid=2958491" title="Jan Rajchel (generał)">
Jan Rajchel (generał)

Jan Bogdan Rajchel (ur. 4 czerwca 1964 w Sanoku) – generał brygady pilot Wojska Polskiego.
Życiorys.
W 1988 ukończył Wyższą Oficerska Szkołę Lotniczą i rozpoczął zawodową służbę wojskową w 41 pułku lotnictwa myśliwskiego na stanowisku pilota klucza lotniczego. W 1989 ukończył w Centrum Doskonalenia Lotniczego kurs pilotów samolotów MiG-21, a w 1994 Akademię Obrony Narodowej. Uczestnik kursu kierowników lotów w Wyższej Szkole Oficerskiej Sił Powietrznych w Dęblinie w 1996. W 1998 uzyskał stopień naukowy doktora nauk wojskowych z zakresu taktyki. W 2003 ukończył kurs dowódców baz lotniczych oraz studia podyplomowe w Akademii Obrony Narodowej, po ukończeniu której zajmował stanowiska służbowe w 41 pułku lotnictwa myśliwskiego, 41 eskadrze lotnictwa taktycznego oraz w 23 Bazie Lotniczej. W 2007 zajmował stanowisko szefa sztabu Wyższej Szkoły Oficerskiej Sił Powietrznych, a 15 sierpnia objął stanowisko komendanta tej szkoły i został awansowany przez prezydenta Rzeczypospolitej Polskiej Lecha Kaczyńskiego na stopień generała brygady. Z dniem 30 września 2016 zakończył zawodową służbę wojskową, przechodząc w stan spoczynku.
Od roku akademickiego 2016/17 jest profesorem nadzwyczajnym w Zakładzie Obronności Państwa Instytutu Nauk Społecznych i Bezpieczeństwa Wydziału Humanistycznego UPH w Siedlcach.

</doc>
<doc id="2958494" url="https://pl.wikipedia.org/wiki?curid=2958494" title="Pluton łącznikowy nr 4">
Pluton łącznikowy nr 4

Pluton łącznikowy nr 4 – pododdział lotnictwa łącznikowego Wojska Polskiego w II Rzeczypospolitej.
Formowanie i walki.
Pluton nie występował w organizacji pokojowej wojska. Był jednostką formowaną na podstawie planu mobilizacyjnego „W”, w I rzucie mobilizacji powszechnej. Jednostką mobilizującą był 2 Pułk Lotniczy w Krakowie:
Formowanie jednostki plutonu rozczęto 31 sierpnia 1939 roku, pierwszego dnia mobilizacji powszechnej, na lotnisku Rakowice. Pododdział został zorganizowany według „etatu” L.3085/mob.org. – organizacja wojenna plutonu łącznikowego o stanie 14 żołnierzy, w tym 1 oficera, 6 podoficerów i 7 szeregowców.
Na wyposażeniu plutonu znajdowały się trzy samoloty szkolne RWD-8. Dowódcą plutonu był podporucznik rezerwy pilot Zdzisław Kulpiński, a pilotami: kapral Mieczysław Illg i szeregowiec Marian Ideć.
Zgodnie z przyjętym Ordre de Bataille lotnictwa i OPL pluton miał wejść w skład Odwodu Naczelnego Wodza.
1 września 1939 roku pluton odleciał na lotnisko w Dęblinie, gdzie wszedł w skład Brygady Bombowej. Tego samego dnia podczas nalotu Luftwaffe zostały zniszczone wszystkie samoloty plutonu. 3 września pluton otrzymał dwa samoloty PWS-26 i jeden RWD-8 oraz przeniósł się na lotnisko Tończa koło Węgrowa do dyspozycji dowódcy XV dywizjonu bombowego. Następnego dnia do plutonu dołączył kapral pilot Stanisław Kuropatwa z Centrum Wyszkolenia Oficerów Lotnictwa Nr 1 w Dęblinie na samolocie PWS-26.
7 września trzech pilotów na samolotach PWS-26 zostało wysłanych w rejon Ostrołęki celem ewakuacji załogi z 16 eskadry obserwacyjnej, która lądowała przymusowo. W czasie lotu zostali zaatakowani przez samoloty Me 109, zmuszeni do lądowania i opuszczenia maszyn. Dwa samoloty PWS-26 zostały spalone, a trzeci uszkodzony. Piloci po trzech dniach powrócili do plutonu.
11 września do plutonu dołączyli absolwenci XIII promocji Szkoły Podchorążych Lotnictwa, podchorążowie Stanisław Czarnecki i Eugeniusz Fiedorczuk. W okresie od 11 do 18 września pluton operował z lotnisk Wielick i Wiśniowiec. 18 września 1939 z lotniska Buczacz wystartowały dwie załogi: porucznika Kulpińskiego i kaprala Kuropatwy. Lotnicy ewakuowali się do Rumunii.

</doc>
<doc id="2958508" url="https://pl.wikipedia.org/wiki?curid=2958508" title="Lekkoatletyka na Igrzyskach Małych Państw Europy 2013">
Lekkoatletyka na Igrzyskach Małych Państw Europy 2013

Lekkoatletyka na Igrzyskach Małych Państw Europy 2013 – zawody lekkoatletyczne w ramach rozgrywanych w Luksemburgu igrzysk małych krajów odbyły się od 28 maja do 1 czerwca na stadionie Stade Josy Barthel.

</doc>
<doc id="2958519" url="https://pl.wikipedia.org/wiki?curid=2958519" title="Mistrzostwa Świata w Strzelaniu do Rzutków 1959">
Mistrzostwa Świata w Strzelaniu do Rzutków 1959

Mistrzostwa Świata w Strzelaniu do Rzutków 1959 – dziewiąte mistrzostwa świata w strzelaniu do rzutków; rozegrano je w Kairze.
Były to pierwsze mistrzostwa od 9 lat (w międzyczasie, rzutki wchodziły w program ogólnych mistrzostw w strzelectwie). Rywalizowano w trzech konkurencjach: trapie indywidualnym, trapie drużynowym oraz w skeecie indywidualnym.
W klasyfikacji medalowej zwyciężyli ex aequo reprezentanci Włoch i Związku Radzieckiego.

</doc>
<doc id="2958520" url="https://pl.wikipedia.org/wiki?curid=2958520" title="William F. Albright">
William F. Albright

William Foxwell Albright (ur. 24 maja 1891 w Coquimbo, zm. 19 września 1971 w Baltimore) – amerykański archeolog, biblista, filolog, oraz znawca sztuki ceramicznej.
Życiorys.
Urodził się jako William Thomas Albright w Coquimbo (Chile), jako syn Wilbera Finleya Albrighta i Zephine Violi Foxwell, misjonarzy metodystycznych. William i jego pięcioro rodzeństwa otrzymali większość swojej wczesnej edukacji od matki. Skrajnie słaby wzrok i okaleczona prawa ręka w wyniku wypadku na farmie ograniczyły aktywność fizyczną Williama i sprzyjały jego intelektualnym poszukiwaniom. W wieku 12 lat przybył do Iowa i uczęszczał do szkoły publicznej. Po uzyskaniu dyplomu licencjata w dziedzinie nauk humanistycznych w 1912 r. z Upper Iowa University, przez krótki czas był dyrektorem małej szkoły średniej w niemieckojęzycznym mieście Menno (Południowa Dakota).
Kariera.
Od wczesnych lat XX w. do swej śmierci, był nestorem archeologów biblijnych oraz uznanym twórcą ruchu archeologii biblijnej. Wśród jego uczniów byli George Ernest Wright, który zastąpił go jako przewodniczący ruchu, a także Frank Moore Cross oraz Raymond E. Brown i David Noel Freedman, którzy stali się na skalę międzynarodową wiodącymi uczonymi w dziedzinie studiów nad Biblią i starożytnym Bliskim Wschodem, włączając piśmiennictwo i paleografię północno-zachodnich języków semickich.

</doc>
<doc id="2958523" url="https://pl.wikipedia.org/wiki?curid=2958523" title="Alaksandr Haurylonak">
Alaksandr Haurylonak

Alaksandr Jakaulewicz Haurylonak, błr. Аляксандр Якаўлевіч Гаўрылёнак, ros. Александр Яковлевич Гаврилёнок - Aleksandr Jakowlewicz Gawrilonok (ur. 26 stycznia 1965 w Mińsku) – białoruski hokeista, reprezentant Białorusi. Trener hokejowy.
Jego syn Alaksiej (ur. 1987) także został hokeistą (podjął występy w klubach trenowanych przez ojca: Brześć, Żłobin).
Kariera zawodnicza.
Absolwent szkoły sportowej "Junost" w Mińsku. W latach 1992-1999 był reprezentantem Białorusi (w 17 meczach stracił 29 goli). W reprezentacji Białoruś uczestniczył mistrzostwach świata w 1994, 1995 (Grupa C), 1996 (Grupa B) i 1998 (Grupa A). Zagrał w turnieju kwalifikacyjnym do zimowych igrzysk olimpijskich 1998.
Przez sześć sezonów grał w Dynamie i Tiwali Mińsk.
Kariera trenerska.
Po zakończeniu kariery zawodniczej został szkoleniowcem. Początkowo w klubie Dynama Mińsk. Następnie pracował w białoruskim związku hokejowym z kadrami narodowymi. W 2005 prowadził reprezentację Białorusi do lat 20 na turnieju mistrzostw świata. Od 2008 do 2015 trener w klubie HK Brześć. Ponadto był asystentem głównego szkoleniowca Białorusi Eduarda Zankawca na mistrzostwach świata w 2010. Rok później pełnił tę samą rolę na turnieju MŚ Dywizji I Grupy B 2011 u boku trenera Estonii, Dmitrija Miedwiediewa. Od połowy 2015 asystent trenera w Mietałłurgu Żłobin. W styczniu 2019 został mianowany p.o. głównego trenera.

</doc>
<doc id="2958532" url="https://pl.wikipedia.org/wiki?curid=2958532" title="Edna Mari Semedo Monteiro">
Edna Mari Semedo Monteiro



</doc>
<doc id="2958540" url="https://pl.wikipedia.org/wiki?curid=2958540" title="BBC Coventry and Warwickshire">
BBC Coventry and Warwickshire

BBC Coventry and Warwickshire – brytyjska stacja radiowa, należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla miasta Coventry oraz hrabstwa Warwickshire. Stacja została uruchomiona po raz pierwszy w 1990, ale już w 1995 uległa likwidacji, zaś jej miejsce w eterze zajęło BBC WM, w ramach którego nadawano jedynie rozszczepiane pasmo lokalne dla Coventry i Warwickshire. Po dziesięcioletniej przerwie stacja ponownie zaczęła nadawać samodzielnie w dniu 3 września 2005 roku. Obecnie jest dostępna w analogowym i cyfrowym przekazie naziemnym, a także w Internecie.
Siedzibą stacji jest ośrodek BBC w Coventry. Oprócz produkowanych tam audycji własnych, stacja transmituje również programy siostrzanych stacji lokalnych BBC z Leeds, Birmingham i Shrewsbury, a także nocne pasmo ogólnokrajowego BBC Radio 5 Live.

</doc>
<doc id="2958542" url="https://pl.wikipedia.org/wiki?curid=2958542" title="Kwaśny węglan amonu">
Kwaśny węglan amonu



</doc>
<doc id="2958543" url="https://pl.wikipedia.org/wiki?curid=2958543" title="Samsung i8150 Galaxy W">
Samsung i8150 Galaxy W



</doc>
<doc id="2958548" url="https://pl.wikipedia.org/wiki?curid=2958548" title="The Wubbulous World of Dr. Seuss">
The Wubbulous World of Dr. Seuss

The Wubbulous World of Dr. Seuss – serial TV, którego bohaterami są marionetki.
Linki zewnętrzne.
The Wubbulous World of Dr. Seuss w bazie Internet Movie Database (IMDb) (ang.)

</doc>
<doc id="2958549" url="https://pl.wikipedia.org/wiki?curid=2958549" title="Hrabstwo Clay (Karolina Północna)">
Hrabstwo Clay (Karolina Północna)

Hrabstwo Clay (ang. "Clay County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 221 mil2 (572,39 km2), z czego 215 mil2 (556,85 km2) stanowią lądy, a 6 mil2 (15,54 km2) stanowią wody. Według szacunków United States Census Bureau w roku 2012 miało 10 618 mieszkańców. Jego siedzibą administracyjną jest Hayesville.

</doc>
<doc id="2958550" url="https://pl.wikipedia.org/wiki?curid=2958550" title="Samsung i8350 Omnia W">
Samsung i8350 Omnia W



</doc>
<doc id="2958551" url="https://pl.wikipedia.org/wiki?curid=2958551" title="Steven M. Stanley">
Steven M. Stanley

Steven Mitchell Stanley (ur. 2 listopada 1941 koło Cleveland) – amerykański geolog, paleontolog, biolog (biologia ewolucyjna), jeden z twórców koncepcji punktualizmu (nieciągłej równowagi w historii ewolucji, inaczej modelu równowag przestankowych), związany z Uniwersytetem Yale, Uniwersytetem Johnsa Hopkinsa i ze School of Ocean and Earth Science and Technology Uniwersytetu Hawajskiego w Mānoa.
Życiorys.
Steven M. Stanley urodził się w pobliżu Cleveland i tam spędził dzieciństwo. Już w wieku 8 lat zbierał skały i minerały wzdłuż rzek i strumieni wpływających do jeziora Erie, a kończąc liceum opracował rozprawę na temat jednej z tych rzek, której dolinę tworzą skały paleozoiczne. Studiował geologię na Uniwersytecie w Princeton, gdzie w 1963 otrzymał licencjat z tytułem summa cum laude. Pracę dyplomową ("senior thesis") wykonał w dziedzinie paleoekologii, badając wapienie na koralowej wyspie Key Largo, największej w archipelagu Florida Keys. Dalsze studia odbył na Uniwersytecie Teksańskim w Austin i Uniwersytecie Yale. Pracę doktorską na temat budowy funkcjonalnej małżów, pt. "Relation of shell form to life habit of the Bivalvia (Mollusca)", obronił w 1968, otrzymując tytuł D.Ph. w dziedzinie paleontologii. Jeszcze przed uzyskaniem stopnia doktora, w 1967, otrzymał stanowisko na Uniwersytecie Rochesterskim, a od 1969 pracował przez wiele lat na Uniwersytecie Johnsa Hopkinsa. Był profesor]em paleontologii w Department of Earth and Planetary Sciences; w latach 1987 i 1988 pełnił funkcję dziekana tego wydziału i kierownika studiów magisterskich na kierunku Environmental Earth Sciences and Policy w Ohio (od 1993). W latach 1990–1991 kierował również wydziałem Uniwersytetu Case’a i Western Reserve. Od 2005 jest pracownikiem naukowym w Marine and Environmental Geology Division Uniwersytetu Hawajskiego w Manoa (School of Ocean and Earth Science and Technology, SOEST).
W 1988 Steven Stanley został wybrany do Amerykańskiej Akademii Sztuk i Nauk, a w 1994 do National Academy of Sciences. Jest członkiem rad redakcyjnych specjalistycznych czasopism, m.in. "American Journal of Science" (od 1975), "Paleobiology" (1975–1982), "Proceedings of the National Academy of Sciences of the United States of America" (1999–2000). Należał do rady "The Paleontological Society" (1976–1977, 1991–1993); w latach 1993–1994 był prezesem tego Stowarzyszenia. W latach 2000–2001 był też prezesem American Geological Institute, a w latach 1987–1988 wiceprzewodniczącym zespołu Earth Sciences w National Research Council.
Tematyka badań.
W pierwszych latach pracy naukowej Steven M. Stanley kontynuował paleontologiczne badania morfologii małży, rozpoczęte w ramach pracy doktorskiej, opracowując modele ich przemian ewolucyjnych. Te zainteresowania obejmują wkrótce szeroki zakres ewolucjonizmu i geobiologii – problemy ewolucji życia i dynamiki struktury ekosystemów. Wśród ważnych osiągnięć tych interdyscyplinarnych badań wymienia się między innymi:
Publikacje.
Steven Stanley jest autorem lub współautorem kilkudziesięciu artykułów naukowych w renomowanych czasopismach (m.in. Science) oraz wielu często wznawianych książek wydawanych w dużych nakładach; w wykazie „Most widely held works by Steven M Stanley” na www.worldcat.org. zamieszczono pozycje (lista uporządkowana według liczby wydań):
Podręcznik akademicki "Earth System History", wydany po raz pierwszy w 1998, doczekał się rekordowej liczby wydań w różnych językach (w Polsce został wydany jako "Historia Ziemi"). Autor opisuje w nim dzieje Ziemi traktowanej jako jednolity system fizyczno-chemiczny i biologiczny, w którym równocześnie zachodzą procesy kształtujące np. skorupę ziemską i ewolucja świata organicznego. Przez recenzentów książka została uznana nie tylko za świetny podręcznik akademicki, wartościowy nie tylko dla studentów kierunków przyrodniczych, ale również dla nauczycieli i uczniów szkół średnich. W przedmowie do książki S.M. Stanley napisał m.in.
Aby ułatwić naukę odczytywania tego niepełnego i niejednoznacznego zapisu autor podręcznika zamieścił w tekście liczne ilustracje i zestawienia, a studentom i prowadzącym zajęcia udostępnił materiały uzupełniające (teksty dostępne on-line i na CD)
. Polskie wydanie podręcznika – "Historia Ziemi" – zostało wzbogacone przez Bogusława Waksmundzkiego z Wydziału Geologii UW (Instytut Geologii Podstawowej) – na stronie internetowej PWN zamieszczono aneks z opisami kilkunastu odsłonięć geologicznych w Polsce. W zakres książki "Historia Ziemi" (wydanie 2, poprawione i uzupełnione) wchodzą rozdziały:

</doc>
<doc id="2958553" url="https://pl.wikipedia.org/wiki?curid=2958553" title="Samsung i8000 Omnia II">
Samsung i8000 Omnia II



</doc>
<doc id="2958554" url="https://pl.wikipedia.org/wiki?curid=2958554" title="Samsung GT-I8700 Omnia 7">
Samsung GT-I8700 Omnia 7



</doc>
<doc id="2958555" url="https://pl.wikipedia.org/wiki?curid=2958555" title="Samsung i8520 Galaxy Beam">
Samsung i8520 Galaxy Beam



</doc>
<doc id="2958556" url="https://pl.wikipedia.org/wiki?curid=2958556" title="Samsung I9103 Galaxy R">
Samsung I9103 Galaxy R



</doc>
<doc id="2958557" url="https://pl.wikipedia.org/wiki?curid=2958557" title="Fernand Guth">
Fernand Guth

Fernand Guth (ur. 3 maja 1926 w Luksemburgu, zm. 23 sierpnia 1977 tamże) – luksemburski piłkarz, reprezentant kraju, olimpijczyk.
Brał udział w igrzyskach w Helsinkach. Był wówczas piłkarzem zespołu Union Luxembourg. W reprezentacji Luksemburga debiutował 24 maja 1947 w meczu ze Szkocją i do 1953 rozegrał 35 spotkań. W większości tych spotkań rywalami Luksemburga były kadry B.

</doc>
<doc id="2958558" url="https://pl.wikipedia.org/wiki?curid=2958558" title="Bolesław Polończyk">
Bolesław Polończyk

Bolesław Jan Polończyk ps. „Kryształ” (ur. 8 września 1906 w Dobczycach, zm. 29 lutego 1996 w Myślenicach) – , cichociemny, dowódca plutonu zwiadu 10 Brygady Kawalerii Pancernej, więzień łagrów radzieckich, magister inżynier górnik.
Życiorys.
Dzieciństwo, młodość.
Bolesław Polończyk po ukończeniu szkoły powszechnej w Dobczycach wstąpił do gimnazjum w Myślenicach. W latach 1925–1930 studiował w Akademii Górniczej (AGH), pracując także społecznie w Stowarzyszeniu AG. Dnia 3 lutego 1930 roku uzyskał dyplom magistra inżyniera górnika.
W 1931 roku Bolesław Polończyk zgłosił się do utworzonej w okresie międzywojennym Szkoły Podchorążych Rezerwy Kawalerii w Grudziądzu, w której uczył się do 1932 roku. Tuż po jej ukończeniu, 1 stycznia 1934 roku został mianowany podporucznikiem rezerwy kawalerii. Mając wykształcenie górnicze, w 1932 roku Bolesław rozpoczął pracę w kopalni „Donnersmarck” w Chwałowicach (obecnie dzielnica Rybnika), znajdującej się w ówczesnym czasie pod zarządem niemieckim.
II wojna światowa.
Tuż przed II wojną światową, 24 sierpnia 1939 roku Polończyk otrzymał przydział do 5 pułku strzelców konnych w Dębicy. Podczas kampanii wrześniowej służył w 10 Brygadzie Kawalerii Pancernej na stanowisku dowódcy plutonu zwiadu. Po wkroczeniu wojsk sowieckich do Polski dnia 17 września 1939 roku, dostał się do niewoli sowieckiej w Rohatynie, z której udało mu się uciec przez Przemyśl, Stanisławów i wieś Zatłucze – Śniatyn do Rumunii. 25 października Bolesław przekroczył granicę rumuńską, gdzie został internowany w Bacău. Po kolejnej ucieczce, 10 grudnia 1939 roku dotarł do Francji, gdzie został przeszkolony w tworzących się oddziałach wojska polskiego, w miejscowościach Coëtquidan oraz Pléneuf-Val-André.
Cztery dni po upadku Francji, 26 czerwca 1940 roku, inż. Polończyk opuścił opanowany przez Niemców kraj i odkomenderowany został do obozu w Douglas, Broughton oraz Dunfermline. Wszedł w skład zespołu złożonego z żołnierzy Polskich Sił Zbrojnych, którzy po specjalnych szkoleniach mieli zostać zrzucani na spadochronach w okupowanej Polsce w celu walki z niemieckim okupantem.
„Kryształ” został zaprzysiężony 31 stycznia 1943 roku w Oddziale VI Sztabu Naczelnego Wodza ze specjalnością w dywersji technicznej (Audley End) i zrzucony z ekipą nr 29 (operacja „Neon 4”), w której znajdowała się również jedyna kobieta cichociemna – nieżyjąca już Elżbieta Zawacka ps. „Zo”. Zrzut odbył się na placówką "Solnica", na południe od Grodziska Mazowieckiego. Zasobniki i troje spadochroniarzy wylądowali na zrzutowisku pomiędzy majątkiem we wsi Osowiec a folwarkiem w Chawłowie. Zasobniki i skoczkowie zostali przyjęci w zabudowaniach Jana Siwca., w niedalekiej wsi Wólka Brzozokalska (obecnie Adamów Wieś). Bolesław Polończyk, po zrzucie, szybko został przydzielony do Okręgu Lublin Armii Krajowej – Oddziału III Sztabu, gdzie początkowo był zastępcą, a później kierownikiem komórki odbioru zrzutów nadsyłanych z Zachodu. Dla zatuszowania prawdziwej działalności dywersyjnej, „Kryształ” został zatrudniony w Polskim Monopolu Tytoniowym (PMT), dzięki czemu mógł kontrolować magazyny broni AK.
Pod koniec lipca 1944 roku, po wkroczeniu Armii Czerwonej do Polski i po powstaniu Rządu Polskiego w Lublinie, Bolesław Polończyk został aresztowany przez NKWD i wywieziony do łagru Jogła Nr 270 (około 20 km od miejscowości Borowicze), gdzie pracował m.in. w pralni, przy wyrębie lasu oraz w bunkrze ubraniowym. Dwukrotnie próbował ucieczki, jednak bezskutecznie. Wrócił do Polski w 1946 roku.
Okres powojenny.
Po zwolnieniu 6 lutego 1946 roku, Bolesław przystąpił do pracy na Śląsku w kopalniach w Rybniku (potem pracował w kopalniach w Gliwicach i Łaziskach Średnich). W 1968 roku inż. Polończyk przeniósł się do domu w Myślenicach, po czym 4 lata później przeszedł na emeryturę.
Życie prywatne.
Bolesław Jan Polończyk był synem Jana i Agnieszki. Ożenił się 25 listopada 1950 roku w Katowicach z Marią Plaskurą (1914–1992), z którą miał dwoje dzieci – Małgorzatę (ur. w 1953, prawniczkę) i Krzysztofa (ur. w 1954, hutnika).

</doc>
<doc id="2958565" url="https://pl.wikipedia.org/wiki?curid=2958565" title="Samsung S8530 Wave II">
Samsung S8530 Wave II



</doc>
<doc id="2958566" url="https://pl.wikipedia.org/wiki?curid=2958566" title="Samsung i9070 Galaxy S Advance">
Samsung i9070 Galaxy S Advance



</doc>
<doc id="2958568" url="https://pl.wikipedia.org/wiki?curid=2958568" title="Samsung GT-S5570 Galaxy Mini">
Samsung GT-S5570 Galaxy Mini



</doc>
<doc id="2958575" url="https://pl.wikipedia.org/wiki?curid=2958575" title="Samsung S5360 Galaxy Y">
Samsung S5360 Galaxy Y



</doc>
<doc id="2958576" url="https://pl.wikipedia.org/wiki?curid=2958576" title="Samsung i5800 Galaxy 3">
Samsung i5800 Galaxy 3



</doc>
<doc id="2958579" url="https://pl.wikipedia.org/wiki?curid=2958579" title="David Veilleux">
David Veilleux

David Veilleux (ur. 26 listopada 1987 w Cap-Rouge) – kanadyjski kolarz szosowy, zawodnik profesjonalnej grupy UCI ProTeams Team Europcar.

</doc>
<doc id="2958585" url="https://pl.wikipedia.org/wiki?curid=2958585" title="Prefektura apostolska Qiqihar">
Prefektura apostolska Qiqihar

Prefektura apostolska Qiqihar (łac. "Apostolica Praefectura Tsitsiharensis", chiń. 天主教齐齐哈尔监牧区) – rzymskokatolicka prefektura apostolska ze stolicą w Qiqihar w prowincji Heilongjiang, w Chińskiej Republice Ludowej.
Prefektura obejmuje świeckie prefektury miejskie Qiqihar, Daqing, Heihe, Suihua i Da Hinggan Ling.
Historia.
9 lipca 1928 papież Pius XI brewe "Ea quae" erygował misję sui iuris Qiqihar. Dotychczas wierni z tych terenów należeli do wikariatu apostolskiego Jilin (obecnie diecezja Jilin) i wikariatu apostolskiego Rehe (obecnie diecezja Jinzhou).
17 sierpnia 1931 misję sui iuris Qiqihar podniesiono do rangi prefektury apostolskiej.
Od zwycięstwa komunistów w chińskiej wojnie domowej w 1949 prefektura, podobnie jak cały prześladowany Kościół katolicki w Chinach, nie może normalnie działać. Komuniści wydalili z kraju zagranicznych misjonarzy. Nowe władze państwowe postanowiły scalić wszystkie jednostki kościelne w prowincji Heilongjiang w jedną diecezję ze stolicą w Harbinie. Działania te przeprowadzano bez zgody papieża, więc z punktu widzenia prawa kanonicznego były one nielegalne i nieważne. Prefektura apostolska Qiqihar funkcjonuje jednak w strukturze wiernego papieżowi Kościoła "podziemnego".
Obecny prefekt apostolski bp Joseph Wei Jingyi z Kościoła "podziemnego" ma uznanie Stolicy Apostolskiej lecz nie jest uznawany przez pekiński rząd. Bp Wei Jingyi spędził 4 lata w obozach pracy a później był kilkakrotnie więziony.
W 2005 prefektura liczyła ponad 70 000 wiernych.

</doc>
<doc id="2958589" url="https://pl.wikipedia.org/wiki?curid=2958589" title="Posterunek Żandarmerii Inowrocław">
Posterunek Żandarmerii Inowrocław



</doc>
<doc id="2958590" url="https://pl.wikipedia.org/wiki?curid=2958590" title="Mateusz Lewandowski">
Mateusz Lewandowski

Mateusz Lewandowski (ur. 18 marca 1993 w Płocku) – polski piłkarz występujący na pozycji obrońcy w Wiśle II Płock.
Kariera.
Wychowanek Wisły Płock. W latach 2012–2016 grał w Pogoni Szczecin (2012–2016) z krótką przerwą na występy we włoskiej Serie B w zespole Virtusa Entella. 12 listopada 2012 w szczecińśkim klubie zadebiutował w najwyższej klasie ligowej w wyjazdowym meczu przeciwko GKS Bełchatów. Później przeszedł do Lechii, z której dwukrotnie był wypożyczany do Śląska. We Wrocławiu spędził wiosnę 2017 i 2018. W czerwcu 2019 został zawodnikiem Radomiaka, beniaminka Fortuna 1. Ligi. 10 lutego 2021 roku podpisał kontakt z 4-ligowymi rezerwami Wisły Płock, związał się umową do końca czerwca 2021 roku. Kontynuował występy dla klubu w sezonie 2021/2022.
Był także wielokrotnym reprezentantem młodzieżowych drużyn kadry Polski, w których wystąpił łącznie w 23 meczach od kategorii wiekowej U-15 do U-21.
Statystyki kariery klubowej.
"(aktualne na dzień 2 czerwca 2017)"

</doc>
<doc id="2958592" url="https://pl.wikipedia.org/wiki?curid=2958592" title="Mizarai">
Mizarai

Mizarai – krater uderzeniowy na Litwie, położony w rejonie druskienickim. Krater nie jest widoczny na powierzchni.
Wiek krateru został oceniony na około 500 milionów lat, czyli powstał on w kambrze. Został utworzony przez uderzenie niewielkiej planetoidy, która trafiła w skały krystaliczne. Został on później pogrzebany pod osadami.

</doc>
<doc id="2958596" url="https://pl.wikipedia.org/wiki?curid=2958596" title="Seweryn Michalski">
Seweryn Michalski

Seweryn Michalski (ur. 12 września 1994 w Bełchatowie) – polski piłkarz występujący na pozycji środkowego obrońcy. Reprezentant Polski do lat 19., 20. i 21.
Kariera klubowa.
Michalski w barwach GKS-u Bełchatów zadebiutował w Ekstraklasie 24 lutego 2013 w meczu przeciwko Wiśle Kraków (0:0). Pierwszego gola w najwyższej kategorii rozgrywek w Polsce zdobył 20 kwietnia 2013 w spotkaniu z Podbeskidziem Bielsko-Biała. W sezonie 2012/2013 wystąpił w lidze 15 razy, strzelając dwie bramki. Ostatecznie jednak jego klub spadł do I ligi. 26 czerwca 2013 Michalski podpisał trzyletni kontrakt z belgijskim KV Mechelen.
Michalski w nowym klubie zadebiutował 10 sierpnia 2013 w meczu 3. kolejki ligi belgijskiej przeciwko Waasland-Beveren. Mecz zakończył się remisem 0:0, a sam zawodnik wszedł na boisko w 64. minucie.
10 lutego 2014 został na pół roku wypożyczony do Jagiellonii Białystok, która zagwarantowała sobie także prawo pierwokupu. Po zakończeniu sezonu opuścił Białystok, a następnie rozwiązał kontrakt z KV Mechelen.
12 grudnia 2014 Michalski wrócił do GKS-u Bełchatów, podpisując kontrakt do czerwca 2015. W lipcu 2015 przedłużył umowę z klubem na kolejny sezon.
2 lipca 2016 został piłkarzem Chrobrego Głogów. Zimą 2018 Michalski podpisał kontrakt z Chojniczanką Chojnice, który zaczął obowiązywać od 1 lipca. 12 sierpnia 2020 ponownie powrócił do GKS-u Bełchatów.
19 stycznia 2021 na oficjalnej stronie internetowej Wieczystej Kraków poinformowano o zawarciu trzyipółletniego kontraktu z zawodnikiem. 27 lipca 2022 rozwiązał kontakt z klubem.
27 sierpnia 2022 podpisał kontrakt z Wartą Sieradz.
Kariera reprezentacyjna.
Michalski w reprezentacji Polski U-19 zadebiutował 24 marca 2013 w wygranym 3:0 meczu z rówieśnikami z Gruzji.
Życie prywatne.
Ma młodszego brata Damiana, który także jest piłkarzem.

</doc>
<doc id="2958598" url="https://pl.wikipedia.org/wiki?curid=2958598" title="2 Wojskowe Zakłady Budownictwa Kolejowego">
2 Wojskowe Zakłady Budownictwa Kolejowego



</doc>
<doc id="2958601" url="https://pl.wikipedia.org/wiki?curid=2958601" title="Delta Tour Zeeland">
Delta Tour Zeeland

Delta Tour Zeeland (niderl. Ronde van Zeeland Seaports) – profesjonalny, klasyczny wyścig kolarski, rozgrywany w czerwcu w Holandii w prowincji Zelandia. Należy do cyklu UCI Europe Tour i posiada kategorię 1.1. 
Wyścig odbył się po raz pierwszy w 2008 roku. Najwięcej zwycięstw zanotował Amerykanin Tyler Farrar, który dwukrotnie triumfował w tym wyścigu.

</doc>
<doc id="2958602" url="https://pl.wikipedia.org/wiki?curid=2958602" title="Ronde van Zeeland Seaports">
Ronde van Zeeland Seaports



</doc>
<doc id="2958603" url="https://pl.wikipedia.org/wiki?curid=2958603" title="Ferd Lahure">
Ferd Lahure

Fernand "Ferd" Lahure (ur. 28 marca 1929 w Niederkorn, zm. 23 marca 2019) - luksemburski piłkarz, reprezentant kraju, olimpijczyk.
Brał udział w igrzyskach w Helsinkach. Był wówczas piłkarzem zespołu Progrès Niedercorn. W 1953 został mistrzem kraju. W reprezentacji Luksemburga debiutował 13 marca 1949 i do 1959 rozegrał 28 spotkań, w części z nich pełniąc funkcję kapitana. W większości tych spotkań rywalami Luksemburga były kadry B.

</doc>
<doc id="2958605" url="https://pl.wikipedia.org/wiki?curid=2958605" title="Dobele (krater)">
Dobele (krater)

Dobele – krater uderzeniowy na Łotwie, w skałach pod miastem Dobele. Krater nie jest widoczny na powierzchni.
Wiek krateru został oceniony na około 290 milionów lat, czyli powstał on na początku permu. Został utworzony przez uderzenie niewielkiej planetoidy, która trafiła w skały osadowe, a następnie pogrzebany pod młodszymi osadami.

</doc>
<doc id="2958606" url="https://pl.wikipedia.org/wiki?curid=2958606" title="Kwajalein High School Playing Field">
Kwajalein High School Playing Field

Kwajalein High School Playing Field – to wielofunkcyjny stadion w Kwajalein na Wyspach Marshalla. Jest obecnie używany głównie dla meczów piłkarskich oraz dla zawodów lekkoatletycznych. Na tym obiekcie rozgrywają swoje mecze co najmniej dwa zespoły z wyspy Kwajalein i pobliskiej wyspy Ebeye, tworząc własną ligę piłkarską.

</doc>
<doc id="2958610" url="https://pl.wikipedia.org/wiki?curid=2958610" title="Fernand Lahure">
Fernand Lahure



</doc>
<doc id="2958612" url="https://pl.wikipedia.org/wiki?curid=2958612" title="Liget (stan emocjonalny)">
Liget (stan emocjonalny)

Liget – stan emocjonalny odczuwany głównie podczas odcinania głów (ang. "headhunting") przez członków plemienia Ilongotów, mieszkańców północnego Luzonu, wyspy należącej do archipelagu Filipin.
Studia nad plemieniem Ilongotów.
Pojęcie to było rozpatrywane przez badaczkę Michelle Rosaldo (1944–1981) w wielu kontekstach społecznych pojawiających się w trakcie codziennego życia plemienia. Z powodu braku możliwości odniesienia terminu "liget" do kultury zachodniej oraz różnorodność znaczeń, pojawiły się trudności z jego tłumaczeniem. Rosaldo podejmując próbę interpretacji słowa "liget" wskazała na następujące znaczenia: „pasja”, „energia”, „twardość”, „porywczość”, „aspiracje”, „zdrowie”, „intensywność”, „entuzjazm”, „pragnienie”, „niezadowolenie”, „inspiracja”, „konkurencyjność”, „ambicja”, „wytrwałość”, „odwaga”, „siła”, „męstwo”. Jednocześnie zaznaczyła obecność tego terminu wśród metafor i skryptów dotyczących zwykłych życiowych sytuacji, tj. pracy, polowania, łączenia się w pary.
Biorąc pod uwagę powyższą listę, w odniesieniu do kontekstu sytuacji "liget" można być, można mieć i można odczuwać.
Spośród wszystkich sytuacji życiowych największe znaczenie Ilongoci przywiązują do aktu ścinania głów, w którym wyraża się witalność – bardzo ceniona przez członków plemienia i związana z poczuciem tożsamości oraz wspólnoty. Dokonanie tego czynu przez młodego członka plemienia świadczy o jego pełnej dorosłości i niezależności oraz gwarantuje mu szacunek otoczenia i podwyższa poczucie własnej wartości. Przez starszych członków plemienia przeżywany w akcie ścinana głowy "liget" uznawany jest za kontynuację życia, które zanika w nich wraz z biegiem czasu. Takie pojmowanie tego przeżycia nawiązuje do podtrzymywania witalności całej społeczności Ilongotów, którzy uznają, że strata życia jednostki może być odwołalna i zastąpiona czymś innym. W związku z tym zabójstwo nie przywraca do życia utraconej jednostki, ale doświadczany w momencie dokonywania zbrodni "liget" przywraca żywotność zabójcy, a społeczeństwu – utraconą witalność spowodowaną śmiercią innych.

</doc>
<doc id="2958615" url="https://pl.wikipedia.org/wiki?curid=2958615" title="Sallie Gardner at a Gallop">
Sallie Gardner at a Gallop

Sallie Gardner at a Gallop – seria kart gabinetowych z 1878 roku wykonanych przez Eadwearda Muybridge'a. Składa się z sześciu kart, z których każda przedstawia kolejne serie fotografii przedstawiających galopującego konia z dżokejem.
Seria była pierwszym przykładem wykorzystania chronofotografii, wczesnej metody fotograficznego zapisu upływającego czasu, używanej głównie do rejestrowania zmiennych faz ruchu w celach naukowych. Był to ważny krok w rozwoju filmu.
Praca została wykonana na zlecenie Lelanda Stanforda, przemysłowca, byłego gubernatora stanu Kalifornia oraz pasjonata jeździectwa, który interesował się analizą chodu konia.
W 1882 roku Stanford opublikował książkę opisującą projekt, zatytułowaną ""The Horse in Motion"." Zawierała blisko 100 obrazów sylwetek opartych na fotografiach, oraz analizę przeprowadzoną przez lekarza J.D.B Stillmana.

</doc>
<doc id="2958616" url="https://pl.wikipedia.org/wiki?curid=2958616" title="Kaali kraater">
Kaali kraater

Kaali kraater – krater uderzeniowy na wyspie Sarema w Estonii, w pobliżu wsi Kaali. Impaktowe pochodzenie krateru zostało stwierdzone w latach 20. XX wieku. Głównemu kraterowi towarzyszy osiem mniejszych, o średnicach od 12 do 40 metrów. Jezioro meteorytowe wypełniające krater nosi nazwę Kaalijärv i położone jest w głównym kraterze Kaali. Jezioro jest okrągłe, jego wielkość jest zmienna w zależności od pory roku i opadów. Ma od 60 do 30 m średnicy i głębokość od 6 do 1 m; otacza je wał ziemny. Cały krater ma średnicę 110 metrów i głębokość 22 metrów.
Pochodzenie krateru.
Wiek kraterów jest oceniany na około 4000 lat. Zostały one utworzone przez upadek żelaznego meteoroidu typu IAB, o początkowej masie rzędu 1000 ton, który wtargnął w atmosferę z północnego wschodu pod kątem około 35°. Największy fragment o masie około 450 ton uderzył w podłoże z sylurskich dolomitów, tworząc główny krater. W miejscu spadku zostało znalezione łącznie 2,5 kilograma meteorytów.
Okoliczny materiał skalny nie zawiera osadów morskich, zatem kratery nie mogły powstać wcześniej niż 10 000 lat temu, gdy Sarema wynurzyła się z Bałtyku. Datowanie na podstawie osadów torfowych pozwoliło oszacować ich powstanie na rok około 5500 p.n.e. Nowsze pomiary (datowanie radiowęglowe torfu wzbogaconego w iryd) wskazują, że uderzenie miało miejsce 800–400 lat p.n.e.
Skutki środowiskowe i kulturowe.
Uderzenie, które utworzyło krater i jezioro Kaalijärv wyzwoliło energię ∼20 kiloton trotylu, czyli taką jak bomba atomowa, która zniszczyła Nagasaki. Pożary lasów wywołane przez ten upadek rozprzestrzeniły się na co najmniej 6 km na północny zachód od miejsca uderzenia.
Oprócz skutków środowiskowych impakt ten miał wielkie znaczenie dla ludów zamieszkujących przyległe obszary. Sarema była zamieszkana od mezolitu, a uderzenie nastąpiło prawdopodobnie w epoce brązu, gdy populacja ludzka była już względnie duża. Opisy zjawisk, które prawdopodobnie są zapisem skutków upadku meteorytu, występują w folklorze ludów bałtycko-fińskich, a także w eposach Kalevala i Kalevipoeg. Według interpretacji Lennarta Meri, Sarema to wyspa Ultima Thule odwiedzona przez Pyteasza z Massalii, na której miejscowi mieli mu pokazać „grób, w który upadło martwe Słońce”; także inne klasyczne teksty historyczne (Tacyta, Apolloniusza Rodyjskiego) mogą odnosić się do pamięci o tym wydarzeniu.

</doc>
<doc id="2958621" url="https://pl.wikipedia.org/wiki?curid=2958621" title="Aerolit">
Aerolit



</doc>
<doc id="2958622" url="https://pl.wikipedia.org/wiki?curid=2958622" title="Metoda 5s">
Metoda 5s



</doc>
<doc id="2958625" url="https://pl.wikipedia.org/wiki?curid=2958625" title="Diecezja Vinh">
Diecezja Vinh

Diecezja Vinh (; ) – jedna z 24 diecezji obrządku łacińskiego w Kościele katolickim w Wietnamie, ze stolicą w Vinh w prowincji Nghệ An. Biskupstwo jest sufraganią archidiecezji Hanoi.
Historia.
27 marca 1846 papież Grzegorz XVI erygował brewe "Ex debito" wikariat apostolski Południowego Tonkinu. Dotychczas wierni z tych terenów należeli do "Wikariatu Zachodniego Tonkinu" (obecnie Archidiecezja hanojska).
3 grudnia 1924 zmieniono nazwę na "Wikariat apostolski Vinh".
24 listopada 1960 papież Jan XXIII podniósł wikariat apostolski do rangi diecezji i włączył ją jako sufraganię w skład metropolii Hanoi.

</doc>
<doc id="2958626" url="https://pl.wikipedia.org/wiki?curid=2958626" title="Prawdziwa historia króla skandali">
Prawdziwa historia króla skandali

Prawdziwa historia króla skandali (ang. "The Look of Love") – brytyjsko-amerykański komediodramat z 2013 roku w reżyserii Michaela Winterbottoma. Wyprodukowany przez FilmFour.
Światowa premiera filmu miała miejsce 26 kwietnia 2013 roku, natomiast w Polsce premiera filmu odbyła się 31 maja 2013 roku.
Opis fabuły.
Paul Raymond (Steve Coogan), nazywany „królem Soho”, w 1958 roku otworzył pierwszy w Wielkiej Brytanii klub ze striptizem. Zarobił na nim tyle, że miał fundusze na wydawanie pism soft porno. Pierwszy taki magazyn – „Men Only” – pojawił się na rynku w 1971 roku, kiedy Raymond miał 46 lat. Był potem właścicielem wielu innych pism pornograficznych. Na początku lat 90. XX wieku był najbogatszym Brytyjczykiem. W interesach szło mu świetnie, jednak życie prywatne mu się nie układało. Zmieniał kobiety jak rękawiczki... W filmie podstarzały, załamany po przedwczesnej śmierci córki Paul Raymond, opowiada historię swojej drogi na szczyt.
Obsada.
i inni.

</doc>
<doc id="2958627" url="https://pl.wikipedia.org/wiki?curid=2958627" title="Magyar–Szovjet Polgári Légiforgalmi Részvénytársaság">
Magyar–Szovjet Polgári Légiforgalmi Részvénytársaság

Magyar–Szovjet Polgári Légiforgalmi Részvénytársaság (Maszovlet – Węgiersko-Sowieckie Przedsiębiorstwo Cywilnego Transportu Lotniczego) – nieistniejąca obecnie węgiersko-radziecka linia lotnicza założona po zakończeniu II wojny światowej na Węgrzech.
Historia.
Linia formalnie została założona 29 marca 1946 roku. Była pierwszym powojennym przewoźnikiem lotniczym na Węgrzech. Jej zadaniem było przewożenie towarów, poczty i pasażerów na terenie kraju i za granicą. Z 2700 akcji spółki po 50 procent miały władzę węgierskie i rządu Związku Radzieckiego. Na barkach Węgrów spoczywało zapewnienie kadry oraz lotniska a ZSRR zapewniał sprzęt, części zamienne i szkolenia pracowników. Głównym portem lotniczym zostało lotnisko w Budaörs. Początkowo flota firmy składała się z pięciu dostarczonych przez ZSRR w sierpniu 1946 roku samolotów Li-2 (o znakach rejestracyjnych HA-LIA, HA-LIB, HA-LIC, HA-LID i HA-LIE), pięciu Po-2 i jednego UT-2. Loty zainaugurowano 15 października 1946 roku rejsami do Debreczyna i Szombathely. 4 listopada tego samego roku otwarto połączenia z Segedynem a 16 grudnia z Győr. W kolejnych latach do siatki połączeń krajowych dołączyły loty do Miszkolca, Csaba, Békés, Pecz, Kaposvar, Nagykanizsa i realizowane w sezonie letnim, loty na Balaton do Siófok.
Pierwszy lot zagraniczny Maszovlet wykonał 23 maja 1947 roku do Bukaresztu z międzylądowaniem w Aradzie. Miesiąc później, 19 czerwca rozpoczęto loty do Pragi przez Bratysławę. Powiększenie floty do jedenastu Li-2 pod koniec 1947 roku umożliwiło regularne połączenia z Sofią, Belgradem, Wschodnim Berlinem a w 1950 roku Warszawą. Obok 21 samolotów Li-2 jakimi dysponował Maszovlet pod koniec swojego istnienia, znajdował się również oryginalny, amerykański Douglas C-47 Skytrain. Maszyna została przechwycona przez radzieckie myśliwce i zmuszona do lądowania w listopadzie 1951 roku w Pápa i ze znakami HA-TSA służyła Węgrom do 1961 roku.
Obok przewozów pasażerskich, Maszovlet wykorzystywał swoje Po-2 do przewozu poczty oraz prac agrolotniczych. 25 listopada 1954 roku w wyniku porozumienia pomiędzy Węgrami i Związkiem Radzieckim, Węgrzy przejęli całość udziałów firmy, tym samym dzień później, Maszovlet został zastąpiony przez Malév.

</doc>
<doc id="2958631" url="https://pl.wikipedia.org/wiki?curid=2958631" title="Sławomir Szczepaniak">
Sławomir Szczepaniak

Sławomir Piotr Szczepaniak (ur. 7 lipca 1963 w Nowych Skalmierzycach) – generał brygady Wojska Polskiego.
Życiorys.
Sławomir Piotr Szczepaniak w 1986 ukończył Wyższą Szkołę Oficerską Służb Kwatermistrzowskich oraz studia magisterskie w Akademii Ekonomicznej w Poznaniu. Po ukończeniu Wyższej Szkoły Oficerskiej Służb Kwatermistrzowskich zajmował stanowiska służbowe w 6 pułku zmechanizowanym, Dowództwie Śląskiego Okręgu Wojskowego, Departamencie Budżetowym, Dowództwie Wojsk Lotniczych i Obrony Powietrznej oraz w Dowództwie Sił Powietrznych. W 1994 ukończył studia podyplomowe na Akademii Ekonomicznej we Wrocławiu z zakresu zarządzania firmą w warunkach gospodarki rynkowej. W 2007 pełnił służbę na stanowisku dyrektora Departamentu Zaopatrywania Sił Zbrojnych i 15 sierpnia tego roku został awansowany przez prezydenta Rzeczypospolitej Polskiej Lecha Kaczyńskiego na stopień generała brygady. W 2017 zakończył zawodową służbę wojskową.

</doc>
<doc id="2958644" url="https://pl.wikipedia.org/wiki?curid=2958644" title="Diecezja Thái Bình">
Diecezja Thái Bình

Diecezja Thái Bình (łac. "Dioecesis de Thai Binh", wiet. "Giáo phận Thái Bình") – rzymskokatolicka diecezja ze stolicą w Thái Bình w prowincji Thái Bình, w Wietnamie. Biskupstwo jest sufraganią archidiecezji Hanoi.
W 2010 w diecezji służyło 3 braci i 130 sióstr zakonnych.
Historia.
9 marca 1936 papież Pius XI bullą "Praecipuas inter" erygował wikariat apostolski Thái Bình. Dotychczas wierni z tych terenów należeli do wikariatu apostolskiego Bùi Chu (obecnie diecezja Bùi Chu).
24 listopada 1960 papież Jan XXIII podniósł wikariat apostolski Thái Bình do rangi diecezji.

</doc>
<doc id="2958649" url="https://pl.wikipedia.org/wiki?curid=2958649" title="Stenamma debile">
Stenamma debile



</doc>
<doc id="2958650" url="https://pl.wikipedia.org/wiki?curid=2958650" title="Autobus wolności">
Autobus wolności

Autobus wolności (ang. "Bustin' Loose") – amerykańska komedia obyczajowa z Richardem Pryorem w roli głównej.
W czasie realizacji zdjęć do filmu latem 1980 roku Pryor w niejasnych okolicznościach podpalił się. Spędził 6 tygodni w szpitalu.
W Polsce tytuł filmu tłumaczony był również jako Autokar szczęścia.
Fabuła.
Akcja filmu rozpoczyna się w Filadelfii. Vivian Perry jest kierowniczką domu dziecka, w którym przebywają dzieci z zaburzeniami emocjonalnymi. Placówka ma być jednak zamknięta z powodu braku funduszy na jej dalsze finansowanie. Vivian pragnie uchronić ośmioro swoich podopiecznych przed rozdzieleniem i odesłaniem do innych domów dziecka. Postanawia zabrać ich na farmę swoich wujostwa w stanie Waszyngton, gdzie mogłaby kontynuować z nimi pracę. Tymczasem drobny oszust i złodziejaszek Joe Braxton narusza warunki zwolnienia warunkowego i grozi mu kilka lat więzienia. Od swego kuratora, a zarazem narzeczonego Vivian, Donalda otrzymuje zadanie naprawienia starego szkolnego autobusu i przewiezienia nim dzieci przez Stany. W zamian ma uniknąć wyroku. Niebawem Joe z Vivian i dziećmi wyrusza w pełną przygód podróż, która okaże się dla wszystkich prawdziwą lekcją życia...

</doc>
<doc id="2958652" url="https://pl.wikipedia.org/wiki?curid=2958652" title="Myrmica ruginodis">
Myrmica ruginodis



</doc>
<doc id="2958653" url="https://pl.wikipedia.org/wiki?curid=2958653" title="Ponera coarctata">
Ponera coarctata



</doc>
<doc id="2958654" url="https://pl.wikipedia.org/wiki?curid=2958654" title="Myrmica lobicornis">
Myrmica lobicornis



</doc>
<doc id="2958655" url="https://pl.wikipedia.org/wiki?curid=2958655" title="Pierwomrówka pniakowa">
Pierwomrówka pniakowa



</doc>
<doc id="2958657" url="https://pl.wikipedia.org/wiki?curid=2958657" title="Pływanie na Igrzyskach Małych Państw Europy 2013">
Pływanie na Igrzyskach Małych Państw Europy 2013

pływanie na Igrzyskach Małych Państw Europy 2013 - zawody pływackie w ramach rozgrywanych w Luksemburgu igrzysk małych krajów odbyły się w dniach 28 - 31 maja.

</doc>
<doc id="2958658" url="https://pl.wikipedia.org/wiki?curid=2958658" title="Adam Świerkocz">
Adam Świerkocz

Adam Mirosław Świerkocz (ur. 15 grudnia 1964 w Prudniku) – polski pilot wojskowy, generał brygady Wojska Polskiego.
Życiorys.
Adam Świerkocz urodził się 15 grudnia 1964 roku w Prudniku. W młodości należał do Klubu Sportowego „Obuwnik” Prudnik.
Wykształcenie.
Uczęszczał do szkoły podstawowej w Prudniku. W latach 1979–1983 kształcił się w Liceum Lotniczym w Zielonej Górze (filia Ogólnokształcącego Liceum Lotniczego im. F. Żwirki i S. Wigury w Dęblinie). W 1983 wstąpił do Wyższej Oficerskiej Szkoły Lotniczej ("Szkoła Orląt") w Dęblinie, po ukończeniu której w 1987 uzyskał tytuł pilota klucza lotniczego. W 1988 ukończył kurs pilotów samolotów MiG-21 w Centrum Doskonalenia Lotniczego.
W okresie od 1 lutego 1995 do 19 sierpnia 1997 studiował w Akademii Obrony Narodowej w Warszawie. W 2000 w Akademii Bydgoskiej ukończył studia podyplomowe z dziedziny obrony cywilnej i zarządzania kryzysowego. W latach 2000–2001 był słuchaczem Podyplomowego Studium Dowódczo-Sztabowego w Akademii Dowódczo-Sztabowej w Bracknell w Wielkiej Brytanii oraz w latach 2006–2007 słuchaczem Studium Polityki Obronnej w Akademii Wojennej Wojsk Lotniczych w Maxwell w Stanach Zjednoczonych.
Służba wojskowa.
Na pierwsze stanowisko służbowe – pilota – został skierowany w 1987 do 26 Pułku Lotnictwa Myśliwskiego w Zegrzu Pomorskim. 22 listopada 1987 uzyskał stopień podporucznika. Od lipca 1993 pełnił obowiązki starszego pilota w 7 Pułku Lotnictwa Bombowo-Rozpoznawczego w Powidzu. Po ukończeniu Akademii Obrony Narodowej w 1997 został wyznaczony na stanowisko zastępcy dowódcy eskadry 7 plbr, a następnie na szefa strzelania powietrznego pułku. Po restrukturyzacji tego pułku, od 12 stycznia 2000 był zastępcą dowódcy 7 Eskadry Lotnictwa Taktycznego.
W latach 2001–2004 był dowódcą w 6 Eskadrze Lotnictwa Taktycznego w Powidzu. Na mocy decyzji ministra obrony narodowej Jerzego Szmajdzińskiego, z dniem 19 lutego 2004 objął obowiązki dowódcy 32 Bazy Lotniczej w Łasku. Współorganizował polsko-amerykańskie szkolenie lotnicze, które miało zapoznać polskich pilotów i techników z obsługą samolotów F-16. Był pomysłodawcą międzynarodowego Pikniku Lotniczego Łask-Buczek. 15 sierpnia 2007 został awansowany przez prezydenta RP Lecha Kaczyńskiego na stopień generała brygady. Dzień później, 16 sierpnia 2007 został dowódcą 3 Brygady Lotnictwa Transportowego. Podczas jego służby w 3 BLTr doszło do katastrofy samolotu CASA C-295 M w Mirosławcu 23 stycznia 2008. Świerkocz, który również przebywał na pokładzie samolotu, opuścił go około półtorej godziny przed wypadkiem. Jako dowódca garnizonu Powidz, Świerkocz zaparafował porozumienie ze starostą gnieźnieńskim Krzysztofem Ostrowskim o współpracy cywilno-wojskowej, polegającej na monitorowaniu i zapobieganiu sytuacji kryzysowych oraz likwidacji ich skutków.
Podczas swojej służby latał na samolotach MiG-21, Su-22, oraz wykonał tzw. loty zapoznawcze między innymi na F-16 oraz PZL M28 Bryza. Latał i brał udział w szkoleniach i ćwiczeniach lotniczych w USA, Wielkiej Brytanii, Dani, Norwegii, Turcji, Grecji, Włoszech. 30 maja 2008 przeszedł do rezerwy.
Życie prywatne.
Świerkocz był dwukrotnie żonaty. Jego pierwszą żoną była Małgorzata z domu Wąsacz, nauczycielka w przedszkolu miejskim w Witkowie, z którą ma dwoje dzieci. Razem z nimi mieszkał w Witkowie. W 2008 założył firmę konsultingową. Jego obecną żoną jest Katarzyna. Mają dziecko i mieszkają w Rokietnicy koło Poznania. Posiada również dom w Prudniku. Lubi sport, muzykę, interesuje się łowiectwem i lataniem samolotami ultralekkimi.

</doc>
<doc id="2958662" url="https://pl.wikipedia.org/wiki?curid=2958662" title="Pauvre Pierrot">
Pauvre Pierrot

Pauvre Pierrot – francuski film animowany z 1892 roku w reżyserii i na podstawie scenariusza Émila Reynauda.

</doc>
<doc id="2958665" url="https://pl.wikipedia.org/wiki?curid=2958665" title="Fosco Giachetti">
Fosco Giachetti

Fosco Giachetti (ur. 28 marca 1900 w Livorno, zm. 22 grudnia 1974 w Rzymie) – włoski aktor filmowy i telewizyjny. Za rolę kapitana Enrica Bertiego w filmie "Bengasi" został uhonorowany Pucharem Volpiego dla najlepszego aktora na 10. MFF w Wenecji.

</doc>
<doc id="2958666" url="https://pl.wikipedia.org/wiki?curid=2958666" title="Rybny Potok">
Rybny Potok



</doc>
<doc id="2958671" url="https://pl.wikipedia.org/wiki?curid=2958671" title="Antonio Rüdiger">
Antonio Rüdiger

Antonio Rüdiger (ur. 3 marca 1993 w Berlinie) – niemiecki piłkarz sierraleońskiego pochodzenia występujący na pozycji obrońcy w hiszpańskim klubie Real Madryt oraz w reprezentacji Niemiec. 
Kariera klubowa.
23 lipca 2011 roku zadebiutował w rezerwach VfB Stuttgart w 3. lidze. 29 stycznia 2012 roku zadebiutował w pierwszym zespole, w meczu z Borussią Mönchengladbach. 19 kwietnia 2013 roku przedłużył kontrakt z VfB Stuttgart do 2017 roku. 19 sierpnia 2015 roku został wypożyczony na rok do AS Romy. W lidze rozegrał 30 spotkań i strzelił 2 gole. W Pucharze Włoch rozegrał 1 mecz. W Lidze Mistrzów rozegrał 6 spotkań. Po zakończeniu wypożyczenia włoski klub zdecydował się na wykupienie go ze Stuttgartu. 9 lipca 2017 roku podpisał pięcioletni kontrakt z Chelsea.
Kariera reprezentacyjna.
13 maja 2014 roku zadebiutował w dorosłej kadrze Niemców, w zremisowanym 0:0 meczu towarzyskim z Polską. Znalazł się w kadrze na Mistrzostwa Europy 2016, lecz z powodu kontuzji nie wystąpił na tej imprezie. 2 lipca 2017 roku wraz z reprezentacją zdobył Puchar Konfederacji, po pokonaniu w finale Chile 1:0. 8 października 2017 roku zdobył debiutancką bramkę w spotkaniu kwalifikacyjnym do Mistrzostw Świata 2018 przeciwko Azerbejdżanowi.
Życie prywatne.
Jego matka pochodzi z Sierra Leone, natomiast jego ojciec z Niemiec. Przyrodni brat Sahra Senesiego.

</doc>
<doc id="2958672" url="https://pl.wikipedia.org/wiki?curid=2958672" title="Mihaita Lazăr">
Mihaita Lazăr



</doc>
<doc id="2958675" url="https://pl.wikipedia.org/wiki?curid=2958675" title="Reduktaza NADH-Q">
Reduktaza NADH-Q



</doc>
<doc id="2958680" url="https://pl.wikipedia.org/wiki?curid=2958680" title="Yuruginai mono hitotsu">
Yuruginai mono hitotsu

 – czterdziesty pierwszy singel japońskiego zespołu B’z, wydany 12 kwietnia 2006 roku. Osiągnął 1 pozycję w rankingu Oricon i pozostał na liście przez 12 tygodni, sprzedał się w nakładzie egzemplarzy. Singel zdobył status platynowej płyty.
Utwór tytułowy został wykorzystany jako piosenka przewodnia filmu "", a utwór "Pierrot" został użyty w reklamie "Iro Melo Mix/DWANGO".

</doc>
<doc id="2958693" url="https://pl.wikipedia.org/wiki?curid=2958693" title="Krzysztof Kołtun">
Krzysztof Kołtun

Krzysztof Kołtun (ur. 9 listopada 1958 w Chełmie) – polski poeta poruszający tematykę kresową.
Urodził się w rodzie wywodzącym się z Lubomla na Wołyniu. Poeta liryczny, autor dwudziestu czterech książek poetyckich. Reprezentuje Stowarzyszenie Pisarzy Polskich w Krakowie. Jest założycielem Grupy Poetyckiej „Krzemień” w Chełmie w 2010 roku, kontynuującej przedwojenne tradycje Grupy Poetyckiej „Wołyń”. Jest pomysłodawcą i organizatorem konkursów poetyckich – ogólnopolskich, skupiających rozproszone po świecie literackie środowisko kresowian i młodych talentów. Do najbardziej znanych i najdłużej organizowanych konkursów należy Konkurs Poetycki „U Progu Kresów”, organizowany od 1998 roku. Ponadto jest założycielem Towarzystwa Rodzin Kresowych (1988) i Nadbużańskiego Towarzystwa Kultury (1999).
Laureat prestiżowych nagród literackich. Gość i współtwórca audycji radiowych, dziennikarz, antykwariusz i przewodnik po kresach.

</doc>
<doc id="2958714" url="https://pl.wikipedia.org/wiki?curid=2958714" title="Lotnictwo transportowe">
Lotnictwo transportowe

Lotnictwo transportowe – rodzaj lotnictwa pomocniczego przeznaczony do przewożenia drogą powietrzną wojsk, sprzętu i zaopatrzenia oraz ewakuacji rannych i chorych, przewozu i wysadzania desantów powietrznych i grup specjalnych.
Lotnictwo transportowe wyposażone jest w samoloty transportowe i śmigłowce, a wcześniej także w szybowce. Jednostki lotnictwa transportowego mogą wchodzić w skład związków wszystkich rodzajów sił zbrojnych → Rodzaje sił zbrojnych w Wojsku Polskim. Rozwój lotnictwa transportowego przyczynił się do rozwoju wojsk powietrznodesantowych i zwiększył możliwości manewrowe wojsk w ogóle.

</doc>
<doc id="2958715" url="https://pl.wikipedia.org/wiki?curid=2958715" title="BBC Radio Humberside">
BBC Radio Humberside

BBC Radio Humberside – brytyjska stacja radiowa, należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla hrabstwa ceremonialnego East Riding of Yorkshire, a także północnej części hrabstwa Lincolnshire. Została uruchomiona 25 lutego 1971, obecnie dostępna jest w analogowym i cyfrowym przekazie naziemnym oraz w Internecie. 
Siedzibą stacji jest ośrodek BBC w Kingston upon Hull. Poza produkowanym tam audycjami własnymi, stacja emituje również programy siostrzanych stacji BBC z Sheffield, Lincoln i Leeds, jak również nocne pasmo ogólnokrajowego BBC Radio 5 Live.

</doc>
<doc id="2958718" url="https://pl.wikipedia.org/wiki?curid=2958718" title="Diecezja Viana (Angola)">
Diecezja Viana (Angola)

Diecezja Viana – diecezja rzymskokatolicka w Angoli. Erygowana przez Benedykta XVI 6 czerwca 2007, na terytorium wyłączonym z archidiecezji Luandy.

</doc>
<doc id="2958719" url="https://pl.wikipedia.org/wiki?curid=2958719" title="Artur Argiewicz">
Artur Argiewicz

Artur Argiewicz (ur. 17 lipca 1881 w Warszawie, zm. 10 maja 1966 w San Francisco) — amerykański skrzypek i pedagog polsko-żydowskiego pochodzenia.
Młodość i edukacja.
Rozpoczął naukę gry na skrzypcach w 1891 pod kierunkiem Maurycego Rosena. Rok później wystąpił z koncertem w Warszawskim Towarzystwie Muzycznym. W wieku 13 lat występował 1894 w Polsce jako cudowne dziecko. 
Od roku 1894 kontynuował naukę wiolinistyki w Berlinie u Josefa Joachima i Karela Halířa. Studiował też kontrapunkt u Wilhelma Tauberta.
Kariera.
W roku 1894 wystąpił z koncertem w Kryształowym Pałacu w Londynie wykonując I koncert skrzypcowy Maxa Brucha. W roku 1897 był koncertmistrzem Filharmonii w Helsinkach, w roku 1898 grał w składzie Gewandhausorchester w Lipsku.
Na przełomie stuleci często koncertował w Berlinie, także z Filharmonikami Berlińskimi. Występował również wraz z pianistą i kompozytorem Zygmuntem Stojowskim (1870–1946), który w roku 1912 dedykował mu "Sonatę nr 2" na skrzypce i fortepian.
W drugiej dekadzie XX wieku przeniósł się do San Francisco. W latach 1917-1925 był asystentem koncertmistrza orkiestry symfonicznej w San Francisco. 
W latach 1911-1913 był wykładowcą w Instytucie Juilliarda w Nowym Jorku. Był też wykładowcą na Kalifornijskim Uniwersytecie w Berkeley. 
W latach 1908–1917 był właścicielem skrzypiec Antonio Stradivari, Cremona, 1718, the 'Argiewicz'.
Jego młodszy brat Bernard Argiewicz (1888—1955) był wiolonczelistą, występował w składzie Orkiestry Filadelfijskiej
Przypisy.
 

</doc>
<doc id="2958720" url="https://pl.wikipedia.org/wiki?curid=2958720" title="Wścieklica płatoróżka">
Wścieklica płatoróżka



</doc>
<doc id="2958722" url="https://pl.wikipedia.org/wiki?curid=2958722" title="Lotnictwo pomocnicze">
Lotnictwo pomocnicze

Lotnictwo pomocnicze - rodzaj lotnictwa wojskowego, spełniający pomocniczą rolę w działaniach bojowych, a więc nienależący do lotnictwa bojowego.
Lotnictwo pomocnicze obejmuje:
Lotnictwo pomocnicze wchodzi w skład wszystkich rodzajów sił zbrojnych → Rodzaje sił zbrojnych w Wojsku Polskim.

</doc>
<doc id="2958724" url="https://pl.wikipedia.org/wiki?curid=2958724" title="Faleula Sports Field">
Faleula Sports Field

Faleula Sports Field – wielofunkcyjny stadion sportowy w miejscowości Faleula na Samoa. Jest obecnie używany głównie dla meczów piłki nożnej oraz zawodów lekkoatletycznych.

</doc>
<doc id="2958725" url="https://pl.wikipedia.org/wiki?curid=2958725" title="BBC Lincolnshire">
BBC Lincolnshire

BBC Lincolnshire - brytyjska stacja radiowa, należąca do publicznego nadawcy radiowo-telewizyjnego BBC i pełniąca w jego sieci rolę stacji lokalnej dla centralnej i południowej części hrabstwa Lincolnshire. Została uruchomiona 11 listopada 1980 roku, obecnie można jej słuchać w analogowym przekazie naziemnym oraz w Internecie.
Siedzibą stacji jest ośrodek BBC w Lincoln. Oprócz produkowanych tam audycji własnych, na antenie można usłyszeć także programy siostrzanych stacji lokalnych BBC z Kingston upon Hull, Derby, Nottingham i Leeds, a także nocne pasmo ogólnokrajowego BBC Radio 5 Live

</doc>
<doc id="2958726" url="https://pl.wikipedia.org/wiki?curid=2958726" title="Hrabstwo Cleveland (Karolina Północna)">
Hrabstwo Cleveland (Karolina Północna)

Hrabstwo Cleveland (ang. "Cleveland County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 469 mil2 (1214,7 km2), z czego 465 mil2 (1204,34 km2) stanowią lądy, a 4 mile2 (10,36 km2) stanowią wody. Według szacunków United States Census Bureau w roku 2012 miało 97 474 mieszkańców. Jego siedzibą administracyjną jest Shelby.

</doc>
<doc id="2958728" url="https://pl.wikipedia.org/wiki?curid=2958728" title="Piotra Kreczeuski">
Piotra Kreczeuski



</doc>
<doc id="2958729" url="https://pl.wikipedia.org/wiki?curid=2958729" title="Malert">
Malert

Malert (Magyar Légiforgalmi Rt – Węgierska Spółka Lotnicza) – nieistniejąca węgierska linia lotnicza realizująca przewozy pasażerskie i pocztowe, będąca w latach 20. i 30. XX wieku największym, a po 1925 roku i likwidacji Aero Express Rt., jedynym przewoźnikiem lotniczym w kraju.
Historia.
Linię założono 19 listopada 1922 roku. Pierwszym połączeniem wykonywanym przez samolot przedsiębiorstwa Fokker F.III były uruchomione w 1923 roku loty z Budapesztu do Wiednia. W pierwszym roku swojej działalności Malert wykonał 426 lotów, przewożąc 1432 pasażerów. Rozrastająca się flota samolotów firmy składała się z sześciu maszyn Fokker F.III (o znakach rejestracyjnych H-MABA, H-MABB, H-MABC, H-MABD, H-MABE i H-MABF), sześciu Fokkerów F.VII, trzech Fokker F.VIII oraz dwóch Fokker Universal (F.XI). Przewozy pocztowe realizowały mniejsze Fokkery C.VD i C.VE. Przez kilkanaście miesięcy spółka użytkowała również cztery włoskie Caproni Ca.97 i Caproni Ca.101bis. 
Pod koniec 1926 roku firma zainaugurowała loty do Grazu. Do 1928 roku Malert przewiózł ponad 10 000 pasażerów i 1000 ton towarów, a samoloty firmy pokonały łączny dystans rzędu 850 000 km. Pierwsza połowa lat 30. XX wieku to rozpoczęcie na większą skalę obsługi połączeń krajowych. Samoloty Malert rozpoczęły loty do Szombathely, Pecz, Kaposvár, Miszkolca oraz Nyíregyháza. W 1931 roku, z 1185 km połączeń, 500 km stanowiły połączenia krajowe. W tym samym roku firma stała się beneficjentem rządowej dotacji w wysokości 200 000 Pengő (około 37 000 dolarów). Rządowe subsydia były wypłacane firmie co roku. 
W 1935 roku Malert gruntownie zreorganizował siatkę swoich połączeń. Zrezygnowano z realizacji połączeń krajowych, skupiając się na lotach międzynarodowych. Współpracując z Lufthansą i austriackim Österreichische Luftverkehrs AG (ÖLAG), Malert docierał przez Wiedeń do Salzburga, Monachium i Zurychu. Zwiększono częstotliwość lotów do Klagenfurtu. Rozpoczęto przy współpracy z Imperial Airways loty do Londynu.
W 1935 roku bilans firmy to 1706 przewiezionych pasażerów, 26 500 kg towarów i 145 000 km. Do końca 1930 roku firma pozbyła się wszystkich Fokkerów F.III, podobny los spotkał pozostałe Fokkery, najdłużej użytkowano F.VIII, które w 1938 roku zastąpiono włoskimi Savoia-Marchetti SM.75. Część z nich przejęło wojsko. W 1936 roku Malert zakupił pierwsze dwa (z pięciu jakie używano) samoloty Junkers Ju 52. Jeden z nich (o znakach rejestracyjnych HA-DUR) stał się osobistą maszyną regenta państwa, admirała Miklósa Horthyego. Zamówiono również trzy pocztowe Heinkel He 70, ale wszystkie maszyny przejęło wojsko. Od 1938 roku firma rozpoczęła współpracę z PLL LOT. Polskie samoloty miały międzylądowanie w Budapeszcie podczas lotu do Belgradu, a węgierskie maszyny latały sześć razy w tygodniu do Warszawy. Wspólnie z rumuńskim przewoźnikiem Malert obsługiwał trasę do Bukaresztu przez Arad oraz loty na trasie Bukareszt-Budapeszt-Praga-Berlin. Współpraca z PLL LOT zaowocowała uruchomieniem połączenia z Gdynią. Węgierskie, polskie i włoskie maszyny obsługiwały trasę Gdynia-Warszawa-Budapeszt-Wenecja-Rzym. W 1939 roku do floty samolotów dołączyły trzy Focke-Wulf Fw 58 oraz kolejne Ju-52. Wraz z jugosłowiańskim przewoźnikiem Malert uruchomił połączenie do Belgradu i dalej do Aten.
Wybuch wojny zahamował rozwój węgierskiego przewoźnika. Węgry, będąc formalnie krajem neutralnym, próbowały wznowić łączność lotniczą z Paryżem, Londynem i Moskwą, jednak nie udało się uruchomić tych połączeń. Dopiero w 1941 roku kraj otwarcie stanął po stronie państw Osi. W 1940 roku Malert przewiózł ponad 26 000 pasażerów, 630 ton towarów i 185 ton poczty. Rozpoczęcie w marcu 1944 roku okupacji terytorium Węgier przez Niemcy w praktyce oznaczało zakończenie działalności firmy. Wszystkie należące do przewoźnika maszyny uległy zniszczeniu w toku działań wojennych.

</doc>
<doc id="2958730" url="https://pl.wikipedia.org/wiki?curid=2958730" title="True Self">
True Self

True Self - czwarty album studyjny amerykańskiej grupy muzycznej SOiL

</doc>
<doc id="2958733" url="https://pl.wikipedia.org/wiki?curid=2958733" title="Baczyński (album)">
Baczyński (album)

Baczyński – ścieżka dźwiękowa filmu Kordiana Piwowarskiego o wybitnym polskim poecie – Krzysztofie Kamilu Baczyńskim. Muzykę skomponował Bartosz Chajdecki, realizacją dźwięku zajęli się Marcin Kasiński i Kacper Habisiak, zaś realizację nagrań przeprowadził Robert Migas. Album został wydany na CD w formie tzw. jewel case. Płyta ukazała się 12 marca 2013 r., na trzy dni przed premierą filmu. Płytę promował duet Czesław Mozil i Mela Koteluk w utworze „Baczyński – Pieśń o szczęściu”, czyli w interpretacji fragmentu poematu Baczyńskiego „Szczęśliwe drogi”.
Lista utworów.
Utwory oznaczone * zawierają fragmenty slamu poetyckiego.

</doc>
<doc id="2958741" url="https://pl.wikipedia.org/wiki?curid=2958741" title="Picture Perfect">
Picture Perfect

Picture Perfect - piąty album studyjny amerykańskiej grupy muzycznej SOiL

</doc>
<doc id="2958742" url="https://pl.wikipedia.org/wiki?curid=2958742" title="Medal dla Luksemburskich Ochotników Wojny 1940–1945">
Medal dla Luksemburskich Ochotników Wojny 1940–1945

Medal dla Luksemburskich Ochotników Wojny 1940–1945 (luks. "Médaille des Volontaires Luxembourgeois de la Guerre de 1940 1945") – luksemburskie odznaczenie wojskowe z okresu II wojny światowej.
Odznaczenie zostało ustanowione przez wielką księżnę Luksemburga Charlotte w dniu 12 września 1945 roku jako odznaczenie dla wyróżnienia obywateli Luksemburga uczestniczących w walce przeciwko okupacji niemieckiej zarówno w kraju jak i na obczyźnie.
Zasady nadawania.
Medal był nadawany obywatelom Luksemburga, którzy w okresie od 10 maja 1940 do 8 maja 1945 roku służyli na ochotnika w armiach państw walczących przeciwko III Rzeszy i brali udział w walkach przeciwko wojskom niemieckim. Medal nadawany był także uczestnikom ruchu oporu przeciwko okupacji niemieckiej zarówno na terenie Luksemburga jak również innych państwa będących pod okupacją niemiecką.
Medal mógł być nadawany pośmiertnie, wtedy otrzymywała go rodzina osoby nagrodzonej.
Opis odznaki.
Odznakę odznaczenia stanowi krzyż typu maltańskiego, na który nałożona jest duża okrągła tarcza. Między ramionami krzyża umieszczone są dwa skrzyżowane miecze skierowane ostrzami do góry (widoczny tylko rękojeść oraz końcówka ostrza). Na awersie na tarczy znajduje się wizerunek Jana Luksemburskiego na koniu w stroju rycerza hrabiego Luksemburgu i króla Czech. Na okręgu tarczy znajduje się napis w języku łacińskim "LUCEMBURGUM VIRTUTI" (pol. Luksemburgu chwała). Na widocznym górnym ramieniu krzyża znajduje się napis "CRÉCY", a na dolnym data "1346" (miejsce i data śmierci Jana Luksemburskiego). Na bocznych ramionach znajdują się liście dębowe i laurowe. Na rewersie na okrągłej tarczy znajduje się rysunek hełmu typu brytyjskiego pod nim data 1940 – 1945 w otoczony gałęziami z liści dębu. Na widocznych ramionach krzyża napisy w języku luksemburskim: "ANGLETERRE / NORMANDIE" (pol. Anglia / Normandia); "AFRIQUE DU NORD / ITALIE" (pol. Afryka Północna / Włochy); "RHENANIE / EUROРЕ CENTRAL" (pol. Dolina Renu / Europa Centralna); "BELGIQUE / HOLLANDE" (pol. Belgia / Holandia).
Medal zawieszony jest na wstążce w poziome białe i niebieskie paski, po bokach wąskie paski koloru czerwonego.

</doc>
<doc id="2958753" url="https://pl.wikipedia.org/wiki?curid=2958753" title="Koniatyn">
Koniatyn

Koniatyn "(ukr. Конятин)" – wioska na Ukrainie, w obwodzie czernihowskim, rejonie sośnickim. Silska rada Koniatyn. Liczy 825 mieszkańców. 
Geografia.
Wioska położona na prawym brzegu Desny wśród łąk zalewanych na wiosnę. Ze wschodu graniczy z bagnem Chudyńskim, z zachodu - z bagnem Szarowskim.
Odległość do centrum rejonu, Sośnicy - 25 km, do najbliższej wioski, Huty - 8 km.
Przy wiosce jest kilka jezior przyrzecznych - Walui, Koniatyn i in.
Obiekty kultu.
Drewniana cerkiew Zaśnięcia Matki Bożej zbudowana w roku 1871 została zniszczona przez miejscowych komunistów, na jej miejscu zbudowano szkołę. W 1990 roku na innym już miejscu zbudowano nową cerkiew murowaną. Parafia należy do eparchii czernihowskiej Ukraińskiego Kościoła Prawosławnego.
Historia.
Wioska powstała w końcu XVII wieku.

</doc>
<doc id="2958759" url="https://pl.wikipedia.org/wiki?curid=2958759" title="Krystian Martinek">
Krystian Martinek

Krystian Martinek (ur. 5 kwietnia 1948 w Warszawie) – niemiecki scenarzysta oraz aktor teatralny i telewizyjny. 
Życiorys.
Ukończył Schauspielschule w Bochum, a następnie występował w teatrze działającym przy szkole teatralnej, na Festiwalu w Salzburgu oraz w Talia Theater w Hamburgu. W 2008 był dyrektorem festiwalu Karl-May-Spiele Bad Segeberg. 
Krystian Martinek jest popularnym aktorem filmowym i telewizyjnym. Występował w kultowym serialu "Tatort", niemieckim serialu akcji "Kobra – oddział specjalny" "(niem: Alarm fur Cobra 11)" oraz w serialu "Klinika w Schwarzwaldzie" "(niem: Die Schwarzwaldklinik)".
Jest również autorem scenografii do odcinków seriali "Das Traumhotel", "Ein starkes Team and Da kommt Kalle".

</doc>
<doc id="2958764" url="https://pl.wikipedia.org/wiki?curid=2958764" title="Jan Franciszek Wątroba">
Jan Franciszek Wątroba



</doc>
<doc id="2958766" url="https://pl.wikipedia.org/wiki?curid=2958766" title="Sebastián Gómez (andorski piłkarz)">
Sebastián Gómez (andorski piłkarz)

Sebastián Gómez Pérez (ur. 1 listopada 1983 w Montevideo) – andorski piłkarz pochodzenia urugwajskiego grający na pozycji napastnika. Od 2017 roku jest zawodnikiem klubu UE Engordany.
Kariera klubowa.
Swoją karierę piłkarską Gómez rozpoczął w klubie FC Santa Coloma, w którym zadebiutował w 2003 roku. W sezonie 2003/2004 wywalczył z nim mistrzostwo Andory oraz zdobył z nim Puchar Andory. Z FC Santa Coloma po krajowy puchar sięgnął także w sezonach 2004/2005, 2005/2006 i 2006/2007.
Latem 2007 roku Gómez przeszedł do CE Principat. W sezonie 2008/2009 grał w FC Rànger's, a latem 2009 został zawodnikiem UE Sant Julià. W sezonach 2009/2010 i 2010/2011 zdobył z nim dwa Puchary Andory. 1 lipca 2012 dołączył do hiszpańskiego klubu FC Andorra, w którym spędził 5 sezonów. 
Latem 2017 powrócił do ojczyzny, zostając zawodnikiem UE Engordany.
Kariera reprezentacyjna.
W reprezentacji Andory Gómez zadebiutował 4 czerwca 2008 roku w przegranym 1:2 towarzyskim z Azerbejdżanem, rozegranym w Andorze. W swojej karierze grał już w: eliminacjach do Euro 2012 i do MŚ 2014.

</doc>
<doc id="2958769" url="https://pl.wikipedia.org/wiki?curid=2958769" title="Sebastian Gomez">
Sebastian Gomez



</doc>
<doc id="2958773" url="https://pl.wikipedia.org/wiki?curid=2958773" title="Antoni Sivera">
Antoni Sivera

Antoni Miguel Sivera Peris (ur. 13 kwietnia 1978) – piłkarz andorski grający na pozycji obrońcy. W swojej karierze rozegrał 23 mecze w reprezentacji Andory.
Kariera klubowa.
Swoją karierę piłkarską Sivera rozpoczął w klubie FC Santa Coloma. W sezonach 2000/2001, 2002/2003 i 2003/2004 wywalczył z nim trzy mistrzostwo Andory. Zdobył z nim też cztery Puchary Andory w sezonach 2000/2001, 2002/2003, 2003/2004 i 2004/2005. W sezonie 2005/2006 grał we francuskim US Luzenac. W sezonie 2006/2007 ponownie występował w FC Santa Coloma, z którym zdobył puchar kraju. W latach 2007–2010 był zawodnikiem hiszpańskiego CD El Campello, grającego w lidze regionalnej Hiszpanii. W 2010 roku zakończył karierę.
Kariera reprezentacyjna.
W reprezentacji Andory Sivera zadebiutował 14 kwietnia 2004 roku w zremisowanym 0:0 towarzyskim meczu z Chinami, rozegranym w Peraladzie. W swojej karierze grał w: eliminacjach do MŚ 2006 i eliminacjach do Euro 2008. Od 2004 do 2007 roku rozegrał w kadrze narodowej 23 spotkania.

</doc>
<doc id="2958774" url="https://pl.wikipedia.org/wiki?curid=2958774" title="Jos Roller">
Jos Roller

Joseph "Jos" Roller (ur. 21 sierpnia 1929 w Esch-sur-Alzette, zm. 4 stycznia 1988 w Differdange) – luksemburski piłkarz, reprezentant kraju, olimpijczyk.
Brał udział w igrzyskach w Helsinkach. Był wówczas piłkarzem zespołu Progrès Niedercorn. W 1953 został mistrzem kraju. W reprezentacji Luksemburga debiutował 16 kwietnia 1950 i do 1955 rozegrał 17 spotkań. W większości tych spotkań rywalami Luksemburga były kadry B.

</doc>
<doc id="2958780" url="https://pl.wikipedia.org/wiki?curid=2958780" title="PICS Track &amp; Field">
PICS Track &amp; Field

PICS Track &amp; Field – wielofunkcyjny stadion w Kolonii na wyspie Pohnpei w Mikronezji. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Island Pit-Bulls.

</doc>
