<doc id="2958783" url="https://pl.wikipedia.org/wiki?curid=2958783" title="Binem Heller">
Binem Heller

Binem Heller (ur. 25 stycznia 1908 w Warszawie, zm. 12 maja 1998 w Izraelu) – polski poeta pochodzenia żydowskiego, tworzący w jidysz.
W 1922 został przez rodziców oddany do rękawicznika na praktykę. W 1930 w Łodzi opublikowano pierwszy tomik wierszy pod wspólnym tytułem "Zza krat", który sprawił, że Binem Heller zaczął być postrzegany jako poeta proletariacki. W 1937 wyjechał z Warszawy. Początkowo mieszkał w Belgii, a następnie przeniósł się do Paryża. W 1939 powrócił, ale po zajęciu Warszawy przez wojska hitlerowskie uciekł do Białegostoku. Po wkroczeniu Armii Czerwonej wyjechał w głąb ZSRR, zatrzymał się w Ałma-Acie. Do Polski powrócił w 1947 licząc na odrodzenie się żydowskiego życia kulturalnego, był redaktorem czasopisma „Jidisze Szriftn” i „Idisz Buch”. W 1950 ukazał się zbiór wierszy "Wiosna w Polsce", w 1956 opublikowano zbiór wierszy z lat 1932–1939, a w 1957 tom "Jasność" zawierający wiersze rozliczeniowe (poza tymi w latach 1947–1957 wyszły też inne tomiki tego autora). W czasie odwilży opuścił Polskę, zatrzymując się w Paryżu i Brukseli, gdzie opublikował poemat polityczny "Ach, złamano mi życie", który wywołał liczne kontrowersje. Około 1960 emigrował do Izraela, gdzie ukazały się m.in. następujące tomy wierszy "Nowe wiersze" w 1964, "Nissan w warszawskim getcie" w 1973 i "Oni zmartwychwstaną" w 1984.
Jego wiersz o małej siostrze Chaje z ulicy Smoczej w Warszawie, która miała zielone oczy, czarne warkocze i mówiła w jidysz, a zginęła w Treblince, zaśpiewała Chawa Alberstein z zespołem „The Klezmatics” na płycie „The Well / Di Krenitse” z 1998.
W 1953 został odznaczony Krzyżem Kawalerskim Orderu Odrodzenia Polski „za zasługi w dziedzinie kultury i sztuki”.

</doc>
<doc id="2958784" url="https://pl.wikipedia.org/wiki?curid=2958784" title="Sempiternal">
Sempiternal

Sempiternal – czwarty album brytyjskiego zespołu Bring Me The Horizon. W Wielkiej Brytanii został wydany 1 kwietnia 2013, a w Stanach Zjednoczonych 2 kwietnia 2013 przez wytwórnię RCA Records i Epitaph Records. Wyprodukowany został przez Terry’ego Date’a.

</doc>
<doc id="2958786" url="https://pl.wikipedia.org/wiki?curid=2958786" title="Kordian Piwowarski">
Kordian Piwowarski

Kordian Piwowarski (ur. 30 grudnia 1978 w Warszawie) – polski reżyser filmowy i scenarzysta. Syn reżysera Radosława Piwowarskiego. W 2003 roku ukończył studia na Wydziale Reżyserii Filmowej i Telewizyjnej PWSFTviT w Łodzi. W latach dziewięćdziesiątych był członkiem ekip hip-hopowych Sin Semilla i Southcentral, gdzie działał pod pseudonimem Funky Cork.

</doc>
<doc id="2958787" url="https://pl.wikipedia.org/wiki?curid=2958787" title="Maefort">
Maefort

Maefort (Magyar Aeroforgalmi Rt. – Węgierski Transport Lotniczy) – pierwsza węgierska linia lotnicza realizująca przewozy pocztowe i pasażerskie założona w 1920 roku.
Historia.
Linia rozpoczęła działalność lotniczą w maju 1920 roku, realizując przewozy poczty pomiędzy Budapesztem a Szombathely, Miszkolcem i Segedynem. Firma dysponowała ośmioma, pozyskanymi z austriackiego demobilu samolotami Phönix C.I. W 1921 roku samoloty Maefort przewiozły również pierwszych pasażerów. Obok działalności przewozowej, firma prowadziła również szkolenia personelu latającego. W tym samym roku linie zaprzestały dalszej działalności. Postanowienia Traktatu z Trianon zabraniały Węgrom posiadania własnych przewoźników lotniczych i budowy samolotów. Tym samym komisja wojskowa państw Ententy uznała, iż istnienie firmy łamie postanowienia traktatowe. Z tego powodu, zatrudnieni w Maefort pracownicy, oficjalnie byli urzędnikami na etatach urzędów i ministerstw państwowych. Dużą rolę w egzekwowaniu postanowień z Trianon odegrała Francja, której linia lotnicza powstała we współpracy z Rumunią, Compagnie franco-roumaine de navigation aérienne (CFRNA) miała wyłączność na obsługę połączeń z Paryża do Bukaresztu, przez Pragę, Wiedeń, Budapeszt i Belgrad. Tym samym była zainteresowana pozbyciem się potencjalnej, węgierskiej konkurencji. W ciągu swojego krótkiego istnienia, Maefort przewiozły 43 pasażerów, 2045 kg poczty i ładunków na łącznym dystansie 34 720 km.

</doc>
<doc id="2958789" url="https://pl.wikipedia.org/wiki?curid=2958789" title="Zabezpieczenie operacyjne">
Zabezpieczenie operacyjne

Zabezpieczenie operacyjne (ZO) – w terminologii Ministerstwa Spraw Wewnętrznych PRL termin, którym określano rejestrację i rodzaj sprawy operacyjnej. Wieloznaczna, nie przesądzająca o charakterze „zainteresowania” forma rejestracji, mająca na celu „ochronę” osoby. Używany najczęściej do ukrywania rejestracji agenturalnego charakteru kontaktów z rejestrowanymi w ewidencji operacyjnej Służby Bezpieczeństwa osobami.
Początkowo „zabezpieczenie” było terminem ogólnym i wieloznacznym, właściwie równoznacznym z objęciem osoby, środowiska, instytucji „zainteresowaniem operacyjnym” lub ujęciem osoby w środkach ewidencyjnych (kartotekach etc.) SB. Z adnotacją „zabezpieczenie” według Instrukcji 1960b rejestrowano (w trybie właściwym dla rejestracji KTW) osoby traktowane jako różnego rodzaju kategorie „pomocy obywatelskiej”. W latach siedemdziesiątych i osiemdziesiątych XX w. szerszą praktyką SB stało się rejestrowanie osób jako „zabezpieczenia operacyjnego”, „osób zabezpieczonych”, co oznaczać mogło objęcie ich obserwacją, jakkolwiek o niższym poziomie zaangażowania operacyjnego niż KE lub SOS, (de facto miało to być odnotowaniem w ewidencji operacyjnej „wrogiego czynu”). Znacznie powszechniejsze było jednak konspirowanie przez tę formę rejestracji agenturalnego charakteru kontaktów z rejestrowanymi w ewidencji operacyjnej SB osobami. W przypadku złożenia w odpowiednim Wydziale „C” jednostek terenowych SB bądź w Biurze „C” MSW teczki zabezpieczenia operacyjnego i rejestracji jej w dzienniku archiwalnym o sygnaturze I, tj. inwentarzu akt agenturalnych, można założyć, że istotnie osoba zarejestrowana jako „zabezpieczenie”, której dotyczą takowe akta, utrzymywała z SB kontakty o charakterze agenturalnym, bądź podlegała „opracowaniu” na zasadzie podobnej do „opracowania” KTW. „Zabezpieczenie” było również kategorią rejestracji w instrumentach ewidencyjnych Biura „C” MSW, właściwą dla osób rejestrowanych we własnych środkach ewidencyjnych przez Departament I MSW i Biuro Studiów MSW. Realny charakter rejestracji był ujęty w aktach i środkach ewidencyjnych prowadzonych przez te jednostki. Do kartotek pionu „C” Departament I MSW i Biuro Studiów MSW wnosiły „zabezpieczenie” w celu zakonspirowania rzeczywistego charakteru rejestracji, oraz aby umożliwić sobie poprzez procedury koordynacji wiedzę o działaniach innych jednostek SB wobec zarejestrowanej osoby i wykluczyć ewentualność zarejestrowania jej przez inną jednostkę. Funkcjonowała również procedura „zabezpieczenia wyjazdów zagranicznych”, co oznaczało informowanie jednostki operacyjnej, która zarejestrowała daną osobę w instrumentach ewidencyjnych Biura „C” MSW, o każdorazowym złożeniu przez taką osobę wniosku o wydanie paszportu (lub innego dokumentu uprawniającego do wyjazdu za granicę). Słowo „zabezpieczenie”, „zabezpieczyć” funkcjonowało również w języku potocznym SB na oznaczenie ujęcia danych o osobie w instrumentach ewidencyjnych, tj. rejestracji („zabezpieczyć w kartotece”).

</doc>
<doc id="2958794" url="https://pl.wikipedia.org/wiki?curid=2958794" title="Neil Mellor">
Neil Mellor

Neil Andrew Mellor (ur. 4 listopada 1982 w Sheffield) – angielski piłkarz grający na pozycji napastnika. Grał w Liverpoolu, z którym wygrał Ligę Mistrzów w 2005 roku. W 2006 roku podpisał kontrakt z Preston North End, gdzie grał do 2012 roku, kiedy zakończył karierę piłkarską.

</doc>
<doc id="2958795" url="https://pl.wikipedia.org/wiki?curid=2958795" title="Inga Stasiulionytė">
Inga Stasiulionytė

Inga Stasiulionytė (ur. 29 czerwca 1981 w Wilnie) – litewska lekkoatletka specjalizująca się w rzucie oszczepem.
Zdobyła srebrny medal na Igrzyskach Małych Państw Europy 2013 i Igrzyskach Małych Państw Europy 2015 reprezentując Monako.
Stasiulionytė zajęła szóste miejsce na Mistrzostwach Europy Juniorów w 1999 i siódme na Uniwersjadzie Letniej w 2005. Startowała na Mistrzostwach Świata w 2005 i Igrzyskach Olimpijskich w 2008, bez osiągnięcia finału.
Jej osobisty rekord to 62,27 m, osiągnięte w lipcu 2005 roku w Kownie.

</doc>
<doc id="2958798" url="https://pl.wikipedia.org/wiki?curid=2958798" title="Alaksandr Ulicionak">
Alaksandr Ulicionak

Alaksandr Leanidawicz Ulicionak (, , "Aleksandr Leonidowicz Ulitionok"; ur. 21 lutego 1954 w Rakuzauce) – białoruski dziennikarz, redaktor naczelny gazety „Swobodnyje Nowosti”, członek Białoruskiego Stowarzyszenia Dziennikarzy.
Życiorys.
Urodził się 21 lutego 1954 roku we wsi Rakuzauka, w rejonie mohylewskim obwodu mohylewskiego Białoruskiej SRR, ZSRR. W 1980 roku ukończył studia na Wydziale Dziennikarstwa Białoruskiego Uniwersytetu Państwowego. W latach 1979–1986 pracował jako korespondent, kierownik działu w gazecie „Zwiazda”. W latach 1986–1991 był korespondentem gazety „Prawda” w Białoruskiej SRR. Od 1991 roku pełnił funkcję redaktora naczelnego gazety „Swobodnyje Nowosti”. Dwukrotnie w czasie jej istnienia nakład przekraczał 100 tysięcy egzemplarzy, co zdaniem autorów książki "Kto jest kim w Białorusi" można uważać za rekord dla niezależnej białoruskiej prasy. Według tych samych autorów czynione przez władze Białorusi próby zniszczenia gazety doprowadziły do sztucznego obniżenia jej nakładu do 5 tysięcy egzemplarzy. Ze względu na pojawiające się trudności finansowe Alaksandr Ulicionak nie pobierał wynagrodzenia za pracę na stanowisku redaktora naczelnego w okresach od pół roku do roku. Jednocześnie regularnie wypłacał je pracownikom.
Alaksandr Ulicionak jest członkiem Białoruskiego Stowarzyszenia Dziennikarzy.
Prace.
Alaksandr Ulicionak jest autorem czterech książek.
Życie prywatne.
Alaksandr Ulicionak jest żonaty, ma dwoje dzieci.

</doc>
<doc id="2958801" url="https://pl.wikipedia.org/wiki?curid=2958801" title="Gromada Ogrodniki">
Gromada Ogrodniki



</doc>
<doc id="2958803" url="https://pl.wikipedia.org/wiki?curid=2958803" title="Gromada Kąty">
Gromada Kąty

"także:"

</doc>
<doc id="2958804" url="https://pl.wikipedia.org/wiki?curid=2958804" title="Alaksandar Ulicionak">
Alaksandar Ulicionak



</doc>
<doc id="2958805" url="https://pl.wikipedia.org/wiki?curid=2958805" title="Aleksandr Ulitionok">
Aleksandr Ulitionok



</doc>
<doc id="2958806" url="https://pl.wikipedia.org/wiki?curid=2958806" title="FC Concordia Basel">
FC Concordia Basel



</doc>
<doc id="2958807" url="https://pl.wikipedia.org/wiki?curid=2958807" title="Tofol Track and Field Stadium">
Tofol Track and Field Stadium

Tofol Track and Field Stadium – wielofunkcyjny stadion w miejscowości Tofol na wyspie Kosrae w Mikronezji. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska Kosrae FC.

</doc>
<doc id="2958814" url="https://pl.wikipedia.org/wiki?curid=2958814" title="Gwizdały (gromada)">
Gwizdały (gromada)

Gwizdały – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gwizdały z siedzibą GRN w Gwizdałach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Gwizdały, Łazy i Nadkole ze zniesionej gminy Łochów w powiecie węgrowskim oraz obszar dotychczasowej gromady Pogorzelec ze zniesionej gminy Kamieńczyk w powiecie wołomińskim (woj. warszawskie). Dla gromady ustalono 18 członków gromadzkiej rady narodowej.
29 lutego 1956 z gromady Gwizdały wyłączono przysiółek Zagłusze włączając go do gromady Budziska w tymże powiecie.
1 stycznia 1957 gromada weszła w skład powiatu wyszkowskiego w tymże województwie.
Gromadę zniesiono 1 stycznia 1969, a jej obszar włączono do gromady Kamieńczyk w tymże powiecie.

</doc>
<doc id="2958815" url="https://pl.wikipedia.org/wiki?curid=2958815" title="Korytnica (gromada w powiecie węgrowskim)">
Korytnica (gromada w powiecie węgrowskim)

Korytnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Korytnica z siedzibą GRN w Korytnicy utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Górki Borze, Jaczew, Komory, Korytnica i Wola ze zniesionej gminy Korytnica w tymże powiecie. Dla gromady ustalono 20 członków gromadzkiej rady narodowej.
31 grudnia 1959 do gromady Korytnica przyłączono obszar zniesionej gromady Turna w tymże powiecie (bez wsi Popielów).
31 grudnia 1961 do gromady Korytnica włączono wsie Chmielew, Kruszew, Zalesie i Żelazów ze zniesionej gromady Żelazów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim reaktywowano gminę Korytnica.

</doc>
<doc id="2958816" url="https://pl.wikipedia.org/wiki?curid=2958816" title="Zintegrowane projektowanie">
Zintegrowane projektowanie

Projektowanie zintegrowane "(ang." Integrated Design Process - IDP")" – sposób realizacji inwestycji, który w optymalny sposób, pod względem współpracy zespołu projektowego, w skład którego wchodzą: architekt, inżynier, inwestor, wykonawca i użytkownik, pozwala stworzyć obiekt zrównoważony pod względem kosztów budowy jak i kosztów eksploatacji. Na każdym etapie projektowania przedstawiciele poszczególnych branży mają możliwość wyrażania własnych opinii na temat powstającego projektu, natomiast architekci są angażowani podczas prac wykonawczych. 
Jest elementem zintegrowanej metody realizacji przedsięwzięcia budowlanego ("ang." Integrated Project Delivery - IPD), lecz może być stosowana i w innych metodach realizacji inwestycji, np.: projekt-przetarg-budowa z zarządcą przedsięwzięcia budowlanego. W wielu krajach organizacje branżowe publikują standardowe umowy stosowne dla zintegrowanej metody realizacji przedsięwzięcia budowlanego, której elementem jest projektowanie zintegrowane, a także istnieją organizacje specjalizujące się w doradztwie dotyczącym zintegrowanej metody realizacji projektów budowlanych. Zintegrowany sposób realizacji inwestycji "(ang. Integrated Project Delivery - IPD)" jest zastosowaniem zasad szczupłego zarządzania i szczupłej produkcji w budownictwie.
W fazie przygotowania koncepcji projektu architekt i specjalista z dziedziny efektywności energetycznej budynku stanowią podstawę zespołu projektowego odpowiedzialnego za powstanie projektu. Pozwala to na zaangażowanie kolejnych członków zespołu wraz z ich wiedzą i doświadczeniem w dziedzinie instalacji sanitarnych, wentylacji i klimatyzacji, a także elektryki, na poszczególnych etapach powstawania inwestycji. Taki system współpracy pozwala na osiągnięcie konsensusu pośród osób włączonych w realizację inwestycji, a w rezultacie osiągnięcie perfekcyjnej jakości projektowanych i budowanych przedsięwzięć.
Bob Berkebile:
Projektowanie zintegrowane domów pasywnych i niskoenergetycznych.
Aby budynek mógł spełniać kryterium zrównoważonego rozwoju musi być zaprojektowany jako budynek energooszczędny. W odróżnieniu od projektowania budynku tradycyjnego,
w pierwszym etapie powstawania budynku pasywnego architekt określa kształt obiektu mając na uwadze zalecenia projektanta instalacji. Zalecenia te dotyczą: konstrukcji przegród budowlanych, ich izolacji termicznych jak również usytuowania przegród oszklonych względem orientacji terenowej. Ma to duże znaczenie ponieważ jednym z głównych źródeł zysków ciepła jest energia słoneczna. Rzutuje to na konieczność prawidłowego zaprojektowania elementów stałych konstrukcji budynku służących do ograniczenia nadmiernych zysków ciepła w okresie letnim jednocześnie nie zmniejszając nasłonecznionej powierzchni przegrody w okresie zimowym.
Instalacje w budynkach pasywnych i niskoenergetycznych.
Instalacje wewnętrzne powinny być wykonane w sposób ograniczający zużycie energii ze źródeł pierwotnych nieodnawialnych z naciskiem na wykorzystanie energii wtórnej. Realizacja projektu instalacji możliwa jest dzięki zastosowaniu się do zaleceń zawartych w poszczególnych etapach zintegrowanego projektowania. Nowoczesne budynki energooszczędne powinny być wyposażone w nowoczesne instalacje pozwalające zapewnić jak najmniejsze zużycie energii a co za tym idzie minimalizację kosztów eksploatacji. Jest to możliwe, przykładowo, dzięki zastosowaniu kompaktowego urządzenia grzewczo- wentylacyjnego umożliwiającego zintegrowanie systemu przygotowania ciepłej wody użytkowej, ogrzewania i wentylacji. Ponadto dobra izolacja przegród zewnętrznych prowadzi do przejęcia przez instalacje wentylacyjną funkcji instalacji grzewczej, co pozwala na rezygnację z zastosowania tradycyjnych grzejników. Bardzo często instalacja ciepłej wody użytkowej współpracuje z systemami bazującymi na energii odnawialnej, nierzadko wspomaganych przez urządzenia zasilane ze źródeł tradycyjnych. Uwzględniając fakt zastosowania urządzeń energetyki odnawialnej warto mieć na uwadze aspekty estetyczne budynku np. wbudowanie kolektorów słonecznych w strukturę dachu jak również umiejętne zagospodarowanie terenu, na którym występują między innymi gruntowe wymienniki ciepła lub baseny akumulacyjne.
Podsumowanie.
Pojęcie zintegrowanego projektowania wymaga interdyscyplinarnej współpracy projektantów i wykonawców na każdym etapie począwszy od koncepcji projektu do jego realizacji. Ideą zagadnienia jest traktowanie budowli jako całości działającej w harmonii, a nie jak obiektu składającego się z odrębnych, niewspółpracujących komponentów. Właściwa lokalizacja, nowoczesna a zarazem elastyczna w stosunku do potrzeb energetycznych architektura i prawidłowo zaplanowane instalacje stanowią podstawę do zaprojektowania budynku w sposób ekonomiczny i zintegrowany.

</doc>
<doc id="2958817" url="https://pl.wikipedia.org/wiki?curid=2958817" title="Liw (gromada)">
Liw (gromada)

Liw – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Liw z siedzibą GRN w Liwie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Jarnice, Krypy i Liw ze zniesionej gminy Ruchna w tymże powiecie. Dla gromady ustalono 19 członków gromadzkiej rady narodowej.
1 stycznia 1959 z gromady Liw wyłączono kolonię Jarnice, włączając ją do gromady Wyszków w tymże powiecie.
31 grudnia 1961 do gromady Liw włączono wsie Połazie Liwskie, Popielów, Rąbież i Zawady ze zniesionej gromady Żelazów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim utworzono gminę Liw z siedzibą w Liwie (obecnie siedziba gminy znajduje się w Węgrowie).

</doc>
<doc id="2958820" url="https://pl.wikipedia.org/wiki?curid=2958820" title="Łochów (gromada)">
Łochów (gromada)

Łochów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łochów z siedzibą GRN w Łochowie (1954–68 jako wieś w gromadzie, 1969–72 jako miasto "poza" obszarem gromady) utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Łochów i Wymysły ze zniesionej gminy Łochów w tymże powiecie. Dla gromady ustalono 14 członków gromadzkiej rady narodowej.
1 stycznia 1958 do gromady Łochów przyłączono obszar zniesionej gromady Budziska w tymże powiecie.
31 grudnia 1959 do gromady Łochów przyłączono obszar zniesionej gromady Jerzyska w tymże powiecie.
1 stycznia 1969 z gromady Łochów wyłączono osadę Łochów, wieś Łochów oraz tereny fabryki "Proma" z miejscowości Baczki, tworząc z nich miasto Łochów, które pozostało nadal siedzibą GRN gromady Łochów. Tego samego dnia do gromady Łochów włączono część obszaru wsi Łopianka o powierzchni 28 ha z gromady Ostrówek w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim reaktywowano gminę Łochów.

</doc>
<doc id="2958821" url="https://pl.wikipedia.org/wiki?curid=2958821" title="Tak mě tu máš">
Tak mě tu máš

Tak mě tu máš – wydany w czerwcu 2012 r. (a w Polsce w marcu 2013 r.) album studyjny czeskiego barda, Jaromíra Nohavicy. Utwory nagrano pod koniec lutego 2012 r. w Grandhotelu w Prościejowie, w pokoju nr 309. Na płycie zagrał polski akordeonista, Robert Kuśmierski. Artysta sam wydał płytę, bez wsparcia firmy fonograficznej.
Album w Polsce dotarł do 2. miejsca zestawienia najlepiej sprzedających się płyt OLiS i uzyskał status złotej płyty.

</doc>
<doc id="2958823" url="https://pl.wikipedia.org/wiki?curid=2958823" title="Miedzna (gromada)">
Miedzna (gromada)

Miedzna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Miedzna z siedzibą GRN w Miedznej utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Miedzna, Orzeszówka, Żeleźniki (z wyłączeniem kolonii Żeleźniki) i Wola Orzeszowska ze zniesionej gminy Miedzna w powiecie węgrowskim oraz obszar dotychczasowej gromady Wrzoski ze zniesionej gminy Chruszczewka w powiecie sokołowskim (woj. warszawskie). Dla gromady ustalono 27 członków gromadzkiej rady narodowej.
31 grudnia 1959 do gromady Miedzna przyłączono obszar zniesionej gromady Poszewka (bez kolonii Grudzie) w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim reaktywowano gminę Miedzna.

</doc>
<doc id="2958824" url="https://pl.wikipedia.org/wiki?curid=2958824" title="Sadowne (gromada)">
Sadowne (gromada)

Sadowne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sadowne z siedzibą GRN w Sadownem utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Krupińskie, Ocięte, Płatkownica, Sadoleś, Sadowne, Sójkówek i Zieleniec (z wyłączniem kolonii Księżyzna) oraz część obszaru dotychczasowej gromady Sokółka o powierzchni 6 ha, położony po lewej stronie toru kolejowego biegnącego z Łochowa do Małkini, ze zniesionej gminy Sadowne w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Sadowne przyłączono obszar zniesionej gromady Morzyczyn Włościański oraz kolonię Księżyzna ze znoszonej gromady Mrozowa Wola w tymże powiecie.
31 grudnia 1961 do gromady Sadowne włączono obszar zniesionej gromady Zarzetka w tymże powiecie.
1 stycznia 1969 do gromady Sadowne włączono wsie Bojewo, Kołodziąż, Kołodziąż-Rybia i Sokółka ze zniesionej gromady Kołodziąż w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim reaktywowano gminę Sadowne.

</doc>
<doc id="2958825" url="https://pl.wikipedia.org/wiki?curid=2958825" title="Stoczek (gromada w powiecie węgrowskim)">
Stoczek (gromada w powiecie węgrowskim)

Stoczek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stoczek z siedzibą GRN w Stoczku utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Drgicz, Marianów, Stoczek, Stoczek osada i Zgrzebichy ze zniesionej gminy Stoczek w tymże powiecie. Dla gromady ustalono 24 członków gromadzkiej rady narodowej.
31 grudnia 1959 do gromady Stoczek przyłączono obszary zniesionych gromad Lipki Stare i Mrozowa Wola (bez kolonii Księżyzna) w tymże powiecie.
1 stycznia 1969 do gromady Stoczek włączono wieś Miednik, kolonię Wycech i lasy państwowe ze zniesionej gromady Międzyleś w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim reaktywowano gminę Stoczek.

</doc>
<doc id="2958826" url="https://pl.wikipedia.org/wiki?curid=2958826" title="Wierzbno (gromada w powiecie węgrowskim)">
Wierzbno (gromada w powiecie węgrowskim)

Wierzbno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzbno z siedzibą GRN w Wierzbnie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Cierpięta, Helenów, Janówek, Jaworek (z wyłączeniem kolonii Majdan), Kazimierzów (z wyłączeniem kolonii Stary Dwór), Las Jaworski, Soboń, Świdno, Wólka i Wierzbno ze zniesionej gminy Ossówno w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Wierzbno przyłączono obszary zniesionych gromad Ossówno i Karczewiec (bez wsi Suchodół) w powiecie węgrowskim, a także kolonie Majdan i Stary Dwór ze znoszonej gromady Kluki w powiecie mińskim w tymże województwie.
31 grudnia 1961 do gromady Wierzbno włączono wsie Koszewnica, Skarżyn i Sulki ze zniesionej gromady Czerwonka-Kolonia w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim utworzono gminę Wierzbno.

</doc>
<doc id="2958829" url="https://pl.wikipedia.org/wiki?curid=2958829" title="Zielone światło">
Zielone światło

Zielone światło (ros. "Зелёный огонёк") – radziecka komedia obyczajowa z 1964 roku w reż. Willena Azarowa.
Opis fabuły.
Młodzieniec imieniem Siergiej rozpoczyna pracę w moskiewskim przedsiębiorstwie taksówkowym. Otrzymuje najstarszy i najbardziej zdezelowany samochód marki Moskwicz (który zza kadru komentuje niektóre poczynania swojego kierowcy). Siergiejowi w pierwszym dniu pracy stołecznego taksówkarza przychodzi zmierzyć się z różnorodnymi problemami swoich pasażerów i zawsze gotów jest nieść im pomoc. Raz jest to roztargniony chirurg, który pozostawia w taksówce podręcznik i notatki i którego narzeczoną trzeba zawieść do domu towarowego celem wyboru ślubnej kreacji, innym razem to francuska dziewczyna skłócona ze swoim chłopakiem, z którą Siergiej jest w stanie porozumieć się dzięki podręcznikowym rozmówkom lub przyjezdni spoza Moskwy, którym trzeba doradzić gdzie zrobić zakupy i się zabawić lub świeżo upieczony i podpity gruziński doktor nauk, którego trzeba dostarczyć na dworzec kolejowy i podpowiedzieć słowa ulubionych szlagierów lub dziadek z dwójką urwisów, który musi w deszczowy wieczór dotrzeć na lotnisko. Jedną z jego pasażerek jest ładna dziewczyna imieniem Ira – absolwentka szkoły muzycznej, z którą Siergiej nawiązuje wielce obiecującą znajomość...
Obsada aktorska.
i inni.

</doc>
<doc id="2958834" url="https://pl.wikipedia.org/wiki?curid=2958834" title="Archidiecezja hanojska">
Archidiecezja hanojska

Archidiecezja hanojska (łac. "Archidioecesis Hanoiensis", wiet. "Tổng giáo phận Hà Nội") – rzymskokatolicka archidiecezja ze stolicą w Hanoi w Wietnamie. Arcybiskupi Hanoi są metropolitami metropolii o tej samej nazwie.
W 2013 w archidiecezji służyło 354 braci i 432 sióstry zakonne.
Historia.
9 września 1659 papież Aleksander VII brewe "Super cathedram" erygował wikariat apostolski Tonkinu. Dotychczas wierni z tych terenów należeli do diecezji Makau.
W 1662 odłączono wikariat apostolski Siam (obecnie archidiecezja Bangkok w Tajlandii).
24 lipca 1678 nastąpił podział wikariatu na wikariat apostolski Zachodniego Tonkinu z siedzibą w Hanoi oraz wikariat apostolski Wschodniego Tonkinu (obecnie diecezja Hajfong).
W latach 1832 - 1838 koadiutorem a następnie przez 4 miesiące wikariuszem apostolskim Zachodniego Tonkinu był św. Piotr Borie MEP - ścięty podczas prześladowań chrześcijan.
Z wikariatu apostolskiego Zachodniego Tonkinu odłączyły się:
3 grudnia 1924 nastąpiła zmiana nazwy na "wikariat apostolski Hanoi".
24 listopada 1960 papież Jan XXIII podniósł wikariat apostolski Hanoi do rangi archidiecezji metropolitarnej.
Obecnie, pod rządami komunistów, zdarzają się napady i profanacje miejsc kultu odbywające się w asyście policji.
Ordynariusze.
"wszyscy ordynariusze do 1949 byli Francuzami"

</doc>
<doc id="2958835" url="https://pl.wikipedia.org/wiki?curid=2958835" title="Archidiecezja Hanoi">
Archidiecezja Hanoi



</doc>
<doc id="2958837" url="https://pl.wikipedia.org/wiki?curid=2958837" title="Marian Zbrowski">
Marian Zbrowski

Marian Zbrowski (ur. 1872, zm. 1943 lub 1944 w Warszawie) – polski poeta i prawnik.
Był członkiem Komisji Sejmowo-Konstytucyjnej Tymczasowej Rady Stanu. Mianowany członkiem Rady Stanu w 1918 roku. Od początku października 1935 był prezesem Sądu Apelacyjnego we Lwowie, po czym 11 czerwca 1937 został przeniesiony w stan spoczynku. Z dniem 1 lipca 1937 jako emerytowany sędzia został mianowany pisarzem hipotecznym przy wydziale hipotecznym Sądu Okręgowego w Łodzi.
Znany sympatyk socjalizmu, w 1916 roku został jednym z pierwszych członków Stronnictwa Narodowego. Członek zarządu "Ligi Morskiej i Kolonialnej", przewodniczący zarządu "Uniwersytetu dla Wszystkich".
Zmarł podczas powstania warszawskiego w 1944 roku. Według inskrypcji nagrobnej zmarł w 1943. Został pochowany na cmentarzu Powązkowskim w Warszawie (kwatera 195-1-16). Miał córkę Marię i syna Włodzimierza.
Twórczość.
Zbiory wierszy:

</doc>
<doc id="2958838" url="https://pl.wikipedia.org/wiki?curid=2958838" title="Aero Express Rt.">
Aero Express Rt.

Aero Express Rt. – nieistniejąca, węgierska linia lotnicza, powstała w latach 20. XX wieku.
Historia.
Linia została założona 13 marca 1922 roku. Po zlikwidowaniu spółki Maefort stała się jedynym lotniczym przewoźnikiem obsługującym połączenia pocztowe. Działalność linii wspierał węgierski rząd, zapewniając jej subsydia pod warunkiem utrzymania połączeń pocztowych, jak również utrzymania cen biletów na poziomie nie wyższym, niż przejazd koleją w pierwszej klasie na analogicznej trasie. Flotę przedsiębiorstwa stanowiło sześć wodnosamolotów Junkers F.13W. Maszyny zostały dostarczone firmie przez zakłady Junkersa, który miał 49% udziałów w Aero Express. Samoloty operowały z Budapesztu, startując i lądując na Dunaju nieopodal obecnego mostu Wolności (zwanego wówczas Franz-Joseph-Brücke). Początkowo maszyny spółki realizowały loty widokowe nad miastem. W okresie letnim latano nad Balaton do Siofok oraz do Zagrzebia. Jeden z Junkersów Aero Express rozbił się z powodu awarii silnika, na pokładzie maszyny zginęli jego pasażerowie. Była to pierwsza katastrofa węgierskiego samolotu pasażerskiego. W 1925 roku firma zaprzestała działalności. Z jednej strony, Junkers coraz mocniej angażował się w działalność rodzimej linii lotniczej Deutsche Luft Hansa, a z drugiej Węgrzy zarzucali niemieckiemu partnerowi zbyt duży wpływ na działalność spółki.

</doc>
<doc id="2958847" url="https://pl.wikipedia.org/wiki?curid=2958847" title="Kingston Oval">
Kingston Oval

Kingston Oval – wielofunkcyjny kompleks znajdujący się w mieście Kingston na Norfolku. Jest obecnie używany głównie dla gry w krykieta oraz czasami dla meczów piłki nożnej.

</doc>
<doc id="2958856" url="https://pl.wikipedia.org/wiki?curid=2958856" title="Stade de Mont-Dore">
Stade de Mont-Dore

Stade de Mont-Dore – wielofunkcyjny stadion w Le Mont-Dore w Nowej Kaledonii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska AS Mont-Dore. Stadion może pomieścić 1000 widzów.

</doc>
<doc id="2958857" url="https://pl.wikipedia.org/wiki?curid=2958857" title="Karol Wiktor Zawodziński">
Karol Wiktor Zawodziński

Karol Wiktor Zawodziński ps. "Karol de Johne", "Jachtsmen" (ur. 1 czerwca 1890 w Warszawie, zm. 14 grudnia 1949 w Toruniu) – polski krytyk literacki, teoretyk i historyk sztuki.
Życiorys.
Był synem Kazimierza Zawodzińskiego i Stefanii z Junosza-Piotrowskich. Po ukończeniu w 1908 warszawskiego gimnazjum gen. Pawła Chrzanowskiego studiował filologię rzymską na Uniwersytecie w Petersburgu, naukę ukończył w 1913. W 1914 wstąpił do Legionów Polskich, po aresztowaniu był internowany w obozie w Szczypiornie.
Od 1918 do 1932 był rotmistrzem Wojska Polskiego, równolegle od 1921 był wziętym krytykiem literackim, który swoje felietony ogłaszał drukiem w „Przeglądzie Warszawskim” używając pseudonimu "Karol de Johne". Na łamach tego czasopisma publikował również wiersze, które ukazały się również w zbiorze „Descour”. Współpracował również ze „Słowem Wileńskim”, „Narodem”, „Banderą Polską”, „Głosem Robotniczym”, „Wiadomościami Literackimi” i „Przeglądem Współczesnym”. Od 1933 przez rok wykładał literaturę słowiańską na Uniwersytecie w Brukseli.
W 1946 został wykładowcą historii literatury słowiańskiej na Uniwersytecie Mikołaja Kopernika, publikował w Arkonie. Ponadto Karol Wiktor Zawodziński zajmował się wersologią, dzieło pt. "Zarys wersyfikacji polskiej" ukazało się w dwóch tomach (pierwszy w 1936, drugi w 1952). Poruszał również tematykę żeglarstwa i marynistyki używając pseudonimu „Jachtsmen”.
Zmarł w Toruniu i tam został pochowany. Pochówek symboliczny znajduje się na cmentarzu Powązkowskim w Warszawie (kwatera 64-3-23).
Twórczość.
Opublikowane po śmierci Karola Wiktora Zawodzińskiego

</doc>
<doc id="2958861" url="https://pl.wikipedia.org/wiki?curid=2958861" title="Stade Municipal de Païta">
Stade Municipal de Païta

Stade Municipal de Païta – wielofunkcyjny stadion w Païta w Nowej Kaledonii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska AS Païta. Stadion może pomieścić 1000 widzów.

</doc>
<doc id="2958862" url="https://pl.wikipedia.org/wiki?curid=2958862" title="Stade Yoshida">
Stade Yoshida

Stade Yoshida – wielofunkcyjny stadion w Koné w Nowej Kaledonii. Jest obecnie używany głównie dla meczów piłki nożnej. Swoje mecze rozgrywa na nim drużyna piłkarska JS Baco. Stadion może pomieścić 1000 widzów.

</doc>
<doc id="2958865" url="https://pl.wikipedia.org/wiki?curid=2958865" title="Prostyń (gromada)">
Prostyń (gromada)

Prostyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prostyń z siedzibą GRN w Prostyni utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Grądy, Kiełczew, Prostyń, Poniatowo, Treblinka i Złotki (z wyłączeniem kolonii Cegielnia) ze zniesionej gminy Prostyń w powiecie węgrowskim oraz obszar dotychczasowej gromady Borowe ze zniesionej gminy Orło w powiecie ostrowskim (woj. warszawskie). Dla gromady ustalono 27 członków gromadzkiej rady narodowej.
29 lutego 1956 do gromady Prostyń przyłączono kolonię Boreczek z gromady Rytele Olechny w powiecie sokołowskim.
1 stycznia 1969 do gromady Prostyń włączono wieś Orzełek i kolonię Złotki ze zniesionej gromady Kołodziąż w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958867" url="https://pl.wikipedia.org/wiki?curid=2958867" title="Ruchna (gromada)">
Ruchna (gromada)

Ruchna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ruchna z siedzibą GRN w Ruchnej utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Ruchna, Ruchenka i Szaruty oraz kolonia Zając z dotychczasowej gromady Zając ze zniesionej gminy Ruchna w tymże powiecie. Dla gromady ustalono 16 członków gromadzkiej rady narodowej.
1 stycznia 1959 z gromady Ruchna wyłączono kolonię Zając, włączając ją do gromady Wyszków w tymże powiecie.
31 grudnia 1959 do gromady Ruchna przyłączono obszar zniesionej gromady Jartypory (bez kolonii Nowiny) w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958868" url="https://pl.wikipedia.org/wiki?curid=2958868" title="Starawieś (gromada w powiecie węgrowskim)">
Starawieś (gromada w powiecie węgrowskim)

Starawieś – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Starawieś z siedzibą GRN w Starejwsi utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Kazimierzów, Ludwinów, Stara wieś [sic!], Tończa i Zuzułka (z wyłączeniem kolonii Syberia) ze zniesionej gminy Starawieś (Stara Wieś) oraz obszar lasów państwowych Miedzanka należących do leśnictwa Jartypory ze zniesionej gminy Ruchna w tymże powiecie. Dla gromady ustalono 19 członków gromadzkiej rady narodowej.
1 stycznia 1969 do gromady Starawieś włączono obszar zniesionej gromady Paplin w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958869" url="https://pl.wikipedia.org/wiki?curid=2958869" title="Wyszków (gromada w powiecie węgrowskim)">
Wyszków (gromada w powiecie węgrowskim)

Wyszków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wyszków z siedzibą GRN w Wyszkowie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Grodzisk, Janowo, Ossolin, Oszczerze, Pierzchały, Polków-Daćbogi, Polków-Pobratyny, Proszew "B", Witanki, Wyszków, Kucyk i Ziomaki oraz kolonia Sagały z dotychczasowej gromady Polków-Sagały ze zniesionej gminy Wyszków oraz obszary dotychczasowych gromad Śnice i Zając (z wyłączeniem kolonii Zając) ze zniesionej gminy Ruchna w tymże powiecie. Dla gromady ustalono 25 członków gromadzkiej rady narodowej.
1 stycznia 1959 do gromady Wyszków przyłączono kolonię Jarnice z gromady Liw oraz kolonię Zając z gromady Ruchna – w tymże powiecie.
1 stycznia 1961 do gromady Wyszków przyłączono kolonię Suchodół z gromady Grębków w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958870" url="https://pl.wikipedia.org/wiki?curid=2958870" title="Trawy (gromada)">
Trawy (gromada)

Trawy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trawy z siedzibą GRN w Trawach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Adampol, Jaczewek, Marysin, Modecin, Połazie, Radoszyna, Rabiany, Świętochów Nowy, Sewerynów, Trawy i Wiktoria ze zniesionej gminy Trawy w tymże powiecie. Dla gromady ustalono 23 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958871" url="https://pl.wikipedia.org/wiki?curid=2958871" title="Kamionna (gromada w powiecie węgrowskim)">
Kamionna (gromada w powiecie węgrowskim)

Kamionna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamionna z siedzibą GRN w Kamionnej utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Baczki, Dąbrowa, Kamionna, Karczewizna, Łaski Stare, Matały, Twarogi i Zambrzyniec ze zniesionej gminy Łochów w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958872" url="https://pl.wikipedia.org/wiki?curid=2958872" title="Kąty (gromada w powiecie węgrowskim)">
Kąty (gromada w powiecie węgrowskim)

Kąty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kąty z siedzibą GRN w Kątach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Bednarze, Jugi, Kąty, Kupce, Maksymilianów i Sekłak ze zniesionej gminy Trawy oraz obszary dotychczasowych gromad Lipinki i Rowiska ze zniesionej gminy Korytnica w tymże powiecie. Dla gromady ustalono 16 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958873" url="https://pl.wikipedia.org/wiki?curid=2958873" title="Kopcie (gromada)">
Kopcie (gromada)

Kopcie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kopcie z siedzibą GRN w Kopciach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Aleksandrówka, Czarnowąż, Chojeczno-Cesarze, Chojeczno-Sybilaki, Gałki, Kopcie, Słuchocin, Sucha Nowa i Sucha ze zniesionej gminy Grębków oraz obszar dotychczasowej gromady Proszew "A" ze zniesionej gminy Wyszków w tymże powiecie. Dla gromady ustalono 23 członków gromadzkiej rady narodowej.
29 lutego 1956 z gromady Kopcie wyłączono wieś Czarnowąż włączając ją do gromady Kotuń w powiecie siedleckim.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958874" url="https://pl.wikipedia.org/wiki?curid=2958874" title="Ostrówek (gromada w powiecie węgrowskim)">
Ostrówek (gromada w powiecie węgrowskim)

Ostrówek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrówek z siedzibą GRN w Ostrówku utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Łojew, Łopianka, Majdan i Ostrówek oraz przysiółek Samotrzask z dotychczasowej gromady Jasiorówka ze zniesionej gminy Łochów w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Ostrówek włączono obszar zniesionej gromady Ogrodniki w tymże powiecie.
1 stycznia 1969 z gromady Ostrówek wyłączono część obszaru wsi Łopianka o powierzchni 28 ha, włączając ją do gromady Łochów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958875" url="https://pl.wikipedia.org/wiki?curid=2958875" title="Roguszyn (gromada)">
Roguszyn (gromada)

Roguszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Roguszyn z siedzibą GRN w Roguszynie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Czaple, Decie, Leśniki, Roguszyn, Szczurów, Wielądki i Żabokliki ze zniesionej gminy Borze w tymże powiecie. Dla gromady ustalono 13 członków gromadzkiej rady narodowej.
31 grudnia 1959 do gromady Roguszyn przyłączono obszar zniesionej gromady Pniewnik w tymże powiecie.
31 grudnia 1961 do gromady Roguszyn włączono wsie Czerwonka-Kolonia, Filipy, Orzechów i Wąsosze ze zniesionej gromady Czerwonka-Kolonia oraz wieś Wypychy ze zniesionej gromady Żelazów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958876" url="https://pl.wikipedia.org/wiki?curid=2958876" title="Wrotnów (gromada)">
Wrotnów (gromada)

Wrotnów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wrotnów z siedzibą GRN we Wrotnowie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Wrotnów i Tchórzowa oraz kolonia Międzyleś z dotychczasowej gromady Międzyleś ze zniesionej gminy Miedzna w tymże powiecie. Dla gromady ustalono 11 członków gromadzkiej rady narodowej.
29 lutego 1956 z gromady Wrotnów wyłączono kolonię Międzyleś włączając ją do gromady Międzyleś w tymże powiecie.
31 grudnia 1959 do gromady Wrotnów przyłączono obszar zniesionej gromady Ugoszcz w tymże powiecie.
1 stycznia 1969 do gromady Wrotnów włączono wsie Kałęczyn, Kozołupy i Międzyleś ze zniesionej gromady Międzyleś w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2958877" url="https://pl.wikipedia.org/wiki?curid=2958877" title="Borzychy (gromada)">
Borzychy (gromada)

Borzychy (od 29 II 1956 "Paplin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borzychy z siedzibą GRN w Borzychach utworzono – jako jedną z 8759 gromad na obszarze Polski – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Borzychy, Kalinowiec, Paplin i Wólka Paplińska ze zniesionej gminy Starawieś (Stara Wieś) w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 29 lutego 1956 przez przeniesienie siedziby GRN z Borzych do Paplina ze zmianą nazwy jednostki na "gromada Paplin".

</doc>
<doc id="2958878" url="https://pl.wikipedia.org/wiki?curid=2958878" title="Grębków (gromada)">
Grębków (gromada)

Grębków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grębków z siedzibą GRN w Grębkowie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Grębków, Jabłonna, Kózki, Leśnogóra (z wyłączeniem Kol. Mroczki()), Ogródek, Podsusze, Stawiska i Żarnówka ze zniesionej gminy Grębków, obszar dotychczasowej gromady Polków-Sagały (z wyłączeniem kolonii Sagały) ze zniesionej gminy Wyszków oraz obszar dotychczasowej gromady Trzebucza ze zniesionej gminy Sinołęka w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Grębków przyłączono kolonię Sinołęka z gromady Groszki Nowe w powiecie mińskim.
31 grudnia 1959 do gromady Grębków przyłączono wieś Suchodół ze znoszonej gromady Karczewiec w powiecie węgrowskim.
1 stycznia 1961 z gromady Grębków wyłączono kolonię Suchodół, włączając ją do gromady Wyszków w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie węgrowskim reaktywowano gminę Grębków.

</doc>
<doc id="2958879" url="https://pl.wikipedia.org/wiki?curid=2958879" title="Crunchyroll">
Crunchyroll

Crunchyroll – amerykańska strona internetowa zajmująca się legalnym strumieniowaniem anime oraz azjatyckich dram. Została założona w 2006 roku. Większość dostępnych na stronie materiałów ma oryginalną japońską ścieżkę dźwiękową oraz obcojęzyczne napisy. Materiały dostępne na Crunchyroll można oglądać w jakości do 1080p. W 2013 roku serwis rozpoczął strumieniowanie wybranych tytułów mang, a w 2015 roku nagrania koncertów wirtualnej piosenkarki Hatsune Miku.
Historia.
Początkowo strona działała łamiąc prawa autorskie, jednakże po nawiązaniu w 2009 roku współpracy z TV Tokyo usunęła wszystkie nielicencjonowane materiały. Od tego czasu strona sukcesywnie co sezon powiększa katalog legalnie dostępnych tytułów. W grudniu 2013 strona pozyskała nowego inwestora: The Chernin Group. Transakcja nie spowodowała zmiany zarządu strony i jest szacowana na około 100 mln $. W sierpniu 2018 roku The Chernin Group została kupiona przez Otter Media (WarnerMedia).
Crunchyroll Anime Awards.
Crunchyroll Anime Awards to nagrody przyznawane corocznie przez serwis Crunchyroll w celu wyróżnienia najlepszego anime z poprzedniego roku. Ogłoszone w grudniu 2016 r., nagrody zostały po raz pierwszy wręczone w styczniu 2017 r.
Wersje językowe.
Obecnie Crunchyroll dostępne jest w następujących wersjach językowych: angielskiej, hiszpańskiej, portugalskiej, niemieckiej, włoskiej, francuskiej, rosyjskiej, arabskiej, japońskiej.
Napisy dostępne są w zależności od serii: angielskie (dostępne zawsze), hiszpańskie w wersji europejskiej oraz latynoamerykańskiej, portugalskie w wersji europejskiej oraz latynoamerykańskiej, francuskie, włoskie, niemieckie, arabskie, rosyjskie.
Konto Premium.
Crunchyroll pozwala na wykupienie konta premium między innymi dającego wcześniejszy dostęp do odcinków, tj. w większości przypadków, zaraz po ich wyemitowaniu w Japonii oraz możliwość oglądania w wysokiej rozdzielczości.
Osoby nie posiadające konta premium bądź nie posiadające konta mogą obejrzeć większość programów tydzień po emisji dla użytkowników premium w jakości SD przy czym wideo przerywane jest blokami reklamowymi.
Dostępność.
Serwis dostępny jest przez stronę internetową, a także poprzez dedykowane aplikacje dostępne między innymi na system Android, iPhone, Xbox 360, PlayStation 3, PlayStation 4, Xbox One i inne.
Crunchyroll w Polsce.
W kwietniu 2019 r. podczas prelekcji odbywającej się w ramach Pyrkonu, ówczesna zarządzająca lokalnymi zespołami marketingowymi z ramienia Crunchyroll Rachel Levak, wyjawiła, iż serwis Crunchyroll oficjalnie pojawi się w Polsce. Oficjalny termin premiery nie został wyjawiony.
We wrześniu tego samego roku przedstawiciele serwisu poinformowali, iż do serwisu została wprowadzona płatność w złotówkach.
Niektóre tytuły dostępne na terenie Polski.
Jesienią 2013 roku serwis pozyskał 19 tytułów na teren Polski, co stanowiło około 2/3 wszystkich pozyskanych tytułów na cały świat. Wiosną 2016 roku liczba ta wynosi 28 seriali. Wliczając do tego całe archiwum strona udostępnia na teren Polski (nie uwzględniając podziału na sezony) 274 anime. Do lutego 2020 roku liczba ta wzrosła do 555 produkcji.

</doc>
<doc id="2958890" url="https://pl.wikipedia.org/wiki?curid=2958890" title="Diego Poyet">
Diego Poyet

Diego Poyet González (ur. 8 kwietnia 1995 w Saragossie) – urugwajski piłkarz występujący na pozycji pomocnika, obecnie bez klubu. W swojej karierze grał w takich zespołach jak Charlton Athletic, West Ham United, Huddersfield Town oraz Milton Keynes Dons. Młodzieżowy reprezentant Anglii oraz Urugwaju.
Kariera klubowa.
Charlton Athletic.
Poyet rozpoczął karierę w młodzieżowej akademii stołecznego Charltonu Athletic. W maju 2013 roku podpisał z klubem swój pierwszy profesjonalny kontrakt.
21 stycznia 2014 roku Poyet zadebiutował w barwach Charltonu podczas wygranego 3:0 spotkania 3. rundy Pucharu Anglii z Oxford United, zastępując w 81. minucie Dale'a Stephensa. 1 lutego tego samego roku rozegrał swój pierwszy mecz ligowy, podczas którego jego klub przegrał 1:2 z Wigan Athletic. Po tym spotkaniu, ówczesny menadżer Charltonu Chris Powell przyznał, że spodziewa, iż w niedługim czasie Poyet będzie występował coraz częściej.
Mimo że Poyet zaczął grać regularnie dopiero w lutym i do maja wystąpił w zaledwie 20 meczach, po zakończeniu rozgrywek otrzymał nagrodę dla najlepszego gracza Charltonu w sezonie 2013/14.
26 czerwca 2014 roku Charlton poinformował, że Poyet odrzucił możliwość przedłużenia wygasającej 1 lipca umowy i będzie kontynuować swoją karierę w innym miejscu.
West Ham United.
8 lipca 2014 roku Poyet został zawodnikiem West Hamu United, z którym związał się czteroletnim kontraktem. Wcześniej West Ham i Charlton ustaliły kwestię wysokości należnej temu drugiemu klubowi rekompensaty. Zainteresowanie Poyetem wyrażał także Sunderland, jednak Gus Poyet, który pracował wówczas w tym klubie jako menadżer, bał się oskarżeń o nepotyzm, które mogłoby zburzyć spokój w szatni jego drużyny.
23 sierpnia tego samego roku Poyet zadebiutował w nowych barwach, zmieniając Mauro Zárate w 83. minucie wygranego 3:1 meczu z Crystal Palace. Cztery dni później po raz pierwszy wyszedł w podstawowym składzie West Hamu i rozegrał pełne 120 minut w zakończonym serią rzutów karnych spotkaniu 2. rundy Pucharu Ligi Angielskiej z Sheffield United. Sam Poyet wykorzystał swoją jedenastkę, jednak ostatecznie jego drużyna przegrała i odpadła z rozgrywek.
7 listopada 2014 roku drugoligowe Huddersfield Town oficjalnie ogłosiło, że pozyskało Poyeta na zasadzie miesięcznego wypożyczenia. Za pozyskaniem pomocnika stał ówczesny menadżer Huddersfield oraz jego były trener z czasów w Charltonie, Chris Powell. Dzień po finalizacji wypożyczenia, Poyet znalazł się na ławce rezerwowych i ostatecznie nie pojawił się na boisku podczas przegranego 1:3 meczu z Fulham. Pierwszy mecz w barwach klubu rozegrał 22 listopada, występując przez pełne 90 minut w zremisowanym 0:0 spotkaniu z Sheffield Wednesday. Zagrał także w następnym meczu z Boltonem Wanderers, a następnie nie znalazł się w składzie na wygrane 2:1 spotkanie z Brentford i po zakończeniu okresu wypożyczenia powrócił do West Hamu.
Kariera reprezentacyjna.
Anglia.
Poyet urodził się w Hiszpanii w urugwajskiej rodzinie, jednak dorastał w Anglii, gdyż w 1997 roku jego ojciec podpisał kontrakt z Chelsea. Dzięki temu był uprawniony do reprezentowania każdego z tych trzech państw. W styczniu 2010 roku przyznał, że czuje się Anglikiem, jednak nie odrzuca możliwości gry dla Urugwaju.
Poyet ma za sobą grę w reprezentacjach Anglii do lat 16 oraz do lat 17, a także znalazł się na obozie treningowym kadry do lat 19.
W sierpniu 2014 roku otrzymał powołanie do reprezentacji Anglii do lat 20 na spotkanie z Rumunią, które miało odbyć się 5 września, jednak przed samym spotkaniem został wycofany ze składu. Selekcjoner kadry Aidy Boothroyd stwierdził później, że "Diego nie podjął jeszcze decyzji czy chce reprezentować Urugwaj, czy nie, więc dopóki nie uporządkuje swoich myśli, zdecydowaliśmy, że zostawimy go z tym".
Urugwaj.
W lutym 2015 roku Urugwajska Federacja Piłki Nożnej ogłosiła zamiar powołania Poyeta na marcowe spotkania eliminacyjne młodzieżowych Mistrzostw Świata z Portugalią i Uzbekistanem. W marcu tego samego roku Poyet zadebiutował w reprezentacji Urugwaju do lat 20 zmieniając Mauro Arambarriego podczas zremisowanego 1:1 meczu z Francją.
Życie osobiste.
Poyet jest synem byłego reprezentanta Urugwaju Gusa Poyeta. Urodził się w 1995 roku w Saragossie, gdy jego ojciec występował w barwach miejscowego Realu Saragossa.
Dziadek Poyeta ze strony ojca, Washington Poyet, był kapitanem reprezentacji Urugwaju w koszykówce. Wujek Diego, Marcelo, także uprawiał ten sport na szczeblu zawodowym.

</doc>
<doc id="2958894" url="https://pl.wikipedia.org/wiki?curid=2958894" title="Pierre Fresnay">
Pierre Fresnay

Pierre Fresnay (właśc. Pierre Jules Louis Laudenbach; ur. 4 kwietnia 1897 w Paryżu zm. 9 stycznia 1975 w Neuilly-sur-Seine) – francuski aktor filmowy i teatralny.
Nagrody i nominacje.
Został uhonorowany m.in. Pucharem Volpiego dla najlepszego aktora na 8. MFF w Wenecji oraz był dwukrotnie nominowany do nagrody BAFTA.

</doc>
<doc id="2958895" url="https://pl.wikipedia.org/wiki?curid=2958895" title="Najemnik (film)">
Najemnik (film)

Najemnik (ang. "Mercenary for Justice") – film sensacyjny z 2006 roku.
Fabuła.
Oddział najemnika Johna Seegara ponosi klęskę, przez zdradę agenta CIA Dreshama. W bitwie ginie jego przyjaciel. Seeger postanawia wycofać się z branży, jednak zostaje zmuszony do podjęcia kolejnej misji.

</doc>
<doc id="2958896" url="https://pl.wikipedia.org/wiki?curid=2958896" title="Szalony lot">
Szalony lot

Szalony lot (ang. "Flight of Fury") − amerykańsko−brytyjsko−rumuński film sensacyjny z 2007 roku w reżyserii Michaela Keuscha.
Fabuła.
Podczas manewrów lotniczych zostaje uprowadzony supertajny samolot szturmowy. Terroryści planują użyć go do zamachu z użyciem broni biologicznej. Zadanie odzyskania uprowadzonej maszyny zostaje powierzone Johnowi, byłemu żołnierzowi, któremu armia stawia ultimatum: albo powrót do armii albo więzienie.

</doc>
<doc id="2958897" url="https://pl.wikipedia.org/wiki?curid=2958897" title="Gra o życie (film 2008)">
Gra o życie (film 2008)

Gra o życie (ang. "Pistol Whipped") – film sensacyjny z 2008 roku.
Fabuła.
Matt Conlin, były policjant, obecnie nałogowy hazardzista, jest zadłużony w kasynie na milion dolarów. Tajna organizacja rządowa, która chce, by Matt dla niej pracował, wykupuje jego dług, a następnie zmusza do współpracy. Na jej polecenie ma eliminować groźnych przestępców, których pieniądze i wpływy stawiają ponad prawem. Gdy jednak Matt odmawia zlikwidowania skorumpowanego policjanta, którego mylnie uważa za niewinnego, staje w sytuacji bez wyjścia...

</doc>
<doc id="2958898" url="https://pl.wikipedia.org/wiki?curid=2958898" title="Zabójczy cel">
Zabójczy cel

Zabójczy cel (ang. "Kill Switch") – film sensacyjny z 2008 roku.
Fabuła.
Jacob King, detektyw specjalizujący się w tropieniu seryjnych morderców, staje przed kolejnym zadaniem. Jego celem jest dwóch seryjnych morderców, z których jeden maluje na ciałach ofiar astrologiczne znaki, a drugi jest specjalistą od ładunków wybuchowych.

</doc>
<doc id="2958901" url="https://pl.wikipedia.org/wiki?curid=2958901" title="Alfred Pellicer Muñoz">
Alfred Pellicer Muñoz

Alfred Pellicer Muñoz OFM, "Alfredo Pellicer Muñoz" (10 kwietnia 1914 w Bellreguart, zm. 4 października 1936 pod Gandią) – hiszpański błogosławiony Kościoła katolickiego, męczennik, brat zakonny z zakonu franciszkanów, ofiara prześladowań antykatolickich okresu hiszpańskiej wojny domowej.
Życiorys.
Na chrzcie otrzymał imię Jaime. Wychowywany w rodzinie o zakorzenionych tradycjach chrześcijańskich podjął naukę w szkole franciszkańskiej w Benisie. Wstąpił do zakonu 25 sierpnia 1930 r. w klasztorze w Gilet przyjmując imię zakonne Alfred i 4 lipca 1936r. złożył tam profesję zakonną. Studia teologiczno - filozoficzne, które podjął w seminarium duchownym w Onteniente przerwał po wybuchu wojny domowej w Hiszpanii. Przed prześladowaniami schronił się w rodzinnym domu i tam 4 października został aresztowany przez milicję w trakcie odmawiania modlitwy różańcowej. Gdy odrzucił propozycję wyrzeczenia się wiary rozstrzelany został tego samego dnia o godzinie trzeciej po południu pod miejscowością Gandia. O śmierci za wiarę mówił do matki:
Alfreda Pellicer Muñoza pochowano na cmentarzu w Gandii, a po zakończeniu wojny relikwie przeniesiono na cmentarz w Bellreguart. Translacji do kościoła parafialnego dokonano przed beatyfikacją.
Proces informacyjny odbył się w Walencji w latach 1966-1969. Beatyfikowany przez papieża Jana Pawła II w Watykanie 11 marca 2001 roku w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu.
Wspomnienie liturgiczne obchodzone jest przez katolików w "dies natalis" (4 października), a także w grupie męczenników 22 września.

</doc>
<doc id="2958911" url="https://pl.wikipedia.org/wiki?curid=2958911" title="Alfredo Pellicer Muñoz">
Alfredo Pellicer Muñoz



</doc>
<doc id="2958913" url="https://pl.wikipedia.org/wiki?curid=2958913" title="Stanisław Jagniński">
Stanisław Jagniński

Stanisław Jagniński herbu Tarnawa (zm. 27 maja 1755) – chorąży stężycki w 1736 roku, miecznik sandomierski w latach 1726-1736, skarbnik sandomierski w latach 1722-1726, konsyliarz i delegat województwa sandomierskiego w konfederacji dzikowskiej 1734 roku.

</doc>
<doc id="2958914" url="https://pl.wikipedia.org/wiki?curid=2958914" title="Jan Koszczyc Witkiewicz">
Jan Koszczyc Witkiewicz



</doc>
<doc id="2958918" url="https://pl.wikipedia.org/wiki?curid=2958918" title="Tomczewci">
Tomczewci

Tomczwci (bułg. "Томчевци") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2012 roku wieś liczyła 3 mieszkańców.

</doc>
<doc id="2958924" url="https://pl.wikipedia.org/wiki?curid=2958924" title="Mleczaj ogniowy">
Mleczaj ogniowy



</doc>
<doc id="2958925" url="https://pl.wikipedia.org/wiki?curid=2958925" title="Jan Antoni Walewski">
Jan Antoni Walewski

Jan Antoni Walewski herbu Kolumna (zm. przed 3 lutego 1748 roku) – chorąży większy sieradzki w latach 1744-1748, chorąży mniejszy piotrkowski w latach 1729-1744, miecznik sieradzki w latach 1726-1729, marszałek województwa sieradzkiego w konfederacji dzikowskiej w 1734 roku, starosta warcki, sędzia kapturowy województwa sieradzkiego w 1733 roku.
Jako deputat z województwa sieradzkiego podpisał "pacta conventa" Stanisława Leszczyńskiego w 1733 roku. 

</doc>
<doc id="2958928" url="https://pl.wikipedia.org/wiki?curid=2958928" title="Mistrzostwa Polski w Szermierce 2012">
Mistrzostwa Polski w Szermierce 2012

Mistrzostwa Polski w Szermierce 2012 - 83. edycja indywidualnie i 72. edycja drużynowych Mistrzostw Polski odbyła się w dniach 12-13 maja 2012 roku w Katowicach (szpada i szabla kobiet) i Wrocławiu (floret kobiet i mężczyzn) oraz 19-20 maja 2012 w Katowicach (szpada i szabla mężczyzn). 

</doc>
<doc id="2958929" url="https://pl.wikipedia.org/wiki?curid=2958929" title="Nauki aprioryczne">
Nauki aprioryczne



</doc>
<doc id="2958930" url="https://pl.wikipedia.org/wiki?curid=2958930" title="Nauki dedukcyjne">
Nauki dedukcyjne



</doc>
<doc id="2958933" url="https://pl.wikipedia.org/wiki?curid=2958933" title="Neon Engine">
Neon Engine



</doc>
<doc id="2958937" url="https://pl.wikipedia.org/wiki?curid=2958937" title="Pałac w Grudyni Wielkiej">
Pałac w Grudyni Wielkiej

Pałac w Grudyni Wielkiej – pałac o cechach neogotyckich wzniesiony w latach 1858–59 przez rodzinę von Reibnitz.
Budynek usytuowany jest na wzniesieniu górującym nad resztą miejscowości i folwarkiem.
Reibnitz (również Rybnitz) to nazwisko noszone przez stary śląski ród szlachecki. Pierwsza wzmianka o tym rodzie pojawiła się w 1288 roku. Pałac w Grudyni Wielkiej był w ich posiadaniu do 1945 roku, kiedy to został upaństwowiony i przekazany miejscowemu PGR. W pałacu znajdowała się dyrekcja Klucza Państwowych Gospodarstw Rolnych obejmującego majątki: Grudynia Wielka, Grudynia Mała, Jakubowice i Milice. W 1972 roku z połączenia tych czterech gospodarstw utworzono Państwowe Gospodarstwo Ogrodnicze. Był to największy w Polsce kompleks sadowniczy, którego powierzchnia wynosiła około 1000 ha.
Obecnie pałac został wyremontowany i przerobiony na hotel z restauracją.

</doc>
<doc id="2958938" url="https://pl.wikipedia.org/wiki?curid=2958938" title="Canon EOS 6D">
Canon EOS 6D

Canon EOS 6D − półprofesjonalna lustrzanka cyfrowa japońskiej marki Canon z serii Canon EOS zaprezentowana we wrześniu 2012, a wprowadzona do sprzedaży pod koniec listopada tegoż roku. Była to wówczas najmniejsza i najlżejsza lustrzanka z tradycyjnym pryzmatem pentagonalnym. Posiada pełnoklatkową matrycę CMOS o rozdzielczości równej 20,2 megapikseli i procesor DIGIC 5+.. Aparat został także wyposażony w 3,2-calowy wyświetlacz LCD o rozdzielczości 1,04 milionów punktów.
Aparat zdobył nagrodę TIPA w 2013 roku w kategorii "Najlepsza lustrzanka expert" oraz nagrodę EISA w kategorii "Najlepsza zaawansowana lustrzanka 2013-2014 w Europie".
Opis aparatu.
Aparat Canon EOS 6D to lustrzanka o bardzo lekkiej konstrukcji − mierzy 145x111x71 mm i waży 770 g. Korpus został wykonany ze stopu magnezu. Posiada dodatkowe funkcje kreatywne, jak tryb HDR umożliwiający rejestrację szczegółów w jasnych i ciemnych partiach obrazu oraz tworzenie obrazów składanych dzięki funkcji wielokrotnej ekspozycji.
Lustrzanka oferuje obsługę Wi-Fi i wyposażony jest w moduł GPS dodający geoznacznik do każdego pliku fotografii. W trybie rejestratora GPS aparat rejestruje trasę przemierzaną przez jego użytkownika. Aparat umożliwia ponadto nagrywanie wideo w jakości Full HD.
Nagrywanie wideo.
Aparat jest w stanie nagrywać filmy HD. Aczkolwiek tryb RAW nie jest obsługiwany przez aparat przy firmowym oprogramowaniu. Za pomocą Magic Lantern można go uzyskać. Ze względu na ograniczoną szybkość podzespołów prawdopodobnie nigdy nie będzie możliwe nagrywanie pełnego 1080p RAW. Program jednak jest rozwijany i obecnie można nagrywać co najmniej 1840×460 przy 24 klatkach na sekundę (wcześniej 1360x600) Przy wykorzystaniu trybu 10 bit można uzyskać inne rozdzielczości, np. 1728 × 724 (1:2.39)

</doc>
<doc id="2958942" url="https://pl.wikipedia.org/wiki?curid=2958942" title="Wiesław Michnowicz">
Wiesław Michnowicz

Wiesław Michnowicz (ur. 11 sierpnia 1956 w Olszynie) – generał dywizji Wojska Polskiego.
Życiorys.
Wiesław Michnowicz w 1979 był absolwentem Wyższej Szkoły Oficerskiej Wojsk Pancernych w Poznaniu i rozpoczął zawodową służbę wojskową w 27 pułku czołgów na stanowisku dowódcy plutonu czołgów średnich. W 1983 ukończył Wyższy Kurs Doskonalenia Oficerów dla dowódców batalionów czołgów. W 1987 ukończył Akademię Sztabu Generalnego i zajmował stanowiska służbowe w dowództwie 5 Dywizji Pancernej, 27 i 73 pułku czołgów, 73 pułku zmechanizowanym oraz w dowództwach 4 Dywizji Zmechanizowanej i 11 Dywizji Kawalerii Pancernej. Uczestniczył w 1991 w kursie dla kandydatów na dowódców pułków, a w 1995 w kursie przeszkolenia operacyjnego oficerów Wojsk Lądowych w Akademii Obrony Narodowej. W 2000 ukończył w Akademii Obrony Narodowej Podyplomowe Studia Operacyjno-Strategiczne. Dowodził w latach 2002–2005 15 Brygadą Kawalerii Pancernej. Do września 2007 pełnił służbę w Dowództwie Wojsk Lądowych, a 17 września tego roku przejął dowodzenie 16 Pomorską Dywizją Zmechanizowaną w Elblągu. 11 listopada 2007 został awansowany przez Prezydenta RP Lecha Kaczyńskiego na stopień generała dywizji. Od 1 lipca 2009 objął obowiązki szefa Zarządu Szkolenia (P–7) w Sztabie Generalnym Wojska Polskiego. W 2010 zakończył zawodową służbę wojskową.

</doc>
<doc id="2958943" url="https://pl.wikipedia.org/wiki?curid=2958943" title="Freese">
Freese



</doc>
<doc id="2958944" url="https://pl.wikipedia.org/wiki?curid=2958944" title="Zakrzewo Pomorskie">
Zakrzewo Pomorskie

Zakrzewo Pomorskie – dawny przystanek osobowy w Zakrzewie, w gminie Radzyń Chełmiński, w powiecie grudziądzkim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958946" url="https://pl.wikipedia.org/wiki?curid=2958946" title="Dębiniec (przystanek kolejowy)">
Dębiniec (przystanek kolejowy)

Dębiniec – dawny przystanek osobowy w Dębieńcu, w gminie Radzyń Chełmiński, w powiecie grudziądzkim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958947" url="https://pl.wikipedia.org/wiki?curid=2958947" title="Mgowo Pomorskie">
Mgowo Pomorskie

Mgowo Pomorskie – dawny przystanek osobowy w Mgowie, w gminie Płużnica, w powiecie wąbrzeskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958948" url="https://pl.wikipedia.org/wiki?curid=2958948" title="Agnieszka Mrozińska-Jaszczuk">
Agnieszka Mrozińska-Jaszczuk



</doc>
<doc id="2958949" url="https://pl.wikipedia.org/wiki?curid=2958949" title="Dwór w Janowicach">
Dwór w Janowicach

Dwór w Janowicach – wzniesiony pod koniec XIX wieku z inicjatywy Łoskowskich, którzy byli właścicielami Janowic do II wojny światowej. Dwór charakteryzuje się ciekawą architekturą w postaci m.in. boniowania oraz półkolistej kolumnady wspartej na jońskich kolumnach, która pełniła funkcję altany.
Obecnie budynek jest ruiną. Pozostały gołe mury oraz pozostałości dawnego parku.

</doc>
<doc id="2958950" url="https://pl.wikipedia.org/wiki?curid=2958950" title="Wieldządz (przystanek kolejowy)">
Wieldządz (przystanek kolejowy)

Wieldządz – dawny przystanek osobowy w Wieldządzu, w gminie Płużnica, w powiecie wąbrzeskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958951" url="https://pl.wikipedia.org/wiki?curid=2958951" title="Julia Kołakowska-Bytner">
Julia Kołakowska-Bytner



</doc>
<doc id="2958953" url="https://pl.wikipedia.org/wiki?curid=2958953" title="Pingualuit">
Pingualuit



</doc>
<doc id="2958954" url="https://pl.wikipedia.org/wiki?curid=2958954" title="Płużnica (przystanek kolejowy)">
Płużnica (przystanek kolejowy)

Płużnica – dawny przystanek osobowy w Płużnicy, w gminie Płużnica, w powiecie wąbrzeskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958959" url="https://pl.wikipedia.org/wiki?curid=2958959" title="Ferrodoksyna">
Ferrodoksyna



</doc>
<doc id="2958960" url="https://pl.wikipedia.org/wiki?curid=2958960" title="Orłowo (przystanek kolejowy)">
Orłowo (przystanek kolejowy)

Orłowo – dawny przystanek osobowy w Orłowie, w gminie Płużnica, w powiecie wąbrzeskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958961" url="https://pl.wikipedia.org/wiki?curid=2958961" title="John Nevins">
John Nevins

John Joseph Nevins (ur. 19 stycznia 1932 w New Rochelle, Nowy Jork, zm. 26 sierpnia 2014 w Venice, Floryda) – amerykański duchowny katolicki, biskup Venice w latach 1984-2007.
Życiorys.
Święcenia kapłańskie otrzymał 6 czerwca 1959 i inkardynowany został do ówczesnej diecezji Miami.
25 stycznia 1979 papież Jan Paweł II mianował go biskupem pomocniczym Miami ze stolicą tytularną "Rusticiana". Sakry udzielił mu ówczesny zwierzchnik archidiecezji abp Edward McCarthy.
17 lipca 1984 mianowany ordynariuszem nowo utworzonej diecezji z siedzibą w Venice. 19 stycznia 2007 papież Benedykt XVI przyjął jego rezygnację z powodu osiągnięcia wieku emerytalnego.

</doc>
<doc id="2958963" url="https://pl.wikipedia.org/wiki?curid=2958963" title="Bocień (przystanek kolejowy)">
Bocień (przystanek kolejowy)

Bocień – dawny przystanek osobowy w Bocieniu, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958965" url="https://pl.wikipedia.org/wiki?curid=2958965" title="Pt100">
Pt100

Pt100 – termometr rezystancyjny wykonany z platyny o wartości oporu 100Ω w 0 °C.
W atmosferze obojętnej platyna może być stosowana do 1000 °C, jednak pt100 stosuje się w zakresie -200 do 800 °C. Konkretny czujnik często ma niższą maksymalną temperaturę ze względu na inne zastosowane materiały.
W tym przypadku pomiar sprowadza się do zmierzenia oporności i przeliczeniu jej na temperaturę. By zmierzyć opór stosuje się pomiar dwu-, trój- i czteroprzewodowy w celu kompensacji rezystancji przewodów. Przy niewielkiej odległości czujnika od miernika wystarczające jest stosowanie pomiaru dwuprzewodowego. Przy większym oddaleniu korzystne jest stosowanie czterech przewodów. Dla zmniejszenia kosztów stosuje się trzy przewody i z reguły jest to metoda wystarczająca.

</doc>
<doc id="2958969" url="https://pl.wikipedia.org/wiki?curid=2958969" title="Świętosław Pomorski">
Świętosław Pomorski

Świętosław Pomorski – dawny przystanek osobowy w Świętosławiu, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958970" url="https://pl.wikipedia.org/wiki?curid=2958970" title="Zelgno (przystanek kolejowy)">
Zelgno (przystanek kolejowy)

Zelgno Bezdół – dawny przystanek osobowy w Zelgnie Bezdół, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. .
Przebieg linii:
00,000 km Chełmża
03,602 km Bielczyny
06,342 km Skąpe
08,802 km Dziemiony
11,211 km Grzegorz
13,030 km Zelgno Bezdół
14,938 km Świętosław
16,886 km Bocień
18,814 km Orłowo
22,759 km Płużnica
26,575 km Wieldządz
30,332 km Mgowo Pomorskie
34,539 km Dębiniec
40,220 km Radzyń Chełmiński
42,020 km Zakrzewo Pomorskie
45,304 km Mełno

</doc>
<doc id="2958971" url="https://pl.wikipedia.org/wiki?curid=2958971" title="Grzegórz Toruński">
Grzegórz Toruński

Grzegórz Toruński – dawny przystanek osobowy w Grzegorzu, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958974" url="https://pl.wikipedia.org/wiki?curid=2958974" title="John Snyder">
John Snyder

 
John Joseph Snyder (ur. 25 października 1925 w Nowym Jorku, zm. 27 września 2019) – amerykański duchowny katolicki, biskup Saint Augustine w latach 1979–2000.
Życiorys.
Ukończył seminarium duchowne Niepokalanego Poczęcia w Huntington. Święcenia kapłańskie otrzymał 9 czerwca 1951 z rąk abpa Thomasa Molloya i inkardynowany został do diecezji Brooklyn. W latach 1968–1972 był sekretarzem biskupa Brooklynu Francisa Mugavero.
13 grudnia 1972 papież Paweł VI mianował go biskupem pomocniczym Brooklynu ze stolicą tytularną "Forum Popilii". Sakry udzielił mu bp Mugavero.
17 lipca 1984 mianowany ordynariuszem diecezji z siedzibą w Saint Augustine na Florydzie. 12 grudnia 2000 papież Jan Paweł II przyjął jego rezygnację z powodu osiągnięcia wieku emerytalnego.

</doc>
<doc id="2958978" url="https://pl.wikipedia.org/wiki?curid=2958978" title="Dziemiany (przystanek kolejowy)">
Dziemiany (przystanek kolejowy)

Dziemiany – dawny przystanek osobowy w Dziemionach, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958980" url="https://pl.wikipedia.org/wiki?curid=2958980" title="Skąpe Chełmżańskie">
Skąpe Chełmżańskie

Skąpe Chełmżańskie – dawny przystanek osobowy w Skąpem, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958983" url="https://pl.wikipedia.org/wiki?curid=2958983" title="Bielczyny (przystanek kolejowy)">
Bielczyny (przystanek kolejowy)

Bielczyny – dawny przystanek osobowy w Bielczynach, w gminie Chełmża, w powiecie toruńskim, w województwie kujawsko-pomorskim, w Polsce. Położony przy linii kolejowej Chełmża – Mełno. Linia ta została otwarta w dniu 24 września 1901 roku. Łączyła dwie cukrownie: w Chełmży i Mełnie. Została zbudowana przez Niemców jako prywatna inwestycja. Linią tą transportowane były głównie produkty rolne. W 1920 roku przejęły ją Polskie Koleje Państwowe. W 1979 roku tory zostały podmyte w wyniku odwilży. Z tego powodu, w 1982 roku linia została zamknięta, a w 1991 roku rozebrane zostały tory.

</doc>
<doc id="2958989" url="https://pl.wikipedia.org/wiki?curid=2958989" title="Orogeneza katangijska">
Orogeneza katangijska

Orogeneza katangijska – ruchy górotwórcze z triasu.
Miały one miejsce w Afryce centralnej, w dorzeczu Kongo.
Nazwa orogenezy pochodzi od prowincji Demokratycznej Republiki Konga – Katangi.
Jej efekty zaznaczyły się w Afryce centralnej, w dorzeczu Kongo.

</doc>
<doc id="2959003" url="https://pl.wikipedia.org/wiki?curid=2959003" title="Delcevo">
Delcevo



</doc>
<doc id="2959004" url="https://pl.wikipedia.org/wiki?curid=2959004" title="Nikita Dawydow">
Nikita Dawydow

Nikita Aleksandrowicz Dawydow, ros. Никита Александрович Давыдов (ur. 9 kwietnia 1988 w Ufie) – rosyjski hokeista.
Kariera.
Wychowanek Saławata Jułajew Ufa. W sezonie KHL (2012/2013) był zawodnikiem Atłanta Mytiszczi, jednak rozegrał łącznie jedynie pięć spotkań. W czerwcu 2013 miał powrócić do Saławatu, zaś w lipcu został zawodnikiem Kubania Krasnodar, związany dwuletnim kontraktem. Następnie występował w Sputniku Niżny Tagił od 2014 do 2015. Od września do listopada 2015 zawodnik Ariady Wołżsk. Od maja 2016 zawodnik szwedzkiego klubu Grästorps IK. Sezon 2017/2018 rozpoczął w Czeboksarach, a od października 2017 kontynuował w Iżstali Iżewsk. Odszedł stamtąd na początku stycznia 2018.

</doc>
<doc id="2959006" url="https://pl.wikipedia.org/wiki?curid=2959006" title="Panodoros z Aleksandrii">
Panodoros z Aleksandrii

Panodoros z Aleksandrii (również Panodorus z Aleksandrii) – mnich egipski, żyjący pod koniec IV i na początku V wieku po Chr., współczesny Teofilowi z Aleksandrii, autor kroniki świata.
Panodoros jest autorem napisanej ok. 395-408 kroniki powszechnej ("Chronografia") opisującej dzieje świata "od Adama i Ewy". W swojej pracy oparł się głównie na "Chronike historia" Deksippa, "Kronikach świata" Sekstusa Juliusza Afrykańskiego i "Kronice" Euzebiusza z Cezarei. Jego dzieło zaginęło. W oparciu o nie, około 800 roku, Jerzy Synkelos napisał swoją "Eklogé chronographías". Panodoros próbował w swojej kronice uzgodnić chronologię dziejów Egipcjan i Chaldejczyków z wydarzeniami biblijnymi. Wyliczył, że od czasów biblijnego Adama do 412 roku po Chr., roku śmierci Teofila z Aleksandrii, upłynęło 5904 lat. Za początek istnienia świata przyjął 29 sierpnia (pierwszy dzień roku egipskiego) 5493 roku. Stworzoną przez niego syntezę późnoantycznej historiografii chrześcijańskiej uzupełnił około 412 roku Anonnios z Aleksandrii.
W swoim dziele oparł się na pseudo-manethońskiej pracy, zatytułowanej "Księga Sothis" która umożliwiła mu uzgodnienie chronologii biblijnej. "Księga Sotis" powstała według ustaleń Alfreda von Gutschmida pod koniec trzeciego wieku po Chr. Opiera się głównie na informacjach dostarczonych przez Józefa Flawiusza ("Przeciw Apionowi") i Euzebiusza z Cezarei ("Kroniki").
Według relacji Jerzego Synkelosa, Panodoros, przyjął, że pierwsza starożytna dynastia egipska opisana w "Księdze Sotis", obejmująca sześciu władców, jest dynastią bóstw, władców miesięcy księżycowych, a podany w Księdze okres jej panowania powinien być liczony nie w latach lecz w miesiącach księżycowych, mających około 29,53 dni. Po przeliczeniu, 11985 miesięcy księżycowych, dało 968 lat i jedenaście miesięcy słonecznych. Dla "drugiej i trzeciej dynastii półbogów" wybrał Panodoros jako współczynnik konwersji kwartały ("horai", sezony). Łączna liczba 858 "lat Sotis" dla 15 półbogów po przeliczeniu wyniosła 214 lat i sześć miesięcy. W konsekwencji pierwszy ziemski władca Egiptu faraon Menes, poprzedzony przez 21 bogów i półbogów, wstąpił na tron, według obliczeń Panodorosa, po 1183 latach i pięciu miesiącach od stworzenia świata.

</doc>
<doc id="2959008" url="https://pl.wikipedia.org/wiki?curid=2959008" title="Sant Julià de Lòria (miasto)">
Sant Julià de Lòria (miasto)

Sant Julià de Lòria – miasto w południowej Andorze, stolica parafii Sant Julià de Lòria. Według danych z dnia 31 grudnia 2012 roku liczy 7501 mieszkańców.

</doc>
<doc id="2959013" url="https://pl.wikipedia.org/wiki?curid=2959013" title="Gymnospermium">
Gymnospermium

Gymnospermium – rodzaj bylin z rodziny berberysowatych ("Berberidaceae"). Obejmuje 11 gatunków występujących głównie w Azji środkowej, na wschodzie 3 gatunki sięgają zasięgiem do Chin (jeden jest tam endemitem), jeden gatunek rośnie w Europie wschodniej. Wszyscy przedstawiciele rodzaju rosną w miejscach suchych, odsłoniętych, także na polach uprawnych. Kwitną wiosną, latem pędy nadziemne zamierają i niekorzystną porę roku rośliny spędzają w postaci bulw.
Systematyka.
Rodzaj należy do podrodziny "Berberidoideae", rodziny berberysowatych ("Berberidaceae") zaliczanej do jaskrowców ("Ranunculales").

</doc>
<doc id="2959016" url="https://pl.wikipedia.org/wiki?curid=2959016" title="Nuwamis">
Nuwamis



</doc>
<doc id="2959018" url="https://pl.wikipedia.org/wiki?curid=2959018" title="Waleryj Żmajlik">
Waleryj Żmajlik

Waleryj Alaksiejewicz Żmajlik (, , "Walerij Aleksiejewicz Żmajlik"; ur. 23 stycznia 1951 w Siewoszkach) – białoruski inżynier mechanik i polityk, w latach 2012–2016 deputowany do Izby Reprezentantów Zgromadzenia Narodowego Republiki Białorusi V kadencji.
Życiorys.
Urodził się 23 stycznia 1951 roku we wsi Siewoszki, w rejonie wołkowyskim obwodu grodzieńskiego Białoruskiej SRR, ZSRR. Ukończył Białoruski Instytut Inżynierów Transportu Kolejowego ze specjalnością „Lokomotywy i gospodarka lokomotywami”, uzyskując wykształcenie inżyniera mechanika. Uzyskał stopień kandydata nauk technicznych (odpowiednik polskiego stopnia doktora). Pracę rozpoczął jako mistrz działu. Pełnił funkcję dyrektora Homelskiego Zakładu Budowy Maszyn Rolniczych „Homsielmasz”.
18 października 2012 roku został deputowanym do Izby Reprezentantów Zgromadzenia Narodowego Republiki Białorusi V kadencji z Homelskiego-Sielmaszowskiego Okręgu Wyborczego Nr 32. Pełnił w niej funkcję członka Stałej Komisji ds. Międzynarodowych.
Życie prywatne.
Waleryj Żmajlik jest żonaty, ma syna i córkę.

</doc>
<doc id="2959021" url="https://pl.wikipedia.org/wiki?curid=2959021" title="Walerij Żmajlik">
Walerij Żmajlik



</doc>
<doc id="2959023" url="https://pl.wikipedia.org/wiki?curid=2959023" title="Wadi Murrah">
Wadi Murrah



</doc>
<doc id="2959025" url="https://pl.wikipedia.org/wiki?curid=2959025" title="Dżabal Nudżajmisz">
Dżabal Nudżajmisz



</doc>
<doc id="2959027" url="https://pl.wikipedia.org/wiki?curid=2959027" title="Albert Salvadó">
Albert Salvadó

Albert Salvadó i Miras (ur. 1 lutego 1951 w Andorze, zm. 3 grudnia 2020 tamże) – andorski pisarz i inżynier. Pisał po katalońsku i hiszpańsku. Był autorem książek dla dzieci, nowel i esejów. W 2002 zdobył nagrodę Premi Carlemany przyznawaną katalońskim pisarzom.

</doc>
<doc id="2959029" url="https://pl.wikipedia.org/wiki?curid=2959029" title="Ernst Deutsch">
Ernst Deutsch

Ernst Deutsch (ur. 16 września 1890 w Pradze, zm. 22 marca 1969 w Berlinie) – austriacki aktor filmowy, teatralny i telewizyjny.
Życiorys.
Był synem Louise i żydowskiego kupca z Pragi Ludwiga Krausa. Dorastał w Pradze i uczęszczał do liceum. Był utalentowanym tenisistą, zajmując siódme miejsce na austro-węgierskiej liście tenisowej. Po ukończeniu szkoły średniej Deutsch służył w wojsku. Był przyjacielem z dzieciństwa Franza Werfela.
W 1914 zadebiutował na scenie Bertholda Viertela w Teatrze Ludowym w Wiedniu. W 1938 występował na scenie Broadwayu jako dr Goertier w sztuce J. B. Priestleya "Byłem tu wcześniej". W 1941 powrócił na Broadway w roli Manfreda Geista w przedstawieniu "Metoda Talleya". 
Po ekranowym debiucie w dramacie krótkometrażowym "Zemsta umarłych" ("Die Rache der Toten", 1916) jako Schreiber i Ferenc, zagrał jezuitę w filmie "Druga żona" ("Die zweite Frau", 1918). Zwrócił na siebie uwagę jako rabin Famulus w horrorze fantasy "Golem" ("Der Golem, wie er in die Welt kam", 1920). Za rolę Scharfa w dramacie "Proces" ("Der Prozeß", 1948) został uhonorowany Pucharem Volpiego dla najlepszego aktora na 9. MFF w Wenecji.

</doc>
<doc id="2959033" url="https://pl.wikipedia.org/wiki?curid=2959033" title="Dżabal Nughajmiszi">
Dżabal Nughajmiszi



</doc>
<doc id="2959035" url="https://pl.wikipedia.org/wiki?curid=2959035" title="Jan Brzozowski">
Jan Brzozowski

Jan Ryszard Brzozowski (ur. 5 października 1958 w Kłodzku) – generał brygady Wojska Polskiego.
Życiorys.
Jan Ryszard Brzozowski w 1982 ukończył Wyższą Szkołę Oficerską Wojsk Pancernych w Poznaniu i rozpoczął zawodową służbę wojskową w 2 pułku czołgów na stanowisku dowódcy plutonu czołgów. W 1987 ukończył Wyższy Kurs Doskonalenia Oficerów - sztabów pułków i dywizji. W 1991 roku był absolwentem Akademii Obrony Narodowej w Rembertowie, a po jej ukończeniu zajmował stanowiska służbowe w 59 pułku zmechanizowanym, dowództwie 10 Dywizji Zmechanizowanej, 5 batalionie rozpoznawczym, 5 Brygadzie Pancernej oraz w 21 Brygadzie Strzelców Podhalańskich. 
W 1994 na Uniwersytecie Wrocławskim ukończył studia podyplomowe z zakresu zarządzania jednostkami gospodarczymi, a w 1995 był na kursie doskonalenia dowódców jednostek wojskowych z teorii organizacji i zarządzania. W 2001 był w Akademii Obrony Narodowej na kursie taktyczno–operacyjnym dowódców oddziałów. W latach 2002–2004 pełnił obowiązki asystenta szefa sztabu dowództwa 2 Korpusu Zmechanizowanego, a następnie został skierowany do Sztabu Generalnego WP, gdzie w 2007 objął stanowisko zastępcy szefa Zarządu Planowania Systemów Dowodzenia i Łączności (P-6). 
11 listopada 2007 został awansowany przez Prezydenta RP Lecha Kaczyńskiego na stopień generała brygady. W latach 2008–2011 był dowódcą 3 Brygady Zmechanizowanej. Następnie pełnił funkcję zastępcy dowódcy 12 Dywizji Zmechanizowanej, w 2013 roku odszedł z zawodowej służby wojskowej.

</doc>
<doc id="2959036" url="https://pl.wikipedia.org/wiki?curid=2959036" title="Flores Costa Cuca">
Flores Costa Cuca

Flores Costa Cuca – miasto w Gwatemali, w departamencie Quetzaltenango, położone około 60 km na południowy zachód od stolicy departamentu miasta Quetzaltenango, oraz około 50 km na wschód od granicy państwowej z meksykańskim stanem Chiapas. Miasto leży na obniżeniu pacyficznym gór Sierra Madre de Chiapas, na wysokości 540 m n.p.m. Najliczniejszą grupą etniczniczną (ponad 41%) jest ludność posługująca się majańskim językiem mam. Według danych szacunkowych w 2012 roku miejscowość liczyła 23 307 mieszkańców. 
Gmina Flores Costa Cuca.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 27 707 mieszkańców. Średnie wyniesienie gminy nad poziom morza wynosi 750 metrów, a cała gmina położona jest na materiale wulkanicznym pochodzącym od wulkanów leżących na północ od terenu gminy.
Gmina jak na warunki Gwatemali jest mała, a jej powierzchnia obejmuje 63 km². Ludność gminy utrzymuje się głównie z rolnictwa (52%) oraz rzemiosła artystycznego (33%). Głównymi uprawami są kukurydza, fasola, kawa, banany, bataty, papryka oraz pozyskiwanie kauczuku naturalnego.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych, z wyraźną porą deszczową występującą od maja do października. Roczna suma opadów wynosi 2970 mm. Najcieplejszą porą jest okres styczeń–kwiecień, kiedy temperatury dobowe oscylują w granicach 28–36 °C (przy minimum 15–20 °C). Większość terenu nieuprawianego pokryta jest dżunglą.

</doc>
<doc id="2959038" url="https://pl.wikipedia.org/wiki?curid=2959038" title="Jewgienij Kowyrszyn">
Jewgienij Kowyrszyn

Jewgienij Siergiejewicz Kowyrszyn, ros. Евгений Сергеевич Ковыршин; błr. Яўгеній Сяргеевіч Кавыршын – Jauhienij Siarhiejewicz Kawyrszyn (ur. 25 stycznia 1986 w Elektrostali) – rosyjski hokeista z obywatelstwem białoruskim. Reprezentant Białorusi. Trener.
Kariera zawodnicza.
Wychowanek rosyjskiego klubu Elemasz Elektrostal. Od 2004 grał na Białorusi. W 2011 został graczem Siewierstali Czerepowiec. W czerwcu 2013 przedłużył umowę o dwa lata, a w lipcu 2015 o rok. Od czerwca 2016 ponownie zawodnik Dynama Mińsk. W lipcu 2020 przeszedł do Junosti Mińsk.
Uczestniczył w turniejach mistrzostw świata w 2009, 2010, 2011, 2012, 2013, 2014, 2015, 2016, 2017, 2018 (Elita), 2019 (I Dywizja).
Kariera trenerska.
W połowie 2022 wszedł do sztabu trenerskiego w klubie HK Homel.

</doc>
<doc id="2959045" url="https://pl.wikipedia.org/wiki?curid=2959045" title="Dżabal Atairtir ad-Dahami">
Dżabal Atairtir ad-Dahami



</doc>
<doc id="2959046" url="https://pl.wikipedia.org/wiki?curid=2959046" title="Stanisław Spis">
Stanisław Spis

Stanisław Spis (ur. 8 maja 1843 w Radymnie, zm. 20 października 1920 w Krakowie) – rektor i dziekan Uniwersytetu Jagiellońskiego, kanonik kapituły krakowskiej.
Życiorys.
Urodził się w rodzinie Jakuba - burmistrza Radymna i Cecylii z Zarańskich. Będąc uczniem przemyskiego gimnazjum, przerwał naukę w 1863, wstępując w szeregi powstańców styczniowych. Walczył w oddziale gen. Mariana Langiewicza. Po klęsce powstania kontynuował naukę, w 1865 zdał maturę w Przemyślu, a następnie wstąpił do tutejszego seminarium duchownego. W 1868 otrzymał święcenia kapłańskie, po których studiował teologię w Wiedniu (1869-1871), uzyskując stopień doktora. Po powrocie do Przemyśla był wykładowcą w seminarium, a następnie proboszczem w Świlczy. W 1879 lub w 1880 powołany na katedrę nauk biblijnych Nowego Testamentu Uniwersytetu Jagiellońskiego, sześciokrotnie pełnił funkcję dziekana wydziału teologicznego. W roku akademickim 1887/88 pełnił urząd rektora tej uczelni. Po 30 latach 8 marca 1910 ustąpił z katedry uniwersyteckiej. Od 1896 do 1905 był radnym miejskim. Opiekował się bursą dla synów nauczycieli noszącą nazwę „Bursy im. ks. Spisa”. W 1918 obchodził złoty jubileusz kapłański.
W 1881 został kanonikiem kapituły krakowskiej, a w 1882 otrzymał tytuł doktora honoris causa Uniwersytetu Jagiellońskiego. W 1898 otrzymał Order Korony Żelaznej III klasy. Razem z bł. Bronisławem Markiewiczem i św. Józefem Pelczarem był założycielem towarzystwa świeckiego "Powściągliwość i Praca". Pochowany na Cmentarzu Rakowickim w Krakowie.

</doc>
<doc id="2959047" url="https://pl.wikipedia.org/wiki?curid=2959047" title="Þorsteinn Erlingsson">
Þorsteinn Erlingsson

Þorsteinn Erlingsson (ur. 27 września 1858 w Fljótshlíð, zm. 28 września 1914 w Reykjavíku) – islandzki poeta, przedstawiciel romantyzmu. Urodził się w ubogiej rodzinie farmerskiej jako jeden z 13 dzieci Erlingura Pálssona i Þuriður Jónsdottir. Z powodu ubóstwa rodziny dorastał z babcią. W 1883 ukończył Menntaskólinn í Reykjavík i wyjechał do Kopenhagi na studia prawnicze, jednak nigdy ich nie ukończył. W 1895 wrócił do ojczyzny. Na przełomie wieków redagował gazetę. Od 1902 mieszkał w Reykjavíku, gdzie zmarł w 1914 na zapalenie płuc. Został pochowany na Hólavallagarður við Suðurgötu w stolicy Islandii. Był ateistą, humanistą i socjalistą. Krytykował monarchię i kapitalizm.
Był dwukrotnie żonaty: z pierwszą żoną, pochodzącą z Danii, nie miał dzieci, a z drugą, Guðrún Jónsdóttir (1878-1960), z którą wziął ślub w 1901, miał dwoje dzieci: córkę Svanhildur i syna Erlinga.

</doc>
<doc id="2959050" url="https://pl.wikipedia.org/wiki?curid=2959050" title="Orogeneza karelska">
Orogeneza karelska

Orogeneza karelska – ruchy górotwórcze z proterozoiku.
Miały one miejsce ok. 1,9–1,7 mld lat temu.
Nazwa pochodzi od Karelii – krainy geograficznej w północno-wschodniej Europie, rozciągająca się między Morzem Bałtyckim a Białym.
W czasie tej orogenezy miały miejsce liczne intruzje.

</doc>
<doc id="2959052" url="https://pl.wikipedia.org/wiki?curid=2959052" title="Mazurek (taniec stylizowany)">
Mazurek (taniec stylizowany)

Mazurek – stylizowana forma muzyczna oparta na jednym z trzech tańców: mazurze, oberku lub kujawiaku. 
Zwykle w formie pieśni dwuczęściowej. Metrum nieparzyste 3/4 lub 6/8. Rytm synkopowany. Silne akcenty na drugą, a niekiedy na trzecią część taktu. W zależności od tańca, na jakim jest oparty, tempo od wolnego (kujawiak) do szybkiego (oberek). Forma mazurka stylizowanego posiada duże zróżnicowanie tempa i charakteru. W okresie romantyzmu mazurki komponowane przez twórców romantycznych swoim charakterem zbliżały się do liryki instrumentalnej i miały refleksyjny, melancholijny charakter. 
Charakter mazurka jako stylizowanego tańca salonowego często nie pozwalał na wykorzystanie go jako muzyki do tańca. Miały na to wpływ głównie częste zmiany tempa, kontrastowa dynamika (np. "piano pianissimo"), zróżnicowana agogika (niekiedy bardzo przyspieszone tempa), zagęszczenie ornamentyki, zakłócającej podstawowy pulsu rytmiczny. Współcześnie pojawiły się interpretacje taneczne mazurka stylizowanego, wypływające z tańca improwizowanego.
W Polsce mazurki oparte na rytmice i melodyce ludowej komponowali Fryderyk Chopin, Karol Szymanowski, Oskar Kolberg. Polskim hymnem państwowym jest „Mazurek Dąbrowskiego” nieznanego kompozytora, pierwotnie wywodzący się z podlaskiej melodii ludowej.
W Rosji mazurki pisali: Aleksandr Skriabin, Milij Bałakiriew, Piotr Czajkowski, Aleksandr Borodin i Michaił Glinka.
W Czechach mazurki komponowali: Bedřich Smetana, Antonín Dvořák oraz Bohuslav Martinů.
We Francji mazurki pisali: Claude Debussy, Maurice Ravel, Jacques Offenbach oraz Léo Delibes, którego jedyny mazurek do baletu "Coppélia" stał się bardzo popularny.

</doc>
<doc id="2959053" url="https://pl.wikipedia.org/wiki?curid=2959053" title="Mazurek (taniec wiejski)">
Mazurek (taniec wiejski)

Mazurek – taneczna forma muzyczna (często utożsamiana z oberkiem) praktykowana w polskiej tradycji wiejskiej, głównie w środkowej części Polski, na nizinach.
Mazurki ludowe najczęściej przybierają formę dwuczęściową, rzadziej spotyka się formę trzy-, cztero-, pięcioczęściową. Takie melodie cenione są przez wykonawców jako trudniejsze do wykonania i tym samym podkreślające ich wirtuozerię gry. Metrum nieparzyste 3/4 lub 3/8. Tempo szybkie, z akcentami na 2 i 3 miarę. W niektórych regionach mazurkami nazywane są szybkie oberki. Czasem też nazwa "mazurek" zajęta jest w danej tradycji dla utworu o bardziej starodawnej melodii. Rytmiczna różnica między mazurkiem a oberkiem polega na bardziej płynnym, potoczystym rytmie tego drugiego, bez silniejszych akcentów. Niektórzy informatorzy podają, że dawne mazurki były śpiewane, a oberki już tylko tańczono, bez przyśpiewek.
Oskar Kolberg podaje, że na Kujawach mazurek bywał trzecią, ostatnią częścią kujawiaka, zwaną "ksebką" („k’sobie”, tj. „do siebie”), następując po chodzonym i kujawiaku właściwym zwanym "odsibka" („od siebie”). Była to najszybsza część tego tańca, której często towarzyszyły szturchańce, zgniecenia, a nawet wywrócenia tancerzy w zamieszaniu wywołanym zmianą kierunku i przyspieszeniem. 
Taniec "mazurek" tańczy się w parach po obrębie koła, wykonując ruch obrotowy na całych stopach, czasem stosując zgodny z rytmem muzyki przytup lub zwrot taneczny w drugim kierunku. Figury taneczne w oberku wynikają z improwizacji tancerzy i nie są zsynchronizowane we wszystkich parach tańczących w danym miejscu.
Mazurki obecne są jeszcze w żywej tradycji niektórych wsi Mazowsza, Rawskiego i Radomszczyzny.

</doc>
<doc id="2959057" url="https://pl.wikipedia.org/wiki?curid=2959057" title="Hilde Lauvhaug">
Hilde Lauvhaug

Hilde Lauvhaug (ur. 4 kwietnia 1989) – norweska biegaczka narciarska, dwukrotna medalistka mistrzostw świata juniorów i młodzieżowców.
Kariera.
Po raz pierwszy na arenie międzynarodowej Hilde Lauvhaug pojawiła się 27 listopada 2005 roku w zawodach FIS Race w Sjusjøen, kiedy zajęła 34. miejsce w biegu na 10 km techniką dowolną. W 2008 roku wystartowała na mistrzostwach świata juniorów w Malles Venosta, gdzie była piąta w biegu na 10 km stylem dowolnym. Na rozgrywanych rok później mistrzostwach świata juniorów w Praz de Lys-Sommand była trzecia w biegu na 5 km stylem dowolnym, a wraz z koleżankami z reprezentacji zwyciężyła w sztafecie. Podczas mistrzostw świata młodzieżowców w Hinterzarten w 2010 roku była druga w biegu łączonym na 15 km, a na mistrzostwach świata młodzieżowców w Otepää rok później zdobyła brązowy medal w biegu na 10 km stylem dowolnym. W Pucharze Świata zadebiutowała 24 listopada 2007 roku w Beitostølen, zajmując 29. miejsce w biegu na 10 km stylem dowolnym. Najlepsze wyniki w klasyfikacji generalnej osiągnęła w sezonie 2011/2012, który ukończyła na 89. pozycji. Nie startowała na mistrzostwach świata, ani igrzyskach olimpijskich.
Osiągnięcia.
Puchar Świata.
Miejsca na podium.
Lauvhaug nie stała na podium zawodów PŚ.

</doc>
<doc id="2959058" url="https://pl.wikipedia.org/wiki?curid=2959058" title="Rużar Briffa">
Rużar Briffa

Rużar Briffa (ur. 16 stycznia 1906 w Valletcie, zm. 22 lutego 1963 tamże) – maltański poeta i lekarz. Syn Ġovanny i Duminka. W 1924 rozpoczął studia medyczne na Uniwersytecie Maltańskim, a dokończył je w Londynie. Jego specjalności to wenerologia i dermatologia. W 1931 wraz z Ġużè Bonnicim założył Għaqda tal-Malti Università i rozpoczął wydawanie gazety „Leħen il-Malti” („Głos Malty”). W 1933 poślubił Constance Winifrid Dunn. W 1936 urodziła im się córka Ċeċilja. W 1950 małżeństwo zakończyło się z powodu śmierci kobiety. W 1952 ożenił się po raz drugi (jego żoną została Louisette Attard-Bajona). W lipcu 1961 zachorował na raka krtani, który był przyczyną jego śmierci w lutym 1963. Pochowany został na Santa Maria Addolorata Cemetery w Paoli. Był jednym z najwybitniejszych maltańskich poetów. Jego imieniem została nazwana jedna z ulic w mieście Mosta. W 1984 Oliver Friggieri napisał jego biografię, a w 2009 udostępniono jego poezję na płytach CD.

</doc>
<doc id="2959061" url="https://pl.wikipedia.org/wiki?curid=2959061" title="Ingegerd Troedsson">
Ingegerd Troedsson

Ingegerd Troedsson z domu Cederlöf (ur. 5 czerwca 1929 w Sztokholmie, zm. 3 listopada 2012 w Hacksta w gminie Enköping) – szwedzka polityk, w latach 1991–1994 przewodnicząca parlamentu Szwecji (Riksdagu).
Życiorys.
Z wykształcenia politolog. Zaangażowała się w działalność Umiarkowanej Partii Koalicyjnej. Od połowy lat 70. do 1994 sprawowała mandat poselski. W latach 1976–1978 w rządzie Thorbjörna Fälldina pełniła funkcję rządowego doradcy ds. społecznych. W 1986 po rezygnacji Ulfa Adelsohna ubiegała się o przywództwo w partii, przegrywając z Carlem Bildtem, została natomiast wiceprzewodniczącą partii. Była wiceprzewodniczącą Riksdagu, a w latach 1991–1994 stała na czele szwedzkiego parlamentu jako pierwsza kobieta w historii Szwecji.
Ingegerd Troedsson była mężatką, miała pięcioro dzieci.

</doc>
<doc id="2959064" url="https://pl.wikipedia.org/wiki?curid=2959064" title="Jan Dziedzic">
Jan Dziedzic

Jan Dziedzic (ur. 24 września 1959) – generał brygady Wojska Polskiego w stanie spoczynku.
Życiorys.
W 1983 ukończył Wyższą Oficerską Szkołę Samochodową w Pile, a po ukończeniu w 1985 dwuletnich studiów magisterskich w Wojskowej Akademii Technicznej w Warszawie rozpoczął w 16 pułku czołgów zawodową służbę wojskową na stanowisku dowódcy kompanii. Zajmował następnie stanowiska służbowe w 16 pułku zmechanizowanym, 32 pułku zmechanizowanym, 8 Brygadzie Zmechanizowanej, dowództwie 8 Dywizji Obrony Wybrzeża, dowództwie Pomorskiego Okręgu Wojskowego oraz w dowództwie 12 Dywizji Zmechanizowanej. W 1992 ukończył kurs przeszkolenia specjalistycznego kwatermistrzów i szefów służb technicznych, a w 2000 na Politechnice Koszalińskiej ukończył studia podyplomowe w zakresie zarządzania firmą i marketingu. W 2004 był uczestnikiem kursu specjalistycznego z zakresu planowania i realizacji funkcji państwa gospodarza (HNS) i państwa wysyłającego i od tego samego roku pełnił służbę w Sztabie Generalnym WP na stanowisku zastępcy szefa Zarządu Planowania Logistyki (P-4). W 2007 w Stanach Zjednoczonych w Newport ukończył Studium Polityki Obronnej w Akademii Dowódczej Marynarki Wojennej, a 11 listopada tegoż roku został awansowany przez Prezydenta RP Lecha Kaczyńskiego na stopień generała brygady. 16 kwietnia 2014 objął stanowisko zastępcy Szefa Sztabu Generalnego Wojska Polskiego. Z dniem 27 kwietnia 2018 roku został zwolniony ze stanowiska Zastępcy Szefa Sztabu Generalnego WP i przeniesiony do rezerwy kadrowej Ministra Obrony Narodowej. 20 września 2019 zakończył zawodową służbę wojskową i przeszedł w stan spoczynku.
Życie prywatne.
Żonaty, dwoje dzieci.

</doc>
<doc id="2959067" url="https://pl.wikipedia.org/wiki?curid=2959067" title="Zygmunt Zawadowski">
Zygmunt Zawadowski

Zygmunt Zawadowski, ps. „de Ribeiras” (ur. 3 czerwca 1899 we Lwowie, zm. 1 września 1978 na pokładzie samolotu w rejsie pomiędzy Londynem i Genewą) – polski prawnik, urzędnik konsularny i dyplomata, minister spraw zagranicznych w Rządzie RP na uchodźstwie (1976–1978).
Życiorys.
Syn Ignacego, przedsiębiorcy naftowego, i Olgi z d. Kulczyckiej. Był zatrudniony w charakterze nadzwyczajnego pomocnika kancelaryjnego w Sądzie Krajowym we Lwowie (1917-1918). W młodości był członkiem POW. U kresu I wojny światowej w listopadzie 1918 uczestniczył w obronie Lwowa podczas wojny polsko-ukraińskiej i został wówczas ranny. Brał udział także w wojnie polsko-bolszewickiej w randze ppor. rezerwy (1920). Uczestniczył w akcji plebiscytowej na Spiszu i Orawie (1920). Był urzędnikiem Banku Ziemskiego S.A. we Lwowie (1921-1922). Ukończył studia prawnicze z tytułem doktora praw na Wydziale Prawa Uniwersytetu Jana Kazimierza we Lwowie (1922) i w tym samym roku rozpoczął pracę w polskiej służbie zagranicznej, m.in. pracował w konsulacie w Pradze (1922), pełnił funkcje "attaché" konsularnego (1922-1925), następnie kierownika agencji konsularnej RP w Koszycach (1925–1928), kierownika wicekonsulatu w Użgorodzie (1928–1930), wicekonsula w kons. w Kijowie (1930–1932), pracował w Departamencie Politycznym MSZ (1932–1933), kierował konsulatem w Essen (1934–1936), ponownie pracował w Departamencie Politycznym MSZ (1936–1938). W sierpniu 1938 został mianowany kierownikiem referatu centralno-europejskiego Wydziału Politycznego MSZ. Od sierpnia 1939 był zastępcą Komisarza Generalnego Rzeczypospolitej Polskiej w Wolnym Mieście Gdańsku, 1 września 1939 został zatrzymany przez władze niemieckie, a następnie zwolniony. Przez Litwę dotarł do Francji. Po wybuchu II wojny światowej pracował dla rządu RP na uchodźstwie, m.in. jako radca/z-ca kier. referatu MSZ (1939–1940), urzędnik ambasady w Madrycie odpowiadając m.in. za pomoc dla polskich więźniów obozu w Miranda de Ebro (1940–1942), był radcą ambasady w Lizbonie (1942), oraz radcą ambasady w Kujbyszewie (1942–1943), kilkakrotnie zastępując w charakterze "chargé d’affaires ad interim" ambasadora Tadeusza Romera. W Teheranie kierował likwidacją ambasady w ZSRR. W październiku 1943 został kierownikiem Konsulatu RP w Bejrucie, następnie został posłem RP w Libanie (1944–1956) i Syrii (1944–1946). W kolejnych latach tolerowano jego pobyt w Bejrucie w charakterze nieoficjalnego przedstawiciela władz emigracyjnych, zachowując mu przywileje dyplomatyczne. Liban opuścił ostatecznie w 1971. Był ministrem spraw zagranicznych w rządzie Kazimierza Sabbata (1976–1978) i założycielem Instytutu Wschodniego „Reduta”.
Pochowany w Kolumbarium przy kościele św. Andrzeja Boboli w Londynie.

</doc>
<doc id="2959071" url="https://pl.wikipedia.org/wiki?curid=2959071" title="Death – Pierce Me">
Death – Pierce Me

Death – Pierce Me – debiutancki i jedyny album szwedzkiej grupy muzycznej Silencer, wykonującej black metal. Nagrania odbyły się w Klangschmiede Studio E. Pierwsze wydania "Death – Pierce Me" zostały wydane przez wytwórnię Prophecy Productions. Muzykę do utworów tworzono w latach 1995-2000. Teksty powstały w latach 1998−2000.
Album ukazał się w Niemczech, Rosji, Stanach Zjednoczonych i Australii.

</doc>
<doc id="2959073" url="https://pl.wikipedia.org/wiki?curid=2959073" title="Autour d'une cabine">
Autour d'une cabine

Autour d'une cabine – francuski film animowany z 1895 roku w reżyserii i na podstawie scenariusza Émila Reynauda.

</doc>
<doc id="2959074" url="https://pl.wikipedia.org/wiki?curid=2959074" title="Stanisław Jaszowski">
Stanisław Jaszowski

Stanisław Lubicz Jaszowski (ur. 1803 w Czyszkach, zm. 12 lutego 1842 we Lwowie) – polski pisarz i poeta.
Życiorys.
Był synem notariusza zamieszkałego w Przemyślu. Studiował filozofię na Uniwersytecie Lwowskim, lecz porzucił studia przed ich ukończeniem. 
W roku 1820 rozpoczął pracę w redakcji „Gazety Lwowskiej”. Wkrótce oprócz pracy dziennikarza zaczął pisać powieści, wiersze, tłumaczył sztuki teatralne. Współpracował z wieloma periodykami galicyjskimi, publikował w nich cykle "Słowianin" i "Dniestrzanka". 
Zmarł we Lwowie i został pochowany na obecnie nieistniejącym cmentarzu Paparówka na Żółkiewskim u podnóża Zamku. Podczas budowy kolei Lwów–Podzamcze Rada miejska przy pomocy Komitetu w składzie: Stanisław Kunasiewicz, Franciszek Herbert, Franciszek Waligórski i Antoni Schneider zorganizowała przeniesienie prochów na Cmentarz Łyczakowski. 22 maja 1868 roku po nabożeństwie w kościele św. Marcina odbył się ponowny pogrzeb Stanisława Jaszowskiego i jego żony. Pochowano go niedaleko grobu dr. Józefa Torosiewicza. Na kamieniu umieszczono żelazny krzyż i napis: "Stanisławowi Lubicz Jaszowskiemu członkowi Redakcji „Gazety Lwowskiej” ur. w 1803 zm. d. 12 lutego 1842 – Wieczystej pamięci czci zmarłego – Galicjanie".
Twórczość.
Wczesne utwory Jaszowskiego, m.in. "Zabawki rymotwórcze", wykazują wpływy literatury klasycyzmu i oświecenia. Późniejsze utwory reprezentowały modny wówczas romantyzm w stylu Waltera Scotta. Za najważniejszy utwór Jaszowskiego uważana jest "Bitwa pod Stubnem" wydana w roku 1831. Akcja tej powieści rozgrywa się wokół Lwowa, Przemyśla i Jarosławia w roku 1390, a jej treścią jest bitwa z najazdem tatarskim, gdzie wojska polskie walczyły pod dowództwem królowej Jadwigi. Dramat historyczny "Rozwida" napisany 13-zgłoskowcem przedstawia walki książąt ruskich w XIV wieku w okolicach Przemyśla.

</doc>
<doc id="2959088" url="https://pl.wikipedia.org/wiki?curid=2959088" title="Peter Olsson">
Peter Olsson

Peter Olsson (ur. 21 października 1961 w Danderyd) — szwedzki basista w zespołach "WC" i "Force" (który później przekształcił się w Europe). W Force grał w latach 1979-1981, gdzie brał udział w nagraniu demo (sześć utworów). Później (krótkotrwale) współpracował z Yngwie Malmsteen.

</doc>
<doc id="2959095" url="https://pl.wikipedia.org/wiki?curid=2959095" title="Dubai Sevens 1999">
Dubai Sevens 1999

Dubai Sevens 1999 – pierwsza edycja wchodzącego w skład IRB Sevens World Series turnieju Dubai Sevens przeznaczonego dla męskich reprezentacji narodowych w rugby 7. Odbyła się w dniach 2–3 grudnia 1999 roku na Dubai Exiles Rugby Ground w Dubaju będąc pierwszym turniejem sezonu 1999/2000.
Informacje ogólne.
Zawody rozegrane na Dubai Exiles Rugby Ground, tymczasowym stadionie mieszczącym 10 000 widzów, były pierwszym turniejem sezonu 1999/2000 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl".
W finale spotkały się dwie najwyżej rozstawione drużyny, a lepsi okazali się reprezentanci Nowej Zelandii. Punkty do klasyfikacji generalnej otrzymała czołowa dziewiątka.

</doc>
<doc id="2959096" url="https://pl.wikipedia.org/wiki?curid=2959096" title="Joseph Cotten">
Joseph Cotten

Joseph Cheshire Cotten Jr. (ur. 15 maja 1905 w Petersburgu, w stanie Wirginia, zm. 6 lutego 1994 w Los Angeles) – amerykański aktor filmowy, radiowy, teatralny i telewizyjny. Za rolę Ebena Adamsa w filmie "Portret Jennie" (1949) został uhonorowany Pucharem Volpiego dla najlepszego aktora na 10. MFF w Wenecji.

</doc>
<doc id="2959097" url="https://pl.wikipedia.org/wiki?curid=2959097" title="Jerzy Fryczyński">
Jerzy Fryczyński

Jerzy Jacek Fryczyński (ur. 2 lipca 1956 w Radomiu) – generał dywizji Wojska Polskiego w stanie spoczynku.
Życiorys.
W 1981 ukończył Wyższą Oficerską Szkołę Lotniczą na kierunku nawigator stanowisk dowodzenia i rozpoczął zawodową służbę wojskową w 2 Centrum Dowodzenia Bojowego Armii Lotniczej na stanowisku nawigatora punktu naprowadzania a następnie dowódcy Punktu Naprowadzania i Wskazywania Celów. W 1985 ukończył Wyższy Kurs Doskonalenia Oficerów Operacyjnych Wojsk Lotniczych i Wojsk Obrony Powietrznej Kraju, a w 1989 Akademię Sztabu Generalnego i zajmował stanowiska służbowe w Dowództwie Wojsk Lotniczych, 4 Korpusie Lotniczym, 7 pułku lotnictwa bombowo rozpoznawczego, dowództwie 3 Korpusu Obrony Powietrznej. W 1997 był na kursie Taktyczno-Operacyjnym Oficerów Wojsk Lotniczych i Obrony Powietrznej, a w 2001 na Podyplomowych Studiach Operacyjno-Strategicznych w Akademii Obrony Narodowej. Po ukończeniu studiów w latach 2001–2004 zajmował stanowisko w SG WP a w latach 2004–2006 stanowisko szefa sztabu 3 Korpusu Obrony Powietrznej.Od lutego do lipca 2007 pełnił służbę w Dowództwie Operacyjnym, a następnie został kolejno zastępcą szefa sztabu i szefem sztabu w Dowództwie Sił Powietrznych. 11 listopada 2007 został awansowany przez Prezydenta RP Lecha Kaczyńskiego na stopień generała brygady. 1 sierpnia 2013 prezydent Bronisław Komorowski awansował Fryczyńskiego na stopień generała dywizji. Z dniem 25 lutego 2016 zakończył zawodową służbę wojskową, przechodząc w stan spoczynku.

</doc>
<doc id="2959099" url="https://pl.wikipedia.org/wiki?curid=2959099" title="Ulf Adelsohn">
Ulf Adelsohn

Ulf Adelsohn (ur. 4 października 1941 w Sztokholmie) – szwedzki prawnik i polityk, w latach 1981–1986 przewodniczący Umiarkowanej Partii Koalicyjnej, były minister i deputowany.
Życiorys.
Z wykształcenia prawnik, ukończył w 1968 studia na Uniwersytecie w Sztokholmie. Od 1966 był jednocześnie przewodniczącym konserwatywnego zrzeszenia studentów. Następnie w latach 1970–1973 pracował jako asystent w dyrekcji SACO – Centralnej Organizacji Akademików Szwecji. Od 1973 do 1976 był urzędnikiem w wydziale komunikacji władz miejskich Sztokholmu. W latach 1976–1979 był burmistrzem Sztokholmu. Od 1979 do 1981 w rządzie Thorbjörna Fälldina pełnił funkcję ministra infrastruktury (w randze szefa departamentu). W latach 1981–1986 był przewodniczącym Umiarkowanej Partii Koalicyjnej. Od 1982 do 1988 sprawował mandat posła do Riksdagu. W latach 1992–2001 kierował administracją regionu Sztokholm. Później do 2011 był prezesem państwowego operatora kolejowego SJ AB.
Jest mężem polityk Leny Adelsohn Liljeroth.

</doc>
<doc id="2959100" url="https://pl.wikipedia.org/wiki?curid=2959100" title="Muhammad ibn Raszid al-Maktum">
Muhammad ibn Raszid al-Maktum



</doc>
<doc id="2959107" url="https://pl.wikipedia.org/wiki?curid=2959107" title="Dinamo-Eniergija Jekaterynburg">
Dinamo-Eniergija Jekaterynburg

Dinamo-Eniergija Jekaterynburg (ros. Динамо-Энергия Екатеринбург) – nieistniejący rosyjski klub hokejowy z siedzibą w Jekaterynburgu.
Historia.
Klub istniał w latach 1948-2007. Pierwotnie nazywał się Spartak Swierdłowsk. Jego nieoficjalnym kontynuatorem jest Awtomobilist Jekaterynburg, założony w 2007 i występujący w Kontynentalnej Lidze Hokejowej (KHL) od drugiego sezonu tych rozgrywek 2009/2010.
Trenerami klubu byli Władimir Krikunow (1996-1999), Władimir Safonow (2000-2002).
Zawodnicy.
W przeszłości w klubie kariery sportowe rozpoczynali wybitni rosyjscy hokeiści: obrońca Władimir Małachow, bramkarze Aleksiej Wołkow, Aleksandr Wjuchin, Nikołaj Chabibulin, napastnicy Siergiej Szepielew, Pawieł Daciuk, Aleksiej Jaszyn, Aleksiej Simakow, obrońca Gieorgij Miszarin.
Ponadto w zespole grali Andriej Subbotin, Aleksandr Aleksiejew, Aleksiej Badiukow, Andrej Husau, Andriej Koszkin, Andrej Pryma, Alaksiej Szczabłanau, Siarhiej Szabanau

</doc>
<doc id="2959111" url="https://pl.wikipedia.org/wiki?curid=2959111" title="Carmencita">
Carmencita

Carmencita – amerykański film krótkometrażowy z 1894 roku w reżyserii Williama K.L. Dicksona.

</doc>
<doc id="2959113" url="https://pl.wikipedia.org/wiki?curid=2959113" title="Roman Lewandowski (krytyk)">
Roman Lewandowski (krytyk)

Roman Lewandowski (ur. 1960) – krytyk i teoretyk sztuki, kurator wystaw.
Życiorys.
Adiunkt w Zakładzie Teorii i Historii Sztuki na Akademii Sztuk Pięknych w Katowicach. Jako wykładowca pracował także na Wydziale Intermediów Akademii Sztuk Pięknych w Krakowie (2007 - 2021), w Polsko-Japońskiej Wyższej Szkole Technik Komputerowych w Warszawie (2006–2012) oraz na Wydziale Sztuki Uniwersytetu Pedagogicznego w Krakowie (2014). W latach 2001–2002 prowadził Galerię Kronika w Bytomiu. W okresie 2004–2007 był redaktorem naczelnym czasopisma „Fort Sztuki“. Od 2007 r. związany z Bałtycką Galerią Sztuki Współczesnej w Słupsku, gdzie jest kuratorem wystaw. Uczestnik i organizator sympozjów oraz konferencji poświęconych sztuce współczesnej. Autor ponad 250 publikacji w czasopismach (m.in.: "ArtPapier" „Art&amp;Business”, „Arteon”, „Autoportret”, „Exit”, „Format”, „Fotografia”, „Gazeta Malarzy i Poetów”, „Kultura Współczesna” „Opcje”, „Orońsko”, „Studia kulturowe”), "Fragile", "Pamiętnik Sztuk Pięknych", w książkach i witrynach internetowych. Na jego dorobek wystawienniczy składa się kilkaset zrealizowanych wystaw i projektów (w których uczestniczyli m.in. Mirosław Bałka, Jerzy Bereś, Rafał Bujnowski, Stanisław Dróżdż, Izabella Gustowska, Grzegorz Klaman, Koji Kamoji, Dominik Lejman, Wilhelm Sasnal, Jadwiga Sawicka, Mikołaj Smoczyński, Grzegorz Sztwiertnia, Leon Tarasewicz).
Odznaczony medalem „Zasłużony dla Kultury Polskiej” (2016) oraz medalem złotym za długoletnią służbę przez Prezydenta RP. W działalności teoretycznej zajmuje się w szczególności tematyką antropologii tożsamości i podmiotowości oraz jej ikonograficznego zobrazowania w świecie sztuki współczesnej.
Ważniejsze projekty kuratorskie.
„Przestrzenie międzyprzestrzeni (Hommage à Otto Freundlich)” BGSW Słupsk; ASP Gdańsk; ASP Katowice, 2019;
„Pejzaże antropocenu” BGSW Słupsk, 2018;
„Tomasz Struk. Prześwity i (nie)pamięci” Galeria Sztuki Współczesnej BWA Katowice – Muzeum Śląskie, Katowice, 2018;
„Portretu natura martwa” BGSW Słupsk 2018;
„Inaczej niż w raju”, BGSW Słupsk – BWA Katowice, 2017;
„Eksplozja litery”, Rondo Sztuki, Katowice, 2016;
„Gatunki przestrzeni. Mirosław Bałka”, BGSW, Słupsk, 2016;
„Biennale Sztuki Młodych. Rybie Oko 4 – 9”, Bałtycka Galeria Sztuki Współczesnej, Słupsk, 2008-2017;
„Efekt pasażu”, Muzeum Górnośląskie Bytom, 2011; „Kilkanaście koanów na nieistnienie”, Galeria Labirynt, Lublin; Galeria BWA Jelenia Góra i Katowice, 2010;
„Biennale di Venezia – Lech Majewski”, Wenecja, Włochy, 2007;
„Medium Post Mortem” Centre wallon d'Art contemporain, la Châtaigneraie (w ramach 6 Biennale internationale de Gravure, Liege, Belgia, 2007;
„Forma jest Pustką – Pustka jest Formą”, Fabryka Schindlera, Kraków; Galeria Sektor I, Katowice; BGSW, Słupsk 2006; „Sky – Silesia – Sky”, Parlament Europejski, Bruksela, Belgia, 2005;
„Landschaft des Nicht-Seings”, Oberschlesisches Landesmuseum, 2002, Ratingen, Niemcy, 2002

</doc>
<doc id="2959114" url="https://pl.wikipedia.org/wiki?curid=2959114" title="Carmencita (ujednoznacznienie)">
Carmencita (ujednoznacznienie)



</doc>
<doc id="2959117" url="https://pl.wikipedia.org/wiki?curid=2959117" title="Wenus w futrze (ujednoznacznienie)">
Wenus w futrze (ujednoznacznienie)



</doc>
<doc id="2959118" url="https://pl.wikipedia.org/wiki?curid=2959118" title="Wolfgang Capito">
Wolfgang Capito

Wolfgang Capito (także Wolfgang Fabricius Capito, Wolfgang Fabricius Köpfle; ur. w 1478 w Haguenau; zm. 4 listopada 1541 w Strasburgu) – reformator religijny ze Strasburga.
Życie i działalność.
Wolfgang Capito urodził się w Haguenau/Alzacja jako syn poważanego mistrza kowalskiego Johanna Köpfle. Później zlatynizował swoje nazwisko na Wolfgang Capito i przyjął drugie imię Fabricius pochodzące od wykonywanego zawodu ojca również przetłumaczonego na język łaciński. Pierwsze nauki pobierał w lokalnej szkole a później w szkole łacińskiej w Pforzheim. Studiował na uniwersytecie w Ingolstadt, gdzie w 1501 roku otrzymał tytuł baccalaureus artium. W 1504 roku zapisał się na uniwersytet w Heidelbergu. W 1511 roku otrzymał tytuł licencjata na uniwersytecie we Fryburgu Bryzgowijskim, a w 1515 roku został doktorem teologii. Z okresu studiów we Fryburgu Bryzgowijskim pozostało mu kilku znajomych, którzy w tym samym czasie przebywali na uniwersytecie. Zawarł znajomość z humanistą Jakobem Wimpfelingiem, prawnikiem Ulrichem Zasiusem i teologiem Gregorem Reischem. Poznał tutaj także Matthäusa Zella i Jakoba Sturma, jego późniejszych współbojowników w Strasburgu, przypuszczalnie również Thomasa Murnera jego przyszłego przeciwnika.
W 1512 został powołany przez biskupa Spiry na kanonika w Bruchsal. W tym czasie uczył się języka hebrajskiego i poznał Konrada Pellikana i Jana Oekolampada. W 1515 został kaznodzieją w katedrze w Bazylei. Otrzymując ten urząd został automatycznie wykładowcą teologii i hebraistyki na uniwersytecie w Bazylei. W 1517 roku został rektorem uniwersytetu. Bywał w kręgach Erazma z Roterdamu i prowadził korespondencję z Marcinem Lutrem i Huldrychem Zwinglim (od 1520 roku).
Jego kazania na temat listu Pawła do Rzymian cieszyły się dużym powodzeniem.
Za rekomendacją Erazma i Ulricha von Hutten został w 1520 roku kaznodzieją w katedrze w Moguncji. Jako doradca arcybiskupa Albrechta Hohenzollerna próbował wpłynąć na prowadzony spór między wyznaniami i jako palatyński kanclerz osiągnąć porozumienie z Lutrem. W 1521 roku towarzyszył biskupowi Albrechtowi na sejmie Rzeszy w Wormacji i wypowiedział się za Lutrem. Jego działalność mediacyjna wywołała jednakże irytację Marcina Lutra, którą w marcu 1522 roku próbował załagodzić podczas wizyty Lutra w Wittenberdze. Jego rola jako ukrytego stronnika luterańskiego ruchu spowodowała, że życie jego na katolickim zamku Hochburg w Moguncji stało się zagrożone. Dlatego też Capito w 1523 roku przeprowadził się do Strasburga.
Reformacja w Strasburgu.
W marcu 1523 roku powrócił Capito do Strasburga i podjął się jako prebendariusz stanowisko proboszcza w kościele św.Tomasza. Na początku jego pozycja była kwestionowana zarówno przez papistów, jak również przez luteran. Dopiero po rozmowie z ewangelickim kaznodzieją z katedry Matthäusem Zell latem 1523 roku wydaje się, że ostatecznie przeszedł na stronę Reformacji. W pewnym usprawiedliwieniu próbował on uzasadnić swoją postawę przed biskupem. W tym samym roku zaczął głosić kazania w kościele Saint-Pierre-le-Jeune. W jednym z kolejnych pism do biskupa opowiada się po stronie kaznodziejów, którzy zawarli małżeństwa i zostali ekskomunikowani przez biskupa (Appellation der eelichen Priester 1524).
Capito uczestniczył w wykładach z interpretacji Starego Testamentu, które zostały przeprowadzone w klasztorze franciszkanów bosych i był obok Matthäusa Zell, Kaspara Hedio i Marcina Bucera jedną z ważniejszych postaci wczesnej Reformacji w Strasburgu. Gdy latem 1524 roku doszło do dyskusji z prowincjałem augustianinem Konradem Tregerem, Capito był jednym czołowych reprezentantów po stronie nowo wierzących. Nie doszło wtedy do żadnej właściwej dyskusji. Capito opublikował kilka pism przeciw Tregerowi (Tregerhandel). Wciąż dochodziło do głosu jego niezdecydowanie. Podczas wojny chłopskiej próbował wezwać razem z Bucerem i Zellem w Altdolrf chłopów do umiarkowania i cierpliwości. Także w dyskusji o Komunię Świętą, wyraził się w sporze między Lutrem a Andreasem Karlstadtem, troszcząc się o porozumienie. Od 1525 roku do 1529 Capito próbował przekonać razem z innymi ewangelickimi kaznodziejami władze Strasburga do zniesienia mszy.
W 1526 roku doszło do oziębienia pomiędzy Capito i Bucerem z powodu, jak twierdził Bucer zbyt łagodnej postawy Capito wobec anabaptystów. Capito nie negował chrztu dzieci, ale mógł wyobrazić sobie inne formy chrztu. Tolerancja w odniesieniu do anabaptystów objawiła się poprzez przyjmowaniu różnych stronników radykalnej Reformacji. W jego domu przebywali między innymi Ludwig Hätzer, Andreas Cellarius, Kaspar Schwenkfeld i Miguel Servet. Gdy później męczennik anabaptystów Michael Sattler został pojmany i uwięziony, na próżno Capito starał się o jego uwolnienie.
Polityka kościelna.
Capito był współtwórcą Confessio Tetrapolitana, uczestniczył w konkordii wittenberskiej, brał udział w dyspucie berneńskiej w 1528 roku i był współtwórcą synodu w Bernie w 1532 roku. Brał udział w rozmowach religijnych w Hagenau w 1540 roku, w dyspucie teologicznej w Wormacji w 1541 roku, w sejmie Rzeszy w Ratyzbonie w 1541 roku. W dyskusjach z anabaptystami był często ustępliwy, ale w 1534 roku wystąpił zdecydowanie przeciw nim.
Polityka małżeńska.
Po tym gdy Capito ostatecznie zerwał z Kościołem katolickim i został kaznodzieją w kościele Jung-Sankt-Peter, poślubił w sierpniu 1524 roku Agnes Röttel, córkę strasburskiego radcy i jego nowa postawa religijna stała się dla wszystkich widoczna. Bucer, który bardzo nalegął, żeby się ożenił, proponował mu małżeństwo z Odilią von Utenheim, która została później małżonką Cellariusa. Capito z Agnes miał kilkoro dzieci.
Kiedy jego pierwsza żona zmarła na dżumę w 1531 roku, Bucer nalegał, aby ponownie się ożenił. W grę wchodziło małżeństwo z córką reformatora z Konstancji Margarete Blarer. Sam Capito jednak brał pod uwagę Sabinę Bader, wdowę po augsburskim męczenniku anabaptyście Augustinie Bader. W tym samym roku, gdy Capito został wdowcem zmarł reformator z Bazylei Jan Oekolampad. Oekolampad zostawił po sobie małżonkę i czworo małoletnich dzieci. Już po pięciu miesiącach ożenił się z o dwadzieścia lat młodszą od siebie dwukrotną wdową Wibrandis Rosenblatt, która urodziła mu kolejne pięć dzieci.
Gdy w 1541 roku ponownie wybuchła epidemia dżumy zmarło troje jej dzieci, a 4 listopada zmarł również jej małżonek Wolfgang Capito. Po pięciu miesiącach wyszła za mąż po raz czwarty za ich wspólnego przyjaciela Marcina Bucera.

</doc>
<doc id="2959119" url="https://pl.wikipedia.org/wiki?curid=2959119" title="Wiatrak holenderski przy ul. Milczańskiej w Poznaniu">
Wiatrak holenderski przy ul. Milczańskiej w Poznaniu

Wiatrak - Turbina Wietrzna – zabytkowy obiekt znajdujący się w Poznaniu przy ul. Milczańskiej na Łacinie.
Historia.
Obiekt został indywidualnie zaprojektowany i zbudowany w latach 1910-1912 dla potrzeb gospodarstwa ogrodniczego należącego do Franciszka Rybaka. Konstrukcja obiektu powstała zgodnie z wytycznymi i według koncepcji fundatora. Wybrane elementy stalowe zbiornika, cześć instalacji hydraulicznej zostały częściowo wykonane w Poznaniu, pozostałe elementy sprowadzono z zagranicy.
Obiekt służył do pozyskiwania, gromadzenia oraz stałego zaopatrzenia w bieżącą wodę domu, sąsiednich pól, sadów oraz szklarni należących do ogrodnictwa właścicieli. Obiekt był zasilany wyłącznie siłą wiatru, która służyła do napędzania wielo-płatowej turbiny wiatrowej oraz systemu gromadzenia i nawadniania. Następnie miał zostać wykorzystany do produkcji energii elektrycznej (co nigdy nie nastąpiło). W trakcie swojego istnienia turbina była świadkiem wielu interesujących wydarzeń. Po kilku latach bezawaryjnego działania w momencie wybuchu powstania wielkopolskiego w 1918 roku, właściciele uszyli z prześcieradeł oraz inletu długą biało-czerwoną flagę, która była wywieszona od samej góry do dołu obiektu.
W trakcie drugiej wojny światowej zaginęła również dokumentacja techniczna obiektu wraz z liczną dokumentacją fotograficzną. Z końcem wojny w 1945 roku żołnierze niemieccy z karabinem wyborowym znajdowali się w odkrytym, stalowym zbiorniku na szczycie obiektu strzelając do nacierających Rosjan. Żołnierze rosyjscy ostrzelali obiekt z ciężkiej broni – co najmniej jeden celny strzał w konstrukcję murowaną poniżej zbiornika od strony wschodniej powodując widoczne do dzisiaj przesunięcie cegieł do wewnątrz obiektu oraz celny strzał w wieżę stalową. Obiekt przechylił się też nieznacznie w tym kierunku. Ponadto, od strony wschodniej i południowej, są widoczne liczne ślady pocisków na cegłach od strony zewnętrznej.
Obiekt jest oryginalny w swoim rozwiązaniu w skali kraju i stanowi unikat pod względem całości przyjętych rozwiązań (turbina wietrzna, pompa wodna, zbiornik, rozprowadzenie wody), będąc połączeniem wiatraka z wieżą ciśnień. Obiekt zlokalizowany przy ul. Milczańskiej w Poznaniu dnia 9 marca 1993 został wpisana do rejestru zabytków pod numerem A-410. W miejscowym planie zagospodarowania przestrzennego wprowadzony jest nakaz rewitalizacji wiatraka.
Otoczenie.
W kierunku północnym: trasa tramwajowa na Franowo, Piaśnica, Malta. W kierunku południowym: estakada w ciągu ul. B. Krzywoustego, dolina Obrzycy. Na wschód: pozostałości bocznicy Średzkiej Kolei Powiatowej, os. Lecha. Na zachodzie: Centrum handlowe Posnania, Rondo Rataje. Pod koniec XX w. oraz w XXI w. w bezpośredniej bliskości zostały wybudowane osiedla z budynkami mieszkaniowymi wielorodzinnymi (Polanka, Zielony Taras).

</doc>
<doc id="2959121" url="https://pl.wikipedia.org/wiki?curid=2959121" title="Tadeusz Skóra">
Tadeusz Skóra

Tadeusz Skóra (ur. 14 czerwca 1928 w Strupinie Dużym, zm. 25 listopada 2014 w Warszawie) – polski polityk i sędzia, wiceminister sprawiedliwości od 15 marca 1972 do 16 czerwca 1989.
Życiorys.
Syn Jana i Stanisławy. W marcu 2006 Główna Komisja Ścigania Zbrodni przeciwko Narodowi Polskiemu IPN postawiła go w stan oskarżenia za popełnienie zbrodni komunistycznej (udział we wprowadzeniu stanu wojennego 13 grudnia 1981). Od września 2008, zasiadał na ławie oskarżonych w toczącym się w tej sprawie przed warszawskim Sądem Okręgowym procesie. Na ławie oskarżonych zasiedli także: b. I sekretarz KC PZPR i premier gen. Wojciech Jaruzelski, b. I sekretarz KC PZPR Stanisław Kania, b. minister obrony narodowej gen. Florian Siwicki, b. minister spraw wewnętrznych gen. Czesław Kiszczak, oraz b. członkini Rady Państwa Eugenia Kempara. W procesie Skóra miał postawiony zarzut podżegania członków Rady Państwa do złamania konstytucji, za co groziła mu kara do 3 lat pozbawienia wolności. W grudniu 2008 Sąd Okręgowy w Warszawie wyłączył jednak Tadeusza Skórę z procesu w związku z nieuchyleniem jego immunitetu sędziowskiego. Orzekał w Sądzie Okręgowym w Lublinie.

</doc>
<doc id="2959122" url="https://pl.wikipedia.org/wiki?curid=2959122" title="Bo Lundgren">
Bo Lundgren

Bo Axel Magnus Lundgren (ur. 11 lipca 1947 w Kristianstad) – szwedzki polityk i urzędnik państwowy, długoletni deputowany, w latach 1999–2003 przewodniczący Umiarkowanej Partii Koalicyjnej.
Życiorys.
Z wykształcenia ekonomista, ukończył w 1972 studia na Uniwersytecie w Lund. Został działaczem Umiarkowanej Partii Koalicyjnej. Z jej ramienia w latach 1976–2004 sprawował mandat posła do Riksdagu. W rządzie Carla Bildta (1991–1994) pełnił funkcję ministra do spraw podatków w resorcie finansów. W 1999 został przewodniczącym partii, zrezygnował po czterech latach i słabym wyniku wyborczym swojego ugrupowania. Od 2004 do 2012 był dyrektorem generalnym Szwedzkiego Narodowego Biura Zarządzania Długiem (Riksgäldskontoret). Przeszedł następnie do sektora prywatnego.

</doc>
<doc id="2959123" url="https://pl.wikipedia.org/wiki?curid=2959123" title="Carmencita (film 1897)">
Carmencita (film 1897)

Carmencita – niemiecki film krótkometrażowy z 1897 roku.

</doc>
<doc id="2959126" url="https://pl.wikipedia.org/wiki?curid=2959126" title="Ilari Filppula">
Ilari Filppula

Ilari Filppula (ur. 5 listopada 1981 w Vantaa w Finlandii) – fiński hokeista, reprezentant Finlandii.
Jego młodszy brat Valtteri (ur. 1984) także został hokeistą.
Kariera.
Wychowanek klubu EVU. Od maja 2011 zawodnik klubu Jokerit, w którym grał dwa lata. Od czerwca 2013 zawodnik CSKA Moskwa, związany rocznym kontraktem. Od kwietnia 2014 zawodnik szwajcarskiego klubu HC Lugano, związany dwuletnim kontraktem. Od stycznia 2016 zawodnik MODO. Od kwietnia 2016 do kwietnia 2017 zawodnik Malmö Redhawks. Od maja 2017 ponownie zawodnik TPS. W styczniu 2021 ogłosił zakończenie kariery zawodniczej i podjęcie studiów psychologii na Uniwersytecie Otwartym.

</doc>
<doc id="2959127" url="https://pl.wikipedia.org/wiki?curid=2959127" title="Juliana Sokolová">
Juliana Sokolová

Juliana Sokolová, ur. 19 lipca 1981 w Koszycach we wschodniej części Słowacji (w ówczesnej Czechosłowacji) – słowacka filozofka i pisarka.
Życiorys.
Juliana Sokolová spędziła część swojego dzieciństwa w Misratah (Libia). Studiowała filozofię na Uniwersytecie w York (Wielka Brytania).
Napisała pracę magisterską o fenomenologii Emmanuela Levinasa (fenomenologia odpowiedzialności).
W latach 2005–2008 mieszkała na Bałkanach, między innymi w Kosowie i w Sarajewie. Ponadto mieszkała w Brightonie, w Londynie i w Berlinie. W 2008 dostała stypendium "Arts and Humanities Research Council" od rządu brytyjskiego, aby przeprowadzić badania naukowe na problematyką cierpienia w obrazach medialnych w King’s College w Londynie.
Od 2010 jest adjunktem filozofii sztuki w sekcji teorii i historii sztuki na wydziale sztuk pięknych na Uniwersytecie w Koszycach (TUKE). Wykłada, między innymi, dla studentów designu.
Jej badania skupiają się na starożytnej filozofii greckiej (między innymi cynizm) oraz na teorii architektury i kinematografii. Bada również kwestię języków i pamięci grupowej w przestrzeni miejskiej, szczególnie w Koszycach.
W 2012 była komisarzem wystawy "To není obraz, to je stín" Jána Durina. W 2013 była komisarzem wystawy "Meet me in the middle by Juka Araikawa" w ramach programu K.A.I.R. Košice Artist in Residence.
W 2013 uczestniczy w projekcie europejskim "Mécanismes pour une entente" ("Mechanizmy porozumienia"), w ramach którego rezydowała w Krakowie od maja do czerwca.
Pisze po słowacku, angielsku i czasami po węgiersku (język ojczysty jej mamy).
Twórczość.
Regularnie publikuje artykuły w różnych mediach słowackich (, "FlashArt", ".týždeň", "SME") i zagranicznych (, Berlin, "", Londyn).

</doc>
<doc id="2959128" url="https://pl.wikipedia.org/wiki?curid=2959128" title="Macierz chloroplastu">
Macierz chloroplastu



</doc>
<doc id="2959132" url="https://pl.wikipedia.org/wiki?curid=2959132" title="Gösta Bohman">
Gösta Bohman

Gösta Bohman (ur. 15 stycznia 1911 w Sztokholmie, zm. 12 sierpnia 1997 tamże) – szwedzki prawnik i polityk, w latach 1970–1981 przewodniczący Umiarkowanej Partii Koalicyjnej, były minister i deputowany.
Życiorys.
Z wykształcenia prawnik, ukończył w 1936 studia w szkole wyższej w Sztokholmie (przemianowanej następnie na uniwersytet). Od 1942 pracował w izbie handlowej w Sztokholmie, w latach 1948–1970 był zastępcą dyrektora generalnego tej instytucji. Zaangażował się w działalność Umiarkowanej Partii Koalicyjnej, od 1965 był jej wiceprzewodniczącym, a w latach 1970–1981 pełnił funkcję przewodniczącego. Zasiadał w izbie niższej (1958–1969) i izbie wyższej (1970) parlamentu, następnie był posłem do jednoizbowego Riksdagu (1971–1991). W latach 1976–1978 i 1979–1981, tj. w dwóch rządach Thorbjörna Fälldina, sprawował urząd ministra gospodarki.
Gösta Bohman był żonaty, miał pięcioro dzieci, jedna z jego córek była żoną Carla Bildta.

</doc>
<doc id="2959136" url="https://pl.wikipedia.org/wiki?curid=2959136" title="Secret Time">
Secret Time

Secret Time – debiutancki minialbum południowokoreańskiej grupy Secret, wydany 1 kwietnia 2010 roku w Korei Południowej. Zadebiutował na 4 pozycji na liście Gaon Chart i sprzedał się w nakładzie ponad 10 tys. egzemplarzy.

</doc>
<doc id="2959137" url="https://pl.wikipedia.org/wiki?curid=2959137" title="Maria Leissner">
Maria Leissner

Maria Leissner (ur. 21 stycznia 1956 w Göteborgu) – szwedzka polityk, ekonomistka i dyplomata, była deputowana, a także przewodnicząca Ludowej Partii Liberałów.
Życiorys.
Z wykształcenia ekonomistka, studiowała na uniwersytetach w Göteborgu i Uppsali. Została działaczką Ludowej Partii Liberałów, od 1983 do 1985 kierowała jej organizacją młodzieżową. W latach 1985–1991 sprawowała mandat posłanki do Riksdagu. Od 1995 do 1997 była przewodniczącą Ludowej Partii Liberałów. Przeszła następnie do pracy w resorcie spraw zagranicznych. W latach 2000–2004 była ambasadorem Szwecji w Gwatemali (z akredytacją na kilka innych państw regionu), pozostawała następnie urzędnikiem ministerstwa w ramach różnych projektów. W 2012 została sekretarzem generalnym Wspólnoty Demokracji.

</doc>
<doc id="2959140" url="https://pl.wikipedia.org/wiki?curid=2959140" title="Andrzej Wiśniewski (generał)">
Andrzej Wiśniewski (generał)

Andrzej Stanisław Wiśniewski (ur. 20 marca 1952) – polski wojskowy i lekarz, generał brygady dr n. med. Wojska Polskiego.
Życiorys.
Andrzej Stanisław Wiśniewski w 1977 ukończył studia na Wydziale Lekarskim Wojskowej Akademii Medycznej w Łodzi i rozpoczął zawodową służbę wojskową w 107 Wojskowym Szpitalu Garnizonowym w Wałczu na stanowisku młodszego asystenta. Po odbyciu stażu w szpitalu został wyznaczony w 49 pułku zmechanizowanym na stanowisko lekarza. W 1997 w Wojskowej Akademii Medycznej uzyskał tytuł doktora nauk medycznych. W czasie służby wojskowej zajmował stanowiska służbowe w dowództwie 20 Dywizji Pancernej, 58 Batalionie Medycznym, Dowództwie Pomorskiego Okręgu Wojskowego oraz w 107 Szpitalu Wojskowym. Komendant 10 Wojskowego Szpitala Klinicznego z Polikliniką w Bydgoszczy w latach 1995–2007. Posiada II stopień specjalizacji w zakresie organizacji i ochrony zdrowia wojsk oraz II stopień specjalizacji w dziedzinie położnictwa i ginekologii. Ma również tytuł specjalisty w dziedzinie zdrowia publicznego. 11 czerwca 2007 objął obowiązki Szefa Inspektoratu Wojskowej Służby Zdrowia, a 11 listopada tegoż roku został awansowany przez Prezydenta RP Lecha Kaczyńskiego na stopień generała brygady. 1 czerwca 2011 pożegnał się z mundurem i przeszedł do rezerwy.

</doc>
<doc id="2959141" url="https://pl.wikipedia.org/wiki?curid=2959141" title="Dźwiński Wiestnik">
Dźwiński Wiestnik



</doc>
<doc id="2959143" url="https://pl.wikipedia.org/wiki?curid=2959143" title="Szkoła Białoruska">
Szkoła Białoruska



</doc>
<doc id="2959144" url="https://pl.wikipedia.org/wiki?curid=2959144" title="Szkoła i Życie">
Szkoła i Życie



</doc>
<doc id="2959146" url="https://pl.wikipedia.org/wiki?curid=2959146" title="Aleksander Piczuszkin">
Aleksander Piczuszkin



</doc>
<doc id="2959150" url="https://pl.wikipedia.org/wiki?curid=2959150" title="Friedrichs Rubenis">
Friedrichs Rubenis



</doc>
<doc id="2959153" url="https://pl.wikipedia.org/wiki?curid=2959153" title="Edison Kinetoscopic Record of a Sneeze">
Edison Kinetoscopic Record of a Sneeze

Edison Kinetoscopic Record of a Sneeze (tytuł alternatywny: "Fred Ott's Sneeze") – kilkusekundowy amerykański film z 1894 roku przedstawiający kichającego Freda Otta pracownika laboratorium Thomasa Edisona.

</doc>
<doc id="2959156" url="https://pl.wikipedia.org/wiki?curid=2959156" title="Augusts Valdemars Alksnitis">
Augusts Valdemars Alksnitis



</doc>
<doc id="2959157" url="https://pl.wikipedia.org/wiki?curid=2959157" title="Rudolfs Muizzemnieks">
Rudolfs Muizzemnieks



</doc>
<doc id="2959158" url="https://pl.wikipedia.org/wiki?curid=2959158" title="Diecezja Banfora">
Diecezja Banfora

Diecezja Banfora – diecezja rzymskokatolicka w Burkina Faso. Powstała w 1998.

</doc>
<doc id="2959159" url="https://pl.wikipedia.org/wiki?curid=2959159" title="Teodors Abrams">
Teodors Abrams



</doc>
<doc id="2959161" url="https://pl.wikipedia.org/wiki?curid=2959161" title="Emily Ratajkowski">
Emily Ratajkowski

Emily O’Hara Ratajkowski (ur. 7 czerwca 1991 w Londynie) – amerykańska modelka i aktorka.
Życiorys.
Urodziła się 7 czerwca 1991 w Londynie. Wychowała się w rodzinie artystycznej, jest córką malarza Johna Ratajkowskiego i pisarki Kathleen Balgley. Jej ojciec ma polskie korzenie, a matka jest Żydówką. Większość dzieciństwa spędziła w Irlandii, Kalifornii i na Majorce − często zmieniała miejsce zamieszkania z powodu podróży rodziców.
W wieku 14 lat podpisała kontrakt z agencją modelek Ford Models, równolegle z pracą modelki ukończyła szkołę średnią. Występowała głównie w kampaniach firm odzieżowych. Większą rozpoznawalność przyniosła jej naga sesja do magazynu „Treats!”, później pojawiła się w teledysku do utworu „Blurred Lines” Robina Thicke i „Love Somebody” zespołu Maroon 5.
23 lutego 2018 wyszła za mąż za producenta filmowego i aktora Sebastiana Bear-McClarda, z którym ma syna Sylvestra Apollo. W lipcu 2022 rozstała się z mężem. We wrześniu złożyła pozew o rozwód.

</doc>
<doc id="2959162" url="https://pl.wikipedia.org/wiki?curid=2959162" title="Diecezja Dédougou">
Diecezja Dédougou

Diecezja Dédougou – diecezja rzymskokatolicka w Burkina Faso. Powstała w 2000 po podziale diecezji Nouna-Dedougou.

</doc>
<doc id="2959163" url="https://pl.wikipedia.org/wiki?curid=2959163" title="Paweł Delle">
Paweł Delle



</doc>
<doc id="2959164" url="https://pl.wikipedia.org/wiki?curid=2959164" title="Jedinaja Rossija">
Jedinaja Rossija



</doc>
<doc id="2959165" url="https://pl.wikipedia.org/wiki?curid=2959165" title="Pociąg pancerny Jedinaja Rossija">
Pociąg pancerny Jedinaja Rossija



</doc>
<doc id="2959166" url="https://pl.wikipedia.org/wiki?curid=2959166" title="Ulf Holm">
Ulf Holm

Ulf Holm (ur. 4 czerwca 1969 w Staffanstorp) – szwedzki polityk, parlamentarzysta europejski i krajowy.
Życiorys.
Absolwent zarządzania na Uniwersytecie w Lund (1987). Został działaczem Partii Zielonych, pełnił funkcję sekretarza organizacji młodzieżowej tego ugrupowania. W pierwszych w historii Szwecji wyborach do Parlamentu Europejskiego w 1995 uzyskał mandat eurodeputowanego, który sprawował do 1999. Zasiadał w Grupie Zielonych, Komisji ds. Badań Naukowych, Rozwoju Technicznego i Energii oraz Komisji ds. Kontroli Budżetu. W wyborach w 2002, 2006 i 2010 był wybierany do Riksdagu. W 2010 został wiceprzewodniczącym parlamentu. W 2014 powołany na sekretarza stanu w resorcie finansów.
Jest jawnym homoseksualistą.

</doc>
<doc id="2959169" url="https://pl.wikipedia.org/wiki?curid=2959169" title="W ciemność. Star Trek">
W ciemność. Star Trek

W ciemność. Star Trek lub Star Trek: W ciemność (ang.: "Star Trek Into Darkness") – amerykański film fantastycznonaukowy z 2013 roku w reżyserii J.J. Abramsa. To dwunasty film z serii Star Trek osadzony w fantastycznonaukowym uniwersum stworzonym przez Gene’a Roddenberry’ego i jednocześnie kontynuacja filmu Star Trek z 2009 roku.
Film fabułą w dużym stopniu bazuje na filmie "".
Fabuła.
Statek USS „Enterprise” zostaje wysłany na planetę w systemie Nibiru, w celu obserwacji prymitywnej cywilizacji. Podczas misji kapitan James T. Kirk zostaje zmuszony do naruszenia Pierwszej Dyrektywy i ujawnienia statku mieszkańcom planety, żeby ratować życie pierwszego oficera, Spocka, który znalazł się w strefie wybuchu wulkanu. Po powrocie na Ziemię zostaje zdegradowany, a dowództwo nad statkiem przejmuje admirał Christopher Pike. Niedługo potem obaj zostają wezwani na nadzwyczajne spotkanie dowództwa Gwiezdnej floty, by przedyskutować atak na tajną Sekcję 31 ulokowaną w Londynie, którą założył ich były agent, John Harrison. Podczas narady dochodzi do ataku śmigłowca bojowego, w którym ginie Pike. Kirkowi udaje się zniszczyć maszynę, ale pilotujący nią Harrison ucieka na Kronosa – ojczystą planetę Klingonów. W tej sytuacji admirał Alexander Marcus przywraca go na dowódcę statku „Enterprise” i wysłany z misją zlikwidowania Harrisona. Jednak, Spock, dr Leonard McCoy i Uhura przekonują Kirka do schwytania zamachowca.
Po wylądowaniu na Kronosie wyruszają na poszukiwania, ale zostają zatrzymani przez Klingonów. Z opresji ratuje ich Harrison, który następnie oddaje się w ich ręce. Ujawnia też, że tak naprawdę nazywa się Khan i jest genetycznie zmodyfikowanym nadczłowiekiem, którego po trzystuletniej przerwie wybudził admirał Marcus, by wykorzystać go w przyszłej wojnie pomiędzy Federacją a Klingonami. Okazuje się też, że w prototypowych torpedach fotonowych, w które admirał wyposażył „Enterprise”, znajdują się kriogeniczne kapsuły z członkami załogi Khana, którzy byli jego zakładnikami.
Wkrótce pojawia się okręt wojenny Federacji, USS „Vengeance”, dowodzony przez admirała Marcusa, który żąda od Kirka wydania Khana. Gdy kapitan odmawia i usiłuje wrócić na Ziemię, „Enterprise” zostaje zaatakowany. Ponieważ doznaje ciężkich uszkodzeń, kapitan Kirk proponuje wydanie Khana, w zamian za oszczędzenie swojej załogi, ale admirał odmawia i ujawnia, że zniszczenie „Enterprise” i pozbycie się Khana w celu rozpoczęcia wojny z Klingonami od początku było jego zamiarem. Od zagłady ratuje ich jednak Scotty, który trafiając na statek admirała przed startem do „Enterprise” odcina zasilanie. Dołącza też do niego kapitan Kirk z Khanem, którzy przejmują mostek. Ponieważ nie ufa Khanowi usiłuje go obezwładnić, ale ten wymyka się spod kontroli, zabija admirała Marcusa i sam przejmuje kontrolę nad „Vengeance”.
W zamian za uwolnienie kapitana i jego ludzi, domaga się od Spocka przekazania mu torped z jego załogą. Spock przystaje na te warunki, ale wysyła mu torpedy bez ludzi, a uzbrojone w materiał wybuchowy, które po detonacji obezwładniają USS „Vengeance”. W międzyczasie oba statki zaczynają zniżać się do Ziemi. Żeby pomóc załodze „Enterprise” odzyskać kontrolę nad okrętem kapitan Kirk naprawia jego rdzeń, ale zostaje śmiertelnie napromieniowany i umiera. Z kolei Khan rozbija „Vengeance” w San Francisco i ucieka. W pościg rusza za nim Spock. Tymczasem badania dr McCoya wykazują, że krew Khana posiada regeneracyjne właściwości, które mogą uratować Kirka. Wysyła więc Uhurę, by poinformowała o tym Spocka. Ostatecznie Khan zostaje ponownie schwytany i umieszczony w kriogenicznej kapsule.
Rok później przywrócony do życia kapitan Kirk, wyrusza odnowionym statkiem „Enterprise” w pięcioletnią misję badawczą.
Produkcja.
Przygotowania.
Jeszcze przed premierą pierwszej części, w czerwcu 2008 r. poinformowano, że wytwórnia Paramount Pictures jest zainteresowana podpisaniem kontraktu na kontynuację z jej głównymi producentami. W marcu 2009 r. doniesienia te zostały potwierdzone, jak i to, że pisaniem scenariusza znów zajmie się Roberto Orci, Alex Kurtzman i Damon Lindelof. Prace nad nim ruszyły w czerwcu 2009 r. i w pierwotnych założeniach miał on być podzielony na dwie części. Zakładano też, że jego premiera może się odbyć w 2011 r. W 2010 roku przesunięto ją na 29 czerwca 2012 r.. Rozpoczęło się też kompletowanie obsady, z której wycofał się Leonard Nimoy, wcielający się w poprzednim filmie w starszą wersję Spocka. Dużą trudność sprawiło również twórcom wybranie odpowiedniego czarnego charakteru. Reżyser filmu J.J. Abrams stwierdził, że świat stworzony przez Gene’a Roddenberry’ego jest tak ogromny, że wskazanie jednej wyróżniającej się z niego rzeczy jest naprawdę trudne. Dodał też, że z powodu rozbieżnych wizji scenarzystów w grudniu 2010 r. scenariusz nadal nie był gotowy. W styczniu 2011 r. nie był nawet pewien, czy to on zajmie się reżyserią filmu.
W lutym 2011 r. Orci poinformował na Twitterze, że scenariusz będzie skończony w marcu. Pomimo tego, że nie był on jeszcze w pełni gotowy wytwórnia Paramount Pictures rozpoczęła przygotowania do produkcji. Do jego realizacji znów wybrała J.J. Abramsa i poprosiła o zrealizowanie go w 3D. Abrams uznał jednak, że obraz zostanie najpierw nakręcony tradycyjną techniką i dopiero potem przekonwertowany na 3D. Wyraził też zainteresowanie formatem IMAX, mówiąc, że jest jego wielkim fanem. Oznajmił także, że po zakończeniu prac nad filmem "Super 8" całkowicie skupi się na produkcją Star Treka. Niepewność co do jego zaangażowania spowodowała, że choć scenariusz był gotowy to poprawki nad nim ciągle się przeciągały.
Zdjęcia.
Główne zdjęcia rozpoczęły się 12 stycznia 2012 r. i zostały zakończone w maju tego samego roku. Część sekwencji zrealizowano w formacie IMAX, które łącznie zajmują trzydzieści minut filmu.
Większość scen nakręcono w Los Angeles i okolicach Lawrence Livermore National Laboratory w Livermore. Pozostałe ujęcia sfilmowano w Paramount Studios w Hollywood, Sony Pictures Studios w Culver City, Crystal Cathedral w Garden Grove i posiadłości Greystone w Beverly Hills.
Tytuł.
10 września 2012 r. wytwórnia Paramount potwierdziła, że tytuł nowego filmu to "Star Trek Into Darkness". J.J. Abrams powiedział, że w przeciwieństwie do wcześniejszych filmów z serii, nie chciał, żeby jego druga część Star Treka zawierała w tytule numer. Spowodowano to było tym, że nie chciano rozpoczynać kolejnej numeracji, którą zapoczątkował ', ani też przeskakiwać z tytułu poprzedniej części "Star Trek" do "Star Trek 12". Uznano też, że lepiej dodać jakieś słowa do tytułu, niż pisać je po dwukropku, jak było np. w filmach ' czy "", które zdaniem Damona Lindelofa nie brzmiały zbyt dobrze.
Oficjalnie polskim tytułem jest "W ciemność. Star Trek" lecz jest on także emitowany w telewizji jako "Star Trek: W ciemność".
Odbiór filmu.
W pierwszy weekend film zarobił 31,7 mln dolarów na siedmiu zagranicznych rynkach, co było znacznie lepszym wynikiem niż w przypadku poprzedniej części. Z kolei w Stanach Zjednoczonych film zarobił w dniu premiery jedynie 13,5 mln, w porównaniu do 30,9 mln, które zarobiła pierwsza część. Prawdopodobnie było to spowodowane zmianą daty premiery, którą przełożono w ostatniej chwili. W ciągu całego weekendu film zarobił w USA 70,6 mln dolarów, co pozwoliło mu osiągnąć lepszy wynik od "Iron Mana 3" i "Wielkiego Gatsby’ego". Film został pozytywnie przyjęty przez krytykę, uzyskując według agregatora Metacritic średnią ocen wynoszącą 72/100 punktów.

</doc>
<doc id="2959173" url="https://pl.wikipedia.org/wiki?curid=2959173" title="Śmierć pasożytom (pociąg pancerny)">
Śmierć pasożytom (pociąg pancerny)



</doc>
<doc id="2959174" url="https://pl.wikipedia.org/wiki?curid=2959174" title="Pociąg pancerny Admirał Essen">
Pociąg pancerny Admirał Essen



</doc>
<doc id="2959176" url="https://pl.wikipedia.org/wiki?curid=2959176" title="Pociąg pancerny Admirał Kołczak">
Pociąg pancerny Admirał Kołczak



</doc>
<doc id="2959177" url="https://pl.wikipedia.org/wiki?curid=2959177" title="Gustaf Stiernspetz">
Gustaf Stiernspetz

Gustaf Erik Stiernspetz (ur. 20 października 1889 w Sztokholmie, zm. 25 marca 1966 w Danderyd) – szwedzki strzelec, olimpijczyk.
Brał udział w Letnich Igrzyskach Olimpijskich 1912 (Sztokholm); startował tam w jednej konkurencji, w której zajął 48. lokatę.

</doc>
<doc id="2959178" url="https://pl.wikipedia.org/wiki?curid=2959178" title="Pociąg pancerny Admirał Niepienin">
Pociąg pancerny Admirał Niepienin



</doc>
<doc id="2959180" url="https://pl.wikipedia.org/wiki?curid=2959180" title="Pociąg pancerny Bajan">
Pociąg pancerny Bajan



</doc>
<doc id="2959183" url="https://pl.wikipedia.org/wiki?curid=2959183" title="Hrabstwo Columbus">
Hrabstwo Columbus

Hrabstwo Columbus (ang. "Columbus County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 954 mil2 (2470,85 km2), z czego 937 mil2 (2426,82 km2) stanowią lądy, a 17 mil2 (44,03 km2) stanowią wody. Według szacunków United States Census Bureau w roku 2012 miało 57 638 mieszkańców. Jego siedzibą administracyjną jest Whiteville.

</doc>
<doc id="2959184" url="https://pl.wikipedia.org/wiki?curid=2959184" title="Pociąg pancerny Dymitr Doński">
Pociąg pancerny Dymitr Doński



</doc>
<doc id="2959185" url="https://pl.wikipedia.org/wiki?curid=2959185" title="Szwedzcy posłowie do Parlamentu Europejskiego 1995–1999">
Szwedzcy posłowie do Parlamentu Europejskiego 1995–1999

Szwedzcy posłowie IV kadencji do Parlamentu Europejskiego zostali wybrani w pierwszych w historii Szwecji wyborach przeprowadzonych 17 września 1995. Zastąpili deputowanych delegacji krajowej, wykonujących mandaty od 1 stycznia 1995.

</doc>
<doc id="2959186" url="https://pl.wikipedia.org/wiki?curid=2959186" title="Pociąg pancerny Generał Aleksiejew">
Pociąg pancerny Generał Aleksiejew



</doc>
<doc id="2959188" url="https://pl.wikipedia.org/wiki?curid=2959188" title="Fred Ott's Sneeze">
Fred Ott's Sneeze

Edison Kinetoscopic Record of a Sneeze

</doc>
<doc id="2959190" url="https://pl.wikipedia.org/wiki?curid=2959190" title="Pociąg pancerny Generał Duchonin">
Pociąg pancerny Generał Duchonin



</doc>
<doc id="2959191" url="https://pl.wikipedia.org/wiki?curid=2959191" title="Pociąg pancerny Generał Korniłow">
Pociąg pancerny Generał Korniłow



</doc>
<doc id="2959192" url="https://pl.wikipedia.org/wiki?curid=2959192" title="Pociąg pancerny Generał Markow">
Pociąg pancerny Generał Markow



</doc>
<doc id="2959193" url="https://pl.wikipedia.org/wiki?curid=2959193" title="Pociąg pancerny Generał Szkuro">
Pociąg pancerny Generał Szkuro



</doc>
<doc id="2959194" url="https://pl.wikipedia.org/wiki?curid=2959194" title="Pociąg pancerny Grom Zwycięstwa">
Pociąg pancerny Grom Zwycięstwa



</doc>
<doc id="2959195" url="https://pl.wikipedia.org/wiki?curid=2959195" title="Szwedzcy posłowie do Parlamentu Europejskiego 1995">
Szwedzcy posłowie do Parlamentu Europejskiego 1995

Szwedzcy posłowie IV kadencji do Parlamentu Europejskiego delegacji krajowej z 1995 sprawowali mandaty od 1 stycznia 1995, tj. od daty akcesji Szwecji do Unii Europejskiej, do 8 października 1995. Zostali zastąpieni przez deputowanych wybranych w bezpośrednich wyborach przeprowadzonych 17 września 1995.

</doc>
<doc id="2959197" url="https://pl.wikipedia.org/wiki?curid=2959197" title="Pociąg pancerny Iwan Kalita">
Pociąg pancerny Iwan Kalita



</doc>
<doc id="2959198" url="https://pl.wikipedia.org/wiki?curid=2959198" title="Jerzy Procner">
Jerzy Procner

Jerzy Stefan Procner (ur. 9 lipca 1924 w Krakowie, zm. 16 kwietnia 1980 w Rzeszowie) – dyrygent, dyrektor teatru, pedagog muzyczny.
Życiorys.
Był synem Stefana i Haliny z Rosnerów. Ukończył średnią szkołę handlową, równocześnie uczył się prywatnie gry na fortepianie. W latach 1945-1949 studiował dyrygenturę w Państwowej Wyższej Szkole Muzycznej w Krakowie, potem w Państwowej Wyższej Szkole Muzycznej w Poznaniu u Waleriana Bierdiajewa. Dyplom dyrygenta uzyskał jako ekstern w roku 1952 w Państwowej Wyższej Szkole Muzycznej w Warszawie u Witolda Rowickiego. 

</doc>
<doc id="2959202" url="https://pl.wikipedia.org/wiki?curid=2959202" title="Pociąg pancerny Kałmykowiec">
Pociąg pancerny Kałmykowiec



</doc>
<doc id="2959205" url="https://pl.wikipedia.org/wiki?curid=2959205" title="RK Nada Split">
RK Nada Split

RK Nada Split – chorwacki klub rugby union, mający siedzibę w Splicie (w dzielnicy Bačvice). Obecnie gra w Chorwackiej lidze rugby i Regional Rugby Championship, a dawniej w lidze Jugosłowiańskiej. Klub został założony 23 lutego 1959 roku.
Zwycięstwa.
Ligi.
1981, 1991/92, 1992/93, 1994/95, 1995/96, 1996/97, 1998/99, 1999/00, 2002/03, 2003/04, 2004/05, 2005/06, 2006/07, 2007/08, 2008/09, 2009/10.
1962, 1963, 1964, 1965, 1966, 1967, 1970, 1971, 1972, 1973, 1989.
2007, 2008, 2009, 2010, 2011
Puchary.
1993, 1998, 1999, 2000, 2004, 2005, 2007, 2008, 2009, 2010, 2011
1964, 1968, 1969, 1970, 1972, 1976, 1982, 1984, 1989
Puchary młodzieżowe.
U-19
1969, 1984, 1985, 1989, 1992, 1993, 1994, 1995, 1996, 1998, 2000, 2001, 2002, 2003, 2004, 2005, 2006, 2008, 2010
U-17
1994, 1995, 1996, 1997, 1998, 1999, 2008, 2009, 2010
U-16
1982, 1983, 1987, 1993, 1994, 1995, 1996, 1997, 1998, 2000, 2001, 2003, 2004, 2005, 2006, 2008
U-14
1995, 1996, 2001, 2004, 2005, 2006, 2007, 2008
U-12
1995, 1996, 2001, 2005
U-19
1983, 1984, 1985, 1991, 1992, 1993, 1994, 1995, 1996, 1997, 1999, 2000, 2001, 2002, 2003, 2004, 2005, 2008, 2009, 2010
U-17
1996, 1997, 1998, 1999, 2000, 2008, 2009, 2010
U-16
1993, 1994, 1995, 1996, 1997, 1998, 1999, 2000, 2001, 2002, 2003, 2004, 2008

</doc>
<doc id="2959206" url="https://pl.wikipedia.org/wiki?curid=2959206" title="Pociąg pancerny Książę Pożarski">
Pociąg pancerny Książę Pożarski



</doc>
<doc id="2959209" url="https://pl.wikipedia.org/wiki?curid=2959209" title="Pociąg pancerny Naprzód za Ojczyznę">
Pociąg pancerny Naprzód za Ojczyznę



</doc>
<doc id="2959211" url="https://pl.wikipedia.org/wiki?curid=2959211" title="Pociąg pancerny Niepokonany">
Pociąg pancerny Niepokonany



</doc>
<doc id="2959213" url="https://pl.wikipedia.org/wiki?curid=2959213" title="Pociąg pancerny Noworosja">
Pociąg pancerny Noworosja



</doc>
<doc id="2959215" url="https://pl.wikipedia.org/wiki?curid=2959215" title="Pociąg pancerny Odwaga Witiazia">
Pociąg pancerny Odwaga Witiazia



</doc>
<doc id="2959217" url="https://pl.wikipedia.org/wiki?curid=2959217" title="Archidiecezja Huế">
Archidiecezja Huế

Archidiecezja Huế (łac. "Archidioecesis Hueensis", wiet. "Tổng giáo phận Huế") – rzymskokatolicka archidiecezja ze stolicą w Huế w Wietnamie. Arcybiskupi Huế są metropolitami metropolii o tej samej nazwie.
W 2013 w archidiecezji służyło 185 braci i 1085 sióstr zakonnych.
Na terenie archidiecezji znajduje się maryjne sanktuarium narodowe w La Vang. Zbudowane jest ono w miejscu objawień maryjnych z czasów krwawych prześladowań wietnamskich katolików na przełomie XVIII i XIX wieku.
Sufraganie.
Sufraganiami archidiecezji Huế są diecezje:
Historia.
27 sierpnia 1850 papież Pius IX erygował wikariat apostolski Północnej Kochinchiny. Dotychczas wierni z tych terenów należeli do wikariatu apostolskiego Wschodniej Kochinchiny (obecnie diecezja Quy Nhơn).
3 grudnia 1924 nastąpiła zmiana nazwy na "wikariat apostolski Huế".
24 listopada 1960 papież Jan XXIII podniósł wikariat apostolski Huế do rangi archidiecezji metropolitarnej.
Ordynariusze.
"wszyscy ordynariusze do 1960 byli Francuzami"

</doc>
<doc id="2959218" url="https://pl.wikipedia.org/wiki?curid=2959218" title="Pociąg pancerny Oficer">
Pociąg pancerny Oficer



</doc>
<doc id="2959219" url="https://pl.wikipedia.org/wiki?curid=2959219" title="Pociąg pancerny Sewastopolec">
Pociąg pancerny Sewastopolec



</doc>
<doc id="2959220" url="https://pl.wikipedia.org/wiki?curid=2959220" title="Pociąg pancerny Sława Kubaniowi">
Pociąg pancerny Sława Kubaniowi



</doc>
<doc id="2959222" url="https://pl.wikipedia.org/wiki?curid=2959222" title="Pociąg pancerny Sława Oficerowi">
Pociąg pancerny Sława Oficerowi



</doc>
<doc id="2959224" url="https://pl.wikipedia.org/wiki?curid=2959224" title="Student (pociąg pancerny)">
Student (pociąg pancerny)



</doc>
<doc id="2959225" url="https://pl.wikipedia.org/wiki?curid=2959225" title="Jelena Jungier">
Jelena Jungier

Jelena Władimirowna Jungier (ros. Елена Владимировна Юнгер, ur. 3 maja 1910 w Petersburgu - zm. 4 sierpnia 1999 tamże) – aktorka radziecka oraz rosyjska, jedna z czołowych aktorek Leningradzkiego Teatru Komedii.
Życiorys.
Urodziła się w Petersburgu w rodzinie malarza i poety Władimira Jungiera. W wieku 6 lat wstąpiła do gimnazjum żeńskiego. Przez pewien czas chodziła do szkoły Petrischule (niem.: ). Roku 1933 zapoznała się z Nikołajem Akimowym. W 1935 roku została przyjęta do Leningradzkiego Teatru Dramatycznego, a od roku 1936 grała w kierowanym przez Nikołaja Akimowa Teatrze Komedii. Dobrze znając języki obce, przetłumaczyła sztuki Petera Ustinova i Edwarda Albee oraz wspomnienia Édith Piaf.
Życie prywatne.
Była małżonką Nikołaja Akimowa, z którym miała córkę Annę.

</doc>
<doc id="2959226" url="https://pl.wikipedia.org/wiki?curid=2959226" title="Pociąg pancerny Tałabczanin">
Pociąg pancerny Tałabczanin



</doc>
<doc id="2959227" url="https://pl.wikipedia.org/wiki?curid=2959227" title="Zasłużona Artystka RFSRR">
Zasłużona Artystka RFSRR



</doc>
<doc id="2959228" url="https://pl.wikipedia.org/wiki?curid=2959228" title="Pociąg pancerny Tieriec">
Pociąg pancerny Tieriec



</doc>
<doc id="2959231" url="https://pl.wikipedia.org/wiki?curid=2959231" title="Tieriec">
Tieriec



</doc>
<doc id="2959232" url="https://pl.wikipedia.org/wiki?curid=2959232" title="Helena Jungier">
Helena Jungier



</doc>
<doc id="2959236" url="https://pl.wikipedia.org/wiki?curid=2959236" title="Pociąg pancerny Witiaź">
Pociąg pancerny Witiaź



</doc>
<doc id="2959241" url="https://pl.wikipedia.org/wiki?curid=2959241" title="Pociąg pancerny Wołk">
Pociąg pancerny Wołk



</doc>
<doc id="2959247" url="https://pl.wikipedia.org/wiki?curid=2959247" title="Hrabstwo Craven">
Hrabstwo Craven

Hrabstwo Craven (ang. "Craven County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 774 mil2 (2004,65 km2), z czego 708 mil2 (1833,71 km2) stanowią lądy, a 66 mil2 (170,94 km2) stanowią wody. Według szacunków United States Census Bureau w roku 2012 miało 104 770 mieszkańców. Jego siedzibą administracyjną jest New Bern.

</doc>
<doc id="2959248" url="https://pl.wikipedia.org/wiki?curid=2959248" title="Pociąg pancerny Wolna Ukraina">
Pociąg pancerny Wolna Ukraina



</doc>
<doc id="2959250" url="https://pl.wikipedia.org/wiki?curid=2959250" title="Victor Galeone">
Victor Galeone

 
Victor Benito Galeone (ur. 13 września 1935 w Filadelfii, Pensylwania) – amerykański duchowny katolicki, biskup Saint Augustine w latach 2001-2011.
Życiorys.
Do kapłaństwa przygotowywał się w Catonsville, a także w Rzymie, gdzie na Uniwersytecie Gregoriańskim uzyskał licencjat z teologii. W Wiecznym Mieście otrzymał 18 grudnia 1960 święcenia kapłańskie i inkardynowany został do archidiecezji Baltimore. Pracował m.in. jako wykładowca seminaryjny, misjonarz w Peru (przez 11 lat) i członek archidiecezjalnego kolegium konsultorów. Od 1995 nosił tytuł prałata.
26 czerwca 2001 papież Jan Paweł II mianował go ordynariuszem diecezji Saint Augustine na Florydzie. Sakry udzielił mu metropolita John Favalora. 27 kwietnia 2011 przeszedł na emeryturę.

</doc>
<doc id="2959251" url="https://pl.wikipedia.org/wiki?curid=2959251" title="Pociąg pancerny Chortycia">
Pociąg pancerny Chortycia



</doc>
<doc id="2959253" url="https://pl.wikipedia.org/wiki?curid=2959253" title="Pociąg pancerny Na Ukrainę!">
Pociąg pancerny Na Ukrainę!



</doc>
<doc id="2959255" url="https://pl.wikipedia.org/wiki?curid=2959255" title="Margaretha af Ugglas">
Margaretha af Ugglas

Margaretha af Ugglas (z domu "Stenbeck", ur. 5 stycznia 1939 w Sztokholmie) – szwedzka polityk i dziennikarka, parlamentarzystka krajowa i europejska, w latach 1991–1994 minister spraw zagranicznych.
Życiorys.
Absolwentka Wyższej Szkoły Handlowej w Sztokholmie. Pracowała jako dziennikarka, pisząc m.in. dla „Svenska Dagbladet”. Zaangażowała się w działalność polityczną w ramach Umiarkowanej Partii Koalicyjnej. W 1974 została wybrana do Riksdagu. W krajowym parlamencie zasiadała do 1995. Od 1991 do 1994 zajmowała stanowisko ministra spraw zagranicznych w rządzie Carla Bildta. W 1993 pełniła funkcję przewodniczącego OBWE. Od stycznia do października 1995 wchodziła w skład delegacji do Parlamentu Europejskiego, będąc członkinią grupy Europejskiej Partii Ludowej. Później pełniła funkcję wiceprzewodniczącej EPP.

</doc>
<doc id="2959256" url="https://pl.wikipedia.org/wiki?curid=2959256" title="Pociąg pancerny Czarnomorzec">
Pociąg pancerny Czarnomorzec



</doc>
<doc id="2959257" url="https://pl.wikipedia.org/wiki?curid=2959257" title="Christoffer Wikström">
Christoffer Wikström

Björn Christoffer Vilhelm Wikström (ur. 2 lutego 1987 w Borlänge) – szwedzki pływak, specjalizujący się w stylu dowolnym.
Wystartował na igrzyskach olimpijskich w Pekinie (2008) w wyścigu na 200 metrów stylem dowolnym, gdzie zajął 38. miejsce z czasem 1:49,84.
Jest synem Pera – olimpijczyka z Mokswy oraz Evy Lundahl. Jego rodzice byli także pływakami. Brat Sebastian również uprawia pływanie. 

</doc>
<doc id="2959258" url="https://pl.wikipedia.org/wiki?curid=2959258" title="Pociąg pancerny Zaporożec">
Pociąg pancerny Zaporożec



</doc>
<doc id="2959259" url="https://pl.wikipedia.org/wiki?curid=2959259" title="Pociąg pancerny Karmeluk">
Pociąg pancerny Karmeluk



</doc>
<doc id="2959263" url="https://pl.wikipedia.org/wiki?curid=2959263" title="Christoffer Wikstroem">
Christoffer Wikstroem



</doc>
<doc id="2959266" url="https://pl.wikipedia.org/wiki?curid=2959266" title="Christoffer Wikstrom">
Christoffer Wikstrom



</doc>
<doc id="2959267" url="https://pl.wikipedia.org/wiki?curid=2959267" title="Hrabstwo Cumberland (Karolina Północna)">
Hrabstwo Cumberland (Karolina Północna)

Hrabstwo Cumberland (ang. "Cumberland County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 658 mil2 (1704 km2), z czego 653 mile2 (1691 km2) stanowią lądy, a 6 mil2 (16 km2) stanowią wody. Według szacunków United States Census Bureau w roku 2012 miało 324 049 mieszkańców. Jego siedzibą administracyjną jest Fayetteville.

</doc>
<doc id="2959270" url="https://pl.wikipedia.org/wiki?curid=2959270" title="Fenomenon">
Fenomenon

Fenomenon – norweska grupa muzyczna założona w 2000 roku.
Utwory "Pacific Memories" i "Picturebook" z płyty "Pacific Memories: The Early Tapes" znalazły się w soundtracku gry komputerowej Beach Life.

</doc>
<doc id="2959271" url="https://pl.wikipedia.org/wiki?curid=2959271" title="Diecezja Diébougou">
Diecezja Diébougou

Diecezja Diébougou – diecezja rzymskokatolicka w Burkina Faso. Powstała w 1968.

</doc>
<doc id="2959272" url="https://pl.wikipedia.org/wiki?curid=2959272" title="Annica Åhlén">
Annica Åhlén

Annica Gunilla Åhlén (ur. 17 stycznia 1975 w Trångsund w gminie Huddinge) – szwedzka hokeistka grająca na pozycji bramkarza. Po raz pierwszy w międzynarodowych zawodach pojawiła się na Mistrzostwach Świata 1990, na których reprezentacja Szwecji zajęła czwarte miejsce. Ponadto wystąpiła na Igrzyskach Olimpijskich 1998 w Nagano, podczas których osiągnęła piątą pozycję i igrzyskach 4 lata później w Salt Lake City, gdzie zdobyła brązowy medal. Ma 177 cm wzrostu.

</doc>
<doc id="2959273" url="https://pl.wikipedia.org/wiki?curid=2959273" title="Hemingway i Gellhorn">
Hemingway i Gellhorn

Hemingway i Gellhorn (ang. "Hemingway &amp; Gellhorn") – amerykański film biograficzny z 2012 roku w reżyserii Philipa Kaufmana.
Światowa premiera filmu miała miejsce 25 maja 2012 roku podczas 65. Międzynarodowego Festiwalu Filmowego w Cannes. Trzy dni później premiera filmu w Stanach Zjednoczonych odbyła się 28 maja 2012 roku na amerykańskim HBO.
Opis fabuły.
Akcja filmu rozgrywa się w latach 30. XX wieku. Amerykański pisarz i korespondent Ernest Hemingway (Clive Owen) zakochuje się z wzajemnością w reporterce Marcie Gellhorn (Nicole Kidman). Dla niej zostawia żonę. Para podróżuje po świecie i pisze dla swoich redakcji. Oboje nieustannie ze sobą rywalizują.
Obsada.
i inni.

</doc>
<doc id="2959274" url="https://pl.wikipedia.org/wiki?curid=2959274" title="Diecezja Gaoua">
Diecezja Gaoua

Diecezja Gaoua– diecezja rzymskokatolicka w Burkina Faso. Powstała w 2011.

</doc>
<doc id="2959276" url="https://pl.wikipedia.org/wiki?curid=2959276" title="Tetrabiblos">
Tetrabiblos

Tetrabiblos (, , Czworoksiąg) – potoczna nazwa "Apotelesmatiki" (Αποτελεσματικά, Skutki, Wpływy) antycznego traktatu o tematyce astrologicznej, autorstwa Klaudiusza Ptolemeusza. Obok astronomicznego Almagestu i Geografii jedna z najważniejszych prac tego greckiego uczonego działającego w Aleksandrii w II wieku n.e. Z analizy porównawczej tekstów wynika, że "Czworoksiąg" był chronologicznie późniejszy, a dla Ptolemeusza był naturalną kontynuacją "Almagestu".
Współcześnie dziwić może fakt, że ten sam człowiek, który pisał o astronomii na podstawie przesłanek czysto naukowych, zajmował się również astrologią. Ptolemeusz uważał co prawda, że astrologia jakkolwiek od niej zależna stanowi naturalne uzupełnienie astronomii. Taka była tradycja, na której opierał się grecki uczony i jej kompendium zawarł w tekście "Czworoksięgu". Astrologia była powszechnie akceptowana w całym imperium rzymskim i ulegały jej największe umysły epoki jak choćby Galen. W późnym antyku, obfitującym w polityczne i religijne zawirowania, była również jednym ze sposobów obniżania napięcia związanego z niepokojem o przyszłe wydarzenia i własne bezpieczeństwo.
Manuskrypty.
"Tetrabiblos" został napisany w II wieku n.e. w Aleksandrii. Choć rękopis nie zachował się do naszych czasów, przetrwały liczne kopie, tłumaczenia, komentarze i cytaty. Umożliwiło to pogłębione badania nad rekonstrukcją pierwotnego tekstu i wyodrębnienie trzech podstawowych linii przekazu: tłumaczenia arabskiego, "Paraphrasis" Proklosa i późnych greckich manuskryptów.
Najstarszy znany tekst "Tetrabiblosu" to arabski przekład Ibrahima ibn as-Salta z IX wieku, poprawiony przez Hunayna ibn Ishaqa, z którego w XII wieku Platon z Tivoli dokonał tłumaczenia na łacinę. Po raz pierwszy wydany został w Wenecji w 1484 przez Erharda Ratdolta wraz z komentarzem Aliego ibn Ridwana i tzw. Centiloquium, zbiorem aforyzmów autorstwa pseudo–Ptolemeusza.
Kolejny chronologicznie przekaz to "Parphrasis" (Parafraza) przypisywana przez długi czas żyjącemu w V wieku neoplatońskiemu filozofowi Proklosowi, którego autorstwo jest jednak mocno wątpliwe. Jest to uproszczony, ale merytorycznie zgodny z pierwowzorem, tekst "Tetrabiblosu". Najstarszy, pochodzący z X wieku, zachowany manuskrypt przechowywany jest w Bibliotece Watykańskiej w zbiorze "Codex Vaticanus Graecus 1453". Poddany transliteracji na nowożytny język grecki przez Leo Allatiusa, został wydany w 1635 z towarzyszącym tłumaczeniem łacińskim.
Istnieją również inne antyczne prace zawierające fragmenty lub cytaty z "Czworoksięgu" jak chociażby "Apotelesmatics I". Jest to napisana w pierwszej połowie V wieku synteza prac Ptolemeusza i Doroteusza z Sydonu, której autorem był egipski astrolog Hefajstion z Teb. Wykorzystywana była głównie do celów porównawczych przy rekonstrukcji dyskusyjnych fragmentów odtwarzanego tekstu. Ponadto istnieje obecnie około 35, późnośredniowiecznych, greckich manuskryptów zawierających całość lub dużą część tekstu, z których najstarszy datowany jest na XIII wiek. Pierwszy druk ich łacińskiego tłumaczenia, które było o tyle ważne, że pochodziło bezpośrednio z greki bez pośrednictwa języka arabskiego, został wydany przez Joachima Camerariusa w 1535.
Treść.
Greckie "Tetrabiblos" i łacińskie "Quadripartium" to skrót średniowiecznego tytułu "Matematike tetrabiblos syntaksis" ("Μαθηματικὴ τετράβιβλος σύνταξις"; Traktat matematyczny w czterech księgach). Jest nim opatrzona znaczna część greckich manuskryptów. Dawniej uważany był za tytuł oryginału, jednak współcześnie przyjmuje się, że ten zachował się raczej w arabskiej tradycji translatorskiej jako "Apotelesmatika" ("Αποτελεσματικά"; Skutki, Wpływy). W niektórych greckich rękopisach pojawia się również trzecia wersja "Ta pros Siron apotelesmatika" ("Τὰ πρὸς Σύρον ἀποτελεσματικά"; Przewidywania adresowane do Syrusa).
Księga pierwsza to wykład natury filozoficznej oraz przedstawienie założeń technicznych astrologii. We wstępie Ptolemeusz dokonuje podziału nauk astronomicznych na astronomię właściwą, zajmującą się odkrywaniem prawidłowości wzajemnych ruchów Słońca, Księżyca, gwiazd i planet, oraz astrologię badającą ich oddziaływanie na sprawy ziemskie. Broni również tej drugiej przed oskarżeniami o bezużyteczność i brak dowodów na sprawę podstawową czyli skuteczność czynionych prognoz. Twierdzi, że chociaż oddziaływanie ciał niebieskich jest czysto fizyczne to ma jednak istotny wpływ na ziemskie wydarzenia. Co więcej ich baczna obserwacja umożliwia stworzenie systemu, który może bez matematycznej dokładności ale jednak pozwala na skuteczne przewidywania przyszłych wydarzeń. Księga II opisuje ogólny, astralny wpływ na Ziemię zjawisk takich jak zaćmienia, komety i fazy Księżyca. Dotyka takich zagadnień jak meteorologia czy "astrologia geograficzna" (różnice pomiędzy nacjami żyjącymi w różnych strefach klimatycznych), pod którą uzyskać można pełny przegląd współczesnych autorowi stereotypów etnicznych. Księgi III i IV dotyczą tego co związane z oddziaływaniem ruchów ciał niebieskich na ludzkie życie. W przeciwieństwie do poprzedników, Ptolemeusz zawęził przekaz jaki według niego uzyskać można z ich odczytu (poprzez np. ułożenie horoskopu). Całkowicie zignorował próby przewidywania przyszłych wydarzeń z teraźniejszych przesłanek, czy też określanie właściwego czasu dla ważnych czynności przy uwzględnieniu obrazu nieba. Według niego przekaz jest o wiele bardziej ogólny co obrazuje np. tzw. "Siedem faz męskości"
Wpływ i znaczenie.
Zwany biblią astrologii doczekał się "Tetrabiblos" wielu komentarzy, parafraz i wypisów. Stanowił główny podręcznik astrologii wykładanej w ramach tzw. siedmiu sztuk wyzwolonych na uniwersytetach europejskich jeszcze w okresie renesansu. Obecnie stanowi ważne źródło poznania umysłowości mieszkańców imperium rzymskiego w II wieku n.e.

</doc>
<doc id="2959286" url="https://pl.wikipedia.org/wiki?curid=2959286" title="Skoki narciarskie na Mistrzostwach Ameryki Północnej w Skokach Narciarskich i Kombinacji Norweskiej 2013">
Skoki narciarskie na Mistrzostwach Ameryki Północnej w Skokach Narciarskich i Kombinacji Norweskiej 2013



</doc>
<doc id="2959289" url="https://pl.wikipedia.org/wiki?curid=2959289" title="Diecezja Lạng Sơn i Cao Bằng">
Diecezja Lạng Sơn i Cao Bằng

Diecezja Lạng Sơn i Cao Bằng (łac. "Dioecesis Langsonensis et Caobangensis", wiet. "Giáo phận Lạng Sơn và Cao Bằng") – rzymskokatolicka diecezja ze stolicą w Lạng Sơn w prowincji Lạng Sơn, w Wietnamie. Biskupstwo jest sufraganią archidiecezji Hanoi.
Historia.
31 grudnia 1913, za pontyfikatu papieża św. Piusa X erygowano prefekturę apostolską Lạng Sơn i Cao Bằng. Dotychczas wierni z tych terenów należeli do wikariatu apostolskiego Północnego Tonkinu (obecnie diecezja Bắc Ninh).
11 lipca 1939 prefekturę apostolską Lạng Sơn i Cao Bằng podniesiono do rangi wikariatu apostolskiego.
24 listopada 1960 papież Jan XXIII podniósł wikariat apostolski Lạng Sơn i Cao Bằng do rangi diecezji.

</doc>
<doc id="2959290" url="https://pl.wikipedia.org/wiki?curid=2959290" title="Henri Vilbert">
Henri Vilbert

Henri Vilbert, właśc. Henri Miquely (ur. 6 kwietnia 1904 w Marsylii, zm. 20 kwietnia 1997) – francuski aktor filmowy i telewizyjny.
Filmografia.
Seriale
Filmy
Nagrody.
Za rolę François Duponta w filmie "Komunia bez spowiedzi" (1953) został uhonorowany Pucharem Volpiego dla najlepszego aktora na 14. MFF w Wenecji.

</doc>
<doc id="2959292" url="https://pl.wikipedia.org/wiki?curid=2959292" title="Tony Kenning">
Tony Kenning

Tony Kenning (właśc. Anthony Kenning, ur. 1960 w Sheffield) — angielski perkusista, dawniej członek zespołu rockowego Def Leppard, w którym występował w latach 1977-1978. Po opuszczeniu zespołu grał jeszcze w popowej grupie Cairo. To właśnie on zaproponował zmianę nazwy grupy z Deaf Leopard na Def Leppard.
Przypisy.
 

</doc>
<doc id="2959294" url="https://pl.wikipedia.org/wiki?curid=2959294" title="Nektaria Panaji">
Nektaria Panaji

Nektaria Panaji (gr. Νεκταρία Παναγή, "Nektaría Panagí̱"; ur. 20 marca 1990) – cypryjska lekkoatletka specjalizująca się w skoku w dal.
W 2009 była piąta na igrzyskach śródziemnomorskich w Pescarze. Dziesiąta zawodniczka młodzieżowych mistrzostw Europy z 2011. W 2013 sięgnęła po złoto igrzysk śródziemnomorskich w Mersin. Rok później zajęła 7. miejsce podczas igrzysk Wspólnoty Narodów w Glasgow. Jest wielokrotną złotą medalistką igrzysk małych państw Europy. Reprezentantka kraju w pucharze Europy, drużynowych mistrzostwach Europy i meczach międzypaństwowych.
Medalistka mistrzostw Cypru oraz otwartych mistrzostw Grecji.
Rekord życiowy: 6,66 (22 lipca 2017, Kawala).

</doc>
<doc id="2959296" url="https://pl.wikipedia.org/wiki?curid=2959296" title="Nektaria Panayi">
Nektaria Panayi



</doc>
<doc id="2959297" url="https://pl.wikipedia.org/wiki?curid=2959297" title="Aneirin">
Aneirin

Aneirin lub Neirin - wczesnośredniowieczny poeta pochodzenia brytońskiego (walijskiego). Uważany za barda lub poetę nadwornego w jednym z kumbryjskich królestw "Starej Północy" (Hen Ogledd), prawdopodobnie Gododin w Edynburgu. Od XVII wieku jego imię często zapisywano błędnie jako Aneurin.
Życiorys.
Według niektórych źródeł Aneirin był synem "Caunusa", (Cawa), oraz bratem św. Gildasa. Ta wersja jego życiorysu podaje jako miejsce jego urodzenia Dumbarton nad rzeką Clyde. Niektórzy badacze dyskutując pochodzenie Aneirina dochodzą do wniosku, iż owe źródła zostały spisane później, podając błędne informacje. Pomijając kwestię ojcostwa, Aneirin wspomina swoją matkę Dwywei w poemacie "Y Gododdin". Może nią być ta sama kobieta, która, jak podają starowalijskie rodowody, poślubiła króla Dunoda, uważanego za władcę zachodniego Yorkshire. Aneirin może być również spokrewniony z innym brytońskim poetą, Cianem Gwenith Gwawdem.
Mecenasami Aneirina byli Urien i jego syn Owain. Owain poległ w bitwie pod Catraeth, gdzie brytońscy wojownicy z królestwa Gododin walczyli z Anglami z Deiry oraz Bernicii. Większość Brytonów poległa, a ich ziemie dołączono do anglosaskich królestw. Po tej bitwie Aneirin skomponował "Y Gododdin" na pamiątkę swych poległych mecenasów oraz ich rycerzy. 
Przyjmuje się, że po upadku Owaina Aneirina zamordował nieznany z imienia walijski rycerz, którego poeta obraził w swym poemacie "Y Gododdin", wypominając mu, że nie przybył Owainowi na pomoc.
Recepcja twórczości.
W Triadach Walijskich Aneirina opisano jako "księcia bardów" a także autora "płynnych wierszy" (ang. "of flowing verse"). Nenniusz wymienia go pośród najwcześniejszych poetów walijskich ("Cynfeirdd"), jako współczesnego Talhaearnowi, Taliesinowi, Bluchbarddowi oraz Cianowi. Odniesienia do Aneirina można znaleźć w twórczości walijskich "Poetów Książęcych", lecz jego sława zmniejszyła się w późnym średniowieczu, dopóki antykwariusze z czasów Tudorów nie zainteresowali się ponownie walijską tożsamością. Obecnie twórczość Aneirina jest wciąż wysoko ceniona, chociaż kwestia tożsamości autora wymaga osobnego omówienia.
Twórczość.
Dzieła przypisywane Aneirinowi zachowały się w manuskrypcie zwanym Księgą Aneirina (wal. "Llyfr Aneirin", schyłek XIII w.). Język częściowo zmodernizowano do średniowalijskiego, lecz fragmenty w starowalijskim wskazują na to, iż przynajmniej część wierszy pochodzi z czasów zbliżonych Aneirinowi, dlatego rzeczywiście można przypisać mu ich autorstwo. Możliwe, że dzieła te przetrwały dzięki ustnym przekazom, zanim po raz pierwszy je zapisano, co mogło mieć miejsce w IX w. 
Najlepiej znane z dzieł Aneirina, "Y Gododdin", to cykl elegii dla wojowników północnego brytońskiego królestwa Gododdin, którzy polegli około 600 roku w bitwie pod Catraeth, (prawdopodobnie Catterick w północnym Yorkshire), gdzie walczyli z Anglami z Deiry i Bernicii. Utwór ten jest pełen wersów trudnych w odbiorze, w efekcie czego jego interpretacje różnią się. Jedna ze strof zawiera wzmiankę, która może być najwcześniejszym odniesieniem do Artura, z którym autor porównuje jednego z poległych wojowników, jako niedoścignionego wzoru męstwa. Jednak ta identyfikacja postaci oparta jest jedynie na przypuszczeniach. Analiza poematu może wskazywać, że Aneirin brał udział w bitwie i został uwięziony, dzięki czemu został jednym z zaledwie czterech (lub dwóch) ocalałych Brytonów. Pozostał w niewoli, dopóki Ceneu ap Llywarch Hen nie zapłacił za niego okupu.

</doc>
<doc id="2959300" url="https://pl.wikipedia.org/wiki?curid=2959300" title="Chlorofil A">
Chlorofil A

Chlorofil A – organiczny związek chemiczny z grupy chlorofili, występujący w chloroplastach komórek roślinnych o budowie zbliżonej do występującej w przyrodzie porfiryny, biorący udział w procesie fotosyntezy.
W odróżnieniu od innych barwników fotosyntetycznych chlorofil a występuje u wszystkich glonów fotosyntetyzujących, łącznie z sinicami.
Chlorofil A znajduje zastosowanie w przemyśle spożywczym jako barwnik spożywczy do barwienia produktów spożywczych.
Budowa.
Chlorofil a jest kompleksem z centralnie związanym koordynacyjnie jonem magnezu z czterema pierścieniami pirolowymi, połączonymi z sobą mostkami metinowymi (=CH−), tworzącymi układ porfiryny. Występujące w cząsteczce chlorofilu a dwie grupy kwasowe są zestryfikowane odpowiednio metanolem i fitolem (C20H39OH), który stanowi długi hydrofobowy ogon kotwiczący cząsteczkę chlorofilu a w dwuwarstwie lipidowej błon biologicznych.
Widmo absorpcyjne chlorofilu a sięga od fal o długości poniżej 400 nm do około 700 nm, przy czym pomiędzy 480 nm a 550 nm ma minimum – co sprawia, że ma on zieloną barwę, a maksima ma przy falach o długości 430 nm i 662 nm, czyli nieco szerzej niż u chlorofilu b, który ma maksima przy falach o długości 453 nm i 642 nm. "In vivo" sytuacja jest bardziej złożona, a maksima są przesunięte o 10-20 nm w stronę dłuższych fal. U różnych glonów maksimum może przypadać na fale o długości od 660 do 705 nm. Może mieć to związek z agregowaniem się cząsteczek chlorofilu a i wiązaniem z białkami. W tej samej komórce mogą występować formy chlorofilu a, z których jedna ma maksimum absorpcji przy 640 nm, a druga przy 650 nm, mimo braku zauważalnych różnic w budowie.
Chlorofile ulegają rozkładowi pod wpływem intensywnego światła, zwłaszcza czerwonego, a chlorofil b jest bardziej na to odporny od chlorofilu a. 
Zastosowanie chlorofilu jako barwnika.
Chlorofil a ("E140", C.I. 75810, naturalna zieleń 3) jest używany jako barwnik w przemyśle spożywczym do produkcji np. zup, sosów, oliwy z oliwek, oleju sojowego, lodów oraz fermentowanych napojów mlecznych. Został uznany za nieszkodliwy w zastosowaniach spożywczych. Rzadko spotykanym działaniem niepożądanym chlorofilu jest nadwrażliwość na światło.
Jest również wykorzystywany w produktach takich jak antyperspiranty i płyny do płukania jamy ustnej.
Zastosowanie w ocenie stanu środowiska.
Stężenie chlorofilu a w wodzie jest powszechnie stosowanym miernikiem szacowanej biomasy fitoplanktonu. Mimo że u różnych gatunków i w różnych warunkach fizjologicznych zawartość tego barwnika w komórkach się zmienia, to w warunkach naturalnych po uśrednieniu korelacja biomasy i stężenia chlorofilu a jest dość silna. W przypadku innych zespołów glonów, np. peryfitonu, jest to gorszy wskaźnik. Badania stężenia chlorofilu w powierzchniowych warstwach oceanów są regularnie prowadzone od początku XX wieku różnymi metodami. Początkowo stężenie chlorofili różnych typów w wodzie pobranej ze środowiska było badane głównie metodą spektofotometryczną, później fluorymetryczną. Z czasem rozpoczęto pomiary satelitarne przyżyciowej fluorescencji fitoplanktonu. W monitoringu jakości wód powierzchniowych nadal podstawową metodą jest spektrofotometria chlorofilu wyekstrahowanego z wody przy użyciu etanolu lub acetonu. Inne stosowane rozpuszczalniki to metanol lub eter. Do oczyszczania stosowana jest chromatografia cieczowa, bibułowa lub cienkowarstwowa.
Rozwój fitoplanktonu jest wskaźnikiem eutrofizacji, w związku z czym stężenie chlorofilu a jest jedną z jej miar. Według różnych badaczy o eutroficznym stanie jezior świadczy stężenie chlorofilu a powyżej 8–10 mg/m³. Jedna z definicji zakwitu wody daje jako kryterium stężenie chlorofilu a co najmniej 20 mg/m³, nawet gdy sam zakwit nie jest widoczny gołym okiem. Pod koniec XX wieku wartość 10 mg/m³ przez kilkanaście lat obowiązywała w polskiej klasyfikacji jakości wód jako górna granica I klasy czystości powierzchniowych wód śródlądowych, podczas gdy wody o zawartości chlorofilu a powyżej 30 mg/m³ nie spełniały norm czystości. Wraz z wdrażaniem Ramowej dyrektywy wodnej popularność tej miary stanu ekologicznego wód zmalała na rzecz wskaźników fitoplanktonowych różnego rodzaju, gdyż akt ten wymaga nie tylko określenia obfitości fitoplanktonu, lecz również jego składu taksonomicznego. Mimo to, w przypadku wód morskich, w tym przybrzeżnych i przejściowych będących w obszarze obowiązywania RDW, stężenie chlorofilu a po kilkunastu latach interkalibracji metod oceny stanu ekologicznego okazało się jedyną metodą możliwą do powszechnego stosowania i dającą porównywalne wyniki w różnych regionach. Wynika to między innymi z dużej zmienności struktury fitoplanktonu, zależnej od różnych czynników, nie tylko eutrofizacji, co do której to biomasa jest najbardziej powtarzalnym i rzetelnym wskaźnikiem, niezależnym od sezonowej zmienności fitoplanktonu. Również w pierwszej fazie interkalibracji metod oceny stanu ekologicznego europejskich jezior stężenie chlorofilu a było brane jako jeden ze wskaźników. Granica między dobrym a umiarkowanym stanem ekologicznym została wówczas wyznaczona na poziomie od 2,7 mg/m³ w dużych, głębokich, zasadowych jeziorach nizinnych lub wyżynnych strefy alpejskiej do 10,8 mg/m³ w nizinnych płytkich jeziorach o dużej zawartości wapnia strefy centralno-bałtyckiej (obejmującej m.in. polskie jeziora polimiktyczne). Podobne wartości są przyjmowane w prawie amerykańskim i australijskim. W przypadku polskich wód przejściowych i przybrzeżnych w przepisach z roku 2016 granica między bardzo dobrym a dobrym stanem ekologicznym waha się w zależności od akwenu od 1,2 mg/m³ do 15 mg/m³, podczas gdy zły stan ekologiczny jest wyznaczany przez stężenie od powyżej 3,1 mg/m³ do powyżej 50 mg/m³.
Stężenie chlorofilu a jest również często jednym ze wskaźników cząstkowych wchodzących w skład złożonych wskaźników jakości wód. W metodzie "Phyto-Seen-Index" ("PSI") opracowanej do oceny stanu jezior w Niemczech oprócz wskaźników opartych ma składzie taksonomicznym fitoplanktonu pod uwagę brana jest średnie sezonowe i maksymalne stężenie chlorofilu a. We wskaźniku PMPL (polski multimetriks fitoplanktonowy) stosowanym w Polsce stężenie chlorofilu a jest jednym ze wskaźników obok biomasy ogólnej fitoplanktonu i biomasy sinic. Wskaźnik opierający się na stężeniu chlorofilu a jest także jednym z metriksów składowych wskaźnika HRPI stosowanego w Chorwacji i na Węgrzech, a w zmodyfikowanej postaci na Łotwie i w Estonii. W badaniach naukowych nad eutrofizacją powszechnie stosowany jest również indeks stanu troficznego Carlsona TSI, gdzie stężenie chlorofilu jest brane pod uwagę wraz ze stężeniem fosforu i widzialnością krążka Secchiego.

</doc>
<doc id="2959301" url="https://pl.wikipedia.org/wiki?curid=2959301" title="Milatyn Stary">
Milatyn Stary

Milatyn Stary – wieś na Ukrainie, w obwodzie lwowskim, w rejonie buskim.
Położenie.
Na podstawie Słownika geograficznego Królestwa Polskiego i innych krajów słowiańskich: Milatyn Stary to "wieś w powiecie kamioneckim, 20 km na południowy wschód od Kamionki Strumiłowskiej".

</doc>
<doc id="2959303" url="https://pl.wikipedia.org/wiki?curid=2959303" title="Diecezja Nouna">
Diecezja Nouna

Diecezja Nouna – diecezja rzymskokatolicka w Burkina Faso. Powstała w 1947 jako prefektura apostolska. Podniesiona w 1951 do rangi wikariatu apostolskiego. Ustanowiona diecezją w 1955. Od 1975 nosiła nazwę Nouna–Dédougou - do pierwotnej nazwy wróciła w 2000 po ustanowieniu diecezji Dédougou. 

</doc>
<doc id="2959304" url="https://pl.wikipedia.org/wiki?curid=2959304" title="Władysław Jastrzębiec-Zalewski">
Władysław Jastrzębiec-Zalewski

Władysław Jastrzębiec-Zalewski (ur. 1877, zm. ?) – polski poeta, dramatopisarz, nowelista, krytyk.
Znany głównie z repertuaru komediowego. Jego utwory dwukrotnie znalazły się na liście "Najlepszych Sztuk Teatralnych" Plays Culture Site.
Od końca XIX wieku mieszkał w Warszawie. Na początku XX wieku zawodowo pracował w konsulacie austriackim.
Twórczość.
Zbiory wierszy:
Sztuki teatralne:

</doc>
<doc id="2959313" url="https://pl.wikipedia.org/wiki?curid=2959313" title="Derewlany">
Derewlany

Derewlany – wieś na Ukrainie w rejonie kamioneckim należącym do obwodu lwowskiego.
Położenie.
Na podstawie Słownika geograficznego Królestwa Polskiego i innych krajów słowiańskich: Derewlany to "wieś w powiecie kamioneckim, nad Bugiem 9 km na północny zachód od Kamionki Strumiłowej".

</doc>
<doc id="2959314" url="https://pl.wikipedia.org/wiki?curid=2959314" title="Barwnik spożywczy">
Barwnik spożywczy



</doc>
<doc id="2959315" url="https://pl.wikipedia.org/wiki?curid=2959315" title="Porwany za młodu (ujednoznacznienie)">
Porwany za młodu (ujednoznacznienie)



</doc>
<doc id="2959317" url="https://pl.wikipedia.org/wiki?curid=2959317" title="Mount Zeil">
Mount Zeil

Mount Zeil – szczyt w Górach MacDonnella, na Terytorium Północnym w Australii. Osiąga wysokość 1531 m n.p.m. , co czyni go najwyższą górą tego pasma, terytorium oraz całego kontynentu poza Wielkimi Górami Wododziałowymi i Tasmanią.

</doc>
<doc id="2959320" url="https://pl.wikipedia.org/wiki?curid=2959320" title="Valerio Bacigalupo">
Valerio Bacigalupo

Valerio Bacigalupo (ur. 12 marca 1924 w Vado Ligure, zm. 4 maja 1949) – włoski piłkarz, występujący na pozycji bramkarza. Brat piłkarza i trenera Manlio Bacigalupo.
Z zespołem AC Torino czterokrotnie zdobył mistrzostwo Włoch (1946, 1947, 1948, 1949). W latach 1947–1949 rozegrał 5 meczów reprezentacji Włoch.
Zginął w katastrofie lotniczej na wzgórzu Superga. Jego imieniem nazwano wybudowany w 1959 stadion klubu Savona F.B.C..

</doc>
<doc id="2959321" url="https://pl.wikipedia.org/wiki?curid=2959321" title="Alicja Bełcikowska">
Alicja Bełcikowska

Alicja Bełcikowska z domu Lebensraum (ur. 7 lipca 1898 w Warszawie, zm. 20/21 czerwca 1940 w Palmirach) – polska pisarka i działaczka społeczna.
Życiorys.
Córka Maksymiliana i Zofii z Chorwatów. Ukończyła gimnazjum Antoniny Walickiej, a następnie kursy szkoły sztuk stosowanych. Od 1915 należała do konspiracyjnego harcerstwa. W latach 1915–1917 była członkiem Polskiej Organizacji Wojskowej. Z ramienia Ligi Kobiet uczestniczyła w Polskim Pogotowiu Wojennym. Podczas wojny polsko-ukraińskiej była sanitariuszką. Redagowała pismo „Pod Karabinem”. Od 1922 zajmowała się publicystyką. W latach 1927–1928 współpracowała z Demokratycznym Komitetem Wyborczym Kobiet Polskich i BBWR. Od 1930 przez dwa lata była członkiem FIDAC-u. Redagowała "Śpiewnik Obrońców Ojczyzny" oraz pracowała w wydziale polityczno-propagandowym Światowego Związku Polaków z Zagranicy. Prowadziła audycje o charakterze politologicznym w Polskim Radio. Aresztowana razem z mężem Janem i córką Anną została uwięziona na Pawiaku, zginęła podczas jednej z egzekucji w Palmirach.
W 1951 jej praca "Niech żyje Marszałek Józef Piłsudski!: życiorys, pieśni, poezje" została wycofana z polskich bibliotek oraz objęta cenzurą.
Odznaczona.
Odznaczona Medalem Niepodległości (1933).

</doc>
<doc id="2959322" url="https://pl.wikipedia.org/wiki?curid=2959322" title="Kędzierzawce">
Kędzierzawce

Kędzierzawce – wieś na Ukrainie, w obwodzie lwowskim, w rejonie buskim.
Położenie.
Na podstawie Słownika geograficznego Królestwa Polskiego i innych krajów słowiańskich: Kędzierzawce to "wieś w powiecie kamioneckim, 24 km na południowy wschód od Kamionki Strumiłowej i 10 km na południowy zachód od sądu powiatowego w Busku".

</doc>
<doc id="2959323" url="https://pl.wikipedia.org/wiki?curid=2959323" title="Parafia św. Mikołaja Biskupa w Brzozowej">
Parafia św. Mikołaja Biskupa w Brzozowej

Parafia św. Mikołaja Biskupa w Brzozowej – rzymskokatolicka parafia z siedzibą w Brzozowej, znajdująca się w diecezji tarnowskiej w dekanacie zakliczyńskim w Polsce.
Historia.
Parafia powstała pod koniec XIV w.. Pierwsza wzmianka o jej istnieniu pochodzi z roku 1470.
W 1906 roku Jan Głowacz proboszcz parafii Brzozowa, przepisał w testamencie 46 hektarów, zakupionego za własne oszczędności, lasu na budowę nowego, murowanego kościoła. Jednak do II wojny światowej nie udało się rozpocząć jego budowy. W 1946 roku władze Polski Ludowej znacjonalizowały las i do dzisiaj pozostaje on własnością Skarbu Państwa. W 1996 roku proboszczem został mianowany ks. mgr Stanisław Wojtas. Kościołem parafialnym jest XVI-wieczny drewniany kościół św. Mikołaja Biskupa.

</doc>
<doc id="2959325" url="https://pl.wikipedia.org/wiki?curid=2959325" title="Tol Cormpt Norz Norz Norz">
Tol Cormpt Norz Norz Norz

Tol Cormpt Norz Norz Norz – pierwszy album studyjny fińskiej grupy black metalowej Impaled Nazarene.
Na oryginalnym wydaniu, wytwórnia źle zaindeksowała utwory "I Al Purg Vonpo" and "My Blessing" które są jako jeden utwór nr 2.

</doc>
<doc id="2959326" url="https://pl.wikipedia.org/wiki?curid=2959326" title="Kozłów (obwód lwowski)">
Kozłów (obwód lwowski)

Kozłów (ukr. Кізлів, "Kizliw") – wieś na Ukrainie, w obwodzie lwowskim, w rejonie buskim.
Położenie.
Na podstawie Słownika geograficznego Królestwa Polskiego i innych krajów słowiańskich: Kozłów to "wieś w powiecie kamioneckim, 23 km na południowy wschód od Kamionki Strumiłowej, 5 km na zachód od sądu powiatowego w Busku".

</doc>
<doc id="2959327" url="https://pl.wikipedia.org/wiki?curid=2959327" title="Manolis Kalomiris">
Manolis Kalomiris

Manolis Kalomiris, grec. Μανώλης Καλομοίρης (ur. 14 grudnia 1883 w Smyrnie, zm. 3 kwietnia 1962 w Atenach) – grecki muzyk i kompozytor.
Życiorys.
Pochodził z rodziny greckiej, osiadłej w Azji Mniejszej. Pierwsze lekcje muzyki pobierał w Smyrnie. W latach 1894–1899 studiował w Atenach (pod kierunkiem Timoteosa Ksantopulosa), następnie w Stambule, a w latach 1901–1906 w Gesellschaft der Musikfreunde w Wiedniu. Po ukończeniu studiów pracował jako nauczyciel muzyki w Charkowie, zanim osiedlił się na stałe w Atenach. W 1908 po raz pierwszy wystąpił przed publicznością ateńską, na koncercie złożonym z jego utworów. W latach 1911–1919 był nauczycielem w szkole muzycznej ucząc teorii muzyki, harmonii i gry na fortepianie. W 1919 założył Konserwatorium Helleńskie (Ελληνικό Ωδείο), ale w 1926 je opuścił by utworzyć Konserwatorium Narodowe (Εθνικό Ωδείο). Autor serii podręczników z teorii muzyki.
Ożenił się w czasie pobytu w Charkowie (żona Chariklea Moschu). Córka Kalomirisa, Krino (1913–1982) była znaną w Grecji pianistką.
Twórczość.
Twórczość kompozytorska Kalomirisa obejmuje kilkadziesiąt dzieł, w tym pięć oper, trzy symfonie, koncert fortepianowy, koncert skrzypcowy, a także inne utwory symfoniczne i pianistyczne.

</doc>
<doc id="2959328" url="https://pl.wikipedia.org/wiki?curid=2959328" title="Bogdan Kurant">
Bogdan Kurant

Bogdan Kurant (ur. ok. 13 września 1926 w Łasku, zm. 28 maja 2013) – polski chemik, doktor nauk chemicznych, specjalista w zakresie chemii polimerów i polimerów włóknotwórczych, sekretarz generalny i członek honorowy Stowarzyszenia Inżynierów i Techników Przemysłu Chemicznego (SITPChem) i Federacji Stowarzyszeń Naukowo-Technicznych NOT (FSNT-NOT), działacz kulturalny, znawca sztuki, dyrektor Muzeum Kolekcji im. Jana Pawła II w Warszawie.
Życiorys.
Pochodził z rodziny urzędniczej. Jego ojciec był pracownikiem urzędu skarbowego. W czasie II wojny światowej był żołnierzem Szarych Szeregów, zajmując się głównie kolportażem prasy podziemnej. W 1945 r., wstąpił do WP, biorąc następnie udział w forsowaniu Odry i operacji berlińskiej. Po zakończeniu działań wojennych podjął studia na Wydziale Chemii Uniwersytetu Łódzkiego. W trakcie studiów rozpoczął pracę w charakterze asystenta w Łódzkich Zakładach Przemysłu Włókienniczego „Anilana”, kierując tam laboratorium analitycznym i oddziałem produkcyjnym. Po ukończeniu studiów w 1951 r., rozpoczął pracę w Zjednoczeniu Przemysłu Włókien Chemicznych, a od 1962 r., pracował w Ministerstwie Przemysłu Chemicznego, gdzie piastował funkcję naczelnika wydziału w Departamencie Techniki.
Od 1951 r., członek i aktywny działacz Stowarzyszenia Inżynierów i Techników Przemysłu Chemicznego. W latach 1959–1963 piastował funkcję prezesa Oddziału SITPChem w Łodzi. W latach 1966–2002 sekretarz generalny SITPChem. Współinicjator powstania 19-tomowej monografii przemysłu chemicznego w Polsce.
W 1971 r., ukończył półroczne studium historii sztuki na Uniwersytecie w Perugii. W 1976 r., uzyskał doktorat na Politechnice Warszawskiej. W latach 1981–1982 sekretarz generalny Naczelnej Organizacji Technicznej. W 1997 bez powodzenia ubiegał się o mandat posła na Sejm w okręgu warszawskim z listy Ruchu Odbudowy Polski.
W latach 60-XX wieku, poznał chemika i kolekcjonera dzieł sztuki Zbigniewa Karola Porczyńskiego, z którym połączyła go wieloletnia przyjaźń. Był wieloletnim dyrektorem i kustoszem Muzeum Kolekcji im. Jana Pawła II w Warszawie. Wyróżniony Złotym Medalem Prymasowskim „Za zasługi dla Kościoła i Narodu Polskiego”.
W 1955 otrzymał Medal 10-lecia Polski Ludowej.
Pochowany na cmentarzu Powązki Wojskowe w Warszawie (kwatera C37-4-4).

</doc>
<doc id="2959330" url="https://pl.wikipedia.org/wiki?curid=2959330" title="Ugra-Karma">
Ugra-Karma

Ugra-Karma – drugi album studyjny fińskiej grupy blackmetalowej Impaled Nazarene.

</doc>
<doc id="2959332" url="https://pl.wikipedia.org/wiki?curid=2959332" title="Pierre-Michel Lasogga">
Pierre-Michel Lasogga

Pierre-Michel Lasogga (ur. 15 grudnia 1991 w Gladbeck) – niemiecki piłkarz grający na pozycji napastnika. Obecnie jest zawodnikiem katarskiego Al-Khor.
Kariera klubowa.
Po grze w zespołach młodzieżowych 1. FC Gladbeck, FC Schalke 04, Rot-Weiss Essen, SG Wattenscheid 09 i VfL Wolfsburg, jego osobą zainteresował się Bayer 04 Leverkusen, który pozyskał go w 2009 roku. Lasogga szybko zadomowił się w akademii i w pierwszym sezonie w Leverkusen zagrał 25 spotkań, trafiając 25 goli. Pod koniec sezonu zadebiutował w drużynie rezerw Bayeru, występującej w Regionalliga West. Po sezonie odszedł do klubu z drugiej ligi, Herthy BSC, z którym podpisał trzyletni kontrakt.
W barwach berlińskiego klubu zadebiutował 24 września 2010 roku w spotkaniu z Energie Cottbus. Trzy tygodnie później zaliczył pierwszy start od pierwszych minut. W pełni wykorzystał tę okazję i trafił dwie bramki. Udało mu się awansować razem z Herthą do Bundesligi.
Po awansie do Bundesligi Lasogga pozostał kluczowym piłkarzem dla Herthy. W najwyższej klasie rozgrywkowej zadebiutował w pierwszej kolejce, a dwa tygodnie zaliczył pierwsze trafienie do siatki. Hertha po jednym sezonie w Bundeslidze, spadła. Zagrał 31 spotkań i trafił 8 goli, był najlepszym strzelcem drużyny. W ostatniej kolejce doznał poważnej kontuzji kolana i nie wystąpił w barwach drużyny do końca roku kalendarzowego.
2 września 2013 roku został wypożyczony na rok do Hamburger SV.

</doc>
<doc id="2959333" url="https://pl.wikipedia.org/wiki?curid=2959333" title="Suomi Finland Perkele">
Suomi Finland Perkele

Suomi Finland Perkele – trzeci album studyjny fińskiej grupy black metalowej Impaled Nazarene.
W tym wydaniu została zaprojektowana okładka w trzech wersjach kolorystycznych:
złoty z czarnym, czarny ze złotym i biały ze srebrnym.

</doc>
<doc id="2959334" url="https://pl.wikipedia.org/wiki?curid=2959334" title="Medal za Wybitne Osiągnięcia na Polu Walki">
Medal za Wybitne Osiągnięcia na Polu Walki

Medal za Wybitne Osiągnięcia na Polu Walki (ang. "Distinguished Warfare Medal") – projektowane amerykańskie odznaczenie wojskowe.
Historia.
Medal "Distinguished Warfare Medal" został wymyślony na potrzeby honorowania żołnierzy zajmujących się pilotażem bezzałogowych samolotów używanych wówczas głównie w tzw. wojnie z terroryzmem oraz dla ludzi zaangażowanych w ochronę tajemnic państwowych w internecie. Projekt odznaczenia został po raz pierwszy stworzony w 2012 roku, w lutym 2013 roku Departament Obrony USA zaprezentował natomiast projekt graficzny medalu i ogłosił jego umiejscowienie w hierarchii odznaczeń. Według projektu medal miał lokować się powyżej „Purpurowego Serca” przyznawanego rannym na polu bitwy i poniżej przyznawanej za akty heroizmu „Srebrnej Gwiazdy”.
Projekt wprowadzenia odznaczenia spotkał się z silną krytyką środowiska weteranów, którzy krytykowali pomysł orderu nadawanego nie za odwagę i bohaterstwo na polu walki. Organizacje weteranów domagały się m.in. obniżenia rangi orderu i umieszczenia go w hierarchii poniżej „Purpurowego Serca”. Ostatecznie nowy sekretarz obrony Chuck Hagel zdecydował o zarzuceniu projektu wprowadzenia nowego odznaczenia, jednocześnie zapowiedział jednak opracowanie innego sposobu odznaczania.

</doc>
<doc id="2959336" url="https://pl.wikipedia.org/wiki?curid=2959336" title="Latex Cult">
Latex Cult

Latex Cult – czwarty album studyjny fińskiej grupy black metalowej Impaled Nazarene.
Wydanie było dostępne w limitowanej edycji jako metalowe pudełko z nieco zmienioną okładką.&lt;br&gt;
Podkład dźwiękowy z utworu "66.6 S of Foreplay" pochodzi z filmu "The Day After" (1983) natomiast intro z utworu "Punishment is Absolute" pochodzi z filmu "Silent Night, Deadly Night" (1984).

</doc>
<doc id="2959341" url="https://pl.wikipedia.org/wiki?curid=2959341" title="Jerzy Andrzej Skrodzki">
Jerzy Andrzej Skrodzki

Jerzy Andrzej Skrodzki (ur. 12 maja 1926, zm. 23 maja 2013) – polski dziennikarz i publicysta historyczny, członek Stowarzyszenia Dziennikarzy Polskich oraz Stowarzyszenia Miłośników Dawnej Broni i Barwy. Z wykształcenia ekonomista. Był publicystą tygodnika "Niedziela" i miesięcznika "Więź".
Zmarł 23 maja 2013 r., i został pochowany 28 maja na cmentarzu Bródnowskim w Warszawie (kw. 7B-5-17).

</doc>
<doc id="2959342" url="https://pl.wikipedia.org/wiki?curid=2959342" title="Rapture (album Impaled Nazarene)">
Rapture (album Impaled Nazarene)

Rapture – piąty album studyjny fińskiej grupy black metalowej Impaled Nazarene.
W 2007 roku została wydana reedycja albumu z dodatkowymi utworami.

</doc>
<doc id="2959343" url="https://pl.wikipedia.org/wiki?curid=2959343" title="Stefan Sultana">
Stefan Sultana

Stefan Sultana (ur. 18 lipca 1968 w Ħamrunie) – maltański piłkarz grający na pozycji napastnika. W swojej karierze rozegrał 33 mecze i strzelił 4 gole w reprezentacji Malty.
Kariera klubowa.
Swoją karierę piłkarską Sultana rozpoczął w klubie Ħamrun Spartans. W 1983 roku zadebiutował w nim w maltańskiej Premier League. W sezonie 1987/1988 stał się podstawowym zawodnikiem tego klubu. W Ħamrun Spartans występował do końca sezonu 1997/1998. Wraz z Ħamrun Spartans wywalczył trzy tytuły mistrza Malty w sezonach 1986/1987, 1987/1988 i 1990/1991 i dwa wicemistrzostwa Malty w sezonach 1984/1985 i 1992/1993. Zdobył też pięć Pucharów Malty w latach 1984, 1987, 1988, 1989 i 1992 oraz Superpuchar Malty w 1995 roku.
Latem 1998 roku Sultana przeszedł do Hiberniansu Paola. W sezonie 2001/2002 wywalczył z Hiberniansem tytuł mistrza kraju. W 2002 roku wrócił do Ħamrunu Spartans. Występował w nim do zakończenia sezonu 2009/2010. W 2010 roku krótko grał w klubie Xewkija Tigers. Zakończył w nim swoją karierę w wieku niespełna 42 lat.
Kariera reprezentacyjna.
W reprezentacji Malty Sultana zadebiutował 7 maja 1991 roku w przegranym 1:4 towarzyskim meczu z Islandią, rozegranym w Attardzie. W swojej karierze grał w: eliminacjach do Euro 92, do MŚ 1994, do MŚ 1998 i do Euro 2000. Od 1991 do 1999 roku rozegrał w kadrze narodowej 33 spotkania i zdobył w nich 4 gole.

</doc>
<doc id="2959348" url="https://pl.wikipedia.org/wiki?curid=2959348" title="Kwas delta-aminolewulinowy">
Kwas delta-aminolewulinowy



</doc>
<doc id="2959351" url="https://pl.wikipedia.org/wiki?curid=2959351" title="Karl Wilhelm Becker">
Karl Wilhelm Becker

Karl (Carl) Wilhelm Becker (ur. 1772 w Spirze, zm. 1830 w Bad Homburg) – niemiecki numizmatyk, medalier, handlarz i fałszerz numizmatów.
Życie i działalność.
Pochodząc z miejscowej rodziny kupieckiej, w młodości wyuczył się zawodu i początkowo przez wiele lat prowadził handel winami. Po pobycie we Frankfurcie i Mannheim przeniósł się do Offenbach, gdzie osiadł na dłużej (1815–1826) i zajął handlem antykami, co umożliwiło mu dostęp do najlepszych kręgów towarzyskich, w których znany był jako „Antiken-Becker”. Ok. 1796 zainteresował się numizmatyką.
Sztukę grawerowania przyswoił sobie samodzielnie i od ok. 1805 rozpoczął proceder fałszowania monet starożytnych. Często wykorzystując jako materiał tanie i pochodzące z odrzutów oryginały, przebijał je własnymi stemplami naśladowanych monet antycznych. Tworzył również typy nigdy w numizmatyce nieistniejące. Monety te sztucznie postarzał wymyślonym przez siebie sposobem, wożąc je podczas licznych podróży powozem w skrzynce wypełnionej opiłkami żelaza, zaś odpowiednią patynę nadawał im przetrzymując w gnojówce bądź w siarkowanych beczkach. Wkrótce podobne metody zastosował także względem monet średniowiecznych i nowożytnych.
Równocześnie rozwinął handel numizmatami i dzięki swej niepospolitej wiedzy stał się znanym numizmatykiem. Cieszył się nawet przyjaźnią J.W. Goethego, który wyrażał się o nim z uznaniem, zaś w księciu Karlu von Isenburg znalazł życzliwego protektora, który zapewnił mu posadę bibliotekarza i nadał tytuł radcy dworskiego. W 1826 r. ujawnił się jako sprawca fałszerstw, które w swej książce wykazał włoski numizmatyk i archeolog Domenico Sestini. Sam jednak nigdy nie uważał się za fałszerza, lecz za „odtwórcę monet antycznych”, a tym samym za „mecenasa” muzealnych zbiorów i kolekcjonerów, którym dostarczał wartościowy „materiał studyjny”. Ofiarą jego zdolności padł nawet książęcy gabinet numizmatyczny w Gocie, któremu odstąpił wiele złotych monet, umieściwszy wśród nich kopie uprzednio sporządzone na podstawie odcisków. W końcowym okresie życia wyniósł się do Homburga, gdzie zmarł, ogromnie zadłużony, po daremnych staraniach sprzedaży swych stempli i pozostałych obiektów sztuki.
Łącznie wykonał przeszło 600 stempli, przy użyciu których wybił ponad 360 typów monet i medali – głównie starożytnych (greckich i rzymskich) oraz średniowiecznych (merowińskich i karolińskich). Dziś wykonane przez niego imitacje stanowią same w sobie przedmiot kolekcjonerstwa, będąc częstokroć tak drogie i poszukiwane jak odpowiadające im oryginały. Szczególnie wiele – 550 egzemplarzy (pochodzących z darowizny miejscowego kolekcjonera) zgromadzono ich w miejskim muzeum historycznym w Offenbach, gdzie zbiór ten stale powiększany jest nowymi zakupami.

</doc>
<doc id="2959356" url="https://pl.wikipedia.org/wiki?curid=2959356" title="Prędzej później dalej">
Prędzej później dalej

Prędzej później dalej – drugi singel promujący album zespołu Myslovitz z nowym wokalistą, Michałem Kowalonkiem. Premiera singla odbyła się 27 kwietnia 2013 r. w audycji Piotra Stelmacha - "Myśliwiecka 3/5/7".

</doc>
<doc id="2959357" url="https://pl.wikipedia.org/wiki?curid=2959357" title="Polscy arcybiskupi katoliccy">
Polscy arcybiskupi katoliccy

Aktualnie zawiera spis wszystkich polskich arcybiskupów katolickich od roku 1000.
Indeks.
A B C Ć D E F G H I J K L Ł M N O P R S Ś T U V W Z Ż Ž

</doc>
<doc id="2959358" url="https://pl.wikipedia.org/wiki?curid=2959358" title="Diecezja Xiwanzi">
Diecezja Xiwanzi

Diecezja Xiwanzi, diecezja Chongli (łac. "Dioecesis Zinimensis", chiń. 天主教西湾子教区) – rzymskokatolicka diecezja ze stolicą w Xiwanzi w powiecie Chongli, w prefekturze miejskiej Zhangjiakou, w prowincji Hebei, w Chińskiej Republice Ludowej. Diecezja jest sufraganią archidiecezji Suiyuan.
Diecezja obejmuje również część regionu autonomicznego Mongolia Wewnętrzna.
Historia.
28 sierpnia 1840 papież Grzegorz XVI brewe "Cum per similes" erygował wikariat apostolski Mongolii. Dotychczas wierni z tych terenów należeli do wikariatu apostolskiego Liaotung (obecnie archidiecezja Shenyang).
21 grudnia 1883 nastąpił podział wikariatu na: wikariat apostolski Centralnej Mongolii ze stolicą w Xiwanzi, wikariat apostolski Południowo-Zachodniej Mongolii (obecnie archidiecezja Suiyuan) oraz wikariat apostolski Wschodniej Mongolii (obecnie diecezja Jinzhou).
14 marca 1922, po oderwaniu się części Mongolii od Chin, z wikariatu apostolskiego Centralnej Mongolii wydzielono misję sui iuris Mongolii Zewnętrznej (obecnie prefektura apostolska Ułan Bator). W tym dniu omawiana jednostka zmieniła nazwę na "wikariat apostolski Chaha’er" a 3 grudnia 1924 na "wikariat apostolski Xiwanzi".
8 lutego 1929 odłączono wikariat apostolski Jining (obecnie diecezja Jining).
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Xiwanzi podniesiono do godności diecezji.
Z 1950 pochodzą ostatnie pełne, oficjalne kościelne statystyki. Diecezja Xiwanzi liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
W 1958 Patriotyczne Stowarzyszenie Katolików Chińskich powołało swojego antybiskupa Xiwanzi, mimo iż legalny, mianowany przez papieża biskup Xiwanzi Melchior Zhang Kexing wciąż żył. W 1980 PSKCh połączyło mające stolice w prefekturze miejskiej Zhangjiakou diecezje Xiwanzi i Xuanhua tworząc diecezje Zhangjiakou. Zostało to dokonane bez mandatu Stolicy Apostolskiej, więc z kościelnego punktu widzenia działania te były nielegalne. Wierny papieżowi Kościół "podziemny" zachował w swojej strukturze oba biskupstwa.
Bp Melchior Zhang Kexing w 1984 potajemnie wyświęcił swego następcę, którym został Andrew Hao Jinli - katolicki ksiądz więziony za wiarę w latach 1958 - 1981. Bp Hao Jinli przejął diecezję po śmierci bp Zhang Kexinga w 1988. Podobnie jak poprzednik miał uznanie Stolicy Świętej, lecz jego sakry nie uznawał komunistyczny rząd. Z powodu przynależności do wiernego papieżowi Kościoła "podziemnego" był inwigilowany przez reżimowe służby, które m.in. założyły na jego domu monitoring w celu kontrolowania ograniczonych odwiedzin. Miesiąc przed śmiercią policja nie pozwoliła wysłać schorowanego, 94-letniego biskupa do szpitala.
W 2002 bp Hao Jinli wyświęcił biskupa pomocniczego, również wieloletniego więźnia za wiarę Leo Yao Lianga. Już jako biskup Yao Liang był aresztowany w 2005 i 2006 m.in. za wyświęcenie 20 księży. Wraz z nim osadzono księży i świeckich, którzy protestowali przeciw zatrzymaniu biskupa (2 księży i 20 świeckich przebywało w więzieniu jeszcze w 2009). Lata 2006 - 2009 bp Yao Liang spędził w więzieniu. Kilka miesięcy po wyjściu na wolność 85-letni duchowny zmarł.
Ordynariusze.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2959360" url="https://pl.wikipedia.org/wiki?curid=2959360" title="Heroldo de Esperanto">
Heroldo de Esperanto

Heroldo de Esperanto (często używany akronim w języku esperanto: "HdE") – czasopismo w języku esperanto dotyczące ruchu esperanckiego. Do 31 grudnia 1924 wydawane pod tytułem "Esperanto Triumfonta" (Esperanto, które zatriumfuje); od stycznia 1925 ukazywało się jako "Heroldo de Esperanto" (Herold esperanta).
Historia.
Czasopismo założone w 1920 w Kolonii przez niemieckiego dziennikarza i esperantystę Teodora (Teo) Junga pod nazwą "Esperanto Triumfonta". W okresie międzywojennym ukazywało się jako tygodnik, z wyjątkiem kongresu esperanckiego w 1933, gdy publikowane było codziennie. W 1936 władze hitlerowskich Niemiec, coraz bardziej zwalczające ruch esperancki, skonfiskowały maszynę drukarską i zamknęły pismo. Teo Jung wyemigrował do Holandii, gdzie ponownie uruchomił wydawanie czasopisma, które stało się organem Międzynarodowej Ligi Esperanckiej (Internacia Esperanto-Ligo), powstałej po wydzieleniu się ze Światowego Związku Esperanta (Universala Esperanto-Asocio, UEA).
Po II wojnie światowej czasopismo ponownie odrodziło się – w założeniach jako półmiesięcznik, faktycznie wychodziło co trzy tygodnie, nadal pod kierownictwem Junga i w opozycji do UEA. W 1962 prowadzenie gazety przejęła polska esperantystka, która wyemigrowała z armią Andersa – Ada Fighiera-Sikorska i redagowała ją aż do śmierci w 1996. Czasopismo nosiło podtytuł "La plej ofta sendependenda gazeto de la Esperanto-movado" (najczęściej ukazująca się niezależna gazeta ruchu esperanckiego).
W 1996 gazeta została przejęta przez LF-Koop (Kooperativo de Literatura Foiro). Kolejnymi redaktorami czasopisma byli m.in.: Perla Martinelli, Marie-France Conde Rey, Aneto Muhlemann i Dieter Rooke. „Heroldo de Esperanto” nadal pozostawał czasopismem niezależnym i prezentującym różne punkty widzenia. Obecnie nosi podtytuł "Trisemajna informa gazeto pri la esperanta mondo" (trzytygodniowa gazeta informacyjna o świecie esperanckim), w ciągu roku ukazuje się 17 numerów.
Jeden z numerów gazety pojawia się jako rekwizyt w polskim filmie "Nie lubię poniedziałku" z 1971 r., w scenie na lotnisku.

</doc>
<doc id="2959361" url="https://pl.wikipedia.org/wiki?curid=2959361" title="Wiking">
Wiking



</doc>
<doc id="2959370" url="https://pl.wikipedia.org/wiki?curid=2959370" title="Salwator Mollar Ventura">
Salwator Mollar Ventura

Salwator Mollar Ventura OFM, "Salvador Mollar Ventura" (ur. 27 marca 1896 w Manises, zm. 27 października 1936 w Picadero de Paterna) – hiszpański błogosławiony Kościoła katolickiego, męczennik, brat zakonny z zakonu franciszkanów, ofiara prześladowań antykatolickich okresu hiszpańskiej wojny domowej.
Życiorys.
Pochodził z wielodzietnej, ubogiej rodziny Bautisty Mollara i Maríi Venturaco. Sytuacja ekonomiczna rodziny wcześnie zmusiła go do podjęcia pracy zarobkowej. 20 stycznia 1921 r. wstąpił do zakonu franciszkanów w klasztorze w Gilet przyjmując imię zakonne Salwator i 22 stycznia 1922 r. złożył tam profesję zakonną. W Gilet i Benisie pełnił obowiązki zakrystiana. Jego posługę cechowało zaangażowanie, pokora, delikatność i miłość do Matki Bożej. Gdy po wybuchu wojny domowej w Hiszpanii rozpoczęły się prześladowania katolików, schronił się w domu siostry i tam 13 października został aresztowany przez milicję. Został poddany torturom, a nocą z 26 na 27 października rozstrzelany w Picadero de Paterna.
Salwator Mollar Ventura mimo iż nie był zaangażowany w działalność polityczną, został zabity z nienawiści do wiary, bez sądu, za sam fakt bycia zakonnikiem.
Translacji relikwii ze zbiorowej mogiły z cmentarza w Walencji do kościoła parafialnego „San Juan Bautista” w Manises dokonano 3 marca 1968 r.
Proces informacyjny odbył się w Walencji w latach 1966–1969. Beatyfikowany przez papieża Jana Pawła II w Watykanie 11 marca 2001 roku w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu.
Wspomnienie liturgiczne obchodzone jest przez katolików w "dies natalis" (27 października), a także w grupie męczenników 22 września.

</doc>
<doc id="2959371" url="https://pl.wikipedia.org/wiki?curid=2959371" title="Salvador Mollar Ventura">
Salvador Mollar Ventura



</doc>
<doc id="2959375" url="https://pl.wikipedia.org/wiki?curid=2959375" title="Convair Model 116">
Convair Model 116

Convair Model 116 – prototypowy samochód latający zaprojektowany przez Theodore'a Halla w zakładach Convair w 1946. Zbudowano tylko jeden egzemplarz tego samolotu, na jego podstawie powstał późniejszy Convair Model 118.
Tło historyczne.
Jeden z głównych projektantów Consolidated Vultee (później – Convair), Theodore Hall, był prywatnie bardzo zafascynowany ideą „powietrznego samochodu” ("air car") i rozpoczął prace nad projektowaniem takiego pojazdu jeszcze przed II wojną światową. W 1941 zakłady Consolidated zaproponowały dowództwu USAAF zaprojektowanie tego typu pojazdu do rajdów komandosów jednak USAAF nie wykazał zainteresowania takim projektem. Hall powrócił do swojego "idée fixe" o „samolocie w każdym garażu” ("aircraft in everyone's garage") po zakończeniu wojny poświęcając mu wiele środków i czasu.
Historia.
Pierwsza tego typu konstrukcja Halla powstała w 1946. Hall zaprojektował niewielki, dwuosobowy samochód napędzany 26-konnym silnikiem Crosley ze zdejmowanymi powierzchniami nośnymi i ogonem. Napęd samolotu stanowił 90-konny silnik Franlin 4A4 z dwupłatowym, drewnianym śmigłem. Prototyp został ukończony pod koniec czerwca 1946 i oblatany 12 lipca tegoż roku. Samolot miał rejestrację cywilną NX90654. W czasie pierwszego lotu za sterami samolotu zasiadał Russell R. Rogers, pozycję pasażera zajmował inżynier-oblatywacz ("flight-test engineer") Lawrence G. Phillips. Po dwóch pierwszych lotach Rogers został zastąpiony przez Billa Martina. W sierpniu 1946 silnik samolotu został zamieniony na 95-konny Franklin 4AL-225. Łącznie maszyna wykonała 66 lotów. Samolot nie wszedł do produkcji seryjnej, powstał tylko jeden prototyp, ale na jego podstawie powstał późniejszy Convair Model 118.
Opis konstrukcji.
Convair Model 116, znany także jako ConVairCar, był dwuosobowym samochodem o dwudrzwiowym nadwoziu typu coupe. Samochód napędzany był 26-konnym silnikiem Crosley który znajdował się z tyłu samochodu. Do samochodu można było zamontować specjalnie zaprojektowane skrzydła z zespołem napędowym i ogon zamieniając go w lekki samolot. W tej roli ConVairCar miał układ górnopłatu z pojedynczym silnikiem ciągnącym napędzającym dwupłatowe, drewniane śmigło.
Masa własna samochodu wynosiła 573 funty, a masa systemu nośnego 500 funtów (259 i 226 kg). Prędkość maksymalna samolotu wynosiła do 112 mil na godzinę (180 km/h).

</doc>
<doc id="2959376" url="https://pl.wikipedia.org/wiki?curid=2959376" title="Porwany za młodu (film 1960)">
Porwany za młodu (film 1960)

Porwany za młodu (ang. "Kidnapped") – film przygodowy z 1960 roku. Adaptacja powieści Roberta Louisa Stevensona o tym samym tytule.
Fabuła.
17-letni David Balfour, po śmierci ojca, zgodnie z jego wolą, udaje się stryja, Ebenezera Balfoura. Stryj okazuje się odrażającym starcem, który na dodatek zdaje się czyhać na życie Davida. Kiedy nie udaje mu się zabić bratanka, zwabia go na statek piracki i sprzedaje kapitanowi Hoseasonowi, handlarzowi niewolników. Statek płynie do Ameryki. Po drodze na pokład trafia rozbitek, Alan Stewart, który proponuje kapitanowi hojne wynagrodzenie za dopłynięcie do Szkocji. Kapitan zamierza go podstępnie zamordować i obrabować. David postanawia ostrzec nieznajomego o niebezpieczeństwie.

</doc>
<doc id="2959377" url="https://pl.wikipedia.org/wiki?curid=2959377" title="Jeannine Claudia Oppewall">
Jeannine Claudia Oppewall

Jeannine Claudia Oppewall (ur. 28 listopada 1946) – amerykańska scenograf.
Nagrody i nominacje.
Została uhonorowana nagrodą ADG i nagrodą LAFCA, a także otrzymała nominację do nagrody BAFTA, czterokrotnie do Oscara, trzykrotnie do nagrody Satelity i trzykrotnie do nagrody ADG.

</doc>
<doc id="2959379" url="https://pl.wikipedia.org/wiki?curid=2959379" title="Wenus w futrze (film 1969)">
Wenus w futrze (film 1969)

Wenus w futrze (wł. "Le Malizie di Venere") – film dramatyczny z 1969 roku, będący bardzo swobodną adaptacją powieści Leopolda von Sacher-Masocha o tym samym tytule.

</doc>
<doc id="2959380" url="https://pl.wikipedia.org/wiki?curid=2959380" title="Gorejący krzew">
Gorejący krzew



</doc>
<doc id="2959381" url="https://pl.wikipedia.org/wiki?curid=2959381" title="Gorejący krzew (serial telewizyjny)">
Gorejący krzew (serial telewizyjny)

Gorejący krzew () – czeski biograficzny miniserial telewizyjny z 2013 w reżyserii Agnieszki Holland.
Fabuła.
Głównym bohaterem miniserialu jest praski student Jan Palach, który 16 stycznia 1969 w proteście przeciwko bierności społeczeństwa po inwazji wojsk Układu Warszawskiego na Czechosłowację dokonał aktu samospalenia i trzy dni później zmarł. Serial ukazuje też zmagania, jakie toczyła jego rodzina, walcząc po jego śmierci o jego dobre imię.
Odbiór.
Sebastian Adamkiewicz z portalu Histmag.org pisał na temat "Gorejącego krzewu", iż „otwiera polskie oczy na tragedię naszych południowych sąsiadów. Zrywa z nich szwejkowską twarz, ukazując naród głęboko doświadczony przez historię, stłamszony i pozbawiony sił, aby walczyć”. Piotr Guszkowski w recenzji dla portalu Onet pisał: „Kto by się spodziewał, że to właśnie polska reżyserka, […] znajdzie właściwy język do poruszenia tak bolesnego tematu dla naszych południowych sąsiadów – opowiedzenia o samospaleniu Jana Palacha i znaczeniu jego ofiary w wymiarze społeczno-historycznym, ale też bardzo ludzkim”.

</doc>
<doc id="2959387" url="https://pl.wikipedia.org/wiki?curid=2959387" title="Archidiecezja Bobo-Dioulasso">
Archidiecezja Bobo-Dioulasso

Archidiecezja Bobo-Dioulasso – diecezja rzymskokatolicka w Burkina Faso. Powstała w 1927 jako prefektura apostolska. Podniesiona w 1937 do rangi wikariatu apostolskiego. Ustanowiona diecezją w 1955. Promowana jako archidiecezja w 2000.

</doc>
<doc id="2959389" url="https://pl.wikipedia.org/wiki?curid=2959389" title="Grand Prix Cycliste La Marseillaise">
Grand Prix Cycliste La Marseillaise

Grand Prix Cycliste La Marseillaise, początkowo (do 1991) La Marseillaise, później także jako Grand Prix d'Ouverture La Marseillaise – jednodniowy wyścig kolarski, rozgrywany corocznie od 1980 w rejonie francuskiej Marsylii.
Pierwsza edycja wyścigu odbyła się w 1980, a od tego czasu organizowany jest corocznie. Początkowo (do 1991) nosił nazwę La Marseillaise, od 1992 nazwę wydłużono do formy (Grand Prix d'Ouverture La Marseillaise, a później przyjęto wersję Grand Prix Cycliste La Marseillaise. Od 2005 należy do cyklu UCI Europe Tour z kategorią 1.1.
Zwycięzcy.
Opracowano na podstawie:

</doc>
<doc id="2959390" url="https://pl.wikipedia.org/wiki?curid=2959390" title="Wskaźnik obciążenia majątku">
Wskaźnik obciążenia majątku



</doc>
<doc id="2959391" url="https://pl.wikipedia.org/wiki?curid=2959391" title="Wskaźnik zadłużenia ogółem">
Wskaźnik zadłużenia ogółem



</doc>
<doc id="2959392" url="https://pl.wikipedia.org/wiki?curid=2959392" title="Nihil (album Impaled Nazarene)">
Nihil (album Impaled Nazarene)

Nihil – szósty album studyjny fińskiej grupy black metalowej Impaled Nazarene.

</doc>
<doc id="2959393" url="https://pl.wikipedia.org/wiki?curid=2959393" title="Griefing">
Griefing

Griefing – zachowanie graczy spotykane w grach multiplayer polegające na szkodzeniu otoczeniu. Termin pochodzi od angielskiego słowa "grief" (czyli żal, zgryzota) i może być tłumaczony na „przysparzać komuś powodów do żalu, zgryzoty, smutku”. "Griefing" jest synonimem wandalizmu.
Do przykładowych zachowań klasyfikowanych jako "griefing" należą:
Takie zachowania spotykają się z niechęcią innych graczy oraz zdecydowanym działaniem operatorów gier. Konta takich osób mogą być zablokowane lub nawet kasowane.

</doc>
<doc id="2959394" url="https://pl.wikipedia.org/wiki?curid=2959394" title="Road To The Octagon">
Road To The Octagon

Road to the Octagon – jedenasty album studyjny fińskiej grupy black metalowej Impaled Nazarene.

</doc>
<doc id="2959396" url="https://pl.wikipedia.org/wiki?curid=2959396" title="Alex Azzopardi">
Alex Azzopardi

Alexander "Alex" Azzopardi (ur. 24 marca 1961) – piłkarz maltański grający na pozycji obrońcy. W swojej karierze rozegrał 45 meczów w reprezentacji Malty.
Kariera klubowa.
Całą swoją karierę piłkarską Azzopardi spędził w klubie Ħamrun Spartans. W 1981 roku zadebiutował w nim w maltańskiej Premier League. Wraz z Ħamrun Spartans wywalczył cztery tytuły mistrza Malty w sezonach 1982/1983, 1986/1987, 1987/1988 i 1990/1991 i wicemistrzostwo Malty w sezonie 1984/1985. Zdobył też cztery Puchary Malty w latach 1984, 1987, 1988 i 1989. Swoją karierę zakończył po sezonie 1991/1992.
Kariera reprezentacyjna.
W reprezentacji Malty Azzopardi zadebiutował 26 grudnia 1982 roku w zremisowanym 0:0 towarzyskim meczu z Bułgarią, rozegranym w Attardzie. W swojej karierze grał w: eliminacjach do Euro 84, do MŚ 1986, do Euro 88, do MŚ 1990 i do Euro 92. Od 1982 do 1991 roku rozegrał w kadrze narodowej 45 spotkań.

</doc>
<doc id="2959399" url="https://pl.wikipedia.org/wiki?curid=2959399" title="Krupon">
Krupon

Krupon (także: "słupiec" lub "grzbietowa") – najgrubsza część surowej skóry bydlęcej lub świńskiej.
Krupon uważany jest za najwartościowszy fragment całej skóry. Jest to środkowa jej część, stanowiąca około 45% całości zdjętej skóry. Cechuje się największą wytrzymałością i najlepiej nadaje się do dalszej obróbki. Sąsiaduje z bokami, ogonem i karkiem. Krupony bydlęce cięższe używane są do produkcji np. podeszew obuwia, a krupony świńskie i bydlęce lżejsze – na wyroby galanteryjne i rymarskie oraz na wierzchy obuwia.

</doc>
<doc id="2959400" url="https://pl.wikipedia.org/wiki?curid=2959400" title="Rutilus rutilus fluviatilis">
Rutilus rutilus fluviatilis



</doc>
<doc id="2959405" url="https://pl.wikipedia.org/wiki?curid=2959405" title="Skóra hamburska">
Skóra hamburska

Skóra hamburska – tylna część surowej skóry końskiej, różniąca się od przedniej grubością i sposobem garbowania (obie te części garbuje się oddzielnie).
Z uwagi na znaczną grubość i wytrzymałość skóry hamburskie używane są do produkcji podeszew i wierzchów obuwia (skóry końskie nie przepuszczają powietrza, a zatem charakteryzują się dużą nieprzemakalnością). Skóra hamburska wyprawiana jest garbnikami roślinnymi. Pierwotnie sposób jej garbowania wypracowano w Hamburgu, stąd nazwa i skóry, i całego procesu, zwanego "hamburskim".

</doc>
<doc id="2959407" url="https://pl.wikipedia.org/wiki?curid=2959407" title="Łysostopek twardzioszkowaty">
Łysostopek twardzioszkowaty

Łysostopek twardzioszkowaty ("Gymnopus erythropus" (Pers.) Antonín, Halling &amp; Noordel.) – gatunek grzybów należący do rodziny "Omphalotaceae".
Systematyka i nazewnictwo.
Pozycja w klasyfikacji według Index Fungorum: "Gymnopus, Omphalotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1801 r. Persoon, nadając mu nazwę "Agaricus erythropus". Obecną, uznaną przez Index Fungorum nazwę nadali mu w 1997 r. Antonín, Halling i Noordel, przenosząc go do rodzaju "Gymnopus".
Synonimy łacińskie:
Nazwę polską zaproponował Władysław Wojewoda w 2003 r.
Morfologia.
O średnicy 1,5–4,5 cm, początkowo łukowaty, później rozpostarty z podwiniętym brzegiem, czasami z nieco wklęsłym środkiem. Skórka gładka i naga. Jest higrofaniczny; w stanie wilgotnym ma kolor od ochrowobrązowego do ochrowomięsistego i ma do połowy żłobiony kapelusz. Młode okazy czasami są czerwonobrązowe. W stanie suchym jest jaśniejszy; ma kolor od jasnoochrowego do kremowego i brzeg pofalowany.
Blaszki bardzo gęste, cienkie i kruche, początkowo białe, później ochrowokremowe.
Wysokość 3–7 cm, grubość 0,2–0,5 cm. Jest walcowaty, wewnątrz pusty, sprężysty, czasami bocznie spłaszczony, prosty lub powyginany. Powierzchnia gładka, jedwabiście matowa, w kolorze od pomarańczowego do czerwonobrązowego, pod kapeluszem wyraźnie jaśniejszy.
Wodnisty, cienki, białawy, bez wyraźnego smaku i zapachu.
Występowanie i siedlisko.
Stanowiska tego gatunku opisano w Ameryce Północnej, Środkowej i Południowej, Europie i Australii. W Polsce nie jest rzadki, ale w Szwecji znajduje się na liście gatunków zagrożonych.
Występuje w lasach liściastych i mieszanych, w parkach i ogrodach. Rośnie na rozkładającym się drewnie, często na drewnie zagrzebanym w ziemi, przy pniach, pniakach, korzeniach i gałęziach drzew, szczególnie pod bukiem, robinią, jaworem, kasztanowcem zwyczajnym, olszą szarą, sosną zwyczajną, dębem szypułkowym, cisem. Czasami rośnie na odpadkach organicznych. Owocniki wytwarza od maja do października.
Znaczenie.
Grzyb niejadalny, saprotrof.

</doc>
<doc id="2959408" url="https://pl.wikipedia.org/wiki?curid=2959408" title="Słupiec (skóra)">
Słupiec (skóra)



</doc>
<doc id="2959411" url="https://pl.wikipedia.org/wiki?curid=2959411" title="Welenci">
Welenci

Welenci (bułg. "Веленци") – przysiółek wsi Bangejci, w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 5 mieszkańców.

</doc>
<doc id="2959413" url="https://pl.wikipedia.org/wiki?curid=2959413" title="Samsung I9100 Galaxy S II">
Samsung I9100 Galaxy S II



</doc>
<doc id="2959421" url="https://pl.wikipedia.org/wiki?curid=2959421" title="Polycanthus">
Polycanthus



</doc>
<doc id="2959422" url="https://pl.wikipedia.org/wiki?curid=2959422" title="Gastraea">
Gastraea



</doc>
<doc id="2959423" url="https://pl.wikipedia.org/wiki?curid=2959423" title="Flat tax">
Flat tax



</doc>
<doc id="2959426" url="https://pl.wikipedia.org/wiki?curid=2959426" title="Hrabstwo Davidson (Karolina Północna)">
Hrabstwo Davidson (Karolina Północna)

Hrabstwo Davidson (ang. "Davidson County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 567 mil2 (1468,52 km2), z czego 552 mile2 (1429,67 km2) stanowią lądy, a 15 mil2 (38,85 km2) stanowią wody. Według szacunków United States Census Bureau w roku 2012 miało 163 260 mieszkańców. Jego siedzibą administracyjną jest Lexington.

</doc>
<doc id="2959430" url="https://pl.wikipedia.org/wiki?curid=2959430" title="Hrabstwo Davie">
Hrabstwo Davie

Hrabstwo Davie (ang. "Davie County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 267 mil2 (691,53 km2), z czego 265 mil2 (686,35 km2) stanowią lądy, a 2 mile2 (5,18 km2) stanowią wody. Według szacunków United States Census Bureau w roku 2012 miało 41 433 mieszkańców. Jego siedzibą administracyjną jest Mocksville.

</doc>
<doc id="2959432" url="https://pl.wikipedia.org/wiki?curid=2959432" title="Miasteczko Hibiskus">
Miasteczko Hibiskus

Miasteczko Hibiskus () – powieść chińskiego pisarza Gu Hua, opublikowana po raz pierwszy w kwartalniku "Dangdai" ("Dzisiejsze Czasy") w 1981. Dzieło było przełomowe w twórczości pisarza - stało się pierwszym pozytywnie ocenionym przez krytykę. W Polsce wydane po raz pierwszy w tłumaczeniu Bogdana Góralczyka w 1989 (Wydawnictwo Literackie).
Treść czteroczęściowego utworu oparta jest na faktycznych wydarzeniach okresu wielkiego skoku i rewolucji kulturalnej. Opowiada o losach kobiety z niewielkiego miasteczka w górach Wuling, którą uznano za kułaczkę i prześladowano na różne sposoby przez wiele lat (zasadniczo od 1963), by w końcu zrehabilitować w czasie, gdy władzę objął Deng Xiaoping (1979). Kobieta ta (Hu Yuyin) została pozbawiona nowo wybudowanego domu, własności i prawa do handlu ryżem oraz uznana za "wrogi element". Jej mąż (rzeźnik), nie wytrzymawszy przesłuchań, popełnił samobójstwo. Autor opisał także bogatą gamę postaci z miasteczka, których psychika została głęboko przetworzona przez totalitarny system:
Powieść została nagrodzona Nagrodą im. Mao Duna w 1982. Nakręcono też według niej film fabularny pod tym samym tytułem (1984, reżyseria Xie Jin).

</doc>
<doc id="2959433" url="https://pl.wikipedia.org/wiki?curid=2959433" title="Kościół św. Katarzyny Aleksandryjskiej w Grybowie">
Kościół św. Katarzyny Aleksandryjskiej w Grybowie



</doc>
<doc id="2959434" url="https://pl.wikipedia.org/wiki?curid=2959434" title="Megalopharynx">
Megalopharynx



</doc>
<doc id="2959435" url="https://pl.wikipedia.org/wiki?curid=2959435" title="Macropharynx">
Macropharynx



</doc>
<doc id="2959436" url="https://pl.wikipedia.org/wiki?curid=2959436" title="Jordanites">
Jordanites



</doc>
<doc id="2959437" url="https://pl.wikipedia.org/wiki?curid=2959437" title="Gastrostomus">
Gastrostomus



</doc>
<doc id="2959443" url="https://pl.wikipedia.org/wiki?curid=2959443" title="Józef Stuchliński">
Józef Stuchliński

Józef Andrzej Stuchliński (ur. 7 września 1942, zm. 26 lutego 2023) – polski epistemolog, profesor doktor hab. nauk filozoficznych.
Życiorys.
Uczęszczał do Liceum Ogólnokształcącego w Przeworsku, które ukończył w 1961. Pracował w Instytucie Filozofii Uniwersytetu Warszawskiego. Jest wykładowcą filozofii, logiki i etyki we Wszechnicy Polskiej – Szkole Wyższej Towarzystwa Wiedzy Powszechnej. W latach 2008–2010 Pełnomocnik Rektora ds. Naukowo-Dydaktycznych. Następnie był Prorektorem Wszechnicy Polskiej ds. Badań Naukowych. Odpowiadał za organizację i funkcjonowanie katedr i zakładów w uczelni. Sprawował też funkcję Kierownika Katedry Pedagogiki Wszechnicy Polskiej.
Autor wielu artykułów w takich czasopismach jak: "Przegląd Filozoficzny", "Dialogue and universalism", "Filozofia nauki". W 2002 wydał publikację pt. "Definicja zdania prawdziwego w języku logiki i w językach opartych na logice". Zasiada we władzach Polskiego Towarzystwa Filozoficznego. Pochowani na cmentarzu Bródnowskim w Warszawie (kwatera 47N-15-3).

</doc>
<doc id="2959445" url="https://pl.wikipedia.org/wiki?curid=2959445" title="Sanktuarium Trójcy Przenajświętszej i św. Anny w Prostyni">
Sanktuarium Trójcy Przenajświętszej i św. Anny w Prostyni



</doc>
<doc id="2959447" url="https://pl.wikipedia.org/wiki?curid=2959447" title="Kościół św. Jana Chrzciciela w Szczecinie">
Kościół św. Jana Chrzciciela w Szczecinie



</doc>
<doc id="2959448" url="https://pl.wikipedia.org/wiki?curid=2959448" title="Kościół Świętej Trójcy w Kobyłce">
Kościół Świętej Trójcy w Kobyłce



</doc>
<doc id="2959451" url="https://pl.wikipedia.org/wiki?curid=2959451" title="Kolegiata św. Mikołaja w Lesznie">
Kolegiata św. Mikołaja w Lesznie



</doc>
<doc id="2959452" url="https://pl.wikipedia.org/wiki?curid=2959452" title="Gymnopus erythropus">
Gymnopus erythropus



</doc>
<doc id="2959453" url="https://pl.wikipedia.org/wiki?curid=2959453" title="Kościół św. Mikołaja w Grudziądzu">
Kościół św. Mikołaja w Grudziądzu



</doc>
<doc id="2959454" url="https://pl.wikipedia.org/wiki?curid=2959454" title="Kolegiata Matki Boskiej Nieustającej Pomocy i św. Marii Magdaleny w Poznaniu">
Kolegiata Matki Boskiej Nieustającej Pomocy i św. Marii Magdaleny w Poznaniu



</doc>
<doc id="2959456" url="https://pl.wikipedia.org/wiki?curid=2959456" title="Łysostopek">
Łysostopek



</doc>
<doc id="2959457" url="https://pl.wikipedia.org/wiki?curid=2959457" title="Sanktuarium na Świętym Krzyżu">
Sanktuarium na Świętym Krzyżu



</doc>
<doc id="2959458" url="https://pl.wikipedia.org/wiki?curid=2959458" title="Taniec stylizowany">
Taniec stylizowany

Taniec stylizowany – forma muzyki tanecznej, której podstawą jest muzyka instrumentalna, bez elementu tanecznego.
Tańce stylizowane zaczęły występować począwszy od XVI w., wyodrębniwszy się z użytkowej muzyki tanecznej. Tańce te szybko zaczęły wchodzić w skład suit, np. suit francuskich Bacha. Stały się także częściami większych form, takich jak koncerty i symfonie, np. "Tańce słowiańskie" Dvořáka czy Tańce węgierskie Brahmsa.
Do tańców stylizowanych można zaliczyć takie tańce, jak:

</doc>
<doc id="2959459" url="https://pl.wikipedia.org/wiki?curid=2959459" title="Aleksiej Pierwuszyn">
Aleksiej Pierwuszyn

Aleksiej Nikołajewicz Pierwuszyn (ros. Алексей Николаевич Первушин, ur. w Termezie, zm. 6 kwietnia 1975 w Moskwie) – radziecki wojskowy, generał major.
Życiorys.
Urodził się w Termezie. 
W 1919 roku wstąpił Armii Czerwonej i był żołnierzem Termezowskiego konnego zwiadu wojsk pogranicznych. W czasie wojny domowej brał udział w walkach we wschodniej Bucharze. 
Po zakończeniu wojny domowej ukończył w 1922 roku 15 ałma-atski kurs kawalerii, a następnie dowodził plutonem kawalerii. Brał udział w latach 1922 – 1926 w walkach z basmaczami na terenie Uzbekistanu. W październiku 1927 roku został szefem wydziału zwiadu Północnej Grupy Wojsk w Turkmenistanie. Następnie zajmował kolejno stanowiska komendanta szkoły pułkowej, pomocnika szefa sztabu i szefa sztabu pułku kawalerii, szefa wydziału operacyjnego dywizji kawalerii i pomocnika szefa sztabu dywizji kawalerii. W tym czasie ukończył w 1926 oraz 1934 Wyższą Wschodnią Szkołę Wojskową. 
W 1939 roku został oficerem do zleceń dowódcy Grupy Frontowej Zabajkalskiego Okręgu Wojskowego i wziął udział w walkach nad Chałchin-Goł z wojskami japońskimi. Następnie został oficerem do zleceń dowódcy 8 Armii i wziął udział w wojnie radziecko-fińskiej. W kwietniu 1941 roku został zastępcą dowódcy 156 Dywizji Strzeleckiej Odeskim Okręgu Wojskowym. 
Po ataku Niemiec na ZSRR został dowódcą 106 Dywizji Strzeleckiej, którą dowodził do grudnia 1941 roku, w tym czasie brała ona udział w walkach Krymie na linii obronnej na Perekopie, a następnie w obronie płw. Kerczeńskiego i miasta Kercz. 
W grudniu 1941 roku został dowódcą 44 Armii, którą dowodził w czasie operacji desantowej na płw. kerczeński. Armią ta dowodził do stycznia 1942 roku, gdyż w dniu 12 stycznia 1941 roku został ciężko rany po zbombardowaniu sztabu 44 Armii.
W okresie od stycznia 1942 do sierpnia 1943 roku przebywał na leczeniu. Po powrocie do służby został zastępcą dowódcy Środkowoazjatyckiego Okręgu Wojskowego, które stanowisko zajmował do marca 1944 roku, w tym okresie od 19 sierpnia do 11 września 1943 roku pełnił obowiązki dowódcy tego okręgu. W marcu 1944 roku został zastępcą dowódcy Odeskiego Okręgu Wojskowego, którą pełnił do końca wojny. 
Po zakończeniu wojny został pomocnikiem ds. wyszkolenia dowódcy Odeskiego Okręgu Wojskowego. W 1950 roku ukończył wyższy kurs akademicki przy Wyższej Akademii Wojskowej im. Woroszyłowa. Po jego ukończeniu został w maju 1950 roku pomocnikiem ds. wyszkolenia dowódcy Nadbałtyckiego Okręgu Wojskowego, funkcję tę pełnił do czerwca 1953 roku, a następnie do grudnia 1953 pozostawał w dyspozycji wydziału kadr Ministerstwa Obrony ZSRR, po czym został przeniesiony do rezerwy. 
Po przeniesieniu do rezerwy zamieszkał w Moskwie, gdzie zmarł. 

</doc>
<doc id="2959461" url="https://pl.wikipedia.org/wiki?curid=2959461" title="Irena Branc">
Irena Branc

Irena Branc (ur. 5 lutego 1948 r. w Wiśle) – polska poetka.
Życiorys.
Irena Branc urodziła i wychowywała się w Wiśle w rodzinie o mocno zakorzenionych tradycjach. Swoją twórczość rozpoczęła w roku 1966, pisząc najpierw „do szuflady”, a dopiero wstępując do stowarzyszenia "Grupa Twórców Wiślanie" jej wiersze zostały zauważone i docenione.

</doc>
<doc id="2959465" url="https://pl.wikipedia.org/wiki?curid=2959465" title="Lepidosiren giglioliana">
Lepidosiren giglioliana



</doc>
<doc id="2959466" url="https://pl.wikipedia.org/wiki?curid=2959466" title="Lepidosiren dissimilis">
Lepidosiren dissimilis



</doc>
<doc id="2959467" url="https://pl.wikipedia.org/wiki?curid=2959467" title="Lepidosiren articulata">
Lepidosiren articulata



</doc>
<doc id="2959469" url="https://pl.wikipedia.org/wiki?curid=2959469" title="Kaczok">
Kaczok

Kaczok – taniec ludowy znany na Śląsku Cieszyńskim. Taniec tańczony przez cztery pary ustawione na krzyż. Tańcem podobnym do "kaczoka" był "krzyżyk". 

</doc>
<doc id="2959471" url="https://pl.wikipedia.org/wiki?curid=2959471" title="Rybnica-Niwka">
Rybnica-Niwka



</doc>
<doc id="2959472" url="https://pl.wikipedia.org/wiki?curid=2959472" title="Raimo Helminen">
Raimo Helminen

Raimo Ilmari Helminen (ur. 11 marca 1964 w Tampere) – fiński hokeista, reprezentant Finlandii, sześciokrotny olimpijczyk. Trener hokejowy.
Kariera klubowa.
Wychowanek klubu Koovee. Wieloletni zawodnik Ilves ze swojego rodzinnego miasta. W tym klubie rozpoczynał i kończył profesjonalną karierę zawodnika. Łącznie rozegrał w nim 16 sezonów. W dziewięciu ostatnich był kapitanem zespołu. W drafcie NHL z 1984 został wybrany przez New York Rangers. W barwach tego klubu rozegrał dwa sezony w NHL, a trzeci w innym nowojorskim zespole New York Islanders. Ponadto był przez siedem sezonów zawodnikiem szwedzkiej drużyny Malmö IF w rozgrywkach Szwecji. Karierę zawodniczą zakończył po sezonie 2007/2008.
Łącznie w latach 1992-2008 rozegrał 713 meczów w fińskiej SM-liiga, 226 w szwedzkiej Elitserien i 117 w NHL.
Kariera reprezentacyjna.
Był wielokrotnym reprezentantem Finlandii. W wieku juniorskim wystąpił na mistrzostwa Europy do lat 18 (1982) oraz na mistrzostwach świata do lat 20 (1983, 1984 – w drugim turnieju był najskuteczniejszym zawodnikiem i został uznany najlepszym napastnikiem). W tym czasie rozpoczął aktywną karierę seniorską, którą kontynuował przez kolejnych 18 lat (do 2004 rozegrał 330 spotkań).
Uczestniczył w turniejach na zimowych igrzyskach olimpijskich w 1984, 1988, 1992, 1994, 1998, 2002 (nieprzerwanie sześć kolejnych turniejów), w turniejach mistrzostw świata w 1989, 1990, 1994, 1995, 1996, 1997, 1998, 1999, 2000, 2001, 2002 (łącznie jedenaście edycji) oraz Canada Cup 1987 i Pucharu Świata 1996.
W skali świata jest rekordzistą wśród hokeistów pod względem liczby występów na igrzyskach olimpijskich (sześć razy). W 2013 rekord Raimo Helminena wyrównał jego rodak Teemu Selänne.
Pożegnalny i ostatni mecz numer 331 w barwach kraju symbolicznie rozegrał 7 lutego 2008 w rodzinnym Tampere (Finlandia-Czechy 6:1, w ramach cyklu Euro Hockey Tour). Łącznie zdobył dla Finlandii 207 punktów za 52 gole i 155 asyst.
W 2008 fińska federacja zastrzegła numer Helminena dla zawodników reprezentacji Finlandii (jest to jedno z dwóch takich uhonorowań zasług – prócz niego wyróżniony jest Jari Kurri). Koszulki z zastrzeżonymi numerami reprezentacji Finlandii są wywieszone w hali Hartwall Arena w Helsinkach.
Kariera trenerska.
Tuż po zakończeniu kariery zawodniczej rozpoczął pracę szkoleniową. Prowadził ją równolegle jako asystent trenera w macierzystym klubie Ilves (trzy sezony SM-liiga w latach 2009-2012) oraz asystent selekcjonera reprezentacji Finlandii do lat 20 na turniejach mistrzostw świata juniorów do lat 20 w 2010 i 2011. Następnie został pierwszym szkoleniowcem w obu zespołach – prowadził kadrę Finlandii do lat 20 na MŚ 2012 (kadra przegrała mecz o brązowy medal) oraz prowadził Ilves od wiosny 2012 (zastąpił Tuomasa Tuokkolę) i następnie od jesieni w sezonie SM-liiga 2012/2013 (w jego trakcie w styczniu 2013 został zwolniony ze stanowiska). W czerwcu 2013 został jednym z asystentów rodaka Ari-Pekki Selina, głównego szkoleniowca kazachskiej drużyny Barys Astana. Ponadto został asystentem trenera reprezentacji Kazachstanu, swojego rodaka Ariego-Pekki Selina i pracował podczas turnieju MŚ 2014 (Kazachstan został wówczas zdegradowany z Elity). Został zwolniony z Barysu pod koniec września 2015. Został asystentem trenera kadry Finlandii do lat 20. Od października 2015 do początku stycznia 2016 był asystentem w łotewskim Dinamie Ryga. Od lutego 2016 asystent w Jokericie Helsinki. W sezonie Liiga (2020/2021) trener drużyny TPS. W połowie listopada 2021 został ogłoszony nowym szkoleniowcem włoskiej drużyny HC Pustertal–Val Pusteria.

</doc>
<doc id="2959473" url="https://pl.wikipedia.org/wiki?curid=2959473" title="Hrabstwo Duplin">
Hrabstwo Duplin

Hrabstwo Duplin (ang. "Duplin County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 819 mil2 (2121,2 km2), z czego 818 mil2 (2118,61 km2) stanowią lądy, a 1 milę2 (2,59 km2) stanowią wody. Według szacunków United States Census Bureau w roku 2012 miało 60 033 mieszkańców. Jego siedzibą administracyjną jest Kenansville.

</doc>
<doc id="2959476" url="https://pl.wikipedia.org/wiki?curid=2959476" title="Hrabstwo Durham (Karolina Północna)">
Hrabstwo Durham (Karolina Północna)

Hrabstwo Durham (ang. "Durham County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 298 mil2 (772 km2), z czego 290 mil2 (751 km2) stanowią lądy, a 7 mil2 (18 km2) stanowią wody. Według szacunków United States Census Bureau w roku 2012 miało 279 641 mieszkańców. Jego siedzibą administracyjną jest Durham.

</doc>
<doc id="2959477" url="https://pl.wikipedia.org/wiki?curid=2959477" title="Hrabstwo Franklin (Karolina Północna)">
Hrabstwo Franklin (Karolina Północna)

Hrabstwo Franklin (ang. "Franklin County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 495 mil2 (1282,04 km2), z czego 492 mile2 (1274,27 km2) stanowią lądy, a 3 mile2 (7,77 km2) stanowią wody. Według szacunków United States Census Bureau w roku 2012 miało 61 475 mieszkańców. Jego siedzibą administracyjną jest Louisburg.

</doc>
<doc id="2959484" url="https://pl.wikipedia.org/wiki?curid=2959484" title="Proporczykowce">
Proporczykowce

Proporczykowce – zwyczajowe nazwy wielu gatunków ryb akwariowych z rzędu karpieńcokształtnych i rodziny Nothobranchiidae. Początkowo nazwą "proporczykowce" określano gatunki z rodzaju "Aphyosemion".

</doc>
<doc id="2959486" url="https://pl.wikipedia.org/wiki?curid=2959486" title="Leon Furmanowicz">
Leon Furmanowicz

Leon Furmanowicz (ur. 11 marca 1899 w Kłecku w powiecie gnieźnieńskim, zm. 11 grudnia 1972 w Poznaniu) – uczestnik powstania wielkopolskiego, podporucznik w 15 Wielkopolskim pułku artylerii lekkiej, w stopniu majora dowódca 8 dywizjonu artylerii przeciwlotniczej w Toruniu.
Życiorys.
Był synem młynarza Józefa Furmanowicza i Pelagii z domu Urbańskiej. Po ukończeniu szkoły podstawowej w Kłecku, rozpoczął naukę w Seminarium Nauczycielskim w Lesznie, następnie w Rawiczu i Rogoźnie. Stąd w 1917 roku został powołany do armii niemieckiej, z której zdezerterował w listopadzie 1918 roku. W tym samym miesiącu wstąpił ochotniczo do Rady Robotniczo-Żołnierskiej w Wągrowcu, Od 30 grudnia do 13 lutego 1919 roku brał czynny udział w powstaniu wielkopolskim. 25 lutego 1919 roku został przeniesiony do Wielkopolskiego pułku artylerii lekkiej. Służąc w nim awansował na bombardiera (1 marca 1919) i kaprala (1 kwietnia 1919).
Zdemobilizowany w październiku 1919 roku, ukończył Seminarium Nauczycielskie w Rogoźnie i w 1920 uzyskał świadectwo dojrzałości. Tuż potem został powołany do wojska i skierowany na front wojny polsko-bolszewickiej. Za wyjątkową odwagę otrzymał Krzyż Walecznych (1921). Po zakończeniu działań wojennych odbył kurs dla młodszych oficerów artylerii, prowadzony przez Szkołę Podchorążych Artylerii w Poznaniu. Po jego ukończeniu został oficerem zawodowym w 15 pułku artylerii polowej. W 1921 roku został awansowany na porucznika artylerii ze starszeństwem z dniem 1 sierpnia 1921 roku. W grudniu 1924 roku w stopniu porucznika, został przeniesiony do Torunia, celem zorganizowania 8 samochodowej baterii przeciwlotniczej. Po przeorganizowaniu baterii na dywizjon, pełnił w niej dalej służbę, jako d-ca baterii, a następnie jako II z-ca, potem I z-ca i wreszcie, od 1937 roku, jako dowódca 8 dyonu p-lot. W 1932 roku zostaje awansowany na stopień kapitana ze starszeństwem z dniem 1 stycznia 1932 roku. Major w 1939 roku.
W pierwszych dniach wojny pełni funkcję dowódcy obrony p-lot miasta Torunia. Po zajęciu miasta przez Niemców, objął funkcję dowódcy 4 baterii p-lot przy 4 Dywizji Piechoty. W czasie bitwy pod Kutnem, 18 września 1939 roku został wzięty do niewoli. Był więźniem Oflagu VII A aż do wyzwolenia przez wojska amerykańskie. Po powrocie do kraju zamieszkał w Poznaniu a następnie od maja 1946 objął stanowisko komendanta I batalionu UNRRA w Gdańsku. W 1947 ukończył kurs księgowości i objął posadę w Funduszu Aprowizacyjnym we Wrocławiu. Po jego zlikwidowaniu przeniósł się do Polskich Zakładów Zbożowych we Wrocławiu a później Opolu.
Ożenił się z Aleksandrą Likir (zmarła w 1939). Ich jedynym dzieckiem była córka Anna.
Zmarł 11 grudnia 1972 roku. Jego grób znajduje się na cmentarzu Górczyńskim w Poznaniu.

</doc>
<doc id="2959487" url="https://pl.wikipedia.org/wiki?curid=2959487" title="Flegont">
Flegont

Flegont, "Φλέγων" – żyjąca w I wieku postać biblijna z Nowego Testamentu, święty katolicki i prawosławny.
Postać Flegonta wspomina Paweł z Tarsu w Liście do Rzymian (BT Rz 16, 14). Zaliczany jest do grona Siedemdziesięciu dwóch wysłańców Jezusa Chrystusa i wspominany w Kościele katolickim 8 kwietnia. W Kościele prawosławnym świętego wspomina się w grupie siedemdziesięciu dwóch apostołów 4/17 stycznia.

</doc>
<doc id="2959488" url="https://pl.wikipedia.org/wiki?curid=2959488" title="Flegon (postać biblijna)">
Flegon (postać biblijna)



</doc>
<doc id="2959490" url="https://pl.wikipedia.org/wiki?curid=2959490" title="Hrabstwo Gaston">
Hrabstwo Gaston

Hrabstwo Gaston (ang. "Gaston County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 364 mil2 (943 km2), z czego 356 mil2 (922 km2) stanowią lądy, a 7 mil2 (18 km2) stanowią wody. Według szacunków United States Census Bureau w roku 2012 miało 208 049 mieszkańców. Jego siedzibą administracyjną jest Gastonia.

</doc>
<doc id="2959491" url="https://pl.wikipedia.org/wiki?curid=2959491" title="Konwój Take-Ichi">
Konwój Take-Ichi

 – japoński konwój morski z czasów II wojny światowej. Wyruszył on 17 kwietnia 1944 r. z portu w Szanghaju, przewożąc dwie dywizje piechoty, które miały wzmocnić pozycje obronne Japończyków na Filipinach oraz w zachodniej części Nowej Gwinei. Kryptonim konwoju oznacza po polsku „Bambus Nr 1”; spotyka się w literaturze także anglojęzyczną nazwę „Bamboo No. One convoy”. Amerykańskie okręty podwodne zaatakowały konwój 26 kwietnia oraz 6 maja, zatapiając cztery transportowce, w wyniku czego poniosło śmierć ponad 4000 żołnierzy. Straty te spowodowały skierowanie konwoju do portu w Halmaherze, gdzie ocaleni żołnierze oraz sprzęt został wyładowany. 
Straty jakie poniósł konwój miały istotne znaczenie dla dalszych losów wojny na Pacyfiku. Niepowodzenie w dostarczeniu dwóch dywizji do miejsca przeznaczenia bez strat przyczyniło się do podjęcia przez japoński Cesarski Sztab Generalny decyzji o cofnięciu linii obrony Japonii o 970 km. W wyniku ataku znacząco zmalała siła bojowa obu dywizji i choć wzięły one udział w późniejszych walkach przeciwko armii Stanów Zjednoczonych, ich rola strategiczna była ograniczona.
Wydarzenia poprzedzające.
We wrześniu 1943 r. Japońska Cesarska Marynarka Wojenna (JCMW lub z angielskiego "Imperial Japanese Navy" – IJN) oraz Cesarska Armia Japońska (CAJ) zdecydowały wspólnie o utworzeniu pozycji obronnych wzdłuż tzw. „strefy bezwarunkowej obrony”. Granica strefy sięgała od Wysp Mariańskich i Karolinów do zachodniej części Nowej Gwinei, morza Banda i morza Flores. W tym czasie we wskazanym obszarze znajdowało się niewiele jednostek armii japońskiej. W związku z tym, dowództwo japońskie zdecydowało o przeniesieniu części zgrupowań bojowych z Chin i Mandżurii w celu ochrony baz lotniczych, które stanowiły trzon planów obrony Japonii. Transport tych wojsk uległ jednak opóźnieniu z powodu niedoboru odpowiednich statków. Najwyższy priorytet dla Japończyków miało wzmocnienie swoich kontyngentów znajdujących się na Marianach i Karolinach, wobec czego oddziały mające zostać przerzucone w rejon zachodniej Nowej Gwinei pozostały w Chinach do kwietnia 1944 r., a więc do czasu, gdy udało się znaleźć dostępne statki transportowe.
Na początku 1944 r. okręty podwodne aliantów zatapiały dużą liczbę japońskich statków. Ich operacje były w znacznej mierze wynikiem działalności amerykańskiej Ultry, która przechwytywała i rozszyfrowywała kilkadziesiąt procent zakodowanych komunikatów radiowych japońskiej marynarki wojennej. IJN rutynowo informowała o lokalizacji i planowanej trasie swoich konwojów, co pozwoliło aliantom, po rozszyfrowaniu tych wiadomości, na alarmowanie swoich okrętów podwodnych o zbliżających się japońskich konwojach. Dowódcom okrętów podwodnych pozostawiono wolną rękę w zakresie planowania czasu i miejsca ataków, aby były one jak najbardziej sprzyjające ich działaniom.
Nieskuteczna doktryna zwalczania okrętów podwodnych japońskiej marynarki także przyczyniła się do dużej liczby zatopień jednostek japońskich. Cesarska marynarka wojenna nie przykładała dużej wagi do ochrony statków handlowych i konwojów przed wojną oraz w pierwszych latach jej trwania, w związku z czym konwoje nie były eskortowane przez okręty wojenne aż do 1943 r. Specjalna jednostka wojskowa odpowiadająca za koordynację konwojów oraz zapewnienie im ochrony została sformowana dopiero pod koniec 1943 r. W kwietniu 1944 r. powstała również specjalna instytucja, która miała grupować doświadczonych oficerów japońskiej marynarki wojennej, zdolnych dowodzić konwojami morskimi, choć żaden z nich nie miał doświadczenia w tego typu operacjach, ani nie posiadał znajomości technik zwalczania okrętów podwodnych.
Ataki na okręty handlowe, które miały miejsce w lutym 1944 roku, skłoniły Japończyków do zmiany składu statków będących częścią konwoju. W ciągu jednego miesiąca ponad 10% japońskiej floty handlowej zostało zatopione w wyniku ataków alianckich okrętów podwodnych lub lotnictwa. Wśród zatopionych jednostek znajdowało się kilka transportowców przewożących żołnierzy i sprzęt mający wzmocnić jednostki japońskiej armii na Marianach i Wyspach Karolińskich. W odpowiedzi na te ataki, nowo powołane Dowództwo Wielkiej Floty Eskortowej zwiększyło standardową liczbę okrętów wchodzących w skład konwoju z 5 do 10-20 jednostek. Zmiana ta pozwoliła japońskiej marynarce wojennej przydzielić większą liczbę okrętów eskortowych do każdego konwoju, co w zamyśle Japończyków miało zmniejszyć liczbę konwojów będących potencjalnymi celami dla alianckich okrętów podwodnych. Znaczny spadek liczby zatopionych jednostek, w marcu 1944 roku, japońscy oficerowie przypisywali więc nowej taktyce. Jednakże było to jedynie zbiegiem okoliczności, ponieważ w tym samym miesiącu amerykańskie okręty podwodne na Pacyfiku zostały skierowane do osłony innych operacji morskich prowadzonych przez aliantów, których trzonem było główne zgrupowanie lotniskowców US Navy w regionie tzw. Fast Carrier Task Force.
Konwój „Take-Ichi”, którego kryptonim oznacza po polsku „Bambus Nr 1” (literaturze anglojęzycznej spotyka się często nazwę „Bamboo No. One”), został zorganizowany w Szanghaju w kwietniu 1944 r. Jego zadaniem było przetransportowanie 32. Dywizji na wyspę Mindanao oraz głównych sił 35. Dywizji w zachodni rejon Nowej Gwinei. Obie dywizje sformowano w 1939 r. i były to zahartowane w boju jednostki, które uczestniczyły m.in. w walkach w Chinach w czasie drugiej wojny chińsko-japońskiej. Jeden z pułków piechoty wchodzących w skład 35. Dywizji został odłączony od reszty zgrupowania na początku kwietnia i skierowany na Palau, gdzie dotarł pod koniec miesiąca, nie ponosząc strat podczas podróży.
Obie dywizje wyruszyły w podróż na dużych statkach transportowych chronionych przez niespotykanie silną eskortę. Kontradm. Sadamichi Kajioka, który był weteranem kilku wcześniejszych operacji morskich, m.in. bitwy o wyspę Wake, został mianowany dowódcą konwoju. Za ochronę konwoju odpowiadało nowo sformowane 6 Dowództwo Eskortowania Konwojów, w którego skład wchodził okręt flagowy Kajioki, napędzany węglem stawiacz min „Shirataka”, niszczyciele „Asakaze”, „Shiratsuyu” i „Fujinami”, eskortowce (kaibōkan) „Kurahashi”, CD-20 i CD-22, trałowiec W-2, ścigacze okrętów podwodnych CH-37 i CH-38 oraz kanonierki „Uji”, „Ataka” i „Tama Maru Nr 7”.
Podróż.
Z Szanghaju do Manili.
Konwój „Take-Ichi” wypłynął z Szanghaju do Manili 17 kwietnia i składał się początkowo z 15 transportowców oraz okrętów 6 Dowództwa Eskortowania Konwojów. Dla siedmiu statków transportowych Manila była ostatecznym celem podróży, w związku z czym żołnierzy 32. i 35. Dywizji zebrano na łącznie 8 okrętach (każda dywizja transportowana była przez 4 jednostki pływające). Tymczasem alianckim kryptologom udało się przechwycić i rozszyfrować japońskie komunikaty radiowe informujące o wypłynięciu konwoju z portu, jak również późniejsze wiadomości Japończyków dotyczące przebiegu trasy konwoju .
Przechwycone przez wywiad komunikaty radiowe Japończyków pozwoliły aliantom naprowadzić amerykański okręt podwodny USS „Jack” dokładnie na konwój, z którym nawiązał on kontakt wzrokowy 26 kwietnia w pobliżu północno-zachodniego wybrzeża wyspy Luzon. Kapitan okrętu podwodnego kmdr. Tommy Dykers spróbował wówczas zająć pozycję dogodną do ataku na konwój, jednak stracił on z nim kontakt, gdy został z kolei zmuszony do umknięcia przed japońskim okrętem podwodnym. Samolot patrolowy zauważył i zaatakował USS „Jack” kilka minut później, ale sam konwój nie zmienił kursu. Dykers ponownie zlokalizował statki około południa, po tym jak dostrzegł dym unoszący się z komina „Shirataki”. Pozycję do ataku udało mu się zająć na godzinę przed zachodem słońca. Został jednak zmuszony do zanurzenia, gdy został ostrzelany przez kolejny japoński samolot.
USS „Jack” wynurzył się ponownie po zmroku i dokonał skutecznego ataku na konwój. Dykers zdawał sobie sprawę, że okręty eskortowe zostały powiadomione o zagrożeniu, w związku z czym nie mógł podpłynąć zbyt blisko konwoju. W takiej sytuacji Amerykanie podjęli trzy próby ataku z dużej odległości, wystrzeliwując w sumie 19 torped w kierunku środka konwoju. W rezultacie USS „Jack” udało się zatopić 5425-tonowy frachtowiec SS „Yoshida Maru”, który miał na swoim pokładzie cały pułk wchodzący w skład 32. Dywizji. Okręt zatonął wkrótce po trafieniu wraz ze wszystkimi (3000) żołnierzami, których przewoził. Pozostałe japońskie statki kontynuowały podróż do portu w Manili, gdzie dotarły 29 kwietnia.
Z Manili do Halmahery.
Jeszcze w czasie trwania podróży z Szanghaju do Manili, Japończycy zdecydowali o zmianie docelowego miejsca wyładunku 32. Dywizji. Cesarski Sztab Generalny był zaniepokojony rosnącymi trudnościami w transporcie oddziałów drogą morską, a co za tym idzie, realną groźbą niedostarczenia planowanej liczby żołnierzy i sprzętu do tzw. „strefy bezwarunkowej obrony” przed dotarciem tam wojsk alianckich. W związku z tym, dowództwo CAJ zdecydowało o skierowaniu dywizji w rejon zachodniej Nowej Gwinei oraz wschodniej części Holenderskich Indii Wschodnich, gdzie miała dołączyć do żołnierzy zagrożonej atakiem Amerykanów japońskiej 2. Armii, zamiast do Mindanao.
„Take-Ichi” wznowił swoją podróż do Nowej Gwinei 1 maja. Konwój składał się wówczas z 8 transportowców (zatopiony „Yoshida Maru” został zastąpiony jednym ze statków, które pierwotnie miały dopłynąć tylko do Manili), które miały być chronione przez okręty „Shirataka”, „Asakaze”, „Shiratsuyu”, trałowiec W-22 oraz ścigacze CH-37 i CH-38. Trasa konwoju została natomiast zaplanowana przez 3 Południową Flotę Ekspedycyjną w taki sposób, aby zmniejszyć ryzyko ataków ze strony alianckich okrętów podwodnych.
Pomimo tych środków bezpieczeństwa, amerykańskie służby rozpoznania radiowego wykryły, że konwój wypłynął z Manili. Już 2 maja Amerykanie dysponowali analizą struktury konwoju, która szacowała jego wielkość na dziewięć transportowców, przewożących 12 784 żołnierzy 32. Dywizji, nieznaną liczbę żołnierzy 35. Dywizji oraz siedem okrętów eskortujących. Z kolei złamanie japońskiego Wojskowego Kodu Transportu Wodnego, którym szyfrowane były wszystkie wiadomości, umożliwiło aliantom poznanie trasy konwoju, jego średniej prędkości, położenia oraz miejsca przeznaczenia. Wszystkie informacje wywiadu zostały tego samego dnia przekazane odpowiednim dowództwom oraz znajdującym się w pobliżu trasy konwoju okrętom podwodnym United States Navy, które mogły wziąć udział w zasadzce na japońskie statki.
Atak na „Take-Ichi” nastąpił 6 maja. Tego dnia USS „Gurnard" przechwycił japońskie statki na morzu Celebes niedaleko północno-wschodniego krańca wyspy Sulawesi. Dowodzący USS „Gurnard” kmdr. Herb Andrews zanurzył swój okręt, unikając w ten sposób wykrycia przez japońskie samoloty, i niepostrzeżenie zbliżył się do konwoju. Dogodną pozycję do uderzenia zajął cztery godziny później, wystrzeliwując sześć torped w kierunku dwóch japońskich transportowców. Tylko jedna z torped trafiła w cel, podczas gdy druga chybiła właściwy okręt, ale uderzyła w statek płynący obok. Andrews rozkazał wówczas zrobić zwrot, po czym wystrzelił kolejne torpedy z tylnych wyrzutni „Gurnarda”, które trafiły trzeci transportowiec. W odpowiedzi jeden z eskortujących konwój niszczycieli zaatakował amerykański okręt, zmuszając go do przerwania ostrzału. Płynął on jednak ze zbyt dużą prędkością, by jego system wykrywania okrętów podwodnych mógł zostać uruchomiony, w związku z czym, pomimo zrzucenia około 100 bomb głębinowych, nie wyrządził USS „Gurnard” żadnej szkody .
Dwie godziny później „Gurnard” zmniejszył zanurzenie do głębokości peryskopowej odkrywając, że trwa akcja ratunkowa żołnierzy z uszkodzonych okrętów transportowych. Tej nocy Amerykanie zaatakowali jeszcze jeden z trafionych wcześniej okrętów, który zdołał utrzymać się na powierzchni. W wyniku ataku USS „Gurnard” zatopione zostały transportowce „Aden Maru” (5825 ton), „Taijima Maru” (6995 ton) oraz przewożący sprzęt „Tenshinzan Maru” (6886 ton). Choć akcja ratunkowa przeprowadzona została stosunkowo sprawnie, śmierć poniosło 1290 żołnierzy, a zniszczeniu uległy znaczące ilości sprzętu .
Z powodu poważnych strat „Take-Ichi” otrzymał rozkaz skierowania się do znajdującego się we wschodniej części Holenderskich Indii Wschodnich portu w Halmaherze, gdzie ocalałe statki dotarły 9 maja. Obie dywizje wraz z wyposażeniem zostały wyładowane, a resztki konwoju wypłynęły z powrotem do Manili 13 maja, gdzie dotarły bez żadnych strat 20 maja.
Następstwa.
Amerykańskie ataki na konwój „Take-Ichi” znacznie uszczupliły zdolność bojową obu przewożonych oddziałów. Liczba jednostek wchodzących w skład 32. Dywizji zmniejszyła się z dziewięciu do pięciu batalionów piechoty oraz z pięciu do półtora batalionu artylerii. Z kolei z sześciu batalionów piechoty 35. Dywizji, które wypłynęły z Szanghaju, jedynie cztery dotarły do Halmahery. Dywizja ta straciła w czasie podróży również większość swojego sprzętu artyleryjskiego.
Zdziesiątkowanie konwoju „Take-Ichi” zmusiło Japończyków do zaakceptowania faktu, iż większość terytorium Nowej Gwinei była w tej sytuacji niemożliwa do obrony. Choć dowódca 2. Frontu, gen. Korechika Anami, w dalszym ciągu zgłaszał prośby, aby ocalałe okręty kontynuowały próbę przetransportowania żołnierzy 35. Dywizji na Nową Gwineę, to Cesarski Sztab Generalny nie wyraził na to zgody. Straty poniesione przez konwój miały także wpływ na decyzję japońskiego sztabu o przesunięciu granicy "strefy bezwarunkowej obrony" do tyłu, tak aby rozciągała się ona od miasta Sorong do Halmahery. Oznaczało to strategiczny odwrót Japończyków o 970 km na zachód w stosunku granicy strefy planowanej w marcu tego samego roku.
W czerwcu 1944 r. oficerowie Japońskiej Cesarskiej Marynarki Wojennej zebrali się w Manili, aby dokonać analizy wydarzeń związanych z konwojem „Take-Ichi”. Nadal byli oni przekonani, że japońskie szyfry komunikacyjne pozostały bezpieczne i szukali innych przyczyn wykrycia konwoju przez amerykańskie okręty podwodne. Wśród różnorakich teorii pojawiły się m.in. koncepcja o wzroście aktywności radiowej Japończyków w czasie, gdy konwój wypłynął w morze, co miało jakoby przyciągnąć uwagę wywiadu radiowego, jak również sugestia, iż przyczyną ataku na konwój mogło być nieumyślne wyjawienie alianckiemu szpiegowi informacji o strukturze i trasie konwoju przez japońskiego oficera przebywającego na służbie w Manili. Spotkanie zakończyło się konkluzją, iż za wykrycie konwoju odpowiedzialni byli alianccy szpiedzy, w związku z czym japońskie szyfry komunikacyjny pozostały niezmienione.
Niektóre z ocalałych jednostek wchodzących w skład 32. i 35. Dywizji walczyły później przeciwko oddziałom amerykańskim. Sama 35. Dywizja została przetransportowana w maju na niewielkich statkach z Halmahery do Sorong. Również wysłany w kwietniu na Palau pułk piechoty został bezpiecznie przewieziony na Nową Gwineę. Część jednostek 35. Dywizji brała udział w walkach o Biak i Sansapor, jednakże większość żołnierzy tej dywizji została rozmieszczona na półwyspie Ptasiej Głowy, gdzie zostali oni odcięci od reszty armii japońskiej we wrześniu 1944 r. Z kolei 32. Dywizja pozostała w Halmaherze, dołączając do garnizonu stacjonującego na wyspie. W późniejszym okresie wielu żołnierzy tej dywizji wzięło udział w starciach z wojskami amerykańskimi na pobliskiej wyspie Morotai, gdzie Japończycy ponieśli duże straty podczas próby kontrataku na pozycje Amerykanów, którzy we wrześniu i październiku 1944 r. stworzyli tam swoje bazy.

</doc>
<doc id="2959492" url="https://pl.wikipedia.org/wiki?curid=2959492" title="Przeźroczkowate">
Przeźroczkowate



</doc>
<doc id="2959493" url="https://pl.wikipedia.org/wiki?curid=2959493" title="Schweizerische Eidgenossenschaft">
Schweizerische Eidgenossenschaft



</doc>
<doc id="2959497" url="https://pl.wikipedia.org/wiki?curid=2959497" title="Ficario-Ulmetum minoris">
Ficario-Ulmetum minoris



</doc>
<doc id="2959500" url="https://pl.wikipedia.org/wiki?curid=2959500" title="Diecezja Ningxia">
Diecezja Ningxia

Diecezja Ningxia, diecezja Yinchuan (łac. "Dioecesis Nimsciianus", chiń. 天主教宁夏教区) – rzymskokatolicka diecezja ze stolicą w Yinchuanie w regionie autonomicznym Ningxia, w Chińskiej Republice Ludowej. Diecezja jest sufraganią archidiecezji Suiyuan.
Diecezja obejmuje również część regionu autonomicznego Mongolia Wewnętrzna.
Historia.
14 marca 1922 papież Pius XI brewe "Christiani gregis" erygował wikariat apostolski Ningxia. Dotychczas wierni z tych terenów należeli do wikariatu apostolskiego Południowo-Zachodniej Mongolii (obecnie archidiecezja Suiyuan).
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Ningxia podniesiono do godności diecezji.
Z 1950 pochodzą ostatnie pełne, oficjalne kościelne statystyki. Diecezja Ningxia liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Władze państwowe zlikwidowały diecezję, więc istniała ona tylko w strukturze wiernego papieżowi Kościoła "podziemnego". W 1993 diecezję Ningxia przywrócono również w kościele oficjalnym choć w innych granicach. Biskupem tej diecezji został John Baptist Liu Jingshan mający uznanie władz państwowych i Stolicy Apostolskiej. W 2004 uzyskał on zgodę papieża na udzielenie sakry swojemu koadiutorowi Josephowi Li Jingowi jednak poczekał z uroczystością na aprobatę kontrolowanego przez państwo kolegium biskupów. Bp Li Jing przejął władzę w diecezji w 2009.

</doc>
<doc id="2959505" url="https://pl.wikipedia.org/wiki?curid=2959505" title="Spartakusbund">
Spartakusbund



</doc>
<doc id="2959511" url="https://pl.wikipedia.org/wiki?curid=2959511" title="Kenneth More">
Kenneth More

Kenneth More właściwie Kenneth Gilbert More (ur. 20 września 1914 w Gerrards Cross zm. 12 lipca 1982) – angielski aktor filmowy i telewizyjny.
Filmografia.
seriale
film
Nagrody i nominacje.
Laureat Nagrody BAFTA oraz Pucharu Volpiego dla najlepszego aktora na 16. MFF w Wenecji. Był dwukrotnie nominowany do Nagrody BAFTA.

</doc>
<doc id="2959515" url="https://pl.wikipedia.org/wiki?curid=2959515" title="Queen St. West">
Queen St. West



</doc>
<doc id="2959516" url="https://pl.wikipedia.org/wiki?curid=2959516" title="Fantometka (postać)">
Fantometka (postać)

Fantometka (oryg. "Fantômette") – bohaterka literacka, stworzona przez francuskiego pisarza Georges’a Chaulet'a (1931–2012) w 1961. Książki o Fantometce wydawane były w latach 1961–2011 przez wydawnictwo Hachette w kolekcji Bibliothèque Rose. Fantometka była pierwszą superbohaterką w literaturze francuskiej.
Opis postaci literackiej.
Françoise Dupont, zwana przez przyjaciół Frankie, jest dwunastoletnią dziewczyną, mieszkającą w miasteczku Framboisy. Frankie jest z pozoru pilną uczennicą, ale w tajemnicy przed rodziną, gdy dzieje się coś złego w okolicy, przebiera się za superbohaterkę imieniem Fantometka. Jej pomocnikami są dwaj mieszkańcy domu: Sokół (oryg. Ficelle), niezbyt bystry blondyn, i Boulotte, niska, gruba brunetka. Żadne nie jest świadome prawdziwej tożsamości bohaterki. Gdy Frankie wciela się w Fantometkę, zakłada czarną maskę zasłaniającą twarz, żółty trykot, czerwone buty, czarne rajstopy i czarną pelerynę spiętą metalowym emblematem w kształcie litery „F”. Emblemat ten może służyć również jako wielofunkcyjny przyrząd, zawierający m.in. scyzoryk i linkę, którym bohaterka posługuje się w starciu z wrogami. Fantometka porusza się na motocyklu. Jej głównym wrogiem jest Srebrna Maska, szef przestępców noszący srebrną maskę na twarzy. Podobnie jak w przypadku Fantometki, nikt nie zna jego tożsamości.
Komiks.
Na podstawie powieści Georges’a Chaulet'a wydana została w latach 1982–1984 seria komiksów o Fantometce autorstwa François Craenhals'a, wydana również przez Hachette.
Seriale animowane.
W 1993 powstał we Francji pierwszy serial o Fantometce, liczący 21 odcinków po 24 minuty. Nie został on jak dotąd wyemitowany w Polsce. W 1999 wyprodukowany został drugi serial Fantometka, nadawany w latach 2000–2001 i liczący 26 odcinków, trwających po 25 minut. Został on wemitowany także w Polsce na kanale Minimax. W rolę głównej bohaterki w polskim dubbingu wcieliła się Elżbieta Jędrzejewska. Fabuła w tym serialu zasadniczo różni się od literackiej wersji. Frankie ma tu 14 lat, jest córką zaginionych w Egipcie archeologów Hélène i Guillaume’a. Mieszka w rodzinie zastępczej u pani Charpentier, matki Sokoła i Boulotte, którzy w powieściach nie byli ze sobą spokrewnieni. Miejscem akcji została metropolia Furtive, zastępująca miasteczko Framboisy.
Lista powieści.
Przez pół wieku powstały 53 powieści o Fantometce, napisane przez Georges’a Chaulet'a:

</doc>
<doc id="2959517" url="https://pl.wikipedia.org/wiki?curid=2959517" title="Mistrzostwa Polski w Szachach 1987">
Mistrzostwa Polski w Szachach 1987

Mistrzostwa Polski w Szachach 1987 – turnieje szachowe, rozegrane w 1987 r. we Wrocławiu (mężczyźni i kobiety), mające na celu wyłonienie 44. mistrza Polski mężczyzn oraz 39. mistrzynię Polski kobiet. Oba turnieje rozegrano systemem kołowym z udziałem 19 zawodników i 16 zawodniczek. 
Złote medale zdobyli: Robert Kuczyński (1. raz w karierze) i Agnieszka Brustman (3. raz w karierze).
Wyniki 44. Mistrzostw Polski Mężczyzn.
Wrocław, 18 marca – 7 kwietnia 1987
Wyniki 39. Mistrzostw Polski Kobiet.
Wrocław, 20 marca – 5 kwietnia 1987
"Uwaga": Hanna Ereńska-Radzewska wycofała się z zawodów po IV rundzie.

</doc>
<doc id="2959523" url="https://pl.wikipedia.org/wiki?curid=2959523" title="Andrzej Wyrobiec">
Andrzej Wyrobiec

Andrzej Włodzimierz Wyrobiec (ur. 3 sierpnia 1964 w Chrzanowie) – polski przedsiębiorca i polityk.
W latach 2010–2013 sekretarz generalny Platformy Obywatelskiej, w latach 2014–2015 podsekretarz stanu w Ministerstwie Kultury i Dziedzictwa Narodowego.
Życiorys.
Ukończył studia historyczne w Wyższej Szkole Pedagogicznej w Krakowie, a także studium dziennikarskie w Instytucie Filologii Polskiej tej uczelni i studia podyplomowe z zakresu rachunkowości i finansów na Uniwersytecie Ekonomicznym w Krakowie.
Do 1994 związany z krakowskimi instytucjami kultury, był dyrektorem programowym Studenckiego Centrum Kultury Pod Jaszczurami, a także dyrektorem Studenckiego Festiwalu Piosenki. Następnie prowadził działalność gospodarczą w ramach agencji reklamowej. W 2005 został radcą izby przemysłowo-handlowej w Krakowie.
Od 1991 był członkiem Kongresu Liberalno-Demokratycznego. Następnie działał w Unii Wolności, a w 2001 przeszedł do Platformy Obywatelskiej. W latach 2006–2009 był zastępcą skarbnika, a 9 października 2009 został skarbnikiem tego ugrupowania. W tym samym czasie pełnił też funkcję pełnomocnika finansowego komitetów wyborczych PO, a w 2010 również komitetu wyborczego Bronisława Komorowskiego w wyborach prezydenckich. 8 października 2010 przestał być skarbnikiem Platformy Obywatelskiej, zostając sekretarzem generalnym partii. Pełnił tę funkcję do 14 grudnia 2013.
11 lipca 2014 powołany na stanowisko podsekretarza stanu w Ministerstwie Kultury i Dziedzictwa Narodowego. Zajmował je do listopada 2015. W grudniu tegoż roku objął stanowisko prezesa zarządu Parku Śląskiego, które zajmował do 2017. Od stycznia 2018 do września 2019 był pełnomocnikiem dyrektora naczelnego Filharmonii im. Karola Szymanowskiego w Krakowie do spraw budowy Centrum Muzyki w Krakowie.
W 2020 objął funkcję dyrektora Teatru „Bagatela” im. Tadeusza Boya-Żeleńskiego w Krakowie.
Życie prywatne.
Żonaty z Elżbietą Wyrobiec. Ma dwóch synów: Łukasza i Michała.

</doc>
<doc id="2959526" url="https://pl.wikipedia.org/wiki?curid=2959526" title="Exocoetus chiliensis">
Exocoetus chiliensis



</doc>
<doc id="2959528" url="https://pl.wikipedia.org/wiki?curid=2959528" title="Halocypselus mesogaster">
Halocypselus mesogaster



</doc>
<doc id="2959529" url="https://pl.wikipedia.org/wiki?curid=2959529" title="Halocypselus evolans">
Halocypselus evolans



</doc>
<doc id="2959530" url="https://pl.wikipedia.org/wiki?curid=2959530" title="Exocoetus volitans vagabundus">
Exocoetus volitans vagabundus



</doc>
<doc id="2959531" url="https://pl.wikipedia.org/wiki?curid=2959531" title="Exocoetus volans">
Exocoetus volans



</doc>
<doc id="2959532" url="https://pl.wikipedia.org/wiki?curid=2959532" title="Exocoetus evolans">
Exocoetus evolans



</doc>
<doc id="2959533" url="https://pl.wikipedia.org/wiki?curid=2959533" title="Exocoetus commersonnii">
Exocoetus commersonnii



</doc>
<doc id="2959534" url="https://pl.wikipedia.org/wiki?curid=2959534" title="Exocoetus commersonii">
Exocoetus commersonii



</doc>
<doc id="2959535" url="https://pl.wikipedia.org/wiki?curid=2959535" title="Exocetus volitans">
Exocetus volitans



</doc>
<doc id="2959536" url="https://pl.wikipedia.org/wiki?curid=2959536" title="Exocaetus volitans">
Exocaetus volitans



</doc>
<doc id="2959537" url="https://pl.wikipedia.org/wiki?curid=2959537" title="Exocaetus volans">
Exocaetus volans



</doc>
<doc id="2959538" url="https://pl.wikipedia.org/wiki?curid=2959538" title="Exocaetus commersonnii">
Exocaetus commersonnii



</doc>
<doc id="2959540" url="https://pl.wikipedia.org/wiki?curid=2959540" title="Anna (żona Tobiasza)">
Anna (żona Tobiasza)

Anna (żona Tobiasza), hebr. חַנָּה (hannāh), "„pełna łaski”" − postać biblijna. Wspomina ją Księga Tobiasza. Była żoną Tobiasza (Tobita), ojca Tobiasza.
Anna pochodziła, podobnie jak jej mąż, z pokolenia Naftalego. Sama wychowywała syna, a po utracie wzroku przez Tobiasza, zarabiała na utrzymanie rodziny. Anna jawi się w trzech rolach: żony, matki i kobiety pracującej.

</doc>
<doc id="2959541" url="https://pl.wikipedia.org/wiki?curid=2959541" title="HD 95086 b">
HD 95086 b

HD 95086 b – prawdopodobna planeta pozasłoneczna, krążąca wokół gwiazdy HD 95086 w gwiazdozbiorze Kila. Została zaobserwowana w podczerwieni przy użyciu optyki adaptatywnej przez Bardzo Duży Teleskop (VLT) należący do ESO. Ma najmniejszą masę spośród bezpośrednio zaobserwowanych planet pozasłonecznych (oprócz, być może, planety Fomalhaut b).
Planeta krąży wokół gwiazdy w odległości niemal dwukrotnie większej niż Neptun od Słońca. Gwiazda centralna jest młoda, ma od 10 do 17 milionów lat, ma masę około 1,6 i jest otoczona dyskiem pyłowym.

</doc>
<doc id="2959542" url="https://pl.wikipedia.org/wiki?curid=2959542" title="Pēteris-Arturs Balodis">
Pēteris-Arturs Balodis



</doc>
<doc id="2959543" url="https://pl.wikipedia.org/wiki?curid=2959543" title="Erik Severin">
Erik Severin

Erik Severin (ur. 18 lipca 1879 w Sztokholmie, zm. 15 listopada 1942 tamże) – szwedzki curler, reprezentant kraju. Zdobył srebrny medal na igrzyskach olimpijskich w 1924 w Chamonix, miał wówczas 42 lat. Zagrał w jednym meczu tych zawodów – 29 stycznia przeciwko Wielkiej Brytanii, która wygrała 38:7. Grał w klubie Kronprinsens Curlingklubb ze Sztokholmu.

</doc>
<doc id="2959546" url="https://pl.wikipedia.org/wiki?curid=2959546" title="Nihil">
Nihil

Nihil - ósmy album studyjny niemieckiego zespołu industrialnego KMFDM, wydany 4 kwietnia 1995 roku. Nagrany został rok wcześniej w Seattle w Waszyngtonie. Pierwszy singel albumu, "Juke Joint Jezebel", stał się jednym z najbardziej rozpoznawalnych utworów zespołu, sprzedając się w ponad-milionowym nakładzie. Bardzo dobrze oceniony przez krytyków, "Nihil" jest jednym z najlepiej sprzedanych albumów KMFDM. Wersja zremasterowana została wydana w 2007 roku. "Nihil" jest jednym z dwóch albumów, do którego okładki nie stworzył Aidan Hughes (pierwszym jest debiutancki "Opium"). Okładka "Nihil" została stworzona przez amerykańską artystkę Francesca Sundsten.
Opis.
Album "Nihil" jest najpopularniejszym albumem zespołu KMFDM i sprzedał się w nakładzie ponad 200 000 egzemplarzy. Na albumie "Nihil" z zespołem po raz pierwszy współpracowało wielu innych muzyków, artystów i wokalistów ze sceny muzyki elektronicznej i industrialnej. Piosenki z albumu są utrzymywane w stylu heavy metalowym i industrialno-tanecznym. Największym hitem z albumu i zarazem najlepiej rozpoznawalną piosenką w historii zespołu KMFDM stał się utwór "Juke Joint Jezebel" - był jednym z największych hitów w klubach gotyckich i industrialnych w latach 90. XX wieku. Piosenki "Terror" i "Dis-O-Bedience" są nacechowane politycznie, a pierwsza z nich w swoim tekście ostrzega przed radykalizmami prawicowymi i lewicowymi i promuje liberalną wersję demokracji.

</doc>
<doc id="2959554" url="https://pl.wikipedia.org/wiki?curid=2959554" title="Pearse Lacey">
Pearse Lacey

Michael Pearse Lacey (ur. 26 listopada 1916 w Toronto, zm. 2 kwietnia 2014 tamże) – kanadyjski duchowny katolicki, biskup pomocniczy Toronto w latach 1979-1993.
Życiorys.
Święcenia kapłańskie otrzymał 23 maja 1943 i inkardynowany został do archidiecezji Toronto.
3 maja 1979 papież Jan Paweł II mianował go biskupem pomocniczym Toronto, ze stolicą tytularną "Diano". Sakry biskupiej udzielił mu ówczesny arcybiskup metropolita Toronto Gerald Emmett Carter. Na emeryturę przeszedł 31 maja 1993. W maju 2013 obchodził 70-lecie święceń kapłańskich.

</doc>
<doc id="2959556" url="https://pl.wikipedia.org/wiki?curid=2959556" title="Cheilopogon heterurus hubbsi">
Cheilopogon heterurus hubbsi



</doc>
<doc id="2959557" url="https://pl.wikipedia.org/wiki?curid=2959557" title="Exocoetus doederleinii">
Exocoetus doederleinii



</doc>
<doc id="2959558" url="https://pl.wikipedia.org/wiki?curid=2959558" title="Exocoetus appendiculatus">
Exocoetus appendiculatus



</doc>
<doc id="2959560" url="https://pl.wikipedia.org/wiki?curid=2959560" title="Exocoetus procne">
Exocoetus procne



</doc>
<doc id="2959561" url="https://pl.wikipedia.org/wiki?curid=2959561" title="Exocoetus maculipinnis">
Exocoetus maculipinnis



</doc>
<doc id="2959562" url="https://pl.wikipedia.org/wiki?curid=2959562" title="Exocoetus heterurus">
Exocoetus heterurus



</doc>
<doc id="2959563" url="https://pl.wikipedia.org/wiki?curid=2959563" title="Exocetus procne">
Exocetus procne



</doc>
<doc id="2959565" url="https://pl.wikipedia.org/wiki?curid=2959565" title="Cypselurus heterurus">
Cypselurus heterurus



</doc>
<doc id="2959566" url="https://pl.wikipedia.org/wiki?curid=2959566" title="Cheilopogon heterurus heterurus">
Cheilopogon heterurus heterurus



</doc>
<doc id="2959569" url="https://pl.wikipedia.org/wiki?curid=2959569" title="Diecezja Dali">
Diecezja Dali

Diecezja Dali (łac. "Dioecesis Talianus", chiń. 天主教大理教区) – rzymskokatolicka diecezja ze stolicą w Dali w prowincji Junnan, w Chińskiej Republice Ludowej. Diecezja jest sufraganią archidiecezji Kunming.
Historia.
22 listopada 1929 papież Pius XI brewe "Munus apostolicum" erygował misję sui iuris Dali. Dotychczas wierni z tych terenów należeli do wikariatu apostolskiego Junnanu (obecnie archidiecezja Kunming).
13 grudnia 1931 misję sui iuris Dali podniesiono do godności prefektury apostolskiej a 9 grudnia 1948 papież Pius XII podniósł ją do rangi diecezji.
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
Na początku 1950 diecezja liczyła ok. 5000 katolików i 50 kościołów. Podczas rewolucji kulturalnej wszystkie kościoły były zamknięte i używane jako magazyny lub fabryki.
Po wydaleniu z kraju biskupa Dali w 1950 administratorem apostolskim został ks. Peter Liu Hanchen, który pełnił posługę administratora aż do śmierci w 1990.
W 2000 administratorem apostolskim archidiecezji Kunming, diecezji Dali i prefektury apostolskiej Zhaotong Stolica Apostolska mianowała ks. Lawrence Zhang Wenchanga, który w latach 1953 - 1982 za wierność wierze katolickiej przebywał w więzieniach i obozach pracy. Do posługi kapłańskiej mógł wrócić dopiero w 1987. Urząd administratora apostolskiego tych trzech jednostek pełnił do śmierci w 2012 przebywając pod ścisłym nadzorem policji, gdyż jego nominacji nie uznały komunistyczne władze.

</doc>
<doc id="2959570" url="https://pl.wikipedia.org/wiki?curid=2959570" title="Martin Bodin">
Martin Bodin

Martin Bodin (ur. 29 września 1903 w Klinte, zm. 7 października 1976 w Sollentunie) – szwedzki operator filmowy. Na przestrzeni lat 1930-1968 pracując dla szwedzkiego studia Svensk Filmindustri nakręcił ponad 85 filmów.

</doc>
<doc id="2959572" url="https://pl.wikipedia.org/wiki?curid=2959572" title="Ludowa Artystka RFSRR">
Ludowa Artystka RFSRR



</doc>
<doc id="2959577" url="https://pl.wikipedia.org/wiki?curid=2959577" title="Imperium Rzymskie">
Imperium Rzymskie



</doc>
<doc id="2959579" url="https://pl.wikipedia.org/wiki?curid=2959579" title="Miasta Cypru Północnego">
Miasta Cypru Północnego

Według danych oficjalnych pochodzących z 2011 roku na Cyprze Północnym było ponad 10 miast. Stolica kraju Nikozja (część turecka - Nikozja Północna) jako jedyne miasto liczyło ponad 50 tys. mieszkańców; 7 miast z ludnością 10÷100 tys. oraz reszta miast poniżej 10 tys. mieszkańców.
Największe miasta na Cyprze Północnym.
Największe miasta na Cyprze Północnym według liczebności mieszkańców (stan na 04.12.2011):
Alfabetyczna lista miast na Cyprze Północnym.
W nawiasach nazwa oryginalna w języku tureckim.

</doc>
<doc id="2959583" url="https://pl.wikipedia.org/wiki?curid=2959583" title="I liga polska w piłce siatkowej kobiet (2013/2014)">
I liga polska w piłce siatkowej kobiet (2013/2014)

I liga polska w piłce siatkowej kobiet 2013/2014 – 24. edycja ligowych rozgrywek piłki siatkowej kobiet drugiego szczebla w Polsce, zorganizowana przez Polski Związek Piłki Siatkowej pod nazwą I ligi.
System rozgrywek.
Zmagania toczyły się dwuetapowo:
Drużyny uczestniczące.
W rozgrywkach wystąpiło 10 drużyn, dopuszczonych przez Polski Związek Piłki Siatkowej.

</doc>
<doc id="2959588" url="https://pl.wikipedia.org/wiki?curid=2959588" title="Nektaria Panagi">
Nektaria Panagi



</doc>
<doc id="2959592" url="https://pl.wikipedia.org/wiki?curid=2959592" title="John Yorick">
John Yorick



</doc>
<doc id="2959593" url="https://pl.wikipedia.org/wiki?curid=2959593" title="Joseph Kay">
Joseph Kay



</doc>
<doc id="2959595" url="https://pl.wikipedia.org/wiki?curid=2959595" title="Home Rule">
Home Rule



</doc>
<doc id="2959596" url="https://pl.wikipedia.org/wiki?curid=2959596" title="Jerry Skol">
Jerry Skol



</doc>
<doc id="2959597" url="https://pl.wikipedia.org/wiki?curid=2959597" title="Michael Lyndon">
Michael Lyndon



</doc>
<doc id="2959600" url="https://pl.wikipedia.org/wiki?curid=2959600" title="Cerkiew Świętej Trójcy w Jekaterynburgu">
Cerkiew Świętej Trójcy w Jekaterynburgu

Cerkiew Świętej Trójcy (ros. Храм в честь Святой Живоначальной Троицы), zwana popularnie cerkwią Troicką (ros. Троицкая церковь) – prawosławna cerkiew znajdująca się w Jekaterynburgu, w obwodzie swierdłowskim. Wzniesiona w latach 1889–1892. W okresie sowieckim mieściła m.in. straż pożarną i kino. Odzyskana przez wiernych w 1995.
Historia i architektura.
Okres Imperium Rosyjskiego.
Rosyjskie osadnictwo wokół jeziora Szartasz datuje się na przełom XVII i XVIII wieku. W 1682 mieli w tych okolicach zamieszkać starowiercy, którzy przybyli na ten obszar Imperium Rosyjskiego m.in. z rejonu Moskwy i Tuły. Około 1833 znajdowało się tu przeszło czterysta zabudowań, zamieszkiwanych przez starowierców, a oni sami zaczęli zyskiwać wielkie znaczenie na ziemi uralskiej jako kupcy. W 1824 Jekaterynburg wizytował imperator Aleksander I Romanow. W czasie swojej podróży odwiedził on też osadników zamieszkałych nad brzegami jeziora Szartasz, a świta cesarska poleciła wbić w tym miejscu prawosławny krzyż. Tak narodzić się miała legenda, że inicjatorem budowy cerkwi Troickiej był Aleksander I, a po jego wizycie sprawa wzniesienia tu prawosławnej świątyni miała być już przesądzona. Sprawa wzniesienia obiektu sakralnego w tej części miasta nie posunęła się naprzód. W 1828 duchowieństwo prawosławne rozpoczęło działalność misyjną wśród mieszkańców osiedla szartaskiego, a w 1834 imperator Mikołaj I Romanow wydał decyzję o utworzeniu na terenie eparchii permskiej dwóch jednowierczych monasterów, męskiego i żeńskiego. Żeński monaster miał zostać ulokowany nad Szartaszem, a bogaty kupiec Wierchodanow przekazał na ten cel ziemię, łącznie sto dziesięcin gruntów, a także zapewnić miał inne przywileje ekonomiczne w tej okolicy. Plany te ostatecznie nie zostały zrealizowane. W 1849 wzniesiona została murowana czasownia, która w 1862, przy wsparciu jednego z pobliskich zakładów, przekształcona została następnie w pełnoprawną cerkiew. 
Współcześni określali cerkiew jako ubogą i lichą, wyglądającą raczej jak rodzaj urzędu niż obiekt sakralny. Był to prosty, murowany budynek z drewnianą dzwonnicą, mieściło się w nim także mieszkanie kapłana, a stan techniczny obiektu już w latach osiemdziesiątych XIX wieku nie był najlepszy. Zewnętrzne ściany pomalowane były na biało, fasada dekorowana była czterema kolumnami, a sama cerkiew wyposażona była w cztery dzwony. Diecezjalna gazeta ("Jekatierinburgskije jeparchialnyje wiedomosti") wezwała władze miasta, eparchii, a także zwykłych wiernych by jak najszybciej zajęli się przebudową cerkwi znajdującej się nad jeziorem Szartasz. Zdaniem prasy taka akcja nie wymagałaby wcale wielkiego nakładu środków i sił, a w konsekwencji świątynia zaczęłaby wreszcie wyglądać jak cerkiew z prawdziwego zdarzenia. Wszystko to z pożytkiem dla miejscowych wiernych i miasta. Okazją do przebudowy miało być „cudowne” ocalenie imperatora Aleksandra III i jego rodziny z zamachu na pociąg cesarski w dniu 17 października 1888. W ten sposób cerkiew nad Szartaszem miała stać się świątynią wotywną, a do wspomożenia tej inicjatywy wezwał biskup jekaterynburski Polikarp. Wierni udzielili wystarczającego wsparcia finansowego by 27 sierpnia 1889 mogła się rozpocząć przebudowa świątyni. Tego dnia położone zostały fundamenty pod przyszłe prezbiterium (ołtarz), a także pod dzwonnicę. Nad Szartasz przybył z tej okazji wspomniany biskup Polikarp, który błogosławił wiernych i sprawował pod gołym niebem Boską Liturgię. W uroczystościach wzięli udział także przedstawiciele władz i pobliskich zakładów wytwórczych. Na czele uroczystej procesji niesiono ikonę św. Sergiusza z Radoneża, przysłaną nowej parafii przez oberprokuratora Świątobliwego Synodu Rządzącego Konstantina Pobiedonoscewa. W dniu tym zbierano także ofiary wśród wiernych na dalszą budowę świątyni. Ogółem uzyskano około 57 rubli, a okoliczni mieszkańcy przekazali także przedmioty codziennego użytku. W kolejnych latach wsparcia budowie, zarówno finansowego jak i w materiałach budowlanych, udzieliły okoliczne zakłady przemysłowe. Jeszcze w 1889 wzniesiono budynek szkoły parafialnej, gdzie duchowieństwo rozpoczęło edukację religijną dla okolicznych mieszkańców.
Budowę zakończono oficjalnie 17 lipca 1892, gdy nastąpiła konsekracja świątyni. Cerkwi nadano wezwanie Świętej Trójcy, wiązało się to także z utworzeniem niezależnej struktury parafialnej. Do 1859 wierni z tych okolic podlegali pod sobór św. Katarzyny Aleksandryjskiej, a następnie pod cerkiew Proroka Eliasza. Wnętrza były zdobione złotem, ikonostas wykonany był z rzeźbionego drewna, a w świątyni znajdowały się także ikony, krzyże oraz kioty. Wieża świątyni miała wysokość 27 metrów. W archiwach zachowały się informacje na temat duchowieństwa cerkwi Świętej Trójcy. Od 1874 do 1884 posługę kapłańską pełnił tu ojciec Konstantin Gorbunow, a funkcję starosty cerkiewnego sprawował Aleksandr Piesteriew. W 1884 przełożonym cerkwi został swiaszczennik Michaił Gorbunow, a w 1915 posługiwali tu swiaszczennik Siergiej Maksimow i psałomszczik Michaił Wasiljewicz Miedwiediew. Nieopodal cerkwi znajdował się cmentarz Włodzimierski, gdzie grzebani byli parafianie oraz duchowieństwo.
Okres sowiecki.
Zmiana położenia cerkwi Świętej Trójcy nastąpiła po przewrocie październikowym i ostatecznym przejęciu władzy przez bolszewików. Wierni i kapłani poddani zostali represjom przez władze Swierdłowska, a świątynie prawosławne w mieście boleśnie odczuły m.in. akcję konfiskaty majątku Rosyjskiego Kościoła Prawosławnego w 1922. Duchowieństwo posługujące przy cerkwi Troickiej pozostało wierne metropolicie Sergiuszowi. Cerkiew została ostatecznie zamknięta w 1937, choć niektóre źródła podają, że stało się to już w 1936. Wnętrza zostały ograbione z pozostałych ikon oraz innych elementów wyposażenia liturgicznego i na trzech wozach wywiezione nad brzeg jeziora Szartasz, gdzie zostały zakopane. Budynek został przekazany swierdłowskiej straży pożarnej i pod tym kątem przebudowany. Wieża cerkiewna została przekształcona w pożarowo-ćwiczebną, a po kilku latach ostatecznie wyburzona. W międzyczasie na jej szczycie zamontowany został nadajnik radiowy. Okna zostały zamurowane by przystosować obiekt do nowej funkcji. Wyburzono także kopułę dawnej świątyni. W okresie sowieckim budynek był siedzibą kina "Łucz", a także klubu miejskiego, a w czasie pieriestrojki znajdowało się tu centrum rzemiosł. Na przełomie lat osiemdziesiątych i dziewięćdziesiątych budynek został de facto porzucony i pozostawał pusty. Pobliski cmentarz został zrównany z ziemią i przeznaczony pod budownictwo mieszkaniowe.
Odzyskanie i remont cerkwi.
W październiku 1995 przedstawiciele Rosyjskiego Kościoła Prawosławnego podpisały porozumienie z władzami Jekaterynburga, na mocy którego budynek dawnej cerkwi Świętej Trójcy został zwrócony dawnym właścicielom. Ordynariusz eparchii jekaterynburskiej i wierchoturskiej Nikon włączył świątynię w struktury parafialne działające przy powstającej cerkwi Narodzenia Pańskiego. Budowla znajdowała się w opłakanym stanie technicznym. Początkowo nabożeństwa odbywać się więc musiały się w małym pomieszczeniu, znajdującym się poza obrębem dawnego obiektu sakralnego. Od razu rozpoczęto remont obiektu, a jego odbudowę wspierali mieszkańcy miasta, m.in. Władimir Kontiejew, zastępca mera Jekaterynburga. W 1998 na terenie dawnego cmentarza Włodzimierskiego ustawiono pamiątkowy krzyż. Główne prace rekonstrukcyjne zakończyły się w 2000. Wymieniono m.in. dach, odrestaurowano okna, a także zamontowano system centralnego ogrzewania. W 1997 budynkowi przywrócono kopułę. Odbudowano dzwonnicę, która mierzyła teraz 30 metrów wysokości, a zawieszono na niej siedem dzwonów. Wieżę tą zwieńczono krzyżem, a na wyposażeniu świątyni znalazł się nowy ikonostas, a także kioty dla wizerunków "Opieki Najświętszej Bogurodzicy" i "Objawienia Pańskiego". W 2001 wzniesione zostało baptysterium, przeznaczone dla chrztów dokonywanych poprzez zanurzenie. W 2002 prowadzono prace na terenie przylegającym do cerkwi, m.in. odnowiono budynki zaplecza gospodarczego, wzniesiono parkan i stworzono mały park. Budynek cerkwi Troickiej jest mały, wykonany z cegły, ściany pomalowane zostały na biało, kopuła w odcieniu szarości, mniejsze kopuły (charakterystyczne dla ruskiej architektury sakralnej) pozłacane.
Współczesność.
Najważniejsze święta obchodzone w cerkwi to Święto Trójcy Świętej, Święto Opieki Najświętszej Bogurodzicy i Święto Objawienia Pańskiego, gdy święci się wodę z pobliskiego jeziora Szartasz. W tej ostatniej ceremonii tradycyjnie, oprócz okolicznych mieszkańców i duchowieństwa parafialnego, biorą także udział ordynariusze eparchii jekaterynburskiej. Od 2002 przy cerkwi działa szkoła parafialna, a także biblioteka. Duchowieństwo wspiera pobliskie szkoły, a także wychowanków domu dziecka "Gniezdyszko". W 2004 cerkwi przekazano kopię Kazańskiej Ikony Matki Bożej, którą udało się uratować przed zniszczeniem z rąk władz sowieckich. Była ona przez te lata przechowywana w sekrecie przez jedną z rodzin mieszkających w tej części miasta. W 2008 świętowano sto sześćdziesiątą rocznicę budowy cerkwi. Z tej okazji wmurowany został kamień węgielny pod budowę centrum duchowo-oświatowego, którego budowa zakończyła się rok później. Jednopiętrowy budynek, zgodnie ze swoją nazwą, służy celom religijnym i edukacyjnym, jakie realizowane są przy cerkwi. Inauguracja centrum odbyła się 11 czerwca 2009, wzięli w niej udział przedstawiciele władz miasta, a także arcybiskup Wincenty. Cerkiew Świętej Trójcy położona jest na terenie rejonu kirowskiego i jest ona świątynią filialną podlegającą pod parafię przy cerkwi Narodzenia Pańskiego.

</doc>
<doc id="2959603" url="https://pl.wikipedia.org/wiki?curid=2959603" title="Krater Luizi">
Krater Luizi

Krater Luizi – krater uderzeniowy znajdujący się w Katandze w Demokratycznej Republice Konga, pierwszy krater potwierdzony w Afryce Środkowej. Jest to duża struktura o średnicy 17 kilometrów.
Wiek krateru jest bardzo niepewny. Wiadomo, że powstał nie wcześniej niż 573 miliony lat temu (najprawdopodobniej w fanerozoiku), ponieważ skały, które zostały przeobrażone w wyniku uderzenia, mają właśnie ten wiek. Obecność kwarcu szokowego i stożki zderzeniowe w skałach dowodzą impaktowego pochodzenia tej struktury.

</doc>
<doc id="2959604" url="https://pl.wikipedia.org/wiki?curid=2959604" title="Merlangus communis">
Merlangus communis



</doc>
<doc id="2959605" url="https://pl.wikipedia.org/wiki?curid=2959605" title="Gadus bacalaus">
Gadus bacalaus



</doc>
<doc id="2959606" url="https://pl.wikipedia.org/wiki?curid=2959606" title="Micromessistius poutassou">
Micromessistius poutassou



</doc>
<doc id="2959607" url="https://pl.wikipedia.org/wiki?curid=2959607" title="Merlangus vernalis">
Merlangus vernalis



</doc>
<doc id="2959608" url="https://pl.wikipedia.org/wiki?curid=2959608" title="Merlangus poutassou">
Merlangus poutassou



</doc>
<doc id="2959609" url="https://pl.wikipedia.org/wiki?curid=2959609" title="Merlangus pertusus">
Merlangus pertusus



</doc>
<doc id="2959610" url="https://pl.wikipedia.org/wiki?curid=2959610" title="Merlangus pertusis">
Merlangus pertusis



</doc>
<doc id="2959611" url="https://pl.wikipedia.org/wiki?curid=2959611" title="Merlangus albus">
Merlangus albus



</doc>
<doc id="2959612" url="https://pl.wikipedia.org/wiki?curid=2959612" title="Gadus poutassou">
Gadus poutassou



</doc>
<doc id="2959613" url="https://pl.wikipedia.org/wiki?curid=2959613" title="Gadus potassoa">
Gadus potassoa



</doc>
<doc id="2959614" url="https://pl.wikipedia.org/wiki?curid=2959614" title="Gadus melanostomus">
Gadus melanostomus



</doc>
<doc id="2959615" url="https://pl.wikipedia.org/wiki?curid=2959615" title="Boreogadus poutassou">
Boreogadus poutassou



</doc>
<doc id="2959618" url="https://pl.wikipedia.org/wiki?curid=2959618" title="Puzanki">
Puzanki



</doc>
<doc id="2959625" url="https://pl.wikipedia.org/wiki?curid=2959625" title="Friedrich Geisler">
Friedrich Geisler

Friedrich Geisler (ur. 25 października 1636 w Raszowie, zm. 21 kwietnia 1679 w Lipsku) – niemiecki prawnik, rektor Uniwersytetu w Lipsku.
Życiorys.
Urodził się 25 października 1636 w Raszowie. W tej podkamiennogórskiej wsi spędził dzieciństwo. Nie znamy jego rodzeństwa, a o rodzicach wiemy tylko tyle, że należeli do niskiego stanu społecznego. Po zakończeniu edukacji w gimnazjum św. Elżbiety we Wrocławiu, rozpoczął studia uniwersyteckie w Lipsku. Tam w 1661 uzyskał akademicki stopień magistra filozofii. W 1665 ukończył studia prawnicze i uzyskał zezwolenie na nauczanie. Jako doktor prawa znany jest od 1667. Trzy lata później w 1670 Friedrich Geisler został piątym profesorem fakultetu prawniczego na uniwersytecie lipskim, a w 1675 profesorem instytutu. W semestrze zimowym 1674/1675 pełnił obowiązki rektora tej uczelni. Jego żoną była Christina Magdalena Franckenstein (1659-1726), córka pedagoga, filologa i profesora historii Christiana Friedricha Franckensteina. Prof. dr Friedrich Geisler zmarł 21 kwietnia 1679 w Lipsku, mając zaledwie 43 lata. 25 kwietnia pochowano go w dominikańskim kościele klasztornym św. Pawła, który od powstania uniwersytetu lipskiego w 1409 był przez stulecia miejscem pochówku dla jego wykładowców. Świątynia ta w czasie II wojny światowej nie doznała zbyt wielkiego uszczerbku, mimo to władze komunistycznego państwa niemieckiego (NRD) podjęły decyzję o jej zburzeniu w dniu 30 maja 1968 roku.

</doc>
<doc id="2959629" url="https://pl.wikipedia.org/wiki?curid=2959629" title="Sandow (film)">
Sandow (film)

Sandow (tytuł alternatywny: "Souvenir Strip of the Edison Kinetoscope") – kilkudziesięciosekundowy amerykański film z 1894 roku przedstawiający Eugena Sandowa dającego pokaz swojej muskulatury.

</doc>
<doc id="2959631" url="https://pl.wikipedia.org/wiki?curid=2959631" title="Geny R">
Geny R

Geny R, geny odporności – grupa genów obecnych w genomie roślin odpowiedzialnych za przekazywanie dziedzicznej odporności na patogeny. Każdy z genów R zapewnia roślinom całkowitą odporność na konkretny patotyp patogenu. Produkt genu R wchodzi w reakcję pośrednią lub bezpośrednią z produktem genu awirulencji (gen avr) obecnego w genomie organizmu atakującego rośliny. Ten mechanizm obronny określany jest jako odporność "gen na gen". Efektem reakcji między produktem genu R a produktem genu avr jest reakcja nadwrażliwości, obumarcie zainfekowanego fragmentu tkanek i uniemożliwienie patogenowi dalszego rozprzestrzeniania.
Geny R należą do ściśle powiązanej rodziny genów i licznie występują w genomach roślin. Ewolucja zapewnia obecność alleli gwarantujących rozpoznanie patogenów pojawiających się w populacji. W efekcie rośliny w naturze wykazują trwałą odporność na zmienne czynniki chorobotwórcze. Odpowiednią różnorodność genów R zapewniają tandemowe i segmentowe duplikacje genów, rekombinacja, nierówny crossing-over (ang. unequal crossing over), mutacje punktowe i dobór różnicujący. Dobór stabilizujący umożliwia utrzymanie odpowiedniej różnorodności genów R w populacji. Szczególną cechą genów R jest występowanie dużych obszarów kodujących leucynę (sekwencji NBS-LRR) oraz stosunkowo duża zmienność większa niż pozostałych obszarów genomu. Analiza sekwencji NBS-LRR wskazuje, że geny R stanowią 1% genomu "Arabidopsis".

</doc>
<doc id="2959632" url="https://pl.wikipedia.org/wiki?curid=2959632" title="Jo’el Razwozow">
Jo’el Razwozow

Jo’el Razwozow (hebr.: יוֹאֵל רַזְבוֹזוֹב; ang.: Yoel Razvozov, ur. jako Konstantin Razwozow (ros.: Константин Развозов) 5 lipca 1980 w Birobidżanie) – izraelski judoka, działacz sportowy i polityk. Olimpijczyk, dwukrotny srebrny medalista mistrzostw Europy. Poseł do Knesetu od 2013.
Życiorys.
Urodził się 5 lipca 1980 w Birobidżanie w ZSRR. W wieku 11 lat wraz z rodziną wyemigrował do Izraela.
W 2004 reprezentował Izrael na turnieju judo podczas Igrzysk w Atenach w 2004 roku. W tym samym roku zdobył srebrny medal w kategorii do 73 kg na Mistrzostwach Europy w Judo w Bukareszcie. Rok później na mistrzostwach w Rotterdamie ponownie zdobył srebro. Był członkiem zarządu Izraelskiego Komitetu Olimpijskiego
W wyborach w 2013 po raz pierwszy został wybrany posłem z listy partii Jest Przyszłość. W 2015 ponownie zdobył mandat poselski. W wyborach w kwietniu 2019 uzyskał reelekcję z koalicyjnej listy Niebiesko-Biali.
Ma dwie córki. Mieszka w Netanji.

</doc>
<doc id="2959642" url="https://pl.wikipedia.org/wiki?curid=2959642" title="Wełczowci">
Wełczowci

Wełczowci (bułg. "Велчовци") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś liczyła 4 mieszkańców.

</doc>
<doc id="2959643" url="https://pl.wikipedia.org/wiki?curid=2959643" title="Emil Nödtveidt">
Emil Nödtveidt

Emil Nödtveidt (pseudonim Nightmare Industries, ur. 11 listopada 1976 w Uddevalla) – szwedzki gitarzysta grający w zespole Deathstars. Jego bratem był Jon Nödtveidt z grupy Dissection.
Wraz z bratem Jonem współpracował przy projekcie Ophthalamia.
Przypisy.
 

</doc>
<doc id="2959647" url="https://pl.wikipedia.org/wiki?curid=2959647" title="Pepe Mel">
Pepe Mel

José "Pepe" Mel Pérez (ur. 28 lutego 1963 w Madrycie) – hiszpański trener piłkarski, piłkarz grający na pozycji napastnika.
Kariera piłkarska.
Mel rozpoczął swoją karierę w dorosłej piłce w Realu Madryt Castilla, do młodzieżowych grup Realu dołączył już w wieku 11 lat, w roku 1974, jednakże w pierwszej drużynie nigdy nie zagrał, mimo że w młodzieżowych zespołach grał m.in. z Emilio Butragueño i Míchelem. Pod koniec roku 1987 po krótkim epizodzie w Osasunie (w której nawet nie zadebiutował), dołączył do drużyny występującej wówczas w Segunda División - CD Castellón. Swojemu nowemu zespołowi, w którym grał przez dwa lata, pomógł w powrocie do Primera División po siedmioletniej przerwie.
Swoje najlepsze lata kariery Mel spędził w Betisie Sewilla, z którym kontrakt podpisał w 1989 i pomógł ponownie w awansie do najwyższej klasy rozgrywkowej. Sezon 1990/1991 okazał się jego pierwszym i jedynym sezonem w La Liga, gdyż jego drużyna spadła po nim do Segunda División.
Swoje ostatnie lata w profesjonalnej piłce spędził w Segunda División B w jego rodzimych stronach, reprezentował Granadę, Benidorm CF, Getafe CF i Écija Balompié, ale karierę w wieku 35 lat zakończył we Francji, w której reprezentował Angers SCO. W swojej karierze na drugim poziomie rozgrywkowym w Hiszpanii rozegrał w sumie 195 meczów, strzelając 73 gole.
Kariera trenerska.
Mel trenerką zajął się rok po swoim końcu piłkarskiej kariery, kiedy został trenerem amatorskiej ekipy CD Coslada. W 2001 roku po roku spędzonym w Realu Murcia, zastąpił Rafaela Beníteza na stanowisku szkoleniowca w Teneryfie, z którą spadł w 2002 roku do Segunda División.
Przez następne cztery sezony Mel pracował w drugoligowych zespołach. W 2005 roku zwolniony został z Polideportivo Ejido. Przeniósł się do trzecioligowego wówczas Rayo Vallecano, z którym szybko awansował do drugiej ligi.
15 lutego 2010 roku po niezadowalających wynikach został zwolniony z Rayo i zastąpiony przez Felipe Miñambresa (dotychczasowego dyrektora sportowego w klubie).
12 lipca tego samego roku został nowym trenerem Realu Betis, z którym awansował do Primera División już w pierwszym swoim sezonie. Jego drużyna w sezonie 2011/2012 zajęła 13 miejsce, natomiast sezon później jego zespół uplasował się na 7 pozycji, a dzięki temu awansował do Ligi Europejskiej. 3 czerwca 2013 roku przedłużył swój kontrakt z "Verdiblancos" do 2017 roku.. Mimo tego 2 grudnia 2013 roku został zwolniony z powodu słabych rezultatów. Jego miejsce zajął Juan Carlos Garrido.
9 stycznia 2014 roku został nowym szkoleniowcem West Bromwich Albion. Z angielskim klubem Mel podpisał półtoraroczny kontrakt, który został rozwiązany w maju 2014 za obopólną zgodą.
W grudniu tego samego roku powrócił do Betisu, podpisując kontrakt do końca sezonu. 24 maja 2015 tylko z jedną porażką pod wodzą Mela, Betis zwyciężając 3:0 z AD Alcorcón, zapewnił sobie powrót do Primera División. 11 stycznia 2016 roku został zwolniony z funkcji trenera Betisu.
27 lutego 2017 roku został ogłoszony nowym trenerem Deportivo La Coruña. 24 października 2017 roku został zwolniony z tej funkcji.

</doc>
<doc id="2959648" url="https://pl.wikipedia.org/wiki?curid=2959648" title="Wełkowo">
Wełkowo

Wełkowo (bułg. "Велково") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego miejscowość była niezamieszkana.

</doc>
<doc id="2959651" url="https://pl.wikipedia.org/wiki?curid=2959651" title="Gen R">
Gen R



</doc>
<doc id="2959654" url="https://pl.wikipedia.org/wiki?curid=2959654" title="Władowci">
Władowci

Władowci (bułg. "Владовци") – wieś w środkowej Bułgarii, w obwodzie Gabrowo, w gminie Trjawna. Według danych Narodowego Instytutu Statystycznego, 31 grudnia 2011 roku wieś była niezamieszkana.

</doc>
<doc id="2959655" url="https://pl.wikipedia.org/wiki?curid=2959655" title="SwordMaster">
SwordMaster

SwordMaster — szwedzka grupa muzyczna wykonująca muzykę black metalową. Grupa działała w latach 1993-2000. Część muzyków po rozpadzie grupy przeszła do Deathstars.

</doc>
<doc id="2959658" url="https://pl.wikipedia.org/wiki?curid=2959658" title="Jiah Khan">
Jiah Khan

Jiah Khan właściwie Nafisa Khan (ur. 20 lutego 1988 w Nowym Jorku w USA, zm. 3 czerwca 2013) – brytyjsko-indyjska aktorka, występująca w produkcjach bollywoodzkich.
Jej najważniejszą rolą był występ w "Nishabd" u boku Amitabha Bachchana. Film ten był wolną adaptacją kontrowersyjnej powieści Vladimira Nabokova "Lolita".
3 czerwca 2013 r., została znaleziona martwa w swoim mieszkaniu Sagar Sangeet w Juhu, w Mumbaju. Przyczyną śmierci było prawdopodobnie samobójstwo. Według relacji bliskich aktorka zmagała się z problemami w życiu prywatnym i depresją.

</doc>
<doc id="2959659" url="https://pl.wikipedia.org/wiki?curid=2959659" title="Kamen Rider Den-O">
Kamen Rider Den-O

 – japoński serial "tokusatsu", siedemnasta odsłona cyklu "Kamen Rider". Serial powstał przy współpracy Toei Company i Ishinomori Productions. Emitowany był na kanale TV Asahi od 28 stycznia 2007 do 20 stycznia 2008. Liczył 49 odcinków.
Serial ten zyskał ogromną popularność wśród widowni, głównie z powodu humorystycznej wymowy. Do dziś powstaje wiele kontynuacji "Den-O" w postaci filmów. Sloganem serii jest tekst pojawiający się na początku czołówki każdego odcinka: „Oto pociąg czasu – Denliner! Jaka będzie następna stacja? Przeszłość? Czy przyszłość?” (時の列車デンライナー!過ぎの駅は過去か?未来か? "Toki no ressha Denrainā! Sugi no eki wa kako ka? Mirai ka?").
Fabuła.
Ryōtarō Nogami to pechowy młodzieniec, który pewnego dnia znalazł tajemnicze urządzenie przypominające skaner biletowy. Sprawy stały się coraz bardziej dziwne z powodu tajemniczej dziewczyny Hany i Denlinera – pociągu, który podróżuje w czasie. Wtedy z alternatywnej przyszłości zaczęły przybywać demony zwane Imaginami. Ryōtarō mimo sceptycznego podejścia, postanawia dołączyć do załogi pociągu i podróżując w czasie walczyć przeciw Imaginom jako Kamen Rider Den-O. Pomagają mu w tym 4 dobre Imaginy – brutalny i w gorącej wodzie kąpany Momotaros, bawidamek i manipulator Urataros, potężny narkoleptyk Kintaros oraz infantylny i naiwny Ryutaros.

</doc>
<doc id="2959660" url="https://pl.wikipedia.org/wiki?curid=2959660" title="The Execution of Mary Stuart">
The Execution of Mary Stuart

The Execution of Mary Stuart – kilkudziesięciosekundowy amerykański film z 1895 roku przedstawiający egzekucję Marii I Stuart.

</doc>
<doc id="2959663" url="https://pl.wikipedia.org/wiki?curid=2959663" title="Kouji Yusa">
Kouji Yusa



</doc>
<doc id="2959668" url="https://pl.wikipedia.org/wiki?curid=2959668" title="Pollachius typus">
Pollachius typus



</doc>
<doc id="2959669" url="https://pl.wikipedia.org/wiki?curid=2959669" title="Pollachius linnei">
Pollachius linnei



</doc>
<doc id="2959670" url="https://pl.wikipedia.org/wiki?curid=2959670" title="Merlangus pollachius">
Merlangus pollachius



</doc>
<doc id="2959671" url="https://pl.wikipedia.org/wiki?curid=2959671" title="Gadus viridis">
Gadus viridis



</doc>
<doc id="2959672" url="https://pl.wikipedia.org/wiki?curid=2959672" title="Gadus pollachius">
Gadus pollachius



</doc>
<doc id="2959673" url="https://pl.wikipedia.org/wiki?curid=2959673" title="Gadus lycostomus">
Gadus lycostomus



</doc>
<doc id="2959681" url="https://pl.wikipedia.org/wiki?curid=2959681" title="Anne V. Coates">
Anne V. Coates

Anne Voase Coates (ur. 12 grudnia 1925 w Reigate, zm. 8 maja 2018 w Los Angeles) – brytyjska montażystka filmowa.
Nagrody i nominacje.
Została dwukrotnie uhonorowana Oscarem: w 1962 za montaż filmu "Lawrence z Arabii" oraz honorowym w 2017. Była jeszcze czterokrotnie nominowana do Oscara, a także otrzymała czterokrotnie nominację do nagrody BAFTA i czterokrotnie do nagrody Eddie.

</doc>
<doc id="2959682" url="https://pl.wikipedia.org/wiki?curid=2959682" title="Trzeźwe potwory">
Trzeźwe potwory

Trzeźwe potwory (ang. "Grabbers") – brytyjsko-irlandzki horror komediowy z 2012 roku w reżyserii Jona Wrighta.
Światowa premiera filmu miała miejsce 23 stycznia 2012 roku podczas Festiwalu Filmowego w Sundance.
Opis fabuły.
Mieszkańców wyspy u wybrzeży Irlandii atakują krwiożercze stwory morskie. Policjanci Ciarán (Richard Coyle) i Lisa (Ruth Bradley) odkrywają, że jedyna osoba, która przeżyła atak bestii, była nietrzeźwa. Aby przetrwać, mieszkańcy osady barykadują się w pubie i piją na umór.

</doc>
<doc id="2959691" url="https://pl.wikipedia.org/wiki?curid=2959691" title="Duchowość muzułmańska">
Duchowość muzułmańska

Duchowość muzułmańska - dla każdego muzułmanina bardzo ważnym elementem życia jest intymna relacja z Bogiem oraz stałe podtrzymywanie i rozwijanie tej więzi. Słowo islam pochodzi od czasownika "aslama", co znaczy „być posłusznym”, „posłuszny Bogu”, zatem muzułmanin oznacza „ten, kto jest posłuszny (Bogu)”.
Można mówić o dwóch wymiarach duchowości muzułmańskiej. Pierwszy ma łączyć wymiar mistyczny z racjonalnym myśleniem. Jest związany z filozofami, teologami, gnostykami, mistykami i poetami takimi jak: al- Halladż, Ibn’ Arabi, Yahya Suhrawardi, Nadżmaddin Kubra, Rabi’a al-Adawijja, Dżalaladdin Rumi, Nasir-e-Chosrow. Drugi często jest określany jako duchowość ludowa. Ten rodzaj duchowości charakteryzuje silna potrzeba bliskości Boga lub jego namiestników (imamów, świętych lub religijnych autorytetów).
Modlitwa-Salat.
Modlitwa jest jednym z pięciu filarów islamu. Każdy muzułmanin ma obowiązek modlić się pięć razy dziennie. Regularne jej odmawianie, umożliwia każdemu człowiekowi nawiązanie prawdziwego, żywego kontaktu z Bogiem oraz własny rozwój duchowy. Oprócz pięciu obowiązkowych modlitw, można wyróżnić nadobowiązkowe typy modlitw. W islamie unikalność ceremonii polega na tym, że zawiera ona elementy obrządków pochodzących z innych religii. Islam zaleca wiernym modlitwę w obrządku tak wszechstronnym, że zawiera symboliczne postawy modlitewne nawiązujące do innych religii. Według nauki zawartej w Koranie, Bogu niepotrzebne są ludzkie modlitwy. Dlatego są opisane z myślą o samym wyznawcy. Podczas modlitwy wspominanie Boga i Jego przymiotów pomaga człowiekowi oczyścić duszę i osiągnąć harmonię z Boską naturą. Na tym polega istota modlitwy w islamie. Poprzez myślenie o sobie jako stworzeniu Boga i działaniu jak On, człowiek stale doskonali swoje relacje z innymi ludźmi, a nawet innymi formami życia.
Poprzez modlitwę człowiek wyzwala się od grzechów, umacnia swój charakter i rozwija się dzięki czemu staje się godny kontaktu z Bogiem. Według islamu dusza ludzka pozostaje z ciałem w relacjach a człowiek może wywierać wpływ na kształtowanie duszy za pomocą modlitwy.
W Koranie słowo określające modlitwę oznacza niewolę. Bezokolicznik „modlić się” oznacza podążać czyimś śladem. A zatem w efekcie jest naśladowaniem boskich cech.
Modlitwy zbiorowe są nastawione na wspólne oddawanie czci Bogu. Z kolei w modlitwach indywidualnych kładzie się nacisk na prywatność i na nikogo nie wolno nalegać, aby ujawniał je innym.
Pod względem treści modlitwy można podzielić na dwa typy:
Modlitwa zbiorowa.
Islam zaleca modlitwę zarówno zbiorową, jak i indywidualną. Tradycja mówi, iż modlitwa ofiarowana w zgromadzeniu jest warta dwadzieścia siedem razy więcej niż składana indywidualnie. Modlitwy zbiorowe są dobrze zorganizowane, jest przewodnik, który kieruje całym zgromadzeniem wiernych. Najczęściej jest to imam, czyli człowiek wybrany przez innych jako ktoś godny do sprawowania tej funkcji. Przy wyborze imama powinna być brana pod uwagę jego pobożność i dobra znajomość Koranu. Wierni muszą ustawić się za imamem w równych szeregach, blisko siebie, ramię w ramię, aby między jednym a drugim wyznawcą nie było wolnego miejsca. Później wszyscy dokładnie naśladują imama. Niektóre modlitwy polegają na głośnej recytacji Koranu. Jest to coś w rodzaju zaśpiewu donośnym głosem, chociaż bardziej niż śpiewem jest ona rytmiczną, przenikliwą deklamacją. Prorok Mahomet radził, aby w tonie recytacji Koranu znajdował się cień smutku, przez co staje się ona bardziej poruszająca i głębiej trafia do serca. Gdy imam składa pokłon, wierni robią to samo, gdy on wstaje, wstają i oni. Gdy on kładzie się twarzą do ziemi, oni kładą się za nim. Nawet jeśli imam popełni błąd i nie poprawi go, gdy ktoś zwróci mu uwagę, to wszyscy wyznawcy muszą go naśladować. Podczas modlitwy nie wolno kwestionować postępowania imama. Wszyscy, bez wyjątku, stoją twarzą w tę samą stronę, w stronę Mekki. Podczas modlitwy nie ma podziału na bogatych i biednych, czy lepszych i gorszych, nikt nie może zarezerwować sobie miejsca za imamem. Ten kto przyjdzie pierwszy na modlitwy do meczetu, ma prawo usiąść, gdzie mu się podoba. Nikomu nie wolno wyganiać kogoś z miejsca, które tamten zajął, chyba że ze względów bezpieczeństwa itp., a wówczas jest to rozporządzenie administracyjne.
Rodzaje modlitw.
Wszystkie meczety zapełniają się pięć razy dziennie. Modlitwa w środku dnia, Asr, która budzi najwięcej kontrowersji, jest odprawiana w muzułmańskich społecznościach podczas południowej przerwy w pracy. Przerwa obiadowa zostaje nieco wydłużona na odprawienie modlitwy. Następna jest modlitwa popołudniowa, Zuhur, którą zwykle odprawia się zaraz po zakończeniu pracy. Zuhur powinna być odprawiana kiedy słońce przekroczy zenit i zaczyna chylić się ku zachodniej stronie nieba. W modlitwach popołudniowych nie ma głośnej recytacji, bo nie pasowałaby do ogólnego nastroju tej pory dnia. Później nie wolno modlić się aż do zachodu słońca. Ten czas przeznaczony jest na zajęcia pozadomowe, na przykład uprawianie sportu, zakupy, spacery, wizyty u krewnych i znajomych itp. W czasie odpoczynku modlitwa jest praktycznie zakazana, nie licząc cichych wspominań Boga, które dla niektórych wiernych są czynnością wykonywaną niemal stale. Wieczorem jest modlitwa o zachodzie słońca, Maghrib, po której znów następuje okres odpoczynku przeznaczony na kolację. Początek nocy wyznacza modlitwa o nazwie Isza po niej zalecany sen. Modlitwa nocna należy do bardzo prywatnych modlitw. Mieszkańcy jednego domu starają się znaleźć sobie zaciszne miejsce i nawet mąż z żoną starają się odmawiać ją osobno, bo kontakt z Bogiem staje się wówczas sprawą jak najbardziej osobistą. Dzień powinien zaczynać się kilka godzin przed świtem. Modlitwa przed zakończeniem nocy nazywa się Tahażżud, nie jest obowiązkowa. Po niej następuje modlitwa poranna zwana Fażyr. Modlitwy poranne, modlitwy po wschodzie słońca i modlitwy po zapadnięciu nocy charakteryzują głośne recytacje wersetów Koranu.
Duchowość a Koran.
Koran zawiera całą ideologię życia jednostki i społeczeństwa, doktryny religijne, prawne i moralne, zasady ustroju państwowego a nawet zasady savoir vivre. Główne motywy Koranu to monoteizm i wszechmoc Boga oraz natura i przeznaczenie ludzi w relacjach z Bogiem. Koran jest nieodłącznym elementem życia każdego muzułmanina. Kiedy muzułmanin planuje przyszłość, kiedy się z czegoś cieszy lub czegoś się obawia, mówi „insha Allah” - „jak Bóg zechce”. Każde działanie zaczyna od wypowiedzenia „bismi' Llah al-Rahman al-Rahim” a kończy wypowiadając „al-hamdu Li'Llah”- „chwała Bogu”.
Mistycyzm – Sufizm.
Szczególnym przejawem duchowości islamu są zgromadzenia wiernych, których celem jest osiągnięcie ekstazy. Techniki są różne, większość z nich wypracowali sufi. I tak na przykład w „Zakonie wirujących derwiszy” środkiem wprowadzającym w trans jest muzyka i taniec. Istotą sufickiego mistycyzmu jest nadzieja przezwyciężająca paraliżującą świadomość własnych błędów i ograniczeń.
Duchowość szyicka.
Charakterystyczne dla szyizmu jest oczekiwanie na powrót (radża, paruzja) ostatniego z imamów (który nie umarł, lecz „znikł”) jako zbawcy całej ludzkości. Szyizm imamicki i sufizm mają kilka wspólnych cech, jak status "wali" (świętego), "aktab" (mistrz duchowy danej epoki), sukcesję proroków i etapy duchowego wzrastania. Szyizm, tak jak sufizm, rozwija ezoteryczny wymiar islamu, "batini". Islam szyicki obchodzi własne święta, jedno z najważniejszych to Aszura, upamiętniające męczeństwo Al-Husajna. Dni żałoby na pamiątkę Al-Husajna obejmują śpiewy, recytacje, udramatyzowane inscenizacje konfliktu oraz pochody biczowników niosących ulicami drewniane trumny. Szyici obchodzą urodziny imamów, w tym Alego.

</doc>
<doc id="2959692" url="https://pl.wikipedia.org/wiki?curid=2959692" title="Archidiecezja bużumburska">
Archidiecezja bużumburska

Archidiecezja bużumburska – diecezja rzymskokatolicka w Burundi. Powstała w 1959 jako wikariat apostolski Usumbura. W tym samym roku podniesiona do rangi diecezji. Przemianowana na diecezję budżumburską w 1964. Archidiecezja od 2006.

</doc>
<doc id="2959694" url="https://pl.wikipedia.org/wiki?curid=2959694" title="Diecezja Yuci">
Diecezja Yuci

Diecezja Yuci (łac. "Dioecesis Iuzeanus", chiń. 天主教榆次教区) – rzymskokatolicka diecezja ze stolicą w Yuci w prefekturze miejskiej Jinzhong, w prowincji Shanxi, w Chińskiej Republice Ludowej. Biskupstwo jest sufraganią archidiecezji Taiyuan.
Historia.
17 czerwca 1931 papież Pius XI brewe "Cum Minister" erygował prefekturę apostolską Yuci. Dotychczas wierni z tych terenów należeli do wikariatu apostolskiego Taiyuan (obecnie archidiecezja Taiyuan).
9 marca 1944 prefektura apostolska Yuci została podniesiona do rangi wikariatu apostolskiego.
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Yuci podniesiono do godności diecezji.
Z 1950 pochodzą ostatnie pełne, oficjalne kościelne statystyki. Diecezja Yuci liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Po śmierci bp Pietro Ermenegildo Focaccia OFM w 1953 i administratora apostolskiego ks. Anthony Humilis Yang Guangqi OFM w 1957 aż do 1999 nie ma informacji o żadnym biskupie Yuci będącym w łączności z papieżem.
W latach 1991 – 1999 diecezją rządził mianowany przez Patriotyczne Stowarzyszenie Katolików Chińskich antybiskup. Obecny ordynariusz Yuci John Baptist Wang Jin jest uznawany za legalnego biskupa zarówno przez Stolicę Apostolską jak i przez rząd w Pekinie.
Obecnie (2011) diecezja liczy ponad 20 000 wiernych, 30 kapłanów i 29 seminarzystów. Diecezja prowadzi również klinikę.
Ordynariusze.
Antybiskup.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2959696" url="https://pl.wikipedia.org/wiki?curid=2959696" title="Mamadou Kassé Hanne">
Mamadou Kassé Hanne

Mamadou Kassé Hanne (ur. 10 października 1986 w Pikine) – senegalski lekkoatleta specjalizujący się w długich biegach płotkarskich. Okazjonalnie występuje także w sztafecie 4 × 400 metrów. Od czerwca 2015 reprezentuje Francję.
W 2005 zdobył brąz mistrzostw Afryki juniorów w biegu sztafetowym. Trzy lata później został brązowym medalistą afrykańskich mistrzostw w Addis Abebie. W 2009 sięgnął po złoto i brąz igrzysk frankofońskich. Rok później zdobył kolejny brąz mistrzostw Afryki oraz zajął 4. miejsce podczas pucharu interkontynentalnego. Wicemistrz Afryki z 2012. Reprezentował Senegal na igrzyskach olimpijskich w Londynie, na których zajął 5. miejsce w swoim biegu półfinałowym i nie awansował do finału. Siódmy zawodnik mistrzostw świata w Moskwie (2013). W tym samym roku sięgnął po złoto igrzysk frankofońskich w Nicei. Uczestnik mistrzostw Europy w Amsterdamie (2016), w których dotarł do półfinału biegu płotkarskiego na 400 metrów.
Medalista mistrzostw Francji i Senegalu.
Rekord życiowy w biegu na 400 metrów przez płotki: 48,40 (10 czerwca 2017, Genewa).

</doc>
<doc id="2959699" url="https://pl.wikipedia.org/wiki?curid=2959699" title="Henryk Dusza">
Henryk Dusza

Henryk Dusza (ur. 27 września 1954 w Świętochłowicach, zm. 3 czerwca 2013) – polski piłkarz, zdobywca tytułu Mistrza Polski w 1979, w barwach Ruchu Chorzów. 
Był wychowankiem Ruchu Chorzów, w którego barwach występował od 1968 do 1974 i od 1976 do 1984, był także zawodnikiem Piasta Gliwice (1974/1975), Stali Stalowa Wola (1975/1976), AKS Niwka (1984–1987) oraz klubów polonijnych w USA. Jako zawodnik Ruchu Chorzów rozegrał w latach 1977–1982, w polskiej ekstraklasie 114 meczów, strzelając 4 gole. 

</doc>
<doc id="2959700" url="https://pl.wikipedia.org/wiki?curid=2959700" title="Gustaf Nyholm">
Gustaf Nyholm

Gustaf Nyholm (ur. 27 stycznia 1880 w Sztokholmie, zm. 12 września 1957 w Sztokholmie) – szwedzki szachista.
Kariera szachowa.
W 1917 r. zdobył w Kristianie tytuł mistrza krajów nordyckich. Był mistrzem Szwecji w latach 1917–1921 oraz 1921–1924. W 1927 r. reprezentował narodowe barwy na rozegranej w Londynie pierwszej szachowej olimpiadzie, na której szwedzcy szachiści zajęli XI miejsce.
Kilkukrotnie startował w turniejach międzynarodowych, sukcesy odnosząc m.in. w turniejach rozegranych Sztokholmie, w latach 1909 (dz. IV-VI miejsce), 1917 (I miejsce) oraz 1920 (IV miejsce).
Według retrospektywnego systemu Chessmetrics, najwyżej sklasyfikowany był w styczniu 1920 r., zajmował wówczas 20. miejsce na świecie.

</doc>
<doc id="2959704" url="https://pl.wikipedia.org/wiki?curid=2959704" title="Madonna (minialbum)">
Madonna (minialbum)

Madonna – drugi minialbum południowokoreańskiej grupy Secret, wydany 12 sierpnia 2010 roku w Korei Południowej. Zadebiutował na 5 pozycji na liście Gaon Chart i sprzedał się w nakładzie ponad 15 tys. egzemplarzy.

</doc>
<doc id="2959706" url="https://pl.wikipedia.org/wiki?curid=2959706" title="Mamadou Kasse Hanne">
Mamadou Kasse Hanne



</doc>
<doc id="2959711" url="https://pl.wikipedia.org/wiki?curid=2959711" title="Herb gminy Ryczywół">
Herb gminy Ryczywół

Herb gminy Ryczywół przedstawia w polu czerwonym głowę wołu czarną, z rogami srebrnymi i z kolcem w nozdrzach (kółkiem) srebrnym.
Herb został ustanowiony przez Radę Gminy 30 kwietnia 2013 r.

</doc>
<doc id="2959717" url="https://pl.wikipedia.org/wiki?curid=2959717" title="Zeus (rodzaj)">
Zeus (rodzaj)

Zeus – rodzaj morskich ryb z rodziny piotroszowatych (Zeidae).
Zasięg występowania.
Ocean Indyjski, Atlantyk, Indo-Pacyfik, Morze Północne, zachodni Bałtyk, Morze Śródziemne i Morze Czarne.
Klasyfikacja.
Gatunki zaliczane do tego rodzaju:

</doc>
<doc id="2959719" url="https://pl.wikipedia.org/wiki?curid=2959719" title="Diecezja Bubanza">
Diecezja Bubanza

Diecezja Bubanza – diecezja rzymskokatolicka w Burundi. Powstała w 1980.

</doc>
<doc id="2959720" url="https://pl.wikipedia.org/wiki?curid=2959720" title="Diecezja Ariano Irpino-Lacedonia">
Diecezja Ariano Irpino-Lacedonia

Diecezja Ariano Irpino-Lacedonia (łac. "Dioecesis Arianensis Hirpina-Laquedoniensis", wł. "Diocesi di Ariano Irpino-Lacedonia") – diecezja Kościoła rzymskokatolickiego w metropolii Benewentu w Kampanii we Włoszech. W dzisiejszej postaci diecezja została ustanowiona podczas reformy administracyjnej Kościoła we Włoszech w 1986, kiedy to nastąpiło połączenie istniejących od XI wieku diecezji Ariano oraz Lacedonii. Siedzibą biskupa jest miasto Ariano Irpino w prowincji Avellino.
Podział administracyjny diecezji.
Parafie diecezji Ariano Irpino-Lacedonia zorganizowane są w czterech następujących wikariatach:

</doc>
<doc id="2959722" url="https://pl.wikipedia.org/wiki?curid=2959722" title="Korwety typu A69">
Korwety typu A69



</doc>
<doc id="2959723" url="https://pl.wikipedia.org/wiki?curid=2959723" title="Squalus elegans">
Squalus elegans



</doc>
<doc id="2959724" url="https://pl.wikipedia.org/wiki?curid=2959724" title="Squalus catulus">
Squalus catulus



</doc>
<doc id="2959725" url="https://pl.wikipedia.org/wiki?curid=2959725" title="Squalus canicula">
Squalus canicula



</doc>
<doc id="2959726" url="https://pl.wikipedia.org/wiki?curid=2959726" title="Scyliorhinus caniculus">
Scyliorhinus caniculus



</doc>
<doc id="2959727" url="https://pl.wikipedia.org/wiki?curid=2959727" title="Scyliorhinus canicula albomaculata">
Scyliorhinus canicula albomaculata



</doc>
<doc id="2959728" url="https://pl.wikipedia.org/wiki?curid=2959728" title="Sciliorhinus caniculus">
Sciliorhinus caniculus



</doc>
<doc id="2959729" url="https://pl.wikipedia.org/wiki?curid=2959729" title="Catulus duhamelii">
Catulus duhamelii



</doc>
<doc id="2959731" url="https://pl.wikipedia.org/wiki?curid=2959731" title="Thorgan Hazard">
Thorgan Hazard

Thorgan Ganael Francis Hazard (ur. 29 marca 1993 w La Louvière) – belgijski piłkarz, występujący na pozycji napastnika w reprezentacji Belgii.
Jest młodszym bratem Edena Hazarda, który gra w hiszpańskim klubie Real Madryt.
Kariera piłkarska.
Karierę piłkarską rozpoczynał w lokalnym klubie Royal Stade Brainois w wieku pięciu lat. Po pięciu latach przeszedł do AFC Tubize. W wieku 14 lat został zauważony przez francuski RC Lens. Razem z Lens zdobył mistrzostwo Francji U-16, a w jego drużynie grali m.in. Geoffrey Kondogbia i Raphaël Varane. 7 kwietnia 2010 podpisał swój pierwszy profesjonalny kontrakt. Przed sezonem 2011/12 został na stałe włączony do pierwszego zespołu i otrzymał koszulkę z 22 numerem. Zadebiutował w lidze pierwszym meczu sezonu.
24 lipca 2012 przeniósł się do angielskiej Chelsea, krótko po transferze jego brata Edena. 30 sierpnia 2012 został wypożyczony do Zulte Waregem, gdzie spędził dwa sezony.
5 lipca 2014 został wypożyczony do Borussii Mönchengladbach.
Od sezonu 2015/2016 jest oficjalnie wykupiony przez Borussię Möchengladbach.
Od sezonu 2019/2020 jest zawodnikiem Borussia Dortmund.
Imię.
Jego unikalne imię zostało wymyślone przez rodziców jako nawiązanie do głównego bohatera komiksu Thorgal – na życzenie matki zmieniona została jedynie ostatnia litera.

</doc>
<doc id="2959732" url="https://pl.wikipedia.org/wiki?curid=2959732" title="Diecezja Daming">
Diecezja Daming

Diecezja Daming (łac. "Dioecesis Tamimensis", chiń. 天主教大名教区) – rzymskokatolicka diecezja ze stolicą w Daming w prefekturze miejskiej Handan, w prowincji Hebei, w Chińskiej Republice Ludowej. Biskupstwo jest sufraganią archidiecezji pekińskiej.
Historia.
11 marca 1935 papież Pius XI bullą "Catholicae fidei" erygował prefekturę apostolską Daming. Dotychczas wierni z tych terenów należeli do wikariatu apostolskiego Xianxian (obecnie diecezja Xianxian).
10 lipca 1947 prefektura apostolska Daming została podniesiona do rangi diecezji.
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
Obecnie rząd chiński uznaje tylko jedną diecezję w prefekturze miejskiej Handan ze stolicą w Yongnian. Patriotyczne Stowarzyszenie Katolików Chińskich nigdy nie mianowało swojego biskupa Damingu.

</doc>
<doc id="2959734" url="https://pl.wikipedia.org/wiki?curid=2959734" title="Hexanchus corinus">
Hexanchus corinus



</doc>
<doc id="2959735" url="https://pl.wikipedia.org/wiki?curid=2959735" title="Hexanchus griseus australis">
Hexanchus griseus australis



</doc>
<doc id="2959736" url="https://pl.wikipedia.org/wiki?curid=2959736" title="Opactwo terytorialne Montevergine">
Opactwo terytorialne Montevergine

Opactwo terytorialne Montevergine (łac. "Territorialis Abbatia Montisvirginis", wł. "Abbazia territoriale di Montevergine") – benedyktyńskie opactwo terytorialne w metropolii Benewentu w Kampanii we Włoszech. Zostało ustanowione w XII wieku. Obecnie obejmuje dziewięć parafii na obszarze 48 kilometrów kwadratowych. Centrum opactwa stanowi sanktuarium maryjne i zarazem benedyktyński klasztor na Montevergine, w granicach miasta Mercogliano. 

</doc>
<doc id="2959737" url="https://pl.wikipedia.org/wiki?curid=2959737" title="Notidanus monge">
Notidanus monge



</doc>
<doc id="2959739" url="https://pl.wikipedia.org/wiki?curid=2959739" title="Notidanus vulgaris">
Notidanus vulgaris



</doc>
<doc id="2959742" url="https://pl.wikipedia.org/wiki?curid=2959742" title="Squalus griseus">
Squalus griseus



</doc>
<doc id="2959743" url="https://pl.wikipedia.org/wiki?curid=2959743" title="Squalus vacca">
Squalus vacca



</doc>
<doc id="2959744" url="https://pl.wikipedia.org/wiki?curid=2959744" title="Kajsa Kling">
Kajsa Kling

Kajsa Britta Kling (ur. 25 grudnia 1988 w Åre) – szwedzka narciarka alpejska.
Kariera.
Na arenie międzynarodowej Kajsa Kling po raz pierwszy pojawiła się 17 grudnia 2003 roku w Åre, gdzie w zawodach FIS Race w slalomie zajęła 22. miejsce. W 2005 roku wystartowała na mistrzostwach świata juniorów w Bardonecchii, gdzie jej najlepszym wynikiem było 37. miejsce w zjeździe. Jeszcze trzykrotnie startowała na imprezach tego cyklu, najlepsze wyniki osiągając podczas rozgrywanych rok później mistrzostw świata juniorów w Quebecu, gdzie była między innymi dwunasta w gigancie oraz piętnasta w supergigancie.
W zawodach Pucharu Świata zadebiutowała 13 stycznia 2007 roku w Altenmarkt, zajmując 64. miejsce w zjeździe. Pierwsze pucharowe punkty wywalczyła 2 grudnia 2007 roku w Lake Louise, gdzie zajęła 28. miejsce w supergigancie. Na podium zawodów tego cyklu po raz pierwszy stanęła 14 grudnia 2013 roku w Sankt Moritz, kończąc supergiganta na drugiej pozycji. W zawodach tych rozdzieliła na podium Tinę Weirather z Liechtensteinu oraz Austriaczkę Annę Fenninger. Najlepsze wyniki osiągała w sezonie 2013/2014, kiedy zajęła 15. miejsce w klasyfikacji generalnej, a w klasyfikacji supergiganta była ósma.
W 2010 roku wystartowała w gigancie na igrzyskach olimpijskich w Vancouver, kończąc rywalizację na 26. miejscu. Podczas rozgrywanych cztery lata później igrzysk olimpijskich w Soczi jej najlepszym wynikiem było osiemnaste miejsce w tej samej konkurencji. Była też między innymi ósma w supergigancie podczas mistrzostw świata w Vail/Beaver Creek w 2015 roku.
28 grudnia 2010 w Semmering uległa wypadkowi, który wykluczył ją z zawodów do końca sezonu.
Ma trzech braci i siostrę.

</doc>
<doc id="2959745" url="https://pl.wikipedia.org/wiki?curid=2959745" title="Notidanus griseus">
Notidanus griseus



</doc>
<doc id="2959746" url="https://pl.wikipedia.org/wiki?curid=2959746" title="Monopterinus griseus">
Monopterinus griseus



</doc>
<doc id="2959747" url="https://pl.wikipedia.org/wiki?curid=2959747" title="Hexanchus corinum">
Hexanchus corinum



</doc>
<doc id="2959750" url="https://pl.wikipedia.org/wiki?curid=2959750" title="Tadeusz Łada-Zabłocki">
Tadeusz Łada-Zabłocki

Tadeusz Łada-Zabłocki (ur. 28 sierpnia 1811 we wsi Ługinicze guberni smoleńskiej, zm. w sierpniu 1847 we wsi Kulp guberni erywańskiej) – polski poeta, tłumacz i etnograf. 
Pochodził z niezamożnej rodziny szlacheckiej. Uczęszczał do gimnazjum w Witebsku. Po jego ukończeniu 1831 został przyjęty na koszt państwa na wydział językoznawstwa i literatury Uniwersytetu Moskiewskiego. Został członkiem stowarzyszenia studenckiego „Stowarzyszenie literackie numeru jedenastego” tak nazwanego od numeru pokoju, gdzie spotykali się jego członkowie, skupieni wokół Wissariona Bielińskiego. Utrzymywał kontakty z członkami tajnych stowarzyszeń wileńskich, jak Onufry Pietraszkiewicz, Jan Wiernikowski i Józef Jeżowski. 
Aresztowany latem roku 1833 za udział w patriotycznej konspiracji, został usunięty z uniwersytetu i zesłany na dwa lata do Witebska, a w końcu roku 1837 zesłany na 22 lata na Kaukaz i wcielony do wojska. 
W swojej twórczości literackiej nawiązywał do poezji Adama Mickiewicza, Michaiła Lermontowa, Aleksandra Puszkina i Aleksandra Bestużewa.
W roku 1845 przy poparciu Józefa Ignacego Kraszewskiego wydał w Petersburgu zbiór "Poezje Tadeusza Łady Zabłockiego". Wydał w tym samym roku w Paryżu zbiór ukraińskich pieśni ludowych.
Tłumaczył też utwory zachodnioeuropejskich romantyków, między innymi George'a Gordona Byrona, Roberta Southeya, Samuela Taylora Coleridge'a, Felicii Hemans i Thomasa Moore'a. Podczas pobytu w Tbiilisi zaprzyjaźnił się z literatami gruzińskimi.
Napisał też prace z dziedziny literaturoznawstwa, pozostające dotychczas w rękopisach: „Doświadczenia poetyckie”, „Materiały do historii cywilizacji i literatury słowiańskiej” oraz „Poglądy na historię literatury gruzińskiej”. Zmarł podczas epidemii cholery w wieku zaledwie 36 lat.

</doc>
<doc id="2959753" url="https://pl.wikipedia.org/wiki?curid=2959753" title="Rhinodon typicus">
Rhinodon typicus



</doc>
<doc id="2959754" url="https://pl.wikipedia.org/wiki?curid=2959754" title="Rhinodon pentalineatus">
Rhinodon pentalineatus



</doc>
<doc id="2959755" url="https://pl.wikipedia.org/wiki?curid=2959755" title="Rhiniodon typus">
Rhiniodon typus



</doc>
<doc id="2959756" url="https://pl.wikipedia.org/wiki?curid=2959756" title="Rhineodon typus">
Rhineodon typus



</doc>
<doc id="2959757" url="https://pl.wikipedia.org/wiki?curid=2959757" title="Rhicodon typus">
Rhicodon typus



</doc>
<doc id="2959758" url="https://pl.wikipedia.org/wiki?curid=2959758" title="Micristodus punctatus">
Micristodus punctatus



</doc>
<doc id="2959759" url="https://pl.wikipedia.org/wiki?curid=2959759" title="Diecezja Ely">
Diecezja Ely

Diecezja Ely (ang. "Diocese of Ely") – diecezja Kościoła Anglii, należąca do metropolii Canterbury. W przełożeniu na świecki podział administracyjny obejmuje przede wszystkim hrabstwo Cambridgeshire, a także niewielkie fragmenty hrabstw Norfolk, Essex i Bedfordshire. Została ustanowiona w 1109 roku jako diecezja katolicka, podczas reformacji weszła w skład Kościoła Anglii. 
Według stanu na rok 2013, diecezja obejmuje obszar zamieszkiwany przez 641 tysięcy osób. W jej skład wchodzą 303 parafie, dysponujące łącznie 335 kościołami. Posługę duszpasterską zapewnia 145 zawodowych duchownych.

</doc>
<doc id="2959764" url="https://pl.wikipedia.org/wiki?curid=2959764" title="I.pewu">
I.pewu

I.pewu – miesięcznik kulturalny Politechniki Warszawskiej powstały w 2004 roku. Główny trzon pisma stanowią artykuły o tematyce studenckiej zawierające aktualne informacje bliskie studenckiemu życiu. Poza tym miesięcznik konsekwentnie realizuje profil kulturalny, przybliżając studentom najnowsze zagadnienia z dziedziny filmu, teatru i muzyki. Ukazuje się bezpłatnie w nakładzie 2 tys. egzemplarzy.
Magazyn dystrybuowany jest na wszystkich wydziałach i akademikach Politechniki Warszawskiej, a także w klubie studenckim „Stodoła”. Lista punktów dystrybucji pisma rozszerza się o warszawskie kina i teatry. I.pewu dostępne jest również w formie elektronicznej. Miesięcznik finansowany jest z funduszu Samorządu Studentów Politechniki Warszawskiej.
Aktywnie współpracuje z pozostałymi mediami Politechniki Warszawskiej (portalem polibuda.info, radiem Radio Aktywne, telewizją internetową TVPW).

</doc>
<doc id="2959768" url="https://pl.wikipedia.org/wiki?curid=2959768" title="Taraka Ratna">
Taraka Ratna

Nandamuri Taraka Ratna (ur. 8 stycznia 1983 w Hyderabad, zm. 18 lutego 2023 w Bengaluru) – indyjski aktor filmowy.
Wywodzi się ze znanej rodziny związanej z Tollywood oraz życiem politycznym Andhra Pradesh. Jest synem Mohanakrishny Nandamuri i wnukiem N.T. Ramy Rao. Debiutował w "Yuvaratna" (2002) w reżyserii Uppalapati Narayany Rao, w "Okato Number Kurradu" po raz pierwszy wystąpił jako główny bohater. Wyróżniony Nandi Award za najlepszą rolę negatywną (2009).

</doc>
<doc id="2959769" url="https://pl.wikipedia.org/wiki?curid=2959769" title="Joanna d’Arc (film 1900)">
Joanna d’Arc (film 1900)

Joanna d’Arc (tyt. oryg. Jeanne d’Arc) – francuski film krótkometrażowy z 1900 w reżyserii Georges’a Mélièsa.

</doc>
<doc id="2959771" url="https://pl.wikipedia.org/wiki?curid=2959771" title="Stephen Conway (biskup)">
Stephen Conway (biskup)

Stephen Conway (ur. 22 grudnia 1957) – brytyjski duchowny anglikański, w latach 2006-2010 biskup pomocniczy Salisbury, od marca 2011 biskup diecezjalny Ely.
Życiorys.
Jest absolwentem University of Cambridge, jako świecki pracował w szkole jako nauczyciel. W latach 80. podjął studia w Westcott House, anglikańskim seminarium duchownym w Cambridge. W 1987 uzyskał święcenia kapłańskie i został inkardynowany do diecezji Durham. Początkowo pracował jako wikariusz w Heworth, następnie został diecezjalnym dyrektorem ds. powołań, a później proboszczem w Cockerton. Następnie został głównym kapelanem biskupa diecezjalnego Durham, a wreszcie otrzymał urząd archidiakona, porównywalny z katolickim wikariuszem generalnym. 
W maju 2006 został mianowany biskupem pomocniczym Salisbury z tytułem biskupa Ramsbury. Sakrę przyjął 22 czerwca 2006. Przez dwa miesiące w lecie 2010 był administratorem diecezjalnym, po tym jak na emeryturę przeszedł biskup David Stancliffe. 31 sierpnia 2010 został mianowany biskupem diecezjalnym Ely, jego ingres odbył się 5 marca 2011 roku.

</doc>
<doc id="2959774" url="https://pl.wikipedia.org/wiki?curid=2959774" title="Biblia satanistyczna">
Biblia satanistyczna



</doc>
<doc id="2959776" url="https://pl.wikipedia.org/wiki?curid=2959776" title="Génova">
Génova

Génova – miasto w Gwatemali, w departamencie Quetzaltenango, położone około 65 km na południowy zachód od stolicy departamentu miasta Quetzaltenango, oraz około 50 km na wschód od granicy państwowej z meksykańskim stanem Chiapas. Miasto leży na obniżeniu pacyficznym gór Sierra Madre de Chiapas, na wysokości 310 m n.p.m., w odległości 50 km od wybrzeża. Według danych szacunkowych w 2012 roku miejscowość liczyła 4 588 mieszkańców.
Gmina Génova.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 40 856 mieszkańców. Gmina położona jest na materiale wulkanicznym pochodzącym od wulkanów leżących na północ od terenu gminy, a jej średnie wyniesienie nad poziom morza wynosi 350 metrów.
Gmina jak na warunki Gwatemali jest średniej wielkości, a jej powierzchnia obejmuje 372 km². Ludność gminy utrzymuje się głównie z rolnictwa (76%) oraz rzemiosła artystycznego (23%). W rolnictwie dominuje hodowla bydła mięsnego (65%) a następnie uprawa kukurydzy, pozyskiwanie kauczuku naturalnego, uprawa kawy, sezamu i trzciny cukrowej oraz na mniejszą skalę fasoli, bananów, cytrusów i mango.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Ze względu na bliskość Pacyfiku amplituda temperatur nie jest duża i oscyluje w granicach 20-25 °C. Większość terenu nieuprawianego pokryta jest dżunglą.

</doc>
<doc id="2959777" url="https://pl.wikipedia.org/wiki?curid=2959777" title="Mamadou Kasse Hann">
Mamadou Kasse Hann



</doc>
<doc id="2959786" url="https://pl.wikipedia.org/wiki?curid=2959786" title="Mamadou Kassé Hann">
Mamadou Kassé Hann



</doc>
<doc id="2959789" url="https://pl.wikipedia.org/wiki?curid=2959789" title="Terpy">
Terpy



</doc>
<doc id="2959790" url="https://pl.wikipedia.org/wiki?curid=2959790" title="Myrmica schencki">
Myrmica schencki



</doc>
<doc id="2959791" url="https://pl.wikipedia.org/wiki?curid=2959791" title="Jerzy Srokowski">
Jerzy Srokowski

Jerzy Srokowski (ur. 25 września 1910 w Warszawie, zm. 3 marca 1975 tamże) – polski grafik i rysownik, ilustrator książek, scenograf i pedagog.
Życiorys.
Naukę rysunku i grafiki rozpoczął w Miejskiej Szkole Sztuk Zdobniczych i Malarstwa, w 1935 rozpoczął studia w warszawskiej Akademii Sztuk Pięknych pod kierunkiem Miłosza Kotarbińskiego i ukończył je w 1939. Jako karykaturzysta zadebiutował łamach „Szpilek” na pierwszym roku studiów, współpraca trwała przez cały okres nauki aż do wybuchu II wojny światowej oraz ponownie od 1945, kiedy to Jerzy Srokowski został kierownikiem graficznym tego czasopisma. Podczas studiów jego rysunki ukazywały się również w „Kurierze Porannym”, „Prosto z mostu” i na łamach „Muchy”. Po 1945 współpracował z „Nową Kulturą”, „Problemami”, „Życiem Warszawy” oraz z „Wieczorem”, gdzie od 1947 do 1948 tworzył cykl rysunkowy zatytułowany „Pani Dziuba”. Zajmował się ilustrowaniem książek, był przez wiele lat scenografem, aktorem i scenarzystą w Teatrze Lalki i Aktora Guliwer. W 1955 otrzymał Złoty Krzyż Zasługi. W 1956 w dowód uznania za pracę ilustratora otrzymał Nagrodę Prezesa Rady Ministrów. Nawiązał współpracę z Telewizją Polską, gdzie był autorem scenografii do wielu popularnych programów m.in. do Kabaretu Starszych Panów (od 1958). W 1965 wyjechał na trzy lata do Damaszku, gdzie był profesorem wydziału sztuk pięknych na tamtejszym uniwersytecie oraz założycielem pracowni grafiki. Po powrocie w 1968 powrócił do pracy w teatrze. Został kierownikiem graficznym w warszawskim wydawnictwie „Czytelnik” oraz równolegle w redakcji periodyku „Miesięcznik Polski”. Poza licznymi nagrodami, które Jerzy Srokowski otrzymywał za swoje grafiki i plakaty w 1973 został uhonorowany Złotą Szpilką z Wawrzynem. Mieszkał w Warszawie przy ul. Mokotowskiej 46/20. Zmarł w 1975, spoczywa na cmentarzu Powązkowskim w Warszawie (kw. 74-III-13).
Dorobek Jerzego Srokowskiego jest bardzo obszerny, artysta poza tworzeniem ilustracji, scenografii i grafik zajmował się również wystawiennictwem i projektowaniem plakatów. Do klasyki ilustratorstwa przeszły jego rysunki zdobiące wydania "W pustyni i w puszczy", "Króla Maciusia Pierwszego". Był wziętym karykaturzystą, jego prace wystawiano w kraju i za granicą. Jako scenograf posługiwał się dostępnymi w tamtych czasach środkami, oszczędność wyrazu i humorystyczne podejście do tematu pozwalało mu tworzyć niezapomniane dekoracje do Kabaretu Starszych Panów.

</doc>
<doc id="2959794" url="https://pl.wikipedia.org/wiki?curid=2959794" title="South Africa Sevens 1999">
South Africa Sevens 1999

South Africa Sevens 1999 – pierwsza edycja wchodzącego w skład IRB Sevens World Series turnieju South Africa Sevens przeznaczonego dla męskich reprezentacji narodowych w rugby 7. Odbyła się w dniach 10–11 grudnia 1999 roku na Danie Craven Stadium w Stellenbosch będąc drugim turniejem sezonu 1999/2000.
Informacje ogólne.
Rozegrane na Danie Craven Stadium zawody były drugim turniejem sezonu 1999/2000 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl".
Pomimo niespodzianek ze strony Maroka i Gruzji, w finale spotkały się dwie najwyżej rozstawione drużyny, a lepsi okazali się reprezentanci Fidżi.

</doc>
<doc id="2959799" url="https://pl.wikipedia.org/wiki?curid=2959799" title="Świątynia Mahamuni">
Świątynia Mahamuni

Świątynia Mahamuni (birm. မဟာမုနိဘုရားကြီး //; nazywana także Pagodą Mahamuni, dosł. Wielkiego Mędrca) – świątynia buddyjska i ważne miejsce pielgrzymek zlokalizowane w południowo-wschodniej części Mandalaj w Mjanmie (Birmie). W świątyni znajduje się wykonany z brązu wizerunek Buddy Candasãra (zwany obecnie najczęściej Buddą Mahamuni), który jest uważany za najważniejszy w kraju. Znaczenie wizerunku wynika z wiary, iż jest to jedyna istniejąca dokładna podobizna Buddy. Historia posągu wiąże się ściśle z religijną i polityczną historią Arakanu, gdzie przebywał przez setki lat aż do 1784 roku, kiedy to po wielu próbach udało się go wreszcie zdobyć i wywieźć Birmańczykom.
Historia.
Świątynia.
Budowę świątyni Mahamuni rozpoczęto na rozkaz króla Bodawpaya w roku 1785 w miejscu, w którym już wcześniej znajdowały się świątynie i klasztory. Od początku była pomyślana jako miejsce, w którym umieszczony zostanie święty wizerunek Buddy Mahamuni. Świątynię wybudowano na otwartym terenie, około 3 km od Amarapury, ówczesnej stolicy Birmy. Jeszcze w roku 1795 świątynia nie była ukończona, a więc jej budowa musiała zająć ponad dekadę. Z biegiem lat wokół rozbudowało się miasto, a Amarapura została wchłonięta przez pobliskie Mandalaj, tak że obecnie świątynia znajduje się w gęsto zabudowanej okolicy południowo-wschodniej części stolicy prowincji. Święty wizerunek znajdował się w sklepionej łukowato niszy o złoconych ścianach, z umieszczonymi na niej różnokolorowymi lustrami. Do komory z wizerunkiem Buddy Mahamuni prowadziły kolumnady utworzone przez 252 złocone drewniane słupy, a nad nią wzniesiono siedmiopiętrową drewnianą wieżę. W roku 1879 oraz 8 kwietnia 1884 świątynię trawiły pożary, przy czym drugi z nich okazał się katastrofalny w skutkach: ocalała jedynie komora zawierająca święty wizerunek.
Wstępną odbudowę świątyni rozpoczęto już w roku 1884 dzięki finansowemu wsparciu króla Thibawa. Poza sfinansowaniem samej odbudowy przekazał on wiele drogocennych darów, wśród których znajdował się „biały parasol” ozdobiony 879 diamentami, 282 szmaragdami, około 5000 rubinów i ponad 8000 pereł. W roku 1891 podjęto decyzję o ostatecznym kształcie odbudowywanej świątyni, której projektantem został brytyjski architekt Hoyne Fox. Dolny poziom odbudowano w stylu europejskim, a nad nim wzniesiono tradycyjną birmańską piętrową wieżę. Koncepcja ta wzbudzała duże kontrowersje, krytykowano jej eklektyzm i niepełne odniesienie się do birmańskiej tradycji architektonicznej. Odbudowa zajęła 14 lat, a jej sfinansowanie umożliwiło, poza prywatnymi i państwowymi datkami, opodatkowanie handlarzy mających stoiska na terenie świątyni.
Wizerunek Buddy Mahamuni.
Według przekazów legendarnych do odlania posągu miało dojść jeszcze za życia Buddy, gdy wraz ze swym uczniem Anandą i 500 arahantami odwiedził on rządzącego Arakanem króla Candasuriyę. Pracę wykonali Sakra (Indra), Król Bogów, oraz Visvakarman, niebiański architekt. Kiedy Wielki Mędrzec (Mahamuni) Budda tchnął w swój wizerunek życie okazało się, że wygląda on identycznie, jak swój pierwowzór. Pojawiły się też cudowne znaki: wystąpiło trzęsienie ziemi, a posąg wstał, jakby był żywy i powitał swego starszego brata – Gautamę. Budda przepowiedział następnie, że wizerunek pozostanie na ziemi przez 5000 lat po jego śmierci i osiągnięciu przezeń nirwany oraz będzie posiadał nadnaturalne moce. Rzeczywiście, arakańskie kroniki przypisują posągowi dziewięć cudownych właściwości: święta woda wlewana przez wiernych do wykopanego w jego sąsiedztwie otworu ("vasundhara") nigdy go nie wypełniała; przez cały rok nie zmieniała się ilość wody w zbiorniku używanym do mycia głowy wizerunku; sześciobarwna aureola rozbłyskała, gdy zbliżał się do niej wierny; bladła zaś w obecności niewiernego; świeciła silnie wieczorem; świątynia była zawsze w stanie pomieścić wszystkich wiernych; kamienni strażnicy powstrzymywali tych, którzy wchodzili do świątyni ze złymi intencjami; liście drzew otaczających świątynie zwracały się zawsze w jej kierunku; ptaki nigdy nie śmiały latać nad świątynią. Posąg miał też początkowo przemawiać, udzielać królowi rad i wygłaszać kazania, ale milkł w miarę jak nauki Buddy przestawały się rozprzestrzeniać, a na świecie postępowało zepsucie.
Rzeczywista data powstania obecnego posągu Buddy Mahamuni jest trudna do ustalenia. Najstarsza historyczna (a nie legendarna) wzmianka na jego temat pochodzi z inskrypcji z końca VIII w. po Chr. Posąg został prawdopodobnie odlany za panowania króla Devacandry (454-476 po Chr.). Do roku 1785 znajdował się w Świątyni Mahamuni w Dhanyawadi (ဓညဝတီ) w Arakanie, ok. 32 km na północ od Myauk U. Świątynia ta była wielokrotnie niszczona i przebudowywana, a w XII w. została na pewien czas pochłonięta przez dżunglę tak, że zapomniano o jej lokalizacji i wymagała poszukiwań. W roku 1784 Arakan został podbity przez armię birmańskiego króla Bodawpayi pod dowództwem jego syna, Następcy Tronu, Thado Minsawa. Przy transporcie ważącego około 6,5 tony posągu zatrudniono około 10 000 ludzi. Został on spławiony na tratwie w dół rzeki Kaladan, przeciągnięty przez górskie przełęcze do rzeki Irawadi, a następnie przewieziony na dwóch barkach do Amarapury. Według tradycji przed transportem posąg miał być pocięty na trzy części, jednak nie wykluczone, że w rzeczywistości był on od razu odlewany w trzech fragmentach ze względu na swoją wielkość. Według kronik, 4 maja 1785 w Sikongu król Bodawpaya na powitanie Buddy wszedł po szyję w wodę rzeki. Ostatecznie święty wizerunek znalazł się na swoim obecnym miejscu w świątyni w Amarapurze 7 maja 1785 roku. Do służby w świątyni zatrudniono część z 20 000 jeńców przygnanych z Arakanu wraz z królem Maha Thamadą. Zatrudnianie niewolników w świątyniach nie było w dawnej Birmie rzeczą niezwykłą; do pracy takiej przeznaczano na przykład mnichów wydalonych z Sanghi za ciężkie przewinienia.
Architektura.
Świątynia.
Świątynia Mahamuni znajduje się w centrum kompleksu budynków, wśród których są klasztory, biblioteka i muzeum; na terenie świątynnym znajduje się też wieża zegarowa i duża sadzawka. Odbudowany po pożarze z 1884 roku obiekt cechuje się eklektycznym stylem: podczas gdy część dolna zbudowana jest w stylu europejskim, z dużymi oknami i arkadami, część górną, wznoszącą się bezpośrednio nad świętym wizerunkiem wybudowano z zachowaniem stylu birmańskiego w postaci siedmiopiętrowej wieży. Do otwartej z trzech strony kaplicy z wizerunkiem Buddy Mahamuni prowadzą cztery długie korytarze, z których najważniejszy – wschodni – zapełniony jest w większej części straganami handlarzy dewocjonaliami, kadzidełkami, kwiatami itp. Przy wejściu oraz w pobliżu kaplicy posągu nad korytarzem umieszczono bogato rzeźbione drewniane łuki. Kolumny, na których wspierają się zewnętrzne łuki korytarza są pozłocone. Od korytarzy kaplica odgrodzona jest balustradą ze szklanymi tralkami, której nie mają prawa przekraczać kobiety. Podczas odbudowy po pożarze, ściany kaplicy obudowano betonem (reszta struktury murowana jest z cegieł), co pozwoliło na utrzymanie stanowiącej jej strop siedmiopiętrowej wieży. W celu zmniejszenia masy wieży, wewnętrzna jej powierzchnia została wymurowana ze specjalnych klinowatych cegieł.
Na ścianach korytarzy południowego i zachodniego znajdują się malowidła przedstawiające m.in. sceny z życia Buddy oraz wybrane historie z "Dżataki" i "Mahavamsy". Są też wizerunki wszystkich 28 przeszłych Buddów, przedstawienia niektórych świętych miejsc Birmy (np. Kyaiktiyo) oraz zwierząt występujących w "Dżatace" (np. szesnaście żurawi). Pod niektórymi z tych obrazów zachowały się przedstawienia buddyjskich piekieł. W przeszłości wszystkim tym obrazom towarzyszyły wyczerpujące opisy i komentarze w języku birmańskim, które jednak zostały zamalowane podczas kolejnych nieostrożnych renowacji, podobnie jak malowidła w pozostałych korytarzach. Sufit pokrywają przedstawienia buddyjskich niebios, gwiazdozbiorów i znaków zodiaku.
Wizerunek Buddy Mahamuni.
Wykonany z brązu posąg mierzy 3,84 m wysokości, 2,89 m w pasie oraz 1,83 m rozstawu ramion. Przedstawia on Buddę w pozycji siedzącej, z rękami ułożonymi w geście wezwania ziemi na świadka (bhumisparśamudra) w chwili oświecenia. Posąg spoczywa na tronie ("palin"), ma nałożoną koronę, wysadzaną diamentami, szafirami i rubinami, oraz odziany jest na sposób typowy dla birmańskich królów, z bramińskimi taśmami ("salwe") skrzyżowanymi piersiach. Taśmy te zostały umieszczone na posągu prawdopodobnie dopiero w XIX wieku. Ze względu na zniekształcenie wizerunku przez naklejone na niego wota trudno jest określić styl w jakim został wykonany. Można się tego jedynie domyślać analizując styl ocalałych posągów otaczających go w Świątyni Mahamuni w Dhanyawadi, cechy licznych jego kopii oraz niektóre elementy otaczających go legend (np. sześciobarwna aureola, kamienni strażnicy strzegący posągu). Analiza taka wykazuje obecność wątków charakterystycznych dla literatury mahajanistycznej z IV-VI w. po Chr. związanej z kultem Amitabhy.
Od wieków wierni naklejają na posąg płatki złota jako wota. Złoto nie jest nakładane jedynie na głowę, natomiast na taśmy na piersiach i plecach nakładane są wyroby jubilerskie, a nie płatki. W 111 lat po pożarze, kiedy to część złota uległa stopieniu, tj. między latami 1884 i 1996, wizerunek pokryła 15-centymetrowa warstwa metalu ważącego około 12 ton. Powoduje ona zatarcie kształtów posągu. Złoto nakładane jest z użyciem kleju, który dawniej wytwarzano z owocu smokrzynu łojodajnego. Ponieważ kobiety nie mają dostępu do posągu, w ich przypadku płatki naklejane są przez męskich członków rodziny albo specjalnie dyżurujących, biało odzianych mężczyzn służących w świątyni, zajmujących się też zbieraniem odpadających płatków.
Rytuały i święta.
Codziennie o świcie odbywa się rytuał mycia twarzy wizerunku. Ceremonia rozpoczyna się o godzinie 4:00 rano trzykrotnym uderzeniem w bębny świątyni. Uczestniczy w niej starszy mnich z klasztoru Mahamuni oraz trzech do pięciu ubranych na biało świeckich mężczyzn. Przygotowują oni niezbędne przedmioty w postaci nowych ręczników, chust na głowę, mydła, olbrzymiej szczotki do zębów i wachlarzy. Święty wizerunek zostaje obmyty przez mnicha, podczas gdy świeccy podają mu kolejne przybory oraz prowadzą modlitwy zgromadzonych licznie wiernych. Przy bardziej uroczystych okazjach podczas mycia posąg odziewany jest w pomarańczową szatę. Cała ceremonia trwa około godziny. Na jej zakończenie zebrani modlą się do Bogini Ziemi biorąc ją na świadka spełnienia dobrego uczynku w postaci uczestnictwa w obrzędzie i deklarując podzielenie się tą zasługą ze wszystkimi świadomymi istotami. Rytuał ma szczególnie uroczysty charakter i gromadzi najwięcej wiernych w czasie pełni księżyca.
W lutym każdego roku, pod koniec buddyjskiego postu, przez 2 dni (14. dzień Przybywania Księżyca i dzień Pełni Księżyca miesiąca Tabodwe) odbywa się święto Świątyni Mahamuni. Upamiętnia ono jej historię, przyciąga tysiące pielgrzymów i jest okazją do zabaw ludowych oraz spotkań rodzinnych. Kluczowym jego elementem jest recytacja pełnego tekstu księgi "Patthāna". Ciągnie się ona jeszcze kilka dni po festynie i trwa przez wiele godzin dziennie. Chociaż większość wiernych nie rozumie języka pali, w którym zapisano tekst, już samo jego usłyszenie uważane jest za przynoszące wielkie korzyści. Chociaż podobne recytacje odbywają się także podczas innych festiwali świątynnych, Birmańczycy uważają, że ta odbywająca się w świątyni Mahamuni stanowi rytualną analogię do wygłoszenia "Patthāny" przez samego Buddę do swojej matki podczas odwiedzin złożonych jej w niebie "Tāvatiṃsa".

</doc>
<doc id="2959800" url="https://pl.wikipedia.org/wiki?curid=2959800" title="Świerk Brewera">
Świerk Brewera

Świerk Brewera ("Picea breweriana" S. Watson) – gatunek drzewa z rodziny sosnowatych (Pinaceae). Występuje na terenie Ameryki Północnej w Stanach Zjednoczonych. Jest endemitem gór Siskiyou oraz masywu Shasta na granicy Oregonu i Kalifornii. 

</doc>
<doc id="2959801" url="https://pl.wikipedia.org/wiki?curid=2959801" title="Picea breweriana">
Picea breweriana



</doc>
<doc id="2959803" url="https://pl.wikipedia.org/wiki?curid=2959803" title="Diecezja Yongnian">
Diecezja Yongnian

Diecezja Yongnian, diecezja Weixian, diecezja Handan (łac. "Dioecesis Iomnieninus", chiń. 天主教永年教区) – rzymskokatolicka diecezja ze stolicą w Yongnian w prefekturze miejskiej Handan, w prowincji Hebei, w Chińskiej Republice Ludowej. Biskupstwo jest sufraganią archidiecezji pekińskiej.
Kościół prowadzi na terenie diecezji 13 szpitali, 3 domy opieki dla osób starszych, 1 dom dziecka i 1 przedszkole.
Historia.
24 maja 1929 papież Pius XI brewe "Quod Nobis" erygował prefekturę apostolską Yongnian. Dotychczas wierni z tych terenów należeli do wikariatu apostolskiego Xianxian (obecnie diecezja Xianxian).
10 lipca 1947 prefektura apostolska Yongnian została podniesiona do rangi wikariatu apostolskiego.
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Yongnian podniesiono do godności diecezji.
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Po śmierci bp Josepha Cui Shouxuna w 1951 lub 1953 aż do 1988 brak informacji o biskupie będącym w łączności z papieżem.
W 1980 Patriotyczne Stowarzyszenie Katolików Chińskich utworzyło w prefekturze miejskiej Handan diecezję Handan. W jej skład weszła również diecezja Daming.
W 1988 biskupem Yongnianu został Peter Chen Bolu mający uznanie zarówno Stolicy Apostolskiej, jak i pekińskiego rządu. W 1994 otworzył on diecezjalny szpital. Gdy został biskupem, diecezja liczyła 6 starszych księży i ok. 60 000. wiernych. Jednak dzięki jego wysiłkom ewangelizacyjnym i formacji kapłanów liczba księży wzrosła do 93 a katolików do ok. 130 000.
W 1989 sakrę biskupią przyjął John Han Dingxiang. W 1960 aresztowano go za „działalność kontrrewolucyjną” i skazano na obóz pracy. Na wolność wyszedł w 1979. W 1986 przyjął święcenia kapłańskie. Jako biskup Yongnianu nie był uznawany przez komunistyczne władze. Z tego powodu był wielokrotnie więziony. Ostatni raz trafił do więzienia w 1999, gdzie przebywał do śmierci w 2007. 6 godzin po jego śmierci komuniści skremowali ciało hierarchy i szybko je pogrzebali. Brak informacji czy jego sakrę uznawała Stolica Apostolska.
Następcą biskupa Petera Chen Bolu został w 1999 Stephen Yang Xiangtai. W 21 czerwca 2011 90-letni bp Yang Xiangtai udzielił sakry i mianował swoim koadiutorem Josepha Suna Jigena. 26 czerwca 2011 bp Sun Jigen został aresztowany przez policję w związku z tym, że sakra miała odbyć się 3 dni później. Aresztowano również 2 księży, którzy interweniowali w obronie hierarchy w biurze ds. wyznań. Po uwolnieniu bp Suna Jigena diecezja ujawniła, że sakrę udzielono jeszcze przed zatrzymaniem. Bp Sun Jigen już od 4 lat miał zgodę papieża Benedykta XVI na konsekrację jednak nie udało jej się przeprowadzić wcześniej.
13 października 2021 roku zmarł biskup Stephen Yang Xiangtai.

</doc>
<doc id="2959804" url="https://pl.wikipedia.org/wiki?curid=2959804" title="Diecezja Bururi">
Diecezja Bururi

Diecezja Bururi – diecezja rzymskokatolicka w Burundi. Powstała w 1961.

</doc>
<doc id="2959805" url="https://pl.wikipedia.org/wiki?curid=2959805" title="Myrmica karavajevi">
Myrmica karavajevi

Myrmica karavajevi – gatunek mrówek z podrodziny Myrmicinae. Nazwa gatunkowa honoruje rosyjskiego myrmekologa Władimira Karawajewa.
Występowanie.
Gatunek europejski, wykazany z Hiszpanii, Anglii, Francji, Belgii, Norwegii, Szwecji, Finlandii, Estonii, Szwajcarii, Niemiec, Włoch, Austrii, Czech, Polski, Białorusi, Ukrainy, Mołdawii i europejskiej części Rosji. Wszędzie jest rzadki.
Charakterystyka.
Od innych gatunków z rodzaju "Myrmica" odróżnia się płatowatymi wyrostkami po stronie brzusznej obu segmentów pomostka.
Biologia.
"Myrmica karavajevi" jest gatunkiem inkwilinistycznym – kasta robotnic nie występuje, królowe są obligatoryjnymi pasożytami społecznymi innych gatunków z rodzaju "Myrmica" ("Myrmica rugolosa", "Myrmica scabrinodis", "Myrmica gallienii", "Myrmica sabuleti" i "Myrmica lonae"). Loty godowe odbywają w lipcu i sierpniu.

</doc>
<doc id="2959807" url="https://pl.wikipedia.org/wiki?curid=2959807" title="Folke Andersson">
Folke Andersson

Folke Andersson (ur. 24 listopada 1903, zm. 29 września 1981) – piłkarz szwedzki grający na pozycji obrońcy. W swojej karierze rozegrał 4 mecze w reprezentacji Szwecji.
Kariera klubowa.
W swojej karierze piłkarskiej Andersson występował w klubie IK Sleipner z miasta Norrköping.
Kariera reprezentacyjna.
W reprezentacji Szwecji Andersson zadebiutował 1 lipca 1927 roku w wygranym 3:1 towarzyskim meczu z Estonią, rozegranym w Norrköpingu. Od 1927 do 1929 rozegrał w kadrze narodowej 4 mecze.

</doc>
<doc id="2959808" url="https://pl.wikipedia.org/wiki?curid=2959808" title="Edmund Bogdanowicz">
Edmund Bogdanowicz

Edmund Bogdanowicz (ur. 1859 w Warszawie, zm. 25 czerwca 1911 w Grodzisku) – polski poeta, pisarz i dziennikarz. Używał pseudonimów: Bożydar, Włast M., Deodat i Nix.
Życiorys.
Urodził się w 1859 roku w Warszawie. Po ukończeniu gimnazjum kształcił się na Politechnice Drezdeńskiej, następnie na Uniwersytecie Warszawskim i Petersburskim, na wydziale matematycznym. W Petersburgu rozpoczął pracę dziennikarską w czasopiśmie "Kraj". Po powrocie do Warszawy w 1880 roku, wszedł do redakcji Kuriera Warszawskiego, gdzie objął dział gazet rosyjskich, korespondencje prowincjonalne, a także pisywał tygodniowe felietony literackie pt. "Świstki".
Matematyk, przyrodnik z powołania, autor artykułów popularnonaukowych, przez współczesnych jest jednak znany głównie jako poeta, publikujący znaczną liczbę erotyków i poezji lirycznych na szpaltach Kuriera Warszawskiego pod pseudonimem Bożydara. W swej poezji opiewa piękno polskiej przyrody, zachwyca się także polską wsią i jej mieszkańcami, obyczajami i tańcami ludowymi. Szczególne uznanie współczesnych wzbudziły jego strofy na śmierć Kraszewskiego. Publikował także w czasopismach "Kłosy", "Wiek", "Tygodnik Illustrowany" i "Wędrowiec". Przez pewien czas pracował jako nauczyciel w szkole prof. Popławskiego w Piotrkowie, gdzie pisał również dla "Tygodnika Piotrkowskiego".
Około 1880 roku ożenił się z Marią z Tymowskich h. Sas, z którą miał trzech synów: Mariana Józefa (1888), Stanisława Feliksa (1891) i Jana Józefa (1894).
Zmarł 25 czerwca 1911 roku w Grodzisku. Pochowany został na cmentarzu powązkowskim w Warszawie.
Twórczość.
Proza:
Utwory dramatyczne:
Antologie (zbiorowo, wraz z innymi autorami):

</doc>
<doc id="2959811" url="https://pl.wikipedia.org/wiki?curid=2959811" title="Dom Sejmikowy w Skierniewicach">
Dom Sejmikowy w Skierniewicach

Dom Sejmikowy – obecnie siedziba Starostwa Powiatowego w Skierniewicach.
Budynek położony jest w centrum miasta przy ul. Konstytucji 3 Maja. O budowie budynku podjęto w 1921 na wniosek Wydziału Powiatowego w Skierniewicach. Uchwała została zatwierdzona w dniu 27 kwietnia 1921 przez Sejmik Skierniewicki. Budowa finansowana była ze środków Sejmiku Powiatowego. Koszt w tamtym okresie wynosił około sześciuset tysięcy złotych. Kubatura budynku wynosi 15814 metrów sześciennych.
Architektem budynku był Konrad Kłos.
Plac pod budowę przekazało miasto z zastrzeżeniem o trzech pokojach dla straży ogniowej.
Obecnie w budynku mieści się 70 pokoi, dwie duże sale oraz ponad czterdzieści innych pomieszczeń.
W otwarciu Sejmiku brał udział Prezydent Rzeczypospolitej Polskiej Ignacy Mościcki oraz przedstawiciele władz centralnych. W latach 1975-1990 w budynku mieściła się siedziba Urzędu Wojewódzkiego w Skierniewicach.
W budynku obecnie mieści się Starostwo Powiatowe, wydziały :
Blisko budynku mieści się Pałac Prymasowski, Poczta Główna, Telekomunikacja Polska (Orange) oraz Kinoteatr Polonez.

</doc>
<doc id="2959814" url="https://pl.wikipedia.org/wiki?curid=2959814" title="Željezničar Sarajewo">
Željezničar Sarajewo



</doc>
<doc id="2959817" url="https://pl.wikipedia.org/wiki?curid=2959817" title="Lazio Rzym">
Lazio Rzym



</doc>
<doc id="2959818" url="https://pl.wikipedia.org/wiki?curid=2959818" title="Stuart Erwin">
Stuart Erwin

Stuart Erwin (ur. 14 lutego 1903 zm. 21 grudnia 1967) – amerykański aktor filmowy i telewizyjny.
Filmografia.
seriale
film
Nagrody i nominacje.
Za rolę Amosa Dodda w filmie Pigskin Parade został nominowany do Oscara.

</doc>
<doc id="2959819" url="https://pl.wikipedia.org/wiki?curid=2959819" title="Kenneth Cope">
Kenneth Cope

Kenneth Cope (ur. 14 czerwca 1931 w Liverpoolu) – brytyjski aktor filmowy i telewizyjny. Polskim telewidzom znany jest najbardziej z roli w popularnym serialu kryminalnym "Randall i duch Hopkirka" (1969-71). Przez kilka lat występował także w brytyjskich operach mydlanych "Coronation Street" i "Brookside".
Filmografia.
Filmy:
Seriale telewizyjne:

</doc>
<doc id="2959820" url="https://pl.wikipedia.org/wiki?curid=2959820" title="Iraklis Saloniki">
Iraklis Saloniki

 

</doc>
<doc id="2959822" url="https://pl.wikipedia.org/wiki?curid=2959822" title="Bertil Appelskog">
Bertil Appelskog

Bertil Appelskog (ur. 21 grudnia 1901, zm. 4 maja 1984) – piłkarz szwedzki grający na pozycji napastnika. W swojej karierze rozegrał 3 mecze w reprezentacji Szwecji.
Kariera klubowa.
W swojej karierze piłkarskiej Appelskog grał w klubie IK Sleipner z miasta Norrköping.
Kariera reprezentacyjna.
W reprezentacji Szwecji Appelskog zadebiutował 6 listopada 1921 roku w przegranym 2:4 towarzyskim meczu z Węgrami, rozegranym w Budapeszcie. Od 1921 do 1926 rozegrał w kadrze narodowej 3 mecze.

</doc>
<doc id="2959825" url="https://pl.wikipedia.org/wiki?curid=2959825" title="Budżetowanie netto">
Budżetowanie netto

Budżetowanie netto – sposób finansowania się (rozliczania się) jednostek organizacyjnych sektora finansów publicznych z budżetem państwa. Budżetowanie netto polega na tym, że jednostka rozlicza się z budżetem państwa wynikiem swojej działalności. Jednostka finansująca się w trybie budżetowania netto ma prawo do uzyskiwania dochodów, którymi finansuje swoje wydatki niezależnie od środków otrzymywanych z budżetu państwa. Procedura takiego rozliczenia jest następująca. W trakcie roku budżetowego rozliczenia danej jednostki z budżetem państwa odbywają się w trybie zaliczkowym. Natomiast rozliczenie rzeczywistego wyniku finansowego następuje na koniec roku, po złożeniu sprawozdania finansowego. Jeżeli rok budżetowy zamknie się wynikiem ujemnym to jednostka taka może otrzymać dofinansowanie w formie dotacji na pokrycie straty bilansowej. W przypadku dodatniego wyniku finansowego nadwyżkę pozostałą po sfinansowaniu wydatków (kosztów działalności) wpłaca do budżetu państwa.
W sektorze publicznym rozliczeń w trybie budżetowania netto dokonują zakłady budżetowe.

</doc>
<doc id="2959827" url="https://pl.wikipedia.org/wiki?curid=2959827" title="3 Beat Records">
3 Beat Records

3 Beat Records lub 3 Beat Music – brytyjska niezależna wytwórnia wydająca płyty muzyczne z siedzibą w Liverpoolu, utworzona w 1989 roku przez Jona Barlowa.
Artyści.
Obecni.
Źródło: oficjalna strona 3 Beat Records
Wytwórnie.
Do 3 Beat Records należą: 3 Beat Breaks, 3Beat Productions, 3Three Records, Boss, Forward Recordings, Glow Records i Release Records.

</doc>
<doc id="2959829" url="https://pl.wikipedia.org/wiki?curid=2959829" title="3 Beat Music">
3 Beat Music



</doc>
<doc id="2959833" url="https://pl.wikipedia.org/wiki?curid=2959833" title="Olga Siemaszko">
Olga Siemaszko

Olga Aleksandra Siemaszko (ur. 19 kwietnia 1911 w Krakowie, zm. 6 października 2000 w Warszawie) – polska graficzka, malarka i ilustratorka książek.
Życiorys.
W 1935 ukończyła krakowską Szkołę Przemysłu Artystycznego, a następnie kontynuowała naukę w warszawskiej Akademii Sztuk Pięknych, jej wykładowcami byli Mieczysław Kotarbiński (malarstwo), Tadeusz Kulisiewicz (rysunek), Edmund Bartłomiejczyk (grafika) i Stanisław Ostoja-Chrostowski (grafika warsztatowa). Po ukończeniu studiów w 1939 wyjechała do Lwowa, gdzie zastał ją wybuch II wojny światowej. Była członkiem Związku Plastyków Radzieckich, jej prace uczestniczyły w wystawach w Kijowie i Moskwie. W 1945 zamieszkała w Warszawie, została kierownikiem artystycznym w nowo tworzonej redakcji tygodnika „Świerszczyk”. Współpracowała z wydawnictwem Czytelnik, a w zakresie ilustrowania książek z Janem Marcinem Szancerem. Była zaangażowana w ilustrowanie książek i czasopism dla wydawnictw w Warszawie i Łodzi, natomiast dla Centralnej Wytwórni Filmowej stworzyła wiele plakatów.
W latach 1945–1948 była członkiem PPR, od 1948 roku należała do PZPR.
Ilustrowane wydawnictwa (wybrane).
Ocenia się, że Olga Siemaszko zilustrowała ponad dwieście książek dla dzieci, jej rysunki cechowała bogata kolorystyka i stosowanie umiarkowanej groteski. Ilustrowała m.in.:
Współpraca.
Jest uznawana za jedną z najważniejszych postaci polskiej szkoły ilustracji. Do klasyki polskiej ilustracji należą ilustracje w książkach "Tomcio Paluch", "Alicja w Krainie Czarów" i "Uczeń czarnoksiężnika". Stale współpracowała z licznymi wydawnictwami, były m.in. Czytelnik, Instytut Wydawniczy „Nasza Księgarnia”, Biuro Wydawnicze „Ruch”, Krajowa Agencja Wydawnicza, Młodzieżowa Agencja Wydawnicza, Książka i Wiedza, Bohem Press, Graphis, Arka, Ludowa Spółdzielnia Wydawnicza, Wydawnictwa Akcydensowe.
Nagrody i wyróżnienia.
Otrzymała wiele nagród i wyróżnień, wśród nich takie jak:
Spoczywa na Cmentarzu Wojskowym na Powązkach w Warszawie (kw. IIB 28 rząd 4 grób 29).

</doc>
<doc id="2959834" url="https://pl.wikipedia.org/wiki?curid=2959834" title="Rover silnik K serii">
Rover silnik K serii

Silniki K-Serii Rovera – seria silników opracowanych i produkowanych przez Powertrain Ltd, siostrzanej firmy MG Rover. Silnik został zaprojektowany w dwóch wersjach: czterocylindrowym silnikiem rzędowym, dostępnym w odmianach SOHC oraz DOHC o pojemności od 1.1 L do 1.8 L; oraz sześciocylindrowym silnikiem KV6.
Silnik serii „K” montowany był również w samochodach FSO Polonez w latach 1993–1998, był to silnik 1,4 l 16v o mocy 104 KM.
Od początku produkcji zbudowanych zostało ponad 3 miliony silników z tej serii.
Modele.
1100.
Silniki 1100 opisywane były jako pojemność 1.1 L (1,120 cc).
Występowały w wersjach:
Samochody w których montowano silnik 1100:
1400.
Oznaczenia silników: 14K2F (8V), 14K4F (16V), 14K16 (16V)
Silniki 1400 opisywane były jako pojemność 1.4 L (1,396 cc).
Występowały w sześciu wersjach:
Silnik K16 o mocy 82 KM to ta sama jednostka napędowa co silnik o mocy 103 KM, jedynie zwężono gardziel przepustnicy, co skutkowało obniżeniem mocy. Jednostka ta powstała w celu przypisania samochodu do niższej grupy ubezpieczeniowej (do 90 KM).
Samochody w których montowano silnik 1400:
1600.
Kod silnika: 16K4F
Silnik 1600 opisywane były jako pojemność 1.6 L (1,588 cc).
Występował w dwóch wariantach:
Samochody w których montowano silnik 1600:
1800.
Kody silników: 18K4F, 18K4K (wariant z VVC)
Silniki 1800 opisywane były jako pojemność 1.8 L (1,795 cc).
Występowały w sześciu odmianach:
Samochody w których montowano silnik 1800:

</doc>
<doc id="2959838" url="https://pl.wikipedia.org/wiki?curid=2959838" title="Uniwersytet Linköping">
Uniwersytet Linköping



</doc>
<doc id="2959839" url="https://pl.wikipedia.org/wiki?curid=2959839" title="Eparchia Kairu (maronicka)">
Eparchia Kairu (maronicka)

Eparchia Kairu – jednostka administracyjna Kościoła maronickiego, swoim zasięgiem obejmuje cały Egipt, Sudan i Sudan Południowy. Powstała w 1946.

</doc>
<doc id="2959844" url="https://pl.wikipedia.org/wiki?curid=2959844" title="Ludwig Zimmerer">
Ludwig Zimmerer

Ludwig Zimmerer (ur. 1924 w Augsburgu, zm. 18 września 1987 w Krakowie) – niemiecki dziennikarz, korespondent zachodnioniemieckich mediów w Polsce, a także kolekcjoner sztuki ludowej.
Życiorys.
W 1956 został pierwszym po II wojnie światowej korespondentem z Niemiec Zachodnich akredytowanym w Polsce. W tym samym roku przyjechał do Polski, gdzie zamieszkał na stałe. Przez ponad 20 lat mieszkał w Warszawie na Saskiej Kępie. Pracował początkowo dla gazety „Die Welt”, od 1961 dla telewizji ARD i radia Norddeutscher Rundfunk. Zajmował się także tłumaczeniami z języka polskiego na język niemiecki, m.in. utworów scenicznych Sławomira Mrożka, Stanisława Grochowiaka i Bohdana Drozdowskiego.
Był kolekcjonerem dzieł sztuki ludowej i nieprofesjonalnej, m.in. obrazów Bazylego Albiczuka. Stworzył największy tego rodzaju zbiór prywatny w Polsce (około 5 tys. przedmiotów), zawierający m.in. obrazy, rzeźby, tkaniny. Jego pasji w 1978 Andrzej Wajda poświęcił film dokumentalny "Zaproszenie do wnętrza". W swoim testamencie Ludwig Zimmerer wyraził wolę oddania kolekcji właściwej instytucji muzealnej. W 2009 jej część została przekazana do Państwowego Muzeum Etnograficznego w Warszawie.
W 2013 prezydent Bronisław Komorowski, "za wybitne zasługi we wspieraniu przemian demokratycznych w Polsce, za dawanie świadectwa prawdzie o sytuacji w Polsce w czasie stanu wojennego, za osiągnięcia w działalności dziennikarskiej i na rzecz zbliżenia polsko-niemieckiego", pośmiertnie odznaczył go Krzyżem Komandorskim Orderu Odrodzenia Polski.
Był mężem Joanny Olczak-Ronikier i ojcem Katarzyny Zimmerer.

</doc>
<doc id="2959846" url="https://pl.wikipedia.org/wiki?curid=2959846" title="Kościół św. Mateusza w Kobylnie">
Kościół św. Mateusza w Kobylnie

Kościół św. Mateusza — rzymskokatolicki kościół filialny, znajdujący się w miejscowości Kobylno (gmina Łubniany), należący do parafii św. Bartłomieja Apostoła w Jełowej w dekanacie Zagwiździe, diecezji opolskiej. Dnia 9 lutego 1966 roku, pod numerem 1128/66 kościół został wpisany do rejestru zabytków województwa opolskiego.
Historia kościoła.
Pierwsza wzmianka o kościele w Kobylnie pochodzi z 1679 roku. Była to świątynia drewniana, pod wezwaniem św. Mateusza Ewangelisty. Kolejna informacja w dokumentach parafialnych, mówi o budowie w 1798 roku nowego, murowanego kościoła (nie ma dokumentów o tym czy stary, drewniany kościół spłonął czy też został przebudowany). Konsekracja miała miejsce w 1800 roku, którego dokonał sufragan Emanuel de Schimonski. Obecny wygląd kościoła jest niezmieniony od czasu budowy. 
Architektura i wnętrze kościoła.
Kościół został zbudowany w stylu barokowo-klasycystycznym. Jest to budowla murowana z cegły i otynkowana. Na elewacji widać ramowy podział ścian. Okna we wschodniej części prezbiterium i w przyziemiu po bokach wieży są poziome, owalne. Elewacja zachodnia wraz z wieżą nieznacznie wystaje przed licem ścian. Gzyms okala korpus budynku. Na wieży widać niski, trójkątny przyczółek. Dwie górne kondygnacje wieży rozdzielone są również gzymsem. Ponad oknami najwyższej kondygnacji wieży, znajduje się pomieszczenie na tarcze zegarowe. Dach jest typu dwuspadowego, o jednej kalenicy. Dach nad zakrystią jest natomiast typu pulpitowego. Całość dachówką. Wieża zakończona jest ośmiobocznym hełmem, podbity gontem i blachą. Drzwi wejściowe do kościoła są typu klepkowego. Prezbiterium jest jednoprzęsłowe zamknięte prostą ścianą. Od strony południowej znajduje się zakrystia. Nawa jest dwuprzęsłowa, nieco szersza od prezbiterium. Wszystkie narożniki wewnątrz i zewnątrz prezbiterium są zaokrąglone, natomiast w przejściu z prezbiterium do nawy wklęsłe. W zakrystii sklepienie jest typu klasztornego z lunetami. Łuk tęczowy zamknięto półkoliście. W nawie znajdują się filary przyścienne o lekko wklęsłych bokach. Wejście do kruchty pod wieżą zamknięto odcinkowo. Przejście z pomieszczeń bocznych na chór muzyczny jest dość niskie. Chór muzyczny wsparto na dwóch trapezowych filarach podpierających arkady, z którymi środkowa jest o łuku odcinkowym, natomiast boczne arkady o łukach koszowych. Konfesjonał posiada cechy klasyczne i wykonano go w I połowie XIX wieku. Na uwagę zasługuje również ludowy obraz św. Jana Nepomucena z przełomu XVIII/XIX wieku.

</doc>
<doc id="2959847" url="https://pl.wikipedia.org/wiki?curid=2959847" title="Teatr studencki">
Teatr studencki



</doc>
<doc id="2959848" url="https://pl.wikipedia.org/wiki?curid=2959848" title="Pavao Žanić">
Pavao Žanić

Pavao Žanić (ur. 20 maja 1918 w Kaštel Novi, zm. 11 stycznia 2000 w Splicie) – bośniacki duchowny katolicki, biskup mostarsko-duvnijski w latach 1980–1993, administrator apostolski diecezji Trebinje-Mrkan.
Życiorys.
Biskup Žanić urodził się w 1918 w Kaštel Novi w Chorwacji. Studiował filozofię i teologię w Splicie. Święceń kapłańskich udzielił mu bp Kvirin Bonefačić 1 czerwca 1941. W 1970 papież Paweł VI mianował go koadiutorem diecezji mostarsko-duvnijskiej, tytularnym biskupem Edistiany. Ordynariuszem został w 1980.
Początkowo bp Žanić był przychylny objawieniom maryjnym w Medziugorie – miasteczko znajduje się na terenie diecezji mostarsko-duvnijskiej. Później zmienił zdanie, wchodząc z konflikt z duszpasterzującymi w Kościele św. Jakuba w Medjugorie franciszkanami. W kwietniu 1986 bp Žanić przedłożył negatywną opinię dotyczącą objawień kard. Josephowi Ratzingerowi, ówczesnemu prefektowi Kongregacji Nauki Wiary. Konferencja Episkopatu Jugosławii zleciła mu zbadanie sprawy Medziugoria.
W 1993, osiągając wiek 75 lat, bp Žanić przeszedł na emeryturę. Jego następcą został bp Ratko Perić. Bp Žanić zmarł 11 stycznia 2000 w Splicie.

</doc>
<doc id="2959849" url="https://pl.wikipedia.org/wiki?curid=2959849" title="Adrian Newman">
Adrian Newman

Adrian Newman (ur. 21 grudnia 1958) – brytyjski ekonomista, prawnik i duchowny Kościoła Anglii, od 2011 do 2018 biskup pomocniczy diecezji londyńskiej z tytułem biskupa Stepney.
Życiorys.
Jest absolwentem studiów ekonomicznych na Bristol University, posiada także doktorat z prawa cywilnego. W młodości pracował jako ekonomista. Do kapłaństwa przygotowywał się w czasie studiów w kościelnym Kolegium Trójcy Świętej w Bristolu. Święcenia kapłańskie uzyskał w 1985 roku. Następnie przeszedł ścieżkę kościelnych stanowisk od wikariusza do dziekana. Na tym ostatnim stanowisku, które pełnił przy katedrze w Rochester, był określany jako „najbardziej niedziekański dziekan w Kościele Anglii”, co miało związek z jego bezpośrednim sposobem bycia. 
22 marca 2011 został mianowany biskupem Stepney. Tytuł ten noszą biskupi pomocniczy diecezji londyńskiej opiekujący się jej wschodnią częścią. 22 lipca 2011 przyjął sakrę, głównym konsekratorem był biskup diecezjalny londyński Richard Chartres. W strukturze diecezji bp Newman jest bezpośrednim zwierzchnikiem parafii anglikańskich w trzech gminach Wielkiego Londynu: Tower Hamlets, Hackney i Islington. Nadzoruje także działania całej kurii diecezjalnej w takich dziedzinach jak bezpieczeństwo publiczne (współpraca z policją itd.) i pomoc najuboższym. Był również reprezentantem diecezji przy komitecie organizacyjnym Letnich Igrzysk Olimpijskich 2012, co wiązało się z faktem, iż większość obiektów olimpijskich zlokalizowana była w podległych mu parafiach.
Życie prywatne.
Biskup Newman jest żonaty i ma trzech synów.

</doc>
<doc id="2959850" url="https://pl.wikipedia.org/wiki?curid=2959850" title="Stigmomyrmex">
Stigmomyrmex

Stigmomyrmex – rodzaj mrówek, opisany przez Mayra w 1868 roku.
Obejmuje jeden opisany gatunek:

</doc>
<doc id="2959851" url="https://pl.wikipedia.org/wiki?curid=2959851" title="Rentowność kapitału własnego">
Rentowność kapitału własnego



</doc>
<doc id="2959854" url="https://pl.wikipedia.org/wiki?curid=2959854" title="Kopalina główna">
Kopalina główna

Kopalina główna – kopalina wyróżniająca się spośród innych współwystępujących kopalin wartością ekonomiczną lub użytkową. Jest to najcenniejsza kopalina w złożach wielosurowcowych, wraz z którą w złożu występuje kopalina towarzysząca.
Pojęcie to nie zostało zdefiniowane w przepisach prawa.
Kopalina główna wyznacza właściwość organu koncesyjnego, tj. organu właściwego w sprawie wydania koncesji na poszukiwanie lub rozpoznawanie złóż kopalin objętych własnością górniczą lub koncesji na wydobywanie kopalin ze złóż.

</doc>
<doc id="2959857" url="https://pl.wikipedia.org/wiki?curid=2959857" title="Acheilognathus">
Acheilognathus

Acheilognathus – rodzaj słodkowodnych ryb z rodziny karpiowatych (Cyprinidae).
Zasięg występowania.
Rosja, Mongolia, Chiny i Korea.
Klasyfikacja.
Gatunki zaliczane do tego rodzaju:

</doc>
<doc id="2959858" url="https://pl.wikipedia.org/wiki?curid=2959858" title="Rhodeops">
Rhodeops



</doc>
<doc id="2959859" url="https://pl.wikipedia.org/wiki?curid=2959859" title="Paracheilognathus">
Paracheilognathus



</doc>
<doc id="2959860" url="https://pl.wikipedia.org/wiki?curid=2959860" title="Acanthorhodeus">
Acanthorhodeus



</doc>
<doc id="2959866" url="https://pl.wikipedia.org/wiki?curid=2959866" title="Święta Rodzina z św. Anną">
Święta Rodzina z św. Anną

Święta Rodzina ze św. Anną lub "Święta Rodzina z Marią Magdaleną" – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco.
W 1585 roku El Greco po raz pierwszy podjął temat "Świętej Rodziny", który towarzyszył mu przez kolejną dekadę. Namalował trzy różne wersje tego tematu o podobnej kompozycji. Pierwsza z nich, "Madonna karmiąca" przedstawiała jedynie Marię z Dzieciątkiem Jezus i św. Józefa. Kolejna wersje, "Święta Rodzina ze św. Anną i małym św. Janem" powstała w niemal tym samym czasie co wersja bez małego Jana Chrzciciela.
Opis obrazu.
El Greco ukazuje Świętą Rodzinę w towarzystwie św. Anny lub Marii Magdaleny. Postacią centralną jest Maria. Jej dziewczęca twarz wpisana w elipsę odznacza się wysokim czołem i dużymi błyszczącymi oczami. Ciemne włosy zakrywa przezroczysty woal namalowany podobnie jak widoczne w tle chmury. Zaraz przy głowie Marii znajduje się głowa Anny okryta czerwonym płaszczem; jej wzrok pada gdzieś obok Dzieciątka. Maria również spogląda w dal, ale jednocześnie podaje owoc swojemu synowi. Gest ten jest tak delikatny, iż wydaje się, że owoc zaraz wypadnie z palców matki i nie trafi w wyciągniętą dłoń dziecka. Po lewej stronie znajduje się Józef trzymający misę z owocami i jako jedyny z zaangażowaniem obserwuje całą scenę. Misa z owocami została namalowana lodowatym błękitem, tym samym co niebo, nadającym jej przezroczystość, a żółte owoce wyraźnie wyróżniają się na tle granatowej atłasowej szaty Madonny.
Inne wersje.
El Greco kilkakrotnie maluje podobna scenę nadając jej coraz bardziej nierealne kształty. Postać Madonny wydłuża się, co nadaje jej asymetryczne kształty (zbiory w Bukareszcie), twarz Anny staje się coraz mniejsza i przybiera kształt trójkąta. Święta wykonuje również charakterystyczny gest rozstawionych palców mający oddalić zły los (Museo Soumaya).

</doc>
<doc id="2959869" url="https://pl.wikipedia.org/wiki?curid=2959869" title="Stigmacros">
Stigmacros

Stigmacros – rodzaj mrówek z podrodziny Formicinae. Obejmuje 48 opisanych gatunków.

</doc>
<doc id="2959870" url="https://pl.wikipedia.org/wiki?curid=2959870" title="Rekin z Headington">
Rekin z Headington

Rekin z Headington (ang. The Headington Shark) – rzeźba przedstawiająca olbrzymiego rekina umieszczonego głową w dół w dachu domu. Instalacja znajduje się przy 2 New High Street, na terenie Headington – jednej z dzielnic angielskiego miasta Oksford.
Okoliczności powstania.
Rekin został wzniesiony 9 sierpnia 1986 roku, w 41. rocznicę zrzucenia bomby atomowej na Nagasaki. Bill Heine, prezenter lokalnej stacji radiowej i zarazem właściciel domu, skomentował rzeźbę następująco:
Rzeźba ma 7,6 m długości, waży około 200 kg i została wykonana z pomalowanego włókna szklanego. Twórca nadał jej nazwę "Bez tytułu 1986" (ang. "Untitled 1986"), widoczną na bramie domu.
Kontrowersje.
Rekin autorstwa Johna Buckleya od samego początku wzbudzał mieszane uczucia. Władze Oksfordu próbowały doprowadzić do jego usunięcia, powołując się na względy bezpieczeństwa. Gdy nie przyniosło to skutku, twórcę oskarżono o nieprzedłożenie stosownego planu budowlanego i zaproponowano przeniesienie rzeźby na teren lokalnego basenu. Rekin pozostał jednak na dotychczasowym miejscu, głównie za sprawą poparcia ze strony okolicznych mieszkańców.
Ostatecznie sprawą zajął się rząd. Tony Baldry, doradca ówczesnego ministra środowiska, Michaela Heseltine'a, przyjrzał się instalacji pod kątem planistycznym. W 1992 roku rozstrzygnął, że rzeźba nie zaburza estetyki lokalnego układu przestrzennego i nie trzeba jej demontować.
Dalsze losy.
W sierpniu 2007 roku, w 21. rocznicę postawienia rzeźby, Buckley poddał ją renowacji, która została wymuszona skargami dotyczącymi złego stanu domu oraz samego rekina.
W 2013 roku "Rekin z Headington" został wykorzystany w primaaprilisowym żarcie dziennika Oxford Mail. Według relacji, Rada Miasta Oksford miała rzekomo utworzyć fundusz szacowany na 200 tysięcy funtów, aby wesprzeć budowę podobnych rzeźb na dachach innych domów w okolicy.

</doc>
<doc id="2959874" url="https://pl.wikipedia.org/wiki?curid=2959874" title="Wali-ur-Rehman">
Wali-ur-Rehman

Wali-ur-Rehman (Wali Ur-Rehman Mehsud) (ur. ok. 1970, zm. 29 maja 2013) – pakistański terrorysta, jeden z liderów talibańskiej organizacji Tehrik-i-Taliban Pakistan (TTP), rzecznik Baitullaha Mehsuda, późniejszego przywódcy TTP, przywódca organizacji na terenie Południowego Waziristanu.
Był uznawany za nr 2 wśród pakistańskich Talibów i kreowany na następcę przywódcy TTP – Hakimullaha Mehsuda. Oskarżany był o serię ataków na siły koalicji w Afganistanie, w tym o atak na bazę amerykańską w 2009 r., podczas którego zginęło siedmiu agentów CIA. Rząd USA ustanowił nagrodę 5 mln dolarów za pomoc w jego ujęciu. 
Zginął 29 maja 2013 r., w pobliżu miasta Miranshah w północno-zachodnim Pakistanie, w prowincji Północny Waziristan przy granicy z Afganistanem. Przyczyną śmierci był wybuch rakiety z drona, w wyniku którego śmierć poniosło w sumie 5 osób. Była to pierwsza tego typu operacja od czasów wyborów parlamentarnych w Pakistanie z 11 maja. O śmierci poinformowały władze Pakistanu i USA, a informację potwierdzili pakistańscy talibowie.

</doc>
<doc id="2959875" url="https://pl.wikipedia.org/wiki?curid=2959875" title="Intercités">
Intercités

Intercités – kategoria pociągów dalekobieżnych uruchamianych przez francuską spółkę SNCF. Pod marką tą realizowane są wszystkie połączenia obsługiwane przez „pociągi klasyczne” (fr. "trains classiques"; w odróżnieniu od połączeń TGV).
Marka Corail Intercités została utworzona w styczniu 2006 roku, w 2009 roku zmieniona została na Intercités. Wykorzystywana była ona początkowo dla połączeń dziennych bez wymaganej rezerwacji miejsc. Od stycznia 2012 roku pod marką Intercités obsługiwane są także połączenia nocne (wcześniej realizowane pod marką Corail Lunéa) oraz połączenia z obowiązkową rezerwacją miejsc (uprzednio Corail Téoz).
W 2013 roku siecią 37 połączeń Intercités objętych było ponad 330 miast Francji. Średnio w ciągu dnia na trasy wyjeżdżało 325 pociągów (w tym 25 nocnych). Liczba pasażerów wynosiła około 100 000 dziennie.

</doc>
<doc id="2959876" url="https://pl.wikipedia.org/wiki?curid=2959876" title="Corail Intercités">
Corail Intercités



</doc>
<doc id="2959882" url="https://pl.wikipedia.org/wiki?curid=2959882" title="Mirosław Dąbrowski (elektrotechnik)">
Mirosław Dąbrowski (elektrotechnik)

Mirosław Dąbrowski (ur. 1928, zm. 30 maja 2013 w Poznaniu) – polski elektrotechnik, prof. zw. dr hab. inż., członek korespondent PAN, prof. Politechniki Poznańskiej. 
Wykładowca Instytutu Elektrotechniki Przemysłowej Wydziału Elektrycznego Politechniki Poznańskiej. Wieloletni członek Komitetu Elektrotechniki PAN oraz członek Prezydium Oddziału PAN w Poznaniu. Kawaler Krzyża Kawalerskiego Orderu Odrodzenia Polski.

</doc>
<doc id="2959883" url="https://pl.wikipedia.org/wiki?curid=2959883" title="Janina Ławińska-Tyszkowska">
Janina Ławińska-Tyszkowska

Janina Gertruda Ławińska-Tyszkowska (ur. 15 listopada 1934 w Wilnie, zm. 1 czerwca 2013) – polska filolog, prof. dr hab., specjalistka w zakresie filologii klasycznej i hellenistyki, tłumaczka, wykładowca Uniwersytetu Wrocławskiego, prodziekan Wydziału Filologicznego na tejże uczelni, a także dyrektor Instytutu Filologii Klasycznej i Kultury Antycznej oraz wieloletni kierownik Zakładu Filologii Nowołacińskiej. Członek Komitetu Nauk o Kulturze Antycznej PAN.
Była honorowym członkiem Polskiego Towarzystwa Filologicznego oraz piastowała stanowisko przewodniczącej Koła Wrocławskiego PTF. Członkini Wrocławskiego Towarzystwa Naukowego. Specjalizowała się w literaturze greckiej, głównie w twórczości Arystofanesa.
Życiorys.
Profesor dr hab. Janina Ławińska-Tyszkowska urodziła się 15 listopada 1934 r. w Wilnie. Jej rodzice, Zenon i Jadwiga z domu Kubicka, byli urzędnikami. Podczas okupacji jej ojciec został wywieziony do ZSSR. W 1945 r. wyjechała wraz z matką i ciotką na terytorium Polski, do wsi Jeziorsko, w powiecie Turek. Tam też ukończyła szkołę podstawową, zdając eksternistycznie egzamin z 7 klas. W 1947 została wraz z rodziną przeniesiona do pobliskiej wsi Miłkowice. W tym samym też roku wrócił jej ojciec, który wraz z armią generała Andersa przeszedł cały szlak bojowy. W 1948 Janina Ławińska rozpoczęła naukę w Liceum Ogólnokształcącym w Kluczborku, gdzie jej nauczycielem łaciny był dr Adolf Korngut, filolog wykształcony we Lwowie, uczeń profesora Jerzego Kowalskiego.
W 1952 r. zdała maturę i została przyjęta na pierwszy rok filologii klasycznej we Wrocławiu. 2 lipca 1956 r. ukończyła studia i od 5 lipca 1956 podjęła pracę w Bibliotece Uniwersyteckiej. W tym samym roku, od 1 września, została zatrudniona na stanowisku asystenta w Zakładzie Hellenistyki Instytutu Filologii Klasycznej. W 1964 na podstawie pracy Elementy dramatyczne idylli Teokryta, której recenzentami byli profesorowie Jerzy Krókowski i Wiktor Steffen, uzyskała stopień doktora. Od 1 stycznia 1965 do 1981 była adiunktem w Zakładzie Hellenistyki. Na podstawie pracy Bukolika grecka habilitowała się 10 czerwca 1980 r. na Wydziale Filologicznym Uniwersytetu Wrocławskiego. Habilitacja została zatwierdzona przez Centralną Komisję Kwalifikacyjną 15 grudnia 1980 r.
1 lipca 1981 została powołana na stanowisko docenta Uniwersytetu Wrocławskiego, natomiast 10 grudnia 1991 nadano jej tytuł naukowy profesora nauk humanistycznych. 10 czerwca 2002 r. otrzymała stanowisko profesora zwyczajnego. Zmarła w czerwcu 2013 roku we Wrocławiu. 
W 1966 roku zawarła związek małżeński z Wiesławem Tyszkowskim, pracownikiem Zakładu Narodowego im. Ossolińskich. Z tego związku w 1967 roku urodził się ich syn, Michał Jerzy Tyszkowski.
Praca dydaktyczna.
Na przestrzeni lat prof. Ławińska-Tyszkowska prowadziła zajęcia z setkami studentów, była także promotorem 30 magistrów, 5 doktorów i 1 doktora habilitowanego. Recenzowała prace doktorskie, habilitacyjne i profesorskie. Mimo przejścia na emeryturę 1 października 2005 r., pozostawała w kontakcie z Instytutem Filologii Klasycznej i Kultury Antycznej do roku 2009, gościnnie prowadząc wykłady i konwersatoria. Ostatnie zajęcia ze studentami przeprowadziła 28 maja 2009 r. 
Praca naukowa i translatorska.
Do głównych zainteresowań badawczych Profesor Ławińskiej-Tyszkowskiej należała literatura grecka epoki hellenistycznej oraz attycka komedia stara i nowa. Dokonała znakomitych przekładów wszystkich zachowanych komedii Arystofanesa oraz Mimów Herondasa. Przekłady dzieł Arystofanesa autorstwa Janiny Ławińskiej-Tyszkowskiej, z racji na swój żywy, jędrny i nowoczesny język, odsunęły w cień wszystkie poprzednie tłumaczenia i z tego powodu często pojawiają się na scenach polskich teatrów. Między innymi w Szczecinie („Między nogami” oparte na Lizystracie, Thesmoforiach, Żabach i Ptakach, reż. Adam Kuzycz-Berezowski, 2013 rok), w Krakowie („Sejm kobiet”, reż. Mikołaj Grabowski, 2007 rok), w Lublinie („Lizystrata”, reż. Łukasz Witt-Michałowski, 2007 rok), w Katowicach („Lizystrata”, reż. Michał Ratyński, 2005 rok) oraz we Wrocławiu („Sejm kobiet” uzupełniony o agon z „Żab”, reż. Łodzimierz Herman, 1979 rok). Konsultowała ponadto liczne współczesne przekłady literatury antycznej; między innymi dramatów Ajschylosa, Sofoklesa i Eurypidesa, komedii Plauta i Terencjusza, eposu Argonautika Apolloniosa z Rodos, a także prozy Pauzaniasza i Heliodora. Jest autorką licznych artykułów z zakresu greckiej komedii starej i nowej oraz poezji hellenistycznej. Brała udział w kilku ogólnopolskich grantach badawczych z zakresu literatury greckiej. Kierowała między innymi pracami zespołu przygotowującego tłumaczenie Geografii Strabona.
Członkostwo w stowarzyszeniach i organizacjach.
Profesor Ławińska-Tyszkowska pełniła wiele ważnych funkcji. W latach 1981-1987 była Prodziekanem Wydziału Filologicznego ds. Nauczania. Od 1987 roku pełniła obowiązki kierownika Zakładu Neolatynistyki, natomiast w latach 1989-1992 oraz 1998-2001 była Dyrektorem Instytutu Filologii Klasycznej i Kultury Antycznej we Wrocławiu.
W roku 1956 została członkiem Polskiego Towarzystwa Filologicznego, natomiast od 1957 pełniła funkcję skarbnika, następnie sekretarza, a w latach 1980-1986 była Prezesem Koła Wrocławskiego PTF. Była ponadto członkiem zarządu Wrocławskiego Towarzystwa Naukowego (od lutego 1981), członkiem Komitetu Nauk o Kulturze Antycznej PAN (od 1982), Komisji Neolatynistycznej KNOKA (Komitet Nauk o Kulturze Antycznej, od 2007), a także Oddziału Polskiej Akademii Nauk we Wrocławiu oraz Komitetu Badań Naukowych.
Nagrody i wyróżnienia.
Profesor Janina Ławińska-Tyszkowska otrzymywała nagrody Rektora Uniwersytetu Wrocławskiego w latach 1971, 1975, 1978, 1980, 1983, 1985, 1986 i 1989. Dwukrotnie otrzymała także nagrodę Ministra Nauki: w roku 1982 za monografię Bukolika grecka (Wrocław 1981) oraz w 2006 za rozdziały zamieszczone w Literaturze Grecji starożytnej (Lublin 2005). W 1977 r. otrzymała Złoty Krzyż Zasługi, natomiast w 1988 wyróżnienie Stowarzyszenia Tłumaczy Polskich za przekład Mimów Herondasa. Ponadto została uhonorowana Krzyżem Kawalerskim Orderu Odrodzenia Polski (1986) i Medalem Komisji Edukacji Narodowej (1998).

</doc>
<doc id="2959885" url="https://pl.wikipedia.org/wiki?curid=2959885" title="Rząd Alexandra Bacha">
Rząd Alexandra Bacha



</doc>
<doc id="2959886" url="https://pl.wikipedia.org/wiki?curid=2959886" title="Małgorzata Jedynak-Pietkiewicz">
Małgorzata Jedynak-Pietkiewicz

Małgorzata Jedynak-Pietkiewicz (ur. 29 marca 1945, zm. 28 maja 2013) – polska dziennikarka muzyczna oraz kulturalna, współautorka programów telewizyjnych i filmów dokumentalnych, działaczka opozycji demokratycznej okresu PRL. Kierownik Redakcji Muzycznej TVP.
Życiorys.
Do momentu wprowadzenia stanu wojennego prowadziła w TVP program muzyczny "Camerata", wspólnie z Bożeną Walter. Po wprowadzeniu stanu wojennego, jako działaczka „Solidarności” w TVP usunięta z pracy, a następnie internowana w Gołdapi. W 1982 r., w ramach drugiego obiegu była jedną z realizatorek pierwszej kasety muzycznej rozpoczynającej cykl publikacji audio Oficyny Fonograficznej NOWA, pt. "Zielona wrona". Po obradach okrągłego stołu uczestniczyła w organizacji kampanii wyborczej kandydatów Komitetu Obywatelskiego „Solidarność” w ramach telewizyjnego "Studia „Solidarność”". Po pierwszych po II wojnie światowej częściowo wolnych wyborach do Sejmu i całkowicie wolnych do Senatu w 1989 r., odzyskała pracę w TVP.
W TVP odpowiadała za organizację i transmisję koncertów symfonicznych, kameralnych, recitali, oper, baletów i festiwali. Do 2003 r., piastowała stanowisko kierownika Redakcji Muzycznej TVP, a następnie do 2009 r., była starszym redaktorem prowadzącym w Redakcji Artystycznej. Członek International Music Centrum (IMZ) z siedzibą w Wiedniu. Specjalizowała się w twórczości Fryderyka Chopina, współorganizatorka europejskiej transmisji Wieczorów Chopinowskich.
Była żoną polityka Antoniego Pietkiewicza.

</doc>
<doc id="2959893" url="https://pl.wikipedia.org/wiki?curid=2959893" title="HMS Otus (1962)">
HMS Otus (1962)

HMS "Otus" był okrętem podwodnym Royal Navy typu "Oberon" zwodowanym w 1962. Okręt został wycofany ze służby w latach 90. i jest obecnie okrętem muzeum w Niemczech.
Budowa.
Został zbudowany w 1962 w stoczni Scotts Yard w Greenock, w Szkocji. Testy podwodne przeszedł w wodach szkockich, głównie w Loch Long i Loch Fyne. Jego numer taktyczny (S18) był wymalowany białą farbą na kiosku do 1964 roku kiedy znakowanie w ten sposób okrętów zostało zaniechane.
Służba w Royal Navy.
Pierwszym zadaniem „Otusa” było między innymi przeprowadzenie dużych ćwiczeń rakietowych na Oceanie Atlantyckim oraz wizyta w USA i Kanadzie.
„Otus” brał udział w 1977 w Srebrnym Jubileuszu floty na akwenie Spithead, gdzie był częścią flotylli okrętów podwodnych.
Okręt uczestniczył w operacji Granby podczas I wojny w zatoce perskiej.
Ćwiczenia ucieczki na dużej głębokości.
W lipcu 1987 roku grupa brytyjskich i międzynarodowych podwodniaków wzięła udział w ćwiczeniach na pokładzie „Otusa” w Bjornafjorden niedaleko Bergen w Norwegii. Sprawdzali oni na coraz większych głębokościach jak wiele może wytrzymać człowiek. Dwóch nurków doszło do głębokości 183 metrów ustanawiając nowy rekord świata, który do dzisiaj nie został pobity. Obaj nie odnieśli żadnych długofalowych powikłań zdrowotnych i zostali uhonorowani przez Imperium Brytyjskie za ten wyczyn.
Wycofanie ze służby i stworzenie Muzeum.
„Otus” został wycofany ze służby we wczesnych latach 90. i pozostawał w Portsmouth przez kilka lat. Został on później zakupiony przez niemieckiego biznesmena, który zacumował go w porcie Sassnitz na wyspie Rugia w Niemczech aby pełnił rolę pływającego morskiego muzeum.

</doc>
<doc id="2959899" url="https://pl.wikipedia.org/wiki?curid=2959899" title="Alfons López López">
Alfons López López

Alfons López López OFMConv., "Alfonso López López" (ur. 16 listopada 1878 w Secorún, zm. 3 sierpnia 1936 Samalus na terenie Archidiecezji barcelońskiej) – hiszpański błogosławiony Kościoła katolickiego, męczennik, ojciec zakonny z Zakonu Braci Mniejszych Konwentualnych, ofiara prześladowań antykatolickich okresu hiszpańskiej wojny domowej.
Życiorys.
Urodził się w Diecezji Jaca i na chrzcie otrzymał imię Federico. Za powołaniem w 1906 r. wstąpił do zakonu franciszkańskiego w Granollers. Po formacji, którą odbył we Włoskim Osimo w 1908 r. złożył Profesję zakonną i tam też otrzymał w 1911 r. święcenia kapłańskie. Przyjął imię zakonne Alfons. Skierowany do Loreto przez trzy lata (1912–1915 pełnił posługę spowiednika. Powróciwszy do klasztoru w Granollers został magistrem postulantów i nowicjuszy.
Alfons López López w realizacji apostolatu kierował się miłością do Boga i bliźnich, a także kultem do Najświętszej Maryi Panny. W pracy z kandydatami do życia konsekrowanego uzyskiwał sukcesy dzięki kierowaniu się przykładem własnego życia.
Gdy po wybuchu wojny domowej w Hiszpanii rozpoczęły się prześladowania katolików i 20 lipca 1936 r. bojownicy Iberyjskiej Federacji Anarchistycznej spalili klasztor w Granollers ukrył się u przyjaciół. Zatrzymany został razem z współbratem Michałem Remónem Salvadorem i za cenę życia odmówił apostazji. Rozstrzelani pod wieczór 3 sierpnia w Samalus.
Proces informacyjny odbył się w Barcelonie w latach 1953–1961. Beatyfikowany w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w "dies natalis" (3 sierpnia), a także w grupie męczenników 22 września.

</doc>
<doc id="2959900" url="https://pl.wikipedia.org/wiki?curid=2959900" title="Alfonso López López">
Alfonso López López



</doc>
<doc id="2959903" url="https://pl.wikipedia.org/wiki?curid=2959903" title="Mleczaj obrzeżony">
Mleczaj obrzeżony



</doc>
<doc id="2959904" url="https://pl.wikipedia.org/wiki?curid=2959904" title="Arthur Posnansky">
Arthur Posnansky

Arthur Posnansky (ur. 13 kwietnia 1873 w Wiedniu, zm. 1946 w La Paz) – boliwijski naukowiec, archeolog i historyk.
Życie.
Urodzony 13 kwietnia 1873 roku w Wiedniu w Cesarstwie Austro-Węgierskim, w rodzinie o polskich korzeniach. Studiował w Akademii Cesarsko-Królewskiej w Puli w latach 1891–1896. Służył w austro-węgierskiej marynarce wojennej jako inżynier marynarki w stopniu porucznika. W 1896 roku wyemigrował do Ameryki Południowej, gdzie w latach 1899–1903 zajmował się (w Boliwii i Brazylii) badaniami Amazonii. Brał udział w wojnie po stronie Boliwii i wyróżnił się jako kapitan floty. Po zakończeniu działań wojennych został uznany bohaterem narodowym. 
W 1903 roku został dyrektorem Muzeum Narodowego Boliwii. Był założycielem Towarzystwa Archeologicznego i Instytutu Folkloru Boliwii. Wykładał w szkołach w Europie i Stanach Zjednoczonych. Był członkiem wielu towarzystw naukowych na całym świecie (np. Towarzystwa Geograficznego w Rio de Janeiro, Towarzystwa Antropologicznego w Berlinie). Zmarł w 1946 roku w La Paz.
Stał się znany ze względu na badania nad cywilizacją Mezoameryki na terenie starożytnego miasta Tiahuanaco. Wskazał, że kultura Tiahuanaco rozwinęła się między 1500 a 1400 r.p.n.e. i zniknęła w latach pomiędzy 1100 i 1200 naszej ery. Wiek Tiahuanaco Posnansky oszacował na 12 000 lat, wskazując że było ono zamieszkane przez przodków Indian – lud Ajmara, po którym pojawiła się późniejsza cywilizacja Inków.
Odznaczony szwedzkimi krzyżami: kawalerskim Orderu Gwiazdy Polarnej i komandorskim Orderu Wazów.
Prace.
Spuścizna naukowa Posnansky’ego obejmuje dziesiątki publikacji. Jego pierwszą wydaną książką była praca "Die Osterinsel und ihre prähistorischen Monumente", która ukazała się w Puli w 1895 roku, ostatnią "Boliwia, Estados Unidos y la Era Atomica", 1945.

</doc>
<doc id="2959906" url="https://pl.wikipedia.org/wiki?curid=2959906" title="Artur Poznański">
Artur Poznański



</doc>
<doc id="2959908" url="https://pl.wikipedia.org/wiki?curid=2959908" title="Mleczaj przyćmiony">
Mleczaj przyćmiony



</doc>
<doc id="2959910" url="https://pl.wikipedia.org/wiki?curid=2959910" title="Hans-Jürgen Fritz">
Hans-Jürgen Fritz

Hans-Jürgen Fritz (ur. 2 czerwca 1941) – wschodnioniemiecki żużlowiec.
Kariera.
Sześciokrotny medalista indywidualnych mistrzostw NRD: trzykrotnie złoty (1970, 1971, 1972), dwukrotnie srebrny (1965, 1974) oraz brązowy (1964). Siedmiokrotny złoty medalista drużynowych mistrzostw NRD (1967, 1968, 1972, 1973, 1974, 1977, 1978).
Uczestnik finału światowego indywidualnych mistrzostw świata (Wrocław 1970 – XII miejsce). Wielokrotny reprezentant NRD w eliminacjach drużynowych mistrzostw świata.
Zdobywca III miejsca w turnieju o Zlatą Přilbę w Pardubicach (1971). Zdobywca II miejsca w memoriale Zbigniewa Raniszewskiego (Bydgoszcz 1971).

</doc>
<doc id="2959912" url="https://pl.wikipedia.org/wiki?curid=2959912" title="Codex Grandior">
Codex Grandior

Codex Grandior (z łac. Kodeks Większy) – zaginiony, jednotomowy kodeks Pisma Świętego wykonany na zlecenie Kasjodora, napisany po łacinie w VI wieku n.e. Kodeks ten powstał na podstawie trzech tekstów Pisma Świętego. Stanowił on podstawę do napisania Kodeksu Amiatyńskiego. Codex Grandior był jednym z pierwszych łacińskich egzemplarzy Pisma Świętego w jednym tomie.
Codex Grandior był jedną z co najmniej trzech wersji Biblii łacińskiej, które polecono sporządzić skrybom z klasztoru w Vivarium. Prawdopodobnie około 583 roku, wkrótce po śmierci Kasjodora, kodeks został przeniesiony do biblioteki na Lateranie w Rzymie. W 678 roku został zabrany z Rzymu przez anglosaskiego opata Ceolfryda na Wyspy Brytyjskie do kierowanych przez niego dwóch klasztorów — Wearmouth i Jarrow, znajdujących się na terenie dzisiejszej Nortumbrii. Posłużył tam za podstawę do sporządzenia Kodeksu Amiatyńskiego. Dziś Codex Grandior uważa się za zaginiony.

</doc>
<doc id="2959917" url="https://pl.wikipedia.org/wiki?curid=2959917" title="Ricky Kling">
Ricky Kling

Ricky Kling (ur. 2 czerwca 1987 w Malilli) – szwedzki żużlowiec.
Dwukrotny medalista młodzieżowych indywidualnych mistrzostw Szwecji: złoty (2008) oraz brązowy (2007). Dwukrotny medalista drużynowych mistrzostw świata: srebrny (Rybnik 2006) oraz brązowy (Holsted 2008).
Dwukrotny finalista indywidualnych mistrzostw Europy juniorów (Mšeno 2005 – V miejsce, Goričan 2006 – VI miejsce). Dwukrotny finalista indywidualnych mistrzostw świata juniorów (Terenzano 2006 – IX miejsce, Ostrów Wielkopolski 2007 – XIV miejsce). Finalista indywidualnych mistrzostw Europy (Równe 2011 – XII miejsce). 
Uczestnik turnieju o Grand Prix Szwecji (2009 – jako rezerwowy).
Poza startami w lidze szwedzkiej, startował również w lidze polskiej, w barwach klubów Ostrovia Ostrów Wielkopolski (2006), Falubaz Zielona Góra (2007–2008), ROW Rybnik (2009) oraz Kolejarz Opole (2010–2011), jak również w lidze brytyjskiej, w klubach z Oksfordu (2007), Lakeside (2007–2008), Eastbourne (2009–2010), Belle Vue (2011), Poole (2012) oraz Plymouth (2013).

</doc>
<doc id="2959921" url="https://pl.wikipedia.org/wiki?curid=2959921" title="Tour de France 1910">
Tour de France 1910

8. Tour de France rozpoczął się 3 lipca, a zakończył 31 lipca 1910 roku w Paryżu. Wystartowało 110 zawodników, ukończyło 41. Zwyciężył Francuz Octave Lapize.
W 1910 roku, podobnie jak w pięciu poprzednich wyścigach postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył Octave Lapize, który tym samym został zwycięzcą ósmej edycji Tour de France. 
W Tour de France 1910 po raz pierwszy w historii kolarze musieli pokonywać górskie przełęcze w Pirenejach, wspinając się po raz pierwszy m.in. na Col du Tourmalet (2115 m n.p.m.), na którym jako pierwszy zameldował się późniejszy zwycięzca Octave Lapize.

</doc>
<doc id="2959925" url="https://pl.wikipedia.org/wiki?curid=2959925" title="Lejkówka czerwonawa">
Lejkówka czerwonawa

Lejkówka czerwonawa ("Bonomyces sinopicus" (Fr.) Vizzini) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Bonomyces, Pseudoclitocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1818 r. Elias Fries nadając mu nazwę "Agaricus sinoppicus". W 1871 r. Paul Kummer przeniósł go do rodzaju "Clitocybe" nadając mu nazwę "Clitocybe sinopica", i pod taką nazwą gatunek ten znany był w Polsce. Obecną, uznaną przez Index Fungorum nazwę nadał mu w 2014 r. Alfredo Vizzini przenosząc go do rodzaju "Bonomyces".
Synonimy naukowe:
Nazwę polską podał Władysław Wojewoda w 2000 r. Po przeniesieniu gatunku do rodzaju "Bonomyces" obecnie nazwa polska jest już niespójna z nazwą naukową.
Morfologia.
Średnica 3–9 cm, kształt młodych owocników łukowaty, później płaski, u starszych lejkowato wklęsły. Powierzchnia gładka, matowa, niehigrofaniczna, u młodych owocników czerwonobrązowa, u starszych wypłowiała, brązowa lub ochrowopomarańczowa. Brzeg gładki, u młodych owocników słabo podwinięty, szybko wyprostowany i pofalowany.
Szerokie, słabo zbiegające, początkowo białawe, potem żółtoochrowe.
Wysokość 3–6 cm, grubość 0,5–1,5 cm. Powierzchnia gładka, podłużnie włóknista, tej samej barwy co kapelusz. Jest pełny, u podstawy wyrastają białawe sznury grzybni.
U młodych owocników białawy, u starszych brązowawy. Ma stęchły zapach i mączny smak.
Biały. Zarodniki szeroko elipsoidalne o rozmiarach 6–8 × 3–4 μm.
Występowanie.
Opisano występowanie lejkówki czerwonawej w Ameryce Północnej, Środkowej, Europie i Japonii. W Polsce jest dość częsta.
Występuje w lasach iglastych i na ich obrzeżach, w zaroślach, na obrzeżach dróg, w trawnikach, na wypaleniskach. Rośnie na trawie, wśród mchów lub na nagiej ziemi. Pojawia się wcześnie, czasami nawet w kwietniu, główny okres występowania to miesiące maj i czerwiec, ale czasami występuje do października.
Znaczenie.
Saprotrof. Jest grzybem jadalnym, jednak odradza się jego zbieranie w celach spożywczych, gdyż łatwo go pomylić z innymi, niejadalnymi, a nawet trującymi lejkówkami.

</doc>
<doc id="2959934" url="https://pl.wikipedia.org/wiki?curid=2959934" title="Kaz (serial telewizyjny)">
Kaz (serial telewizyjny)

Kaz (ang. "Kaz") – amerykański serial kryminalny z roku 1978.
Krótki opis.
Głównym bohaterem serialu jest Martin „Kaz” Kazinsky, prawnik polskiego pochodzenia, były złodziej, który dostaje w życiu drugą szansę. Odtwórca tytułowej roli, Ron Leibman, otrzymał za nią nagrodę Primetime Emmy w 1979. Serial był emitowany w polskiej telewizji w latach 80.
Obsada.
W mniejszych rolach i epizodach wystąpili m.in.: Mitchell Group, Erik Kilpatrick, Nicholas Pryor, David Wilson, Bruce French, Peter Horton, Linda Lavin, Robert Loggia, Earl Montgomery, Stephen Powers, John Randolph, James Sloyan, O.W. Tuthill, Alley Mills.

</doc>
<doc id="2959940" url="https://pl.wikipedia.org/wiki?curid=2959940" title="Marcel Helfer">
Marcel Helfer

Marcel Helfer (ur. 4 czerwca 1991) – niemiecki żużlowiec.
Dwukrotny srebrny medalista młodzieżowych indywidualnych mistrzostw Niemiec (2010, 2012). Zdobywca II miejsca w Pucharze Europy młodzików na torze trawiastym (2005). Finalista drużynowych mistrzostw Europy juniorów (Landshut 2012 – IV miejsce).

</doc>
<doc id="2959944" url="https://pl.wikipedia.org/wiki?curid=2959944" title="Madonna z Dzieciątkiem i świętymi Martyną i Agnieszką">
Madonna z Dzieciątkiem i świętymi Martyną i Agnieszką

Madonna z Dzieciątkiem i świętymi Martyną i Agnieszką – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco.
W 1597 roku El Greco otrzymał zlecenie na wykonanie kilku obrazów dla nowo wybudowanej kaplicy w Toledo, poświęconej św. Józefa. Zleceniodawcą był profesor teologii na uniwersytecie w Toledo Martin Ramirez. 9 września artysta podpisał kontrakt na wykonanie trzech ołtarzy do dnia sierpniowego święta Matki Boskiej. Umowa bardzo szczegółowo określała zakres zlecenia: obraz do głównego ołtarza miał przedstawiać św. Józefa, nad nim miała znajdować się scena "Ukoronowania Marii", a po jej bokach wizerunki dwóch innych świętych. Dodatkowo El Greco miał wykonać z rzeźbionego drewna ramy, pokryte złoceniami. Po namalowaniu dwóch pierwszych obrazów "Święty Józef z Dzieciątkiem Jezus" i "Koronacja Matki Boskiej" artysta stworzył dwa kolejne do naw bocznych pt. "Święty Marcin i żebrak" oraz "Madonnę z Dzieciątkiem i świętymi".
Opis obrazu.
Tradycyjnie El Greco dzieli kompozycję na dwie części: niebiańską i ziemską. W tej pierwszej przedstawia Madonnę z Dzieciątkiem w towarzystwie aniołów. Zarysy ich postaci są niewyraźne, rozmyte co daje efekt widzianych postaci we śnie. Realności nadają jedynie wyraziste barwy – błękity, czerwienie i zielonawe złota. Wokół twarzy Marii o bardzo hiszpańskich rysach, skupione są główki aniołków wyglądające jak białe kulki będące częścią chmury na której siedzi Madonna.W dolnej części równie nierealistycznie przedstawione zostały dwie święte: Święta Martyna i Święta Agnieszka. Ich postacie są wypukłe, nienaturalnie wydłużone zwłaszcza ich szyje. Być może taki sposób ujęcia El Greco zaczerpną od włoskiego malarza Parmigianina o którym powiedział "(...) najwyraźniej przyszedł na świat jedynie po to, aby poprzez swoje szkice i rysunki pokazać, co to jest smukłość i wdzięk postaci" By móc zidentyfikować przedstawione niewiasty artysta umieścił atrybuty świętych; po prawej stronie z oczami skierowanymi ku dołowi, z barankiem na rękach stoi święta Agnieszka, a po lewej stronie z głową podniesioną ku niebu, z lwem u kolan stoi święta Martyna.
Do 1906 roku obraz znajdował się w kaplicy w Toledo. Został sprzedany amerykańskiemu milionerowi A. B. Widenerowi, a następnie trafił do kolekcji National Gallery of Art w Waszyngtonie.

</doc>
<doc id="2959945" url="https://pl.wikipedia.org/wiki?curid=2959945" title="Martin Mandre">
Martin Mandre

Martin Mandre (ur. 31 maja 1977 w Tallinnie) – estoński żużlowiec.
Dwukrotny medalista indywidualnych mistrzostw Estonii: srebrny (1996) oraz brązowy (1995). Dwukrotny złoty medalista indywidualnych mistrzostw Estonii młodzików w klasie 125 ccm (1992, 1993). Trzykrotny złoty medalista indywidualnych mistrzostw Estonii na długim torze w klasie 125 ccm (1992, 1993, 1994).

</doc>
<doc id="2959947" url="https://pl.wikipedia.org/wiki?curid=2959947" title="Lejkówka dwubarwna">
Lejkówka dwubarwna

Lejkówka dwubarwna ("Clitocybe metachroa" (Fr.) P. Kumm.) – gatunek grzybów z rzędu pieczarkowcow ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Fries nadając mu nazwę "Agaricus metachrous". Obecną, uznaną przez Index Fungorum nazwę nadał mu w 1871 r. P. Kumm., przenosząc go do rodzaju "Clitocybe". Niektóre synonimy naukowe:
Nazwę polską podał Stanisław Chełchowski w 1898 r.
Morfologia.
Średnica 3–6 cm, u młodych okazów wysoki, płasko-wypukły z nieco wklęsłym środkiem, u starszych płaski z charakterystycznym pępkowato-wklęsłym środkiem i pofalowanymi brzegami. Powierzchnia naga. Jest silnie higrofaniczny. Podczas suchej pogody jest jedwabiście błyszczący i ma kolor od białawego do szarego z ciemniejszym środkiem, podczas wilgotnej jest tłusto połyskujący i ma kolor brązowawy lub mięsnobrązowy, a jego brzeg jest prześwitująco żłobkowany.
Szerokie i nieco zbiegające na trzon. Początkowo są brudnokremowe, później szarobrązowe. Ostrza blaszek równe.
Wysokość 3–6 cm, grubość 0,3–0,7 cm, walcowaty lub spłaszczony, sprężysty, czasami wygięty lub skręcony. Początkowo pełny, z czasem pusty. Powierzchnia włóknista, kolor białokremowy, u podstawy szarobrązowy i pilśniowaty.
Cienki, białawy. Smak i zapach grzybowy.
Występowanie i siedlisko.
Opisano występowanie tego gatunku w Ameryce Północnej i Europie. W polskim piśmiennictwie naukowym znany z licznych stanowisk, jego rozprzestrzenienie i częstość występowania na terenie kraju nie są jednak dokładnie znane.
Rośnie na ziemi w różnego typu lasach, w zaroślach, parkach. Rośnie na trawie, wśród mchów i opadłych liści, na nagiej ziemi. Najczęściej spotykany pod jodłami i sosnami. Owocniki wytwarza od sierpnia do października.
Znaczenie.
Saprotrof. Grzyb trujący. Jak wiele lejkówek powoduje zatrucia muskarynowe.

</doc>
<doc id="2959948" url="https://pl.wikipedia.org/wiki?curid=2959948" title="Boris Rotenberg (piłkarz)">
Boris Rotenberg (piłkarz)

Boris Rotenberg, (ros. Борис Борисович Ротенберг; ur. 19 maja 1986) – rosyjski piłkarz, reprezentant Finlandii
Syn Borisa (przedsiębiorca), bratanek Arkadija, brat Romana (piłkarza), kuzyn Pawła.

</doc>
<doc id="2959950" url="https://pl.wikipedia.org/wiki?curid=2959950" title="Clitocybe metachroa">
Clitocybe metachroa



</doc>
<doc id="2959952" url="https://pl.wikipedia.org/wiki?curid=2959952" title="Towarzystwo Harmonia w Poznaniu">
Towarzystwo Harmonia w Poznaniu

Towarzystwo Harmonia - towarzystwo artystyczne założone w Poznaniu przez Maksymiliana Brauna w 1848. Działało do 1852.
Towarzystwo miało na celu propagowanie polskości, głównie poprzez krzewienie polskiej kultury muzycznej (początkowo wyłącznie kościelnej). Organizacja posiadała trzy wydziały: dramatyczny, plastyczny i muzyczny, a także chór amatorski, którym dyrygował Teofil Klonowski. Śpiew w języku polskim w był tolerowany przez niektóre, bardziej otwarte, niemieckie organizacje muzyczne w Poznaniu w tych latach, ale celem Harmonii było szersze podejście - śpiewanie pieśni polskich, ratowanie kultury rodzimej i propagowanie dorobku twórców polskich. Po likwidacji Towarzystwa, kontynuatorem jego celów było Towarzystwo Czeladzi Katolickiej (od 1860, pod dyrekcją Teofila Klonowskiego).
W latach 1869 (od grudnia)-1872 działało w Poznaniu Towarzystwo Centralne Harmonia, powstałe z inicjatywy Bolesława Dembińskiego i jego brata Macieja. Obejmowało (poprzez filie) teren całej Wielkopolski. W 1872 liczyło 665 członków (40 filii). 17 lipca 1871 odbył się w Poznaniu pierwszy ogólny zjazd śpiewaków polskich. Towarzystwo, oprócz celów kulturalnych, posiadało cele polityczne, co nie umykało obserwującym tę organizację władzom niemieckim (m.in. Bolesława Dembińskiego skazano na 10 talarów grzywny lub więzienie za niedopełnienie pewnych spraw formalnych).

</doc>
<doc id="2959955" url="https://pl.wikipedia.org/wiki?curid=2959955" title="Towarzystwo Centralne Harmonia">
Towarzystwo Centralne Harmonia



</doc>
<doc id="2959958" url="https://pl.wikipedia.org/wiki?curid=2959958" title="17 Eskadra Lotnicza">
17 Eskadra Lotnicza



</doc>
<doc id="2959959" url="https://pl.wikipedia.org/wiki?curid=2959959" title="Richard Hellsén">
Richard Hellsén

Richard Hellsén (ur. 1 czerwca 1951 w Sztokholmie) – szwedzki żużlowiec.
Srebrny medalista młodzieżowych indywidualnych mistrzostw Szwecji (Avesta 1973). Wielokrotny finalista indywidualnych mistrzostw Szwecji (najlepszy wynik: Eskilstuna 1982 – IV miejsce). Trzykrotny złoty medalista mistrzostw Szwecji w parach (1979, 1981, 1982). Pięciokrotny złoty medalista drużynowych mistrzostw Szwecji (1974, 1978, 1979, 1981, 1982).
Finalista mistrzostw świata par (Krško 1980 – IV miejsce). Wielokrotny reprezentant Szwecji w eliminacjach drużynowych mistrzostw świata oraz indywidualnych mistrzostw świata (najlepszy wynik: Fjelsted 1982 – VIII miejsce w finale skandynawskim).
Startował w ligach szwedzkiej i brytyjskiej, w tej drugiej w barwach klubów z King’s Lynn (1973, 1976–1985), Oksfordu (1975), White City (1976), Swindon (1986–1988), Long Eaton (1989, 1990, 1992–1995), Peterborough (1991), Hackney (1991) oraz Milton Keynes (1992).

</doc>
<doc id="2959960" url="https://pl.wikipedia.org/wiki?curid=2959960" title="Richard Hellsen">
Richard Hellsen



</doc>
<doc id="2959972" url="https://pl.wikipedia.org/wiki?curid=2959972" title="Arnold Sjöstrand">
Arnold Sjöstrand

Nils Arnold Sjöstrand (ur. 30 czerwca 1903 w Sundbybergu, zm. 1 lutego 1955 w Malmö) – szwedzki aktor i reżyser filmowy. Na przestrzeni lat 1931–1952 wystąpił w 33 produkcjach.

</doc>
<doc id="2959975" url="https://pl.wikipedia.org/wiki?curid=2959975" title="Związek Polski Demokratyczny na Białej Rusi">
Związek Polski Demokratyczny na Białej Rusi

Związek Polski Demokratyczny na Białej Rusi – polska partia polityczna o charakterze demokratycznym i liberalnym, działająca od 1907 roku we wschodniej części ziem zabranych; podejmowała wysiłki w kierunku demokratyzacji ustroju politycznego i gospodarczego oraz zakładała ograniczoną reformę rolną, dopuszczającąc przymusowy wykup wielkich majątków ziemskich celem przekazania ziemi chłopom.
Okoliczności powstania.
W wyniku rewolucji 1905 roku w Imperium Rosyjskim wprowadzony został szereg reform zwiększających zakres swobód jego mieszkańców, m.in. w dziedzinie zrzeszania się, wolności wyznania i działalności politycznej, a także znoszących ograniczenia narodowe. Jedną z grup, które uzyskały nowe prawa, byli Polacy zamieszkujący ziemie zabrane. Najważniejszymi dokumentami prawnymi umożliwiającymi im działalność społeczno-polityczną były ukazy carskie z 12 grudnia 1904, 17 kwietnia 1905 i 17 października 1905 roku (tzw. "manifest październikowy") oraz rozporządzenie Komitetu Ministrów z 1 maja 1905 roku "O sposobie wykonania punktu 7 Ukazu z 12 grudnia 1904 roku w dziewięciu zachodnich guberniach". We wschodniej części ziem zabranych obecni byli nieliczni działacze narodowości polskiej będący zwolennikami kierunków liberalnych. Niektórzy z nich wstąpili do partii ogólnorosyjskich, np. Aleksander Lednicki z Mińszczyzny, Gustaw Wykowski z Mohylewszczyzny i Franciszek Drucki-Lubecki z Pińska brali udział w pracach Partii Konstytucyjno-Demokratycznej. Zdecydowana większość polskich zwolenników liberalizmu z ziem zabranych uważała jednak program gospodarczy tej partii za zbyt radykalny. Szczególnie negatywnie odnosili się do jej propozycji wywłaszczania wielkich majątków ziemskich. W związku z tym część z nich usiłowała założyć własną partię polityczną.
Historia.
Z inicjatywą utworzenia Związku Polskiego Demokratycznego na Białej Rusi wystąpili polscy liberałowie ze wschodniej części ziem zabranych, którzy dążyli do nawiązania braterskich stosunków z ludem. Zjazd organizacyjny partii odbył się 17 czerwca 1907 roku w Mińsku. Wybrano na nim tymczasowy komitet główny, w którego skład weszli: Konstanty Demidowicz-Demidecki, Konstanty Gordziałkowski, Włodzimierz Nitosławski, Mirosław Obiezierski, Jerzy Osmołowski i Aleksander Rożnowski. Uchwalono również rezolucję, zgodnie z którą podstawowym celem partii była "praca nad kulturalnym podniesieniem i społeczno-ekonomicznym dobrobytem wszystkich obywateli Białej Rusi bez różnicy narodowości, klas i wyznań". Rezolucja została podana do wiadomości publicznej 5 sierpnia 1907 roku.
Założyciele Związku byli działaczami znanymi w swoich środowiskach. Podejmowali wysiłki, aby zdobyć poparcie przede wszystkim wśród grup dążących do demokratyzacji stosunków społecznych i ekonomicznych, w tym wśród Żydów. Panowało wśród nich przekonanie, że będzie to zadaniem trudnym. Jeden z propagatorów partii, Witold Żukowski, pisał, że nie ma sensu zakładanie ugrupowania, którego celem nie będzie zdobycie poparcia szerokich mas, ponieważ minął już czas decydowania o sprawach politycznych przez wąskie grupy społeczne. Polacy, będący w znacznej części wielkimi właścicielami ziemskimi, mieli ograniczone możliwości w tym zakresie.
Program.
W ogłoszonej przez Związek odezwie programowej otwarcie zadeklarowano jego polski charakter, opowiedziano się za autonomią Królestwa Polskiego w ramach Imperium Rosyjskiego oraz równouprawnieniem Polaków na ziemiach zabranych. Jednocześnie zamierzano popierać rozwój zarówno oświaty polskiej, jak i białoruskiej oraz ukraińskiej. Postulowano wprowadzenie wolnych, równych, tajnych i proporcjonalnych wyborów oraz utworzenie samorządu lokalnego. W kwestii rolnej zamierzano poprawić warunki życia chłopów poprzez zalecaną intensyfikację produkcji, komasację gruntów i regulację serwitutów. Zdecydowano się na częściowe poświęcenie interesów ziemiach w celu zaspokojenia oczekiwań włościan. Dopuszczano możliwość przymusowego wykupywania wielkich majątków ziemskich na potrzeby miejscowych chłopów. Wyłączano jednak z takiej możliwości „majątki kulturalne” oraz te, które uprawiane były przy pomocy własnego inwentarza.
Odbiór społeczny.
Związek Polski Demokratyczny na Białej Rusi nie zdobył szerszego poparcia ze strony Polaków z ziem zabranych. Zdaniem J. Sawickiego, był on jedynie namiastką stronnictwa politycznego. Tym niemniej, mimo liberalnego programu, spotkał się z pozytywnym przyjęciem ze strony zwolenników Narodowej Demokracji. Związany z nią publicysta Włodzimierz Dworzaczek wyrażał się o partii przychylnie, chwaląc ją za jednoznaczność przyjętego programu i zbieżność z niektórymi postulatami endecji. Publicysta wydawanego w Kijowie tygodnika „Kresy”, który posługiwał się pseudonimem "Boruta", pisał, że Związek jest antytezą Stronnictwa Krajowego Litwy i Białorusi.

</doc>
<doc id="2959980" url="https://pl.wikipedia.org/wiki?curid=2959980" title="Konflikt w Somalii">
Konflikt w Somalii



</doc>
<doc id="2959981" url="https://pl.wikipedia.org/wiki?curid=2959981" title="DGA">
DGA

DGA S.A. – polska grupa inwestycyjno-konsultingowa z siedzibą w Poznaniu, od 20 kwietnia 2004 roku notowana jest na warszawskiej Giełdzie Papierów Wartościowych. 
Opis.
DGA SA jest grupą doradczo-inwestycyjną.Oferuje kompleksowe usługi w zakresie: projektów unijnych (kreowanie, pozyskiwanie i zarządzanie); usług szkoleniowo-doradczych związanych z rynkiem pracy, doradztwa gospodarczego, zarządczego, finansowego; usług audytorskich, księgowych i prawnych; zarządzania zasobami ludzkimi oraz specjalistycznych szkoleń, restrukturyzacji i sanacji przedsiębiorstw. 
Jako inwestor DGA SA zaangażowana jest w kilka projektów internetowych, wśród których znajduje się portal zakupów grupowych Fastdeal.pl, platforma sprzedaży audiobooków Audiobook.pl oraz Audeo.pl, pierwszy w Polsce portal poświęcony wydawaniu audiobooków na zasadach crowdfundingu Kolekti.pl, platforma pracy zdalnej dla uczniów i studentów inclick.pl, jak również w inne inwestycje jak sieć restauracji i klubów muzycznych R&amp;C Union SA. 
Do Grupy Kapitałowej DGA należą (stan na luty 2023):
Historia.
Historia DGA rozpoczęła się 22 stycznia 1990 roku – jako Spółki Usług Finansowo-Prawnych BONUS s.c. Na przestrzeni 6 kolejnych lat firma dynamicznie się rozwijała, rozpoczęła realizację pierwszych wielomilionowych projektów, zmieniała formy prawne. Od 1996 roku działała jako Doradztwo Gospodarcze DGA SA, a od września 2010 roku pod obecną nazwą DGA SA. Kamienie milowe w historii DGA:

</doc>
<doc id="2959982" url="https://pl.wikipedia.org/wiki?curid=2959982" title="Rongo-rongo">
Rongo-rongo



</doc>
<doc id="2959985" url="https://pl.wikipedia.org/wiki?curid=2959985" title="Phags-pa">
Phags-pa



</doc>
<doc id="2959986" url="https://pl.wikipedia.org/wiki?curid=2959986" title="Bacerac">
Bacerac

Bacerac – miasto w północno-wschodniej części meksykańskiego stanu Sonora, siedziba władz gminy Bacerac. Miasto jest położone w głębokiej dolinie na wysokości 1027 m n.p.m., w górach Sierra Madre Zachodnia. Z Bacerac leży około 100 km do granicy z Arizoną oraz około 300 km na północny wschód od stolicy stanu Hermosillo. W 2010 roku ludność miasteczka liczyła 1467 mieszkańców. Miasteczko założył prawnik i hiszpański jezuita Cristobal Garcia w 1645 roku.

</doc>
<doc id="2959987" url="https://pl.wikipedia.org/wiki?curid=2959987" title="Rozmowy z Aniołami">
Rozmowy z Aniołami

Rozmowy z Aniołami to zapiski nauk duchowych, które podczas II wojny światowej otrzymało czworo węgierskich przyjaciół. Przez siedemnaście miesięcy między czerwcem 1943 a listopadem 1944 Hanna Dallos przekazywała słowa, które nie pochodziły od niej samej. Słowa te zostały zapisane przez Gittę Mallasz i Lili Strausz. Troje z przyjaciół miało żydowskie pochodzenie. Jedyna ocalała, Gitta Mallasz uciekła w 1960 do Francji i przetłumaczyła zapiski na język francuski. Książka po raz pierwszy ukazała się we Francji w 1976, po raz kolejny w 1990. Osiągnęła wielki sukces wydawniczy i jest często cytowana, aby zilustrować zainteresowanie aniołami we współczesnej literaturze duchowej i ezoterycznej. Została przetłumaczona na 20 języków.
Rys historyczny.
Przez 17 miesięcy na Węgrzech podczas II wojny światowej czworo węgierskich przyjaciół (Gitta Mallasz, Lili Strausz, Hanna Dallos i jej mąż Józef Kreutzer) otrzymywali słowa nauki, które pochodziły z „drugiej strony” − od wewnętrznego przewodnika czy też anioła. Gitta Mallasz została wychowana w rodzinie katolickiej, reszta przyjaciół była pochodzenia żydowskiego i nie odebrała żadnego szczególnego wychowania religijnego.
Żydzi nie byli chronieni przez reżim Horthy, ale nie byli też prześladowani. Rosła jednak atmosfera zagrożenia. Sytuacja stała się zatrważająca, kiedy w marcu 1944 Niemcy wkroczyli na Węgry. Zaczęły się deportacje zorganizowane przez Eichmanna. Początkowo objęły prowincję, potem powstało getto w Budapeszcie. Z tego powodu z 825 000 Żydów mieszkających na Węgrzech, mniej niż jedna trzecia przeżyła Shoah.
W 1943 czworo przyjaciół zamieszkało w małym domku wynajętym przez Hannę i Józefa w Budaliget pod Budapesztem. Tam próbowali odnaleźć wewnętrzny spokój. Podczas cotygodniowych spotkań zadawali sobie pytania na temat bieżącej sytuacji i spisywali własne przemyślenia. 25 czerwca 1943 roku, kiedy Gitta dzieli się z Hanną swoimi przemyśleniami, Hanna jej przerywa: «Uważaj! To już nie ja mówię», co oznacza początek pierwszego z 88 cotygodniowych spotkań, które składają się na "Rozmowy z Aniołami."
Tylko pierwsze 40 z nich mają miejsce w Budaliget. Po inwazji wojsk niemieckich na Węgry − 19 marca 1944 Józef i Hanna przenoszą się do Pesztu, do mieszkania rodziców Hanny, którzy uciekli do Anglii. Mają nadzieję, że będą tam bezpieczni, bo w Budapeszcie prześladowania się jeszcze nie zaczęły. Na próżno. Józef zostaje deportowany 3 czerwca 1944 i już nigdy nie powraca.
Gitta stara się uratować swoje przyjaciółki przed gettem. Kiedy otrzymuje propozycję objęcia dowództwa szwalni koszul wojskowych, założonej przez jednego z przyjaciół − katolickiego księdza, ojca Klindę, aby uratować Żydów, przyjmuje propozycję pod warunkiem, że do zamkniętej już listy pracownic zostaną dołączone nazwiska Lili i Hanny. Szwalnia zostaje założona w dawnym klasztorze Saint Catherine (Katalin) w dzielnicy willowej Budy. Przyjaciółki wprowadzają się tam w połowie czerwca. Gitta zajmuje domek w ogrodzie, w którym otrzymują ostatnie nauki.
Strzałokrzyżowcy (faszystowska partia Węgier) odkrywają prawdziwy powód istnienia szwalni. 2 grudnia 1944 atakują Katalin. Prawie wszystkim pracownicom udaje się uciec. Pozostaje trzynaście, wśród nich Hanna i Lili, które decydują się pozostać, by ratować Gittę. Są przekonane, że to ona ma żyć, aby przekazać nauki duchowe światu. Hanna i Lili zostają przetransportowane do Ravensbrück. Tylko jedna z deportowanych − Eva Langley - Danos powróciła. W "Ostatnim transporcie" opowiada o powolnej agonii kobiet stłoczonych w wagonach podczas niekończącego się przejazdu pomiędzy dwoma obozami. Józef zginął w tym samym czasie w obozie na Węgrzech. Gitta pozostała sama ze swoimi czarnymi brulionami. Po piętnastu latach życia w reżimie komunistycznym osiedliła się w 1960 roku we Francji i aż do swojej śmierci w 1992 pracowała nad tłumaczeniami i rozpowszechnianiem "Rozmów z Aniołami".
Uczestnicy.
Hanna, Gitta, Józef i Lili.
Gitta Mallasz była córką wysokiego rangą oficera armii węgierskiej. Była osobą niezależną i śmiałą. W latach młodości została mistrzynią Węgier w pływaniu ciesząc się narodową sławą, później odrzuciła te pochlebstwa i „zdegustowana sportem” powróciła do kariery artystycznej. Hanna Dallos, którą poznała w Szkole Sztuki Użytkowej w Budapeszcie i z którą była bardzo blisko związana pomogła jej wrócić do grafiki.
Hanna pozostawała bez wątpienia duszą całej grupy. Poślubiła przyjaciela z dzieciństwa Józefa Kreutzera mężczyznę bardzo powściągliwego. We trójkę prowadzili studio graficzne.
W czasach fascynacji sportem Gitta Mallasz poznała Lili Strausz. Terapia ruchem nie była modna w owych czasach. Jako ostatnie dziecko w licznej rodzinie Lili bardzo cierpiała w dzieciństwie z powodu braku miłości, co odcisnęło głębokie piętno na jej życiu.
Aniołowie.
Na początku rozmowy Hanna zdołała jedynie ostrzec Gittę: «To nie ja będę do ciebie przemawiać», a Gitta «oznajmia: Słyszę głos Hanny, ale jestem przekonana, że to nie ona mówi: jej głos stał się rodzajem instrumentu». Gitta później precyzuje: «Hanna nigdy nie była w transie, nie popadała w jakiś szczególny stan, ani nie miała zamkniętych oczu podczas rozmów». Na początku książki słowo „Anioł” pojawia się często w komentarzach Gitty, ale rzadziej w samym tekście.
Gitta zdefiniowała Anioła jako swój „odpowiednik światła” odnosząc się do słów jakie usłyszała: «Jesteś stworzona na moje podobieństwo, tylko jesteś bardziej gęsta» Czytając dialogi dowiadujemy się, że każdy ma „swojego Anioła”. Anioł Lili − «ten, który pomaga» wypowiada się delikatnie. Anioł Gitty «ten, który promieniuje» wydaje się dużo bardziej surowy.
W Budapeszcie, gdy rozpoczęły się masowe deportacje Żydów „instrukcje Aniołów” ustąpiły miejsca Chórowi «Aniołów(…) który był silniejszy, nieskończenie bardziej odległy». Gitta wyjaśnia, że Aniołowie zawsze z wielką przenikliwością widzieli co dzieje się w sercach czwórki przyjaciół, mieli nastawienie do walki, a ich naukom towarzyszyły wizje. Lecz przyznaje również, że natura anioła jest trudna do uchwycenia, bo w jednym momencie jest bardzo blisko człowieka, a w kolejnej sekundzie znajduje się w obszarze niedostępnym. Kiedy Lili pyta swojego przewodnika, co jest duszą, on jej odpowiada: «Wszystko jest ciałem. T, co dla ciebie jest nieuchwytną duszą, dla mnie jest grubym murem».
Gitta przywołuje prawo, które łączy Anioły z ludźmi: prawo wzajemności. Opowiada, że kiedy doświadczali grozy eksterminacji rasowej, Aniołowie byli równie zrozpaczeni jak czworo przyjaciół: «Nasze cztery drogi stały się Jedną. Z wami giniemy − lub z wami zostajemy oczyszczeni».
Dialogi.
"Rozmowy z Aniołami" składają się z 88 rozmów, które rozpoczęły się 25 czerwca 1943, a zakończyły się 24 listopada 1944. Język jest poetycki, głęboki, niekiedy enigmatyczny, a czasami przybiera akcenty prorocze. Tekstowi towarzyszą szkice rysowane przez Hannę po rozmowach i komentarze Gitty. Forma i treść ewoluują wraz z wydarzeniami, które mają miejsce na Węgrzech. W Budaliget Gitta, Lili i Józef otrzymywali odpowiedzi na swoje pytania. Gdy rozpoczęły się deportacje i powrócili do Budapesztu, nastrój się zmienił. Nie ma już pytań. W Budaliget spotkania odbywały się regularnie co piątek o godzinie 15, w Budapeszcie wiadomości docierają do uczestników o różnych porach i nie są już tak osobiste.
Nauki.
Rozmowy wydają się uniwersalne: niektóre frazy mogłyby być wypowiadane przez mnicha zen lub mistrza wedanty; symbolika Menory (siedmioramienny żydowski świecznik) została na nowo zinterpretowana; są też bardzo liczne odniesienia do chrześcijaństwa: spotkania mają miejsce w piątki o 15, w godzinie śmierci Chrystusa, a podczas świąt chrześcijańskich: Bożego Narodzenia, Wielkanocy, Święta Zesłania Ducha Świętego czy Michała Archanioła przyjaciele otrzymują nauki, które dotyczą tych świąt. Aniołowie często wspominają o Jezusie szczególnie w ostatnich rozmowach. Jednak dla Gitty Mallasz "Rozmowy z Aniołami" są poza religiami. 23
Trudno wydobyć wspólną istotę nauk z tylu mnożących się tematów. Autorzy, którzy w swoich książkach spróbowali to zrobić wskazują na różne zagadnienia. Na inne kwestie zwraca uwagę Henry Blanquart oraz Patrice Van Eersel. 
Gitta Mallasz na pytanie dziennikarza, który prosił ją o podanie precyzyjnej definicji istoty przekazu Aniołów, «że to niemożliwe, bo jest to „siła dynamiczna, która jest w ruchu, nieokreślona» Według niej "Rozmowy z Aniołami" są «praktycznym przewodnikiem dla naszej przejściowej epoki» «To nie jest filozofia, to nie jest religia, to nie jest nauczanie grupowe, to jest nauczanie indywidualne. Książka na nasze czasy i czasy, które nadejdą, adresowana do wszystkich, którzy szukają wymiaru duchowego i zadają sobie pytanie o swój własny rozwój, jak i rozwój świata»
Wydania.
"Dialogues avec l'Ange" zostały najpierw opublikowane po francusku, a dopiero później w języku oryginalnym − węgierskim i zostały przetłumaczone na 20 języków.
Książka została przetłumaczona na niemiecki, niderlandzki, angielski, włoski, hiszpański, grecki, brazylijski, portugalski, szwedzki, norweski, katalonski, rosyjski, ukraiński (Tłumaczenie na ukraiński i rosyjski zostało dokonane przez dysydenta Leonida Pliouchtcha i jego żonę Tatianę), rumuński, słoweński, baskijski, polski, duński.
Istnieją dwa wydania węgierskie :
Czytelnicy.
Książka znana jest na całym świecie wśród odbiorców tego typu literatury. Jednymi z pierwszych czytelników byli wirtuoz skrzypiec Yehudi Menuhin oraz Pierre Emmanuel i ojciec Bruckberger. Wirtuoz gitary Narciso Yepes pomagał przetłumaczyć książkę na język hiszpański. Różne osobistości, szczególnie artyści, jak Juliette Binoche, ale również Françoise Hardy ou Ludmila Mikaël we Francji wypowiadają się na temat wpływu jakie dzieło wywarło na ich życie prywatne Elisabeth Kübler-Ross, legendarna amerykańska lekarka zajmująca się terminalnie chorymi pacjentami, powiedziała o książce : « można ją czytać nieustannie i nigdy się nią nie zmęczyć».
Morgen - Aube.
Wiadomości w języku niemieckim były przekazywane przez Hannę Dallos między grudniem 1943 a lutym 1944. Były przeznaczone dla przyjaciela Gitty Mallasz z dzieciństwa, który wstąpił do Waffen-SS61. Oryginalna wersja niemiecka stanowi część integralną niemieckiego wydania "Rozmów z Aniołami" jak również wydania węgierskiego. Dwujęzyczne wydanie niemiecko − francuskie ukazało się w 2012 pod tytułem Morgen - Aube, a okładkę zdobi akwarela Gitty Mallasz.

</doc>
<doc id="2959988" url="https://pl.wikipedia.org/wiki?curid=2959988" title="'phags-pa">
'phags-pa



</doc>
<doc id="2959989" url="https://pl.wikipedia.org/wiki?curid=2959989" title="Krzysztof Bas">
Krzysztof Bas

Krzysztof Bas (ur. 1 czerwca 1964 w Świętochłowicach) – polski żużlowiec.
Kariera sportowa.
Sport żużlowy uprawiał w latach 1983–2003 w klubach Śląsk Świętochłowice (1983–1992, 1994–1996, 1998–2002), Wanda Kraków (1993, 1997) oraz KSM Krosno (2003). 
Finalista młodzieżowych drużynowych mistrzostw Polski (Tarnów 1983 – IV miejsce). Finalista młodzieżowych indywidualnych mistrzostw Polski (Lublin 1985 – XV miejsce). Dwukrotny finalista młodzieżowych mistrzostw Polski par klubowych (Tarnów 1983 – VI miejsce, Bydgoszcz 1985 – V miejsce). Finalista turnieju o "Brązowy Kask" (Ostrów Wielkopolski 1983 – II miejsce).
Po zakończeniu kariery dalej działa w Świętochłowicach jako trener speedrowera.

</doc>
<doc id="2959990" url="https://pl.wikipedia.org/wiki?curid=2959990" title="Poecilia latipes">
Poecilia latipes



</doc>
<doc id="2959991" url="https://pl.wikipedia.org/wiki?curid=2959991" title="Oryzias latipes latipes">
Oryzias latipes latipes



</doc>
<doc id="2959992" url="https://pl.wikipedia.org/wiki?curid=2959992" title="Aplocheilus latipes">
Aplocheilus latipes



</doc>
<doc id="2959994" url="https://pl.wikipedia.org/wiki?curid=2959994" title="Letnia Uniwersjada 2013">
Letnia Uniwersjada 2013

27. Letnia Uniwersjada – zawody sportowe organizowane pod egidą FISU, które odbywały się od 6 do 17 lipca 2013 roku w rosyjskim mieście Kazań.
Logo.
Logo przedstawia tulipana stworzonego z pięciu linii, z których każda przybiera barwę jednej z barw olimpijskich. Czerwone „U” tworzące kielich kwiatu może symbolizować nazwę imprezy i pochodzić od pierwszej litery słowa „Universiade”. Kolejne linie, w kolorach żółtym, czarnym, zielonym i niebieskim łączą się z kielichem, tworząc pełny obraz tulipana – symbolu wiosennego ożywienia, młodości, rozwoju, radości i szczęścia.
Maskotka.
Uni, skrzydlaty śnieżny Leopard został wybrany na maskotkę uniwersjady nieprzypadkowo. Irbis zamieszkuje tereny Azji Środkowej. Jest również prawdziwym symbolem Republiki Tatarstanu, której stolicą jest Kazań. Projekt skrzydlatego śnieżnego Leoparda nawiązuje do Godła Tatarstanu. Przedstawia on uskrzydloną białą panterę z okrągłą tarczą u boku, która w przeszłości u ludów tureckich symbolizowała ochronę nad „dziećmi” Tatarstanu – jego mieszkańcami.
Uni w swej lewej dłoni trzyma znicz na którym widać pięć płomieni oznaczonych różnym kolorem. Barwy te symbolizują pięć kontynentów, których akademiccy sportowcy będą reprezentować podczas uniwersjady.
Monety.
W styczniu 2013 rozpoczęto wydawanie pamiątkowych monet.
Gazeta.
Podczas uniwersjady (w dniach 3–18 lipca) wydawano gazetę „Вестник Универсиады 2013”, który informował o wydarzeniach mających miejsce na tej imprezie. Ukazywała się ona w nakładzie 40 000 egzemplarzy (24 tys. po rosyjsku, 15 tys. po tatarsku i 1000 po angielsku).
Dyscypliny.
Po raz pierwszy w historii uniwersjady zawodnicy wystąpili w 27 dyscyplinach. Belt wrestling, boks, sambo, rugby 7 i pływanie synchroniczne zadebiutowały na tej imprezie.

</doc>
<doc id="2959996" url="https://pl.wikipedia.org/wiki?curid=2959996" title="Ryżówka">
Ryżówka



</doc>
<doc id="2959997" url="https://pl.wikipedia.org/wiki?curid=2959997" title="Aleš Dolinar">
Aleš Dolinar

Aleš Dolinar (ur. 1 czerwca 1979) – słoweński żużlowiec.
Finalista indywidualnych mistrzostw świata juniorów (Piła 1998 – jako rezerwowy). Finalista indywidualne mistrzostw Europy juniorów (Krško 1998 – VI miejsce). Brązowy medalista klubowego Pucharu Europy (Debreczyn 2003 – w barwach klubu AMTK Ljubljana). Wielokrotny reprezentant Słowenii w eliminacjach drużynowego Pucharu Świata. Wielokrotny finalista indywidualnych mistrzostw Słowenii.

</doc>
<doc id="2959998" url="https://pl.wikipedia.org/wiki?curid=2959998" title="Ales Dolinar">
Ales Dolinar



</doc>
<doc id="2960007" url="https://pl.wikipedia.org/wiki?curid=2960007" title="Marcos Alonso Mendoza">
Marcos Alonso Mendoza

Marcos Alonso Mendoza (ur. 28 grudnia 1990 w Madrycie) – hiszpański piłkarz, występujący na pozycji obrońcy w hiszpańskim klubie FC Barcelona. Wychowanek Realu Madryt, w swojej karierze grał także w takich zespołach, jak Bolton Wanderers, ACF Fiorentina, Sunderland oraz Chelsea.
Kariera klubowa.
Początki.
Urodził się w Madrycie i jako dziecko Alonso trafił do akademii piłkarskiej Realu Madryt i w kolejnych latach przechodził przez kolejne szczeble drużyn młodzieżowych. W 2008 włączono go do kadry drużyny rezerw, która występowała wówczas w trzeciej lidze. W lutym 2009 podczas przegranego 0:1 meczu z AD Alcorcón zadebiutował w nowej drużynie. 11 grudnia 2009 Alonso po raz pierwszy trenował z pierwszym zespołem. Ówczesny trener Manuel Pellegrini potrzebował zawodników na ligowy mecz z Valencią, ostatecznie jednak nie włączył Alonso do meczowej osiemnastki. 4 kwietnia 2010 Alonso zadebiutował w pierwszej drużynie podczas wygranego 2:0 spotkania z Racingiem Santander, gdy w 90. minucie zastąpił na boisku Gonzala Higuaína.
Bolton Wanderers.
27 lipca 2010 Alonso został sprzedany do angielskiego Boltonu Wanderers za nieujawnioną kwotę. Po raz pierwszy w nowych barwach wystąpił 24 sierpnia w wygranym 1:0 meczu Pucharu Ligi z Southampton. 1 stycznia 2011 podczas przegranego 1:2 spotkania z Liverpoolem, Alonso zadebiutował w lidze, zastępując zawieszonego Paula Robinsona. Alonso swoją pierwszą bramkę dla Boltonu zdobył 31 marca 2012. Stało się to podczas wygranego 3:2 meczu z Wolverhampton Wanderers. Po zakończeniu rozgrywek 2012/13, Alonso został przez czytelników The Bolton News wybrany zawodnikiem sezonu z dorobkiem 37% głosów.
ACF Fiorentina.
31 maja 2013 podpisał trzyletni kontrakt z włoską Fiorentiną. Do nowej drużyny przeszedł na zasadzie wolnego transferu. W styczniu 2014 został wypożyczony do końca sezonu do Sunderlandu. 7 stycznia zagrał cały mecz przeciwko Manchesterowi United w półfinale Pucharu Ligi Angielskiej, gdzie został wybrany zawodnikiem meczu. W sumie wystąpił w 20 spotkaniach. Po powrocie Alonso stał się podstawowym zawodnikiem "Fiołków" i zgromadził ponad 70 występów w ostatnich dwóch sezonach. 19 marca 2015 zdobył swoją pierwszą bramkę dla Fiorentiny w wygranym 3-0 starciu z Romą w 1/16 Ligi Europy.
Chelsea.
30 sierpnia 2016, po 85 meczach i pięciu bramkach dla Fiorentiny, Alonso przeniósł się do Anglii po podpisaniu pięcioletniego kontraktu z Chelsea wartego około 24 milionów funtów. Zadebiutował 20 września, grając pełne 120 minut w zwycięskim meczu 4:2 z Leicester City w Puchar EFL, a cztery dni później po raz pierwszy pojawił się w lidze w przegranym 0:3 spotkaniu z Arsenalem.
Alonso strzelił swojego pierwszego gola dla The Blues 5 listopada 2016, z Evertonem na Stamford Bridge, a kolejne dwa trafienia dołożył na stadionie King Power Stadium przeciwko Leicester 14 stycznia 2017. Wraz z klubem zdobył tytuł mistrzowski, a także dotarł do finału Pucharu Anglii. 20 sierpnia 2017 Alonso strzelił bramkę z rzutu wolnego w 24. minucie, a drugiego gola w 88. minucie, gdzie Chelsea pokonała Tottenham Hotspur na stadionie Wembley 2:1.
Życie prywatne.
Rodzina Alonso jest silnie związana z piłką nożną: jego dziadek, Marcos Alonso Imaz, przez osiem lat występował w Realu Madryt. Jego ojciec, Marcos Alonso Peña, przez kilka sezonów występował w hiszpańskiej ekstraklasie m.in. w barwach Atlético Madryt oraz Barcelony. Obaj mają za sobą także występy w reprezentacji Hiszpanii.
2 maja 2011 Alonso został aresztowany za spowodowanie w Madrycie wypadku samochodowego. Hiszpan prowadził samochód, który zderzył się ze ścianą, w wyniku czego zginęła 19-letnia pasażerka. Mówiło się także, że zawodnik przekroczył dopuszczalną ilość alkoholu we krwi.

</doc>
<doc id="2960009" url="https://pl.wikipedia.org/wiki?curid=2960009" title="Lothar Foerster">
Lothar Foerster

Lothar Foerster (ur. 21 sierpnia 1865 w Konotopie k. Zielonej Góry ("Kontopp"), zm. 5 lipca 1939 w Sopocie) – prawnik, niemiecki urzędnik państwowy i konsularny, dyplomata.
Syn Heinricha. Jego żoną była Nelly Helene Hering. W latach 1898–1910 pracownik pruskiej Służby Sądowo-Administracyjnej ("Justiz- und Verwaltungsdienst") w Berlinie, 1910 do 1919 prezydent ("Regierungspräsident") rejencji gdańskiej. W okresie 1919–1920 pełnił funkcję komisarza Rzeszy ds pojednania w Gdańsku ("Staatskommissar die Überleitung"), w latach 1921–1923 był tamże kierownikiem konsulatu generalnego Niemiec. W maju 1923 przeszedł na emeryturę i przeniósł się z Gdańska do Sopotu, gdzie do śmierci mieszkał w willi przy "Königsstrasse" 6, obecnie ul. Armii Krajowej. Pochowany w Konotopie.

</doc>
<doc id="2960023" url="https://pl.wikipedia.org/wiki?curid=2960023" title="Sardina pilchardus sardina">
Sardina pilchardus sardina



</doc>
<doc id="2960024" url="https://pl.wikipedia.org/wiki?curid=2960024" title="Sardina dobrogica">
Sardina dobrogica



</doc>
<doc id="2960025" url="https://pl.wikipedia.org/wiki?curid=2960025" title="Clupea pilchardus sardinia">
Clupea pilchardus sardinia



</doc>
<doc id="2960026" url="https://pl.wikipedia.org/wiki?curid=2960026" title="Clupea pilchardus">
Clupea pilchardus



</doc>
<doc id="2960027" url="https://pl.wikipedia.org/wiki?curid=2960027" title="Clupea laticosta">
Clupea laticosta



</doc>
<doc id="2960028" url="https://pl.wikipedia.org/wiki?curid=2960028" title="Clupea harengus pilchardus">
Clupea harengus pilchardus



</doc>
<doc id="2960029" url="https://pl.wikipedia.org/wiki?curid=2960029" title="Clupanodon sardina">
Clupanodon sardina



</doc>
<doc id="2960030" url="https://pl.wikipedia.org/wiki?curid=2960030" title="Arengus minor">
Arengus minor



</doc>
<doc id="2960031" url="https://pl.wikipedia.org/wiki?curid=2960031" title="Alosa pilchardus">
Alosa pilchardus



</doc>
<doc id="2960032" url="https://pl.wikipedia.org/wiki?curid=2960032" title="Organ administracyjny">
Organ administracyjny



</doc>
<doc id="2960033" url="https://pl.wikipedia.org/wiki?curid=2960033" title="Tedi i poszukiwacze zaginionego miasta">
Tedi i poszukiwacze zaginionego miasta

Tedi i poszukiwacze zaginionego miasta (hiszp. "Las aventuras de Tadeo Jones") – hiszpański film animowany z 2012 roku w reżyserii Enrique Gato.
Światowa premiera filmu miała miejsce 4 czerwca 2012 roku, natomiast w Polsce premiera filmu odbyła się 14 czerwca 2013 roku.
Opis fabuły.
Poczciwy budowlaniec, Tedi Jones, od dziecka marzy, żeby zostać poszukiwaczem skarbów. Jego największym idolem jest Max, sławny archeolog-celebryta. Pewnego dnia Tedi zostaje przypadkowo wzięty za wybitnego naukowca, profesora Humberta i trafia na pokład samolotu lecącego z Chicago do Peru. Tam oczekuje go profesor Lavrof z piękną i mądrą córką Sarą – razem mają złamać prehistoryczne szyfry i odnaleźć legendarne złote miasto Inków. Tedi jest zauroczony Sarą, ale okazuje się, że badaczka niedawno zaręczyła się z... Maksem. Zakochany Jones wcale nie zamierza się poddać. Wraz z archeologami, psem Jeffem i papugą wyrusza na niebezpieczną wyprawę. Ich tropem podąża tajemniczy Arnoldson, bezwzględny szef szajki kradnącej i przemycającej dzieła sztuki.
Obsada.
i inni
Wersja polska.
Wersja polska: STUDIO PRL na zlecenie KINO ŚWIAT
Reżyseria: Dariusz Błażejewski
Nagranie i montaż dialogów: Kamil Sołdacki
Zgranie dźwięku: Aleksander Cherczyński
Dialogi: Bartek Fukiet
Udział wzięli:
i inni

</doc>
<doc id="2960034" url="https://pl.wikipedia.org/wiki?curid=2960034" title="Organ administracji publicznej">
Organ administracji publicznej

Organ administracji publicznej (organ administracyjny) – w prawie administracyjnym definiowany jest jako podmiot (człowiek lub grupa ludzi) wyodrębniony w strukturze administracji, wyposażony we władztwo administracyjne oraz posiadający własne, wyróżniające go kompetencje. Organy administracyjne są trzonem aparatu administracyjnego i najważniejszymi elementami administracji publicznej.
Jednostkami pomocniczymi organów są urzędy, wykonujące często zadania zlecone przez organy. Działają według określonych struktur np.: jednostka pomocnicza gminy.
Definicje.
Według definicji zawartej w polskim Kodeksie postępowania administracyjnego (k.p.a.) organami administracji publicznej są ministrowie, centralne organy administracji rządowej, wojewodowie, działające w ich imieniu lub we własnym imieniu inne organy administracji rządowej (zespolonej i niezespolonej), organy jednostek samorządu terytorialnego oraz organy i podmioty, które są powołane z mocy prawa lub na podstawie porozumień do rozstrzygania spraw indywidualnych w drodze decyzji administracyjnych.
Pod pojęciem ministra k.p.a. rozumie Prezesa i wiceprezesa Rady Ministrów pełniących funkcję ministra kierującego określonym działem administracji rządowej, ministrów kierujących określonym działem administracji rządowej, przewodniczących komitetów wchodzących w skład Rady Ministrów, kierowników centralnych urzędów administracji rządowej podległych, podporządkowanych lub nadzorowanych przez Prezesa Rady Ministrów lub właściwego ministra, a także kierowników innych równorzędnych urzędów państwowych załatwiających sprawy indywidualne rozstrzygane w drodze decyzji administracyjnych oraz sprawy wydawania zaświadczeń.
W literaturze zwraca się uwagę, że k.p.a. posługuje się funkcjonalną definicją organu administracji publicznej, zbliżoną do definicji organu administrującego.
Właściwość.
Kodeks postępowania administracyjnego reguluje właściwość rzeczową i miejscową organów administracji publicznej. Jeśli chodzi o pierwszą, to ustala się według przepisów o zakresie jego działania. Jeśli chodzi o drugą, to ustala się:
Jeżeli nie da się w ten sposób ustalić właściwości miejscowej, stosuje się pomocnicze kryteria jej ustalania. W takiej sytuacji sprawa należy do organu właściwego dla miejsca, w którym nastąpiło zdarzenie powodujące wszczęcie postępowania. Jeżeli i w ten sposób nie da się ustalić właściwości miejscowej, właściwy jest organ dla obszaru dzielnicy Śródmieście w m. st. Warszawie.
Ze względu na źródło właściwości organów administracji publicznej dzieli się ją na ustawową oraz delegacyjną. Kodeks postępowania administracyjnego przewiduje ją w następujących sytuacjach:
Organ administracji publicznej może przekazać też kompetencje do dokonywania poszczególnych czynności w ramach instytucji pomocy prawnej oraz w postępowaniu odwoławczym, gdzie organ odwoławczy może organowi, który wydał decyzję, zlecić przeprowadzenie postępowania w celu uzupełnienia dowodów i materiałów w sprawie.
Organ wyższego stopnia.
W orzecznictwie organem wyższego stopnia nazywa się „organem strukturalnie odrębnym i kompetencyjnie nadrzędnym nad organem niższego stopnia”. W literaturze wskazuje się na funkcje procesowe organów wyższego stopnia uregulowane w k.p.a., jak sprawowanie kontroli instancyjnej w postępowaniu odwoławczym i zażaleniowym, weryfikacja decyzji w nadzwyczajnych trybach postępowania i podejmowanie pewnych czynności w ramach tych trybów. Organ wyższego stopnia może określać rodzaje spraw, które są załatwiane w terminie krótszym niż określone w k.p.a. (co do zasady miesiąc, w sprawach szczególnie skomplikowanych dwa miesiące). W wypadku wyłączenia organu (albo jeżeli w wyniku wyłączenia pracowników organ ten stał się niezdolny do załatwienia sprawy) organ wyższego stopnia załatwia sprawę (może też ją przekazać innemu podległemu sobie organowi). Do organu wyższego stopnia można złożyć zażalenie na bezczynność organu administracji publicznej; organ wyższego stopnia, uznając zażalenie za uzasadnione, wyznacza dodatkowy termin załatwienia sprawy oraz zarządza wyjaśnienie przyczyn i ustalenie osób winnych niezałatwienia sprawy w terminie, a w razie potrzeby także podjęcie środków zapobiegających naruszeniu terminów załatwiania spraw w przyszłości.
W niektórych wypadkach organ wyższego stopnia rozstrzyga spór o właściwość między organami jednostek samorządu terytorialnego oraz między innymi organami administracji publicznej. W pewnych wypadkach sprawują też nadzór i kontrolę nad przyjmowaniem skarg i wniosków – wyjątkami są skargi załatwiane przez ministerstwa i inne jednostki podległe organizacyjnie bezpośrednio ministrowi, przez organy administracji rządowej, przez jednostki organizacyjne nadzorowane przez terenowe organy administracji rządowej, przez organy jednostek samorządu terytorialnego i samorządowe jednostki organizacyjne.

</doc>
<doc id="2960037" url="https://pl.wikipedia.org/wiki?curid=2960037" title="Partnerstwo-Odra">
Partnerstwo-Odra

 
Partnerstwo-Odra (niem. "Oder-Partnerschaft") – utworzona w roku 2006 nieformalna sieć kooperacyjna czterech zachodnich województw Polski oraz czterech wschodnioniemieckich krajów związkowych. Służy ono pogłębieniu powiązań politycznych, gospodarczych i infrastrukturalnych między regionami po obu stronach Odry i Nysy Łużyckiej. Głównym celem, opartej na projektach współpracy w dziedzinach: gospodarki, turystyki, transportu i infrastruktury oraz nauki i badań naukowych, platformy jest wzmacnianie sprawności gospodarczej regionów wzdłuż granicy polsko-niemieckiej.
Partnerami kooperacyjnymi Partnerstwa-Odra po stronie polskiej są województwa: dolnośląskie, lubuskie, wielkopolskie oraz zachodniopomorskie, a po stronie niemieckiej kraje związkowe: Berlin, Brandenburgia, Meklemburgia-Pomorze Przednie oraz Saksonia. Oprócz tego do pracy w sieci włączone są wielkie miasta uczestniczących województw, tzn. trzy metropolie Polski zachodniej: Poznań, Szczecin i Wrocław oraz oba miasta wojewódzkie lubuskiego: Gorzów Wielkopolski i Zielona Góra. Poza tym Partnerstwo-Odra również ściśle współpracuje z Komitetem ds. Gospodarki Przestrzennej Polsko-Niemieckiej Komisji Międzyrządowej ds. Współpracy Regionalnej i Przygranicznej.
Strategiczne wytyczne pracy sieci kooperacyjnej ustalają premierzy, marszałkowie, wojewodowie oraz prezydenci miast z uczestniczących regionów w ramach szczytów politycznych, które odbywają się na zmianę w Polsce i w Niemczech.
Dotychczas odbyły się: jedna konferencja inauguracyjna oraz pięć szczytów politycznych:
Do najważniejszych rezultatów dotychczasowej współpracy należą: mapa „Rozwój ponadregionalnej infrastruktury transportowej w obszarze Partnerstwa Odry”, wspólna promocja turystyczna uczestniczących regionów na rynkach pozaeuropejskich oraz polepszenie w zakresie transgranicznego regionalnego transportu kolejowego, co jest przedmiotem pracy Okrągłego Stołu Komunikacyjnego Partnerstwa-Odry pod kierunkiem Związku Komunikacyjnego Berlin-Brandenburgia (VBB).

</doc>
<doc id="2960039" url="https://pl.wikipedia.org/wiki?curid=2960039" title="Jönköpings Södra">
Jönköpings Södra



</doc>
<doc id="2960044" url="https://pl.wikipedia.org/wiki?curid=2960044" title="Bernadzki Most">
Bernadzki Most



</doc>
<doc id="2960047" url="https://pl.wikipedia.org/wiki?curid=2960047" title="Hans Danielsson">
Hans Danielsson

Hans Danielsson, także Hasse Danielsson (ur. 11 sierpnia 1958 w Gislaved) – szwedzki żużlowiec.
Brązowy medalista młodzieżowych indywidualnych mistrzostw Szwecji (Målilla 1977). Dwukrotny medalista indywidualnych mistrzostw Szwecji: srebrny (Vetlanda 1981) oraz brązowy (Eskilstuna 1980). Dwukrotny medalista mistrzostw Szwecji w parach: srebrny (1981) oraz brązowy (1982).
Wielokrotny reprezentant Szwecji w eliminacjach drużynowych mistrzostw świata oraz indywidualnych mistrzostw świata (najlepszy wynik: Skien 1980 – VIII miejsce w finale skandynawskim).

</doc>
<doc id="2960052" url="https://pl.wikipedia.org/wiki?curid=2960052" title="Struktura ciągła">
Struktura ciągła

Struktura ciągła – struktura tektoniczna, której zasadnicze cechy zostały utworzone w procesie deformacji ciągłej. Ewentualne nieciągłości w jej obrębie nie mają istotnego wpływu na jej charakter.
Przeciwieństwem jest struktura nieciągła.
Do struktur ciągłych zaliczyć można m.in.:

</doc>
<doc id="2960058" url="https://pl.wikipedia.org/wiki?curid=2960058" title="Rafał Haj">
Rafał Haj

Rafał Haj (ur. 30 maja 1978 we Wrocławiu) – polski żużlowiec.
Sport żużlowy uprawiał w latach 1996–2000 w klubach WTS Wrocław (1996–1998), ŁTŻ Łódź (1999) oraz Wanda Kraków (2000).
Brązowy medalista młodzieżowych mistrzostw Polski par klubowych (Piła 1998). Dwukrotny finalista turniejów o "Brązowy Kask" (Bydgoszcz 1996 – XVI miejsce, Piła 1997 – VII miejsce). Finalista turnieju o "Srebrny Kask" (Leszno 1997 – VIII miejsce). Finalista turnieju o "Złoty Kask" (Wrocław 1998 – XVI miejsce).
Po zakończeniu kariery sportowej został mechanikiem, pracował m.in. w zespole Grega Hancocka.

</doc>
<doc id="2960059" url="https://pl.wikipedia.org/wiki?curid=2960059" title="Struktura nieciągła">
Struktura nieciągła

Struktura nieciągła (struktura dysjunktywna) – struktura tektoniczna, której zasadnicze cechy zostały utworzone w procesie deformacji nieciągłej. O jej charakterze decydują nieciągłości.
Przeciwieństwem jest struktura ciągła.
Do struktur nieciągłych zaliczyć można m.in.:

</doc>
<doc id="2960063" url="https://pl.wikipedia.org/wiki?curid=2960063" title="Thomas R. P. Mielke">
Thomas R. P. Mielke

Thomas Rudolf Peter Mielke (ur. 12 marca 1940, zm. 31 sierpnia 2020 w Berlinie) – niemiecki pisarz, autor powieści historycznych i science fiction.
W prasie zadebiutował w 1958 roku. Pierwszą powieść "Grand Orientale 3301" opublikował w roku 1980. 

</doc>
<doc id="2960066" url="https://pl.wikipedia.org/wiki?curid=2960066" title="Eustachia z Padwy">
Eustachia z Padwy

Eustachia (Eustochium), benedyktynka, właśc. wł. "Lucrezia Bellini" (ur. 1444, zm. 13 lutego 1469) – włoska zakonnica, dziewica i błogosławiona Kościoła katolickiego.
Biografia.
Urodziła się w Padwie jako dziecko niechciane. Jej matką była Maddalena Cavalcabò, zakonnica z klasztoru benedyktynek San Prosdocimo, a ojcem był miejscowy giermek Bartolomeo Bellini. Ojciec dziewczynki początkowo oddał ją pod opiekę pielęgniarce. Potem zabrał ją, by zamieszkała z nim, żoną i ich wspólnymi dziećmi. Macocha nienawidziła Eustachii i z trudem znosiła jej obecność w domu. Z czasem dziewczyna zaczęła wykazywać oznaki opętania demonicznego. Wówczas ojciec odesłał ją do klasztoru do jej biologicznej matki.
Wspólnota klasztorna została wkrótce rozwiązana decyzją biskupa, niezadowolonego z tak powszechnego łamania reguł przez zakonnice. Klasztor zamknięto, a na jego miejsce utworzono nową wspólnotę. Siostry ze starego klasztoru w większości odeszły, a zastąpiły je nowe. Eustachia zwróciła się z prośbą o przyjęcie do nowego zgromadzenia. Siostry początkowo odmawiały, ze względu na okoliczności jej poczęcia. Dopiero wstawiennictwo biskupa sprawiło, że spełniono jej prośbę choć nie pozwolono na razie złożyć ślubów.
Eustachia była z natury łagodna i posłuszna, jednak zdarzały się u niej ataki furii, przypominające opętanie. Kiedy przełożona klasztoru zachorowała, podejrzenie o otrucie padło na Eustachię. Miejscowa ludność domagała się spalenia jej na stosie jako czarownicę. Przed samosądem uratowało ją wstawiennictwo spowiednika. Jego kierownictwo duchowe pozwoliło Estachii wrócić do normalności. Ostatecznie pozwolono jej złożyć śluby.
Ostatnie dni Eustachii naznaczone były ciężkim cierpieniem fizycznym. Zmarła w 1469 roku.
Podczas jej pogrzebu zaobserwowano wiele nadprzyrodzonych zjawisk. Na piersi zmarłej pojawił się napis „Jezus”. W 1472 podczas przenoszenia ciała w bardziej godne miejsce okazało się, że nie uległo ono rozkładowi, mimo że pochowano jej bez trumny. W miejscu jej pierwotnego pochówku trysnęło źródło wody, mającej właściwości uzdrawiające. Miejsce to stało się celem pielgrzymek
Ciało Eustachii pozostawało nienaruszone jeszcze w 1633 roku. Obecnie zachował się tylko szkielet, który jest przechowywany w dawnym kościele benedyktynów św. Piotra w Padwie.
Jej kult, jako błogosławionej, został zaaprobowany w 1760 roku przez papieża Klemensa XIII, byłego biskupa Padwy.

</doc>
<doc id="2960067" url="https://pl.wikipedia.org/wiki?curid=2960067" title="Kyle Legault">
Kyle Legault

Kyle Patrick Legault (ur. 30 maja 1985 w St. Catharines) – kanadyjski żużlowiec.
Trzykrotny złoty medalista indywidualnych mistrzostw Kanady (2003, 2004, 2006). Dwukrotny zwycięzca turniejów "Canadian Rider Highpoints" (2003, 2004). Złoty medalista indywidualnych mistrzostw Argentyny (2009). Uczestnik finału eliminacji do Grand Prix IMŚ 2008 (Vojens 2007 – XVI miejsce).
Dwukrotnie podpisywał kontrakty na starty w polskiej lidze żużlowej (2008 – KM Ostrów Wielkopolski, 2009 – RKM Rybnik), nie wystąpił jednak w ani jednym spotkaniu. Startował w lidze brytyjskiej, w barwach klubów z Sheffield (2005, 2006), Reading (2006), Mildenhall (2007), Birmingham (2008), Poole (2009), Newport (2010, 2011), Ipswich (2010), Belle Vue (2010) oraz Lakeside (2010, 2011).

</doc>
<doc id="2960071" url="https://pl.wikipedia.org/wiki?curid=2960071" title="University of Engineering and Technology, Lahore">
University of Engineering and Technology, Lahore

University of Engineering and Technology, Lahore (Uniwersytet Inżynieryjno-Techniczny w Lahaurze) – najstarszy uniwersytet techniczny w Pakistanie, założony w 1921 roku. Znajduje się w Lahaurze (w Pendżabie).
Uczelnia została założona w 1921 roku jako "Mughalpura Technical College". W 1923 została przemianowana na "Maclagan Engineering College" na cześć gubernatora Pendżabu, Edwarda Douglasa MacLagana. Początkowo na uczelni można było studiować dwie dyscypliny: elektrotechnikę oraz inżynierię mechaniczną. W 1932 roku szkoła została przyłączona do Uniwersytetu Pendżabu, co pozwoliło jej nadawać stopnie Bachelor’s degree. 
W 1954 roku uczelnia otrzymała uprawnienia do nadawania stopnia BA w dziedzinie inżynierii górniczej. W 1962 roku została przemianowana na "West Pakistan University of Engineering &amp; Technology" (Uniwersytet Inżynieryjno-Technologiczny Zachodniego Pakistanu). W ciągu kilku kolejnych lat poszerzono ofertę edukacyjną kolejne kierunki: inżynierię chemiczną, inżynierię ropy i gazu, inżynierię metalurgiczną, architekturę oraz planowanie przestrzenne.
W 1972 roku uczelnię przemianowano na University of Engineering &amp; Technology. W 1975 powołano zamiejscowy "Engineering College" w Taksili, który w 1998 został przekształcony w samodzielną jednostkę i przemianowany został na University of Engineering and Technology, Taxila. Oprócz głównego kampusu w Lahaurze w skład uniwersytetu wchodzą kampusy w Fajsalabadzie i Kala-Shah-Kaku oraz "Rachna College" w Gudźranwala. 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="2960072" url="https://pl.wikipedia.org/wiki?curid=2960072" title="Tour de Suisse 2013">
Tour de Suisse 2013

77. edycja wyścigu kolarskiego Tour de Suisse odbyła się od 8 czerwca do 16 czerwca 2013 roku. Trasa tego wieloetapowego wyścigu liczyła dziewięć etapów, o łącznym dystansie 1318,6 km. Wyścig zaliczany był do rankingu światowego UCI World Tour 2013. 
Tomasz Marczyński nie ukończył wyścigu.
Uczestnicy.
Na starcie wyścigu stanęło 21 ekip. Wśród nich wszystkie dziewiętnaście ekip UCI World Tour 2013 oraz dwie inne zaproszone przez organizatorów. 
Lista drużyn uczestniczących w wyścigu:
Etapy.
Etap 2 - 09.06 : Quinto - Crans-Montana, 117,2 km.
Etap 2 (170,7 km) został skrócony z powodu warunków atmosferycznych.

</doc>
<doc id="2960074" url="https://pl.wikipedia.org/wiki?curid=2960074" title="Antenarius sargasowy">
Antenarius sargasowy



</doc>
<doc id="2960075" url="https://pl.wikipedia.org/wiki?curid=2960075" title="Chironectes gibbus">
Chironectes gibbus



</doc>
<doc id="2960076" url="https://pl.wikipedia.org/wiki?curid=2960076" title="Chironectes histrio">
Chironectes histrio



</doc>
<doc id="2960077" url="https://pl.wikipedia.org/wiki?curid=2960077" title="Chironectes laevigatus">
Chironectes laevigatus



</doc>
<doc id="2960078" url="https://pl.wikipedia.org/wiki?curid=2960078" title="Chironectes nesogallicus">
Chironectes nesogallicus



</doc>
<doc id="2960079" url="https://pl.wikipedia.org/wiki?curid=2960079" title="Chironectes pictus">
Chironectes pictus



</doc>
<doc id="2960081" url="https://pl.wikipedia.org/wiki?curid=2960081" title="Chironectes sonntagii">
Chironectes sonntagii



</doc>
<doc id="2960082" url="https://pl.wikipedia.org/wiki?curid=2960082" title="Chironectes variegatus">
Chironectes variegatus



</doc>
<doc id="2960083" url="https://pl.wikipedia.org/wiki?curid=2960083" title="Chironectes sontagii">
Chironectes sontagii



</doc>
<doc id="2960084" url="https://pl.wikipedia.org/wiki?curid=2960084" title="Historio gibbus">
Historio gibbus



</doc>
<doc id="2960085" url="https://pl.wikipedia.org/wiki?curid=2960085" title="Histrio jagua">
Histrio jagua



</doc>
<doc id="2960086" url="https://pl.wikipedia.org/wiki?curid=2960086" title="Histrio pictus">
Histrio pictus



</doc>
<doc id="2960087" url="https://pl.wikipedia.org/wiki?curid=2960087" title="Histrio raninus">
Histrio raninus



</doc>
<doc id="2960088" url="https://pl.wikipedia.org/wiki?curid=2960088" title="Lophius calico">
Lophius calico



</doc>
<doc id="2960089" url="https://pl.wikipedia.org/wiki?curid=2960089" title="Lophius cocinsinensis">
Lophius cocinsinensis



</doc>
<doc id="2960090" url="https://pl.wikipedia.org/wiki?curid=2960090" title="Lophius geographicus">
Lophius geographicus



</doc>
<doc id="2960091" url="https://pl.wikipedia.org/wiki?curid=2960091" title="Lophius gibba">
Lophius gibba



</doc>
<doc id="2960092" url="https://pl.wikipedia.org/wiki?curid=2960092" title="Lophius gibbus">
Lophius gibbus



</doc>
<doc id="2960093" url="https://pl.wikipedia.org/wiki?curid=2960093" title="Lophius histrio">
Lophius histrio



</doc>
<doc id="2960094" url="https://pl.wikipedia.org/wiki?curid=2960094" title="Lophius histrio marmoratus">
Lophius histrio marmoratus



</doc>
<doc id="2960096" url="https://pl.wikipedia.org/wiki?curid=2960096" title="Lophius laevigatus">
Lophius laevigatus



</doc>
<doc id="2960097" url="https://pl.wikipedia.org/wiki?curid=2960097" title="Lophius laevis">
Lophius laevis



</doc>
<doc id="2960098" url="https://pl.wikipedia.org/wiki?curid=2960098" title="Lophius raninus">
Lophius raninus



</doc>
<doc id="2960099" url="https://pl.wikipedia.org/wiki?curid=2960099" title="Lophius tumidus">
Lophius tumidus



</doc>
<doc id="2960100" url="https://pl.wikipedia.org/wiki?curid=2960100" title="Chironectes barbatulus">
Chironectes barbatulus



</doc>
<doc id="2960101" url="https://pl.wikipedia.org/wiki?curid=2960101" title="Chironectes barbatulatus">
Chironectes barbatulatus



</doc>
<doc id="2960102" url="https://pl.wikipedia.org/wiki?curid=2960102" title="Chironectes arcticus">
Chironectes arcticus



</doc>
<doc id="2960103" url="https://pl.wikipedia.org/wiki?curid=2960103" title="Cheironectes raninus">
Cheironectes raninus



</doc>
<doc id="2960105" url="https://pl.wikipedia.org/wiki?curid=2960105" title="Cheironectes pictus vittatus">
Cheironectes pictus vittatus



</doc>
<doc id="2960106" url="https://pl.wikipedia.org/wiki?curid=2960106" title="Cheironectes laevigatus">
Cheironectes laevigatus



</doc>
<doc id="2960107" url="https://pl.wikipedia.org/wiki?curid=2960107" title="Antennarius raninus">
Antennarius raninus



</doc>
<doc id="2960108" url="https://pl.wikipedia.org/wiki?curid=2960108" title="Antennarius nitidus">
Antennarius nitidus



</doc>
<doc id="2960109" url="https://pl.wikipedia.org/wiki?curid=2960109" title="Antennarius nesogallicus">
Antennarius nesogallicus



</doc>
<doc id="2960110" url="https://pl.wikipedia.org/wiki?curid=2960110" title="Antennarius lioderma">
Antennarius lioderma



</doc>
<doc id="2960112" url="https://pl.wikipedia.org/wiki?curid=2960112" title="Antennarius laevigatus">
Antennarius laevigatus



</doc>
<doc id="2960113" url="https://pl.wikipedia.org/wiki?curid=2960113" title="Antennarius inops">
Antennarius inops



</doc>
<doc id="2960115" url="https://pl.wikipedia.org/wiki?curid=2960115" title="Antennarius histrio">
Antennarius histrio



</doc>
<doc id="2960116" url="https://pl.wikipedia.org/wiki?curid=2960116" title="Antennarius gibbus">
Antennarius gibbus



</doc>
<doc id="2960117" url="https://pl.wikipedia.org/wiki?curid=2960117" title="Antennarius barbatulus">
Antennarius barbatulus



</doc>
<doc id="2960119" url="https://pl.wikipedia.org/wiki?curid=2960119" title="Antenarius mesogallicus">
Antenarius mesogallicus



</doc>
<doc id="2960122" url="https://pl.wikipedia.org/wiki?curid=2960122" title="Pterophryne gibba">
Pterophryne gibba



</doc>
<doc id="2960123" url="https://pl.wikipedia.org/wiki?curid=2960123" title="Lophius arcticus">
Lophius arcticus



</doc>
<doc id="2960124" url="https://pl.wikipedia.org/wiki?curid=2960124" title="Pterophrynoides histrio">
Pterophrynoides histrio



</doc>
<doc id="2960125" url="https://pl.wikipedia.org/wiki?curid=2960125" title="Pterophrynoides gibbus">
Pterophrynoides gibbus



</doc>
<doc id="2960126" url="https://pl.wikipedia.org/wiki?curid=2960126" title="Pterophryne variegatus">
Pterophryne variegatus



</doc>
<doc id="2960127" url="https://pl.wikipedia.org/wiki?curid=2960127" title="Pterophryne ranina">
Pterophryne ranina



</doc>
<doc id="2960128" url="https://pl.wikipedia.org/wiki?curid=2960128" title="Pterophryne picta">
Pterophryne picta



</doc>
<doc id="2960129" url="https://pl.wikipedia.org/wiki?curid=2960129" title="Pterophryne laevigatus">
Pterophryne laevigatus



</doc>
<doc id="2960130" url="https://pl.wikipedia.org/wiki?curid=2960130" title="Pterophryne laevigata">
Pterophryne laevigata



</doc>
<doc id="2960131" url="https://pl.wikipedia.org/wiki?curid=2960131" title="Pterophryne histrio">
Pterophryne histrio



</doc>
<doc id="2960132" url="https://pl.wikipedia.org/wiki?curid=2960132" title="Pterophryne historio">
Pterophryne historio



</doc>
<doc id="2960134" url="https://pl.wikipedia.org/wiki?curid=2960134" title="Peterophryne gibbo">
Peterophryne gibbo



</doc>
<doc id="2960135" url="https://pl.wikipedia.org/wiki?curid=2960135" title="Audun Ove Olsen">
Audun Ove Olsen

Audun Ove Olsen (ur. 30 maja 1951 w Sandnes) – norweski żużlowiec.
Wielokrotny reprezentant Norwegii w eliminacjach indywidualnych mistrzostw świata (m.in. czterokrotny uczestnik finałów skandynawskich: 1978 – XV miejsce, 1979 – XVI miejsce, 1980 – XIV miejsce i 1981 – XII miejsce). Trzykrotnie złoty (1977, 1979 i 1981), srebrny (1978) i brązowy medalista (1975) indywidualnych mistrzostw Norwegii. Czterokrotny złoty medalista (1977–1979 i 1981) mistrzostw Norwegii w parach.
Startował w lidze angielskiej w barwach klubu Birmingham Brummies.

</doc>
<doc id="2960137" url="https://pl.wikipedia.org/wiki?curid=2960137" title="Wieniawski">
Wieniawski



</doc>
<doc id="2960138" url="https://pl.wikipedia.org/wiki?curid=2960138" title="Datsik">
Datsik

Datsik, właśc. Troy Beetles (ur. 9 czerwca 1988 w Kelowna) – kanadyjski producent muzyki elektronicznej (głównie dubstep i pochodne) i DJ.
Dyskografia.
Albumy i EP
Single
Remixy

</doc>
<doc id="2960140" url="https://pl.wikipedia.org/wiki?curid=2960140" title="Feliks Błajda">
Feliks Błajda

Feliks Błajda (ur. 29 maja 1916 w Pawłówce, zm. 20 maja 2007) – polski żużlowiec.
Kariera sportowe.
Sport żużlowy uprawiał w latach 1950–1956 w barwach klubu Gwardia Bydgoszcz, zdobywając dwa medale drużynowych mistrzostw Polski: złoty (1955) oraz srebrny (1951). 
Dwukrotnie startował w turniejach "Criterium Asów" w Bydgoszczy, w latach 1952 (XII miejsce) oraz 1954 (X miejsce).

</doc>
<doc id="2960142" url="https://pl.wikipedia.org/wiki?curid=2960142" title="OKO">
OKO

OKO (ros. ОКО, wcześniej pod nazwą: 16a IBC Tower 1) – kompleks dwóch wieżowców w Moskwie, usytuowany na parceli nr 16 w Międzynarodowym Centrum Biznesowym. Obiekt został zaprojektowany przez biuro architektoniczne Skidmore, Owings and Merrill, a budowę ukończono w 2015.
Parcela nr 16, na której powstaje centrum mieszkaniowo-biurowe, składa się z dwóch części: 16a i 16b. W części 16a postawiono dwa wieżowce o wysokości 352 i 245 m (odpowiednio 85 i 49 kondygnacji), połączone siedmiokondygnacyjną częścią przyziemną. W części 16b zbudowano dwunastokondygnacyjny parking dla 3740 samochodów i trzygwiazdkowy hotel z 330 pokojami.

</doc>
<doc id="2960148" url="https://pl.wikipedia.org/wiki?curid=2960148" title="Herbert Almqvist">
Herbert Almqvist

Herbert "Peta" Almqvist (ur. 23 kwietnia 1891, zm. 22 października 1961) – szwedzki piłkarz, reprezentant kraju grający na pozycji bramkarza.
Kariera klubowa.
Podczas swojej kariery piłkarskiej Almqvist występował w stołecznym klubie Westermalms IF.
Kariera reprezentacyjna.
W reprezentacji Szwecji Almqvist zadebiutował 1 października 1916 w zremisowanym 0-0 towarzyskim meczu z Norwegią. Ostatni raz w reprezentacji wystąpił 26 maja 1918 w wygranym 2-0 towarzyskim spotkaniu z Norwegią. W sumie wystąpił w 5 spotkaniach.

</doc>
<doc id="2960149" url="https://pl.wikipedia.org/wiki?curid=2960149" title="Transport w Mińsku">
Transport w Mińsku



</doc>
<doc id="2960153" url="https://pl.wikipedia.org/wiki?curid=2960153" title="Septic Flesh">
Septic Flesh



</doc>
<doc id="2960157" url="https://pl.wikipedia.org/wiki?curid=2960157" title="Jacques Perrin">
Jacques Perrin

Jacques Perrin (ur. 13 lipca 1941 w Paryżu, zm. 21 kwietnia 2022 tamże) – francuski aktor, producent filmowy, scenarzysta i reżyser.
Filmografia.
seriale
film
scenarzysta
producent
reżyser

</doc>
<doc id="2960158" url="https://pl.wikipedia.org/wiki?curid=2960158" title="Komunikacja miejska w Zgierzu">
Komunikacja miejska w Zgierzu



</doc>
<doc id="2960160" url="https://pl.wikipedia.org/wiki?curid=2960160" title="Port lotniczy Anguilla Wallblake">
Port lotniczy Anguilla Wallblake



</doc>
<doc id="2960162" url="https://pl.wikipedia.org/wiki?curid=2960162" title="Aleksander Biborski">
Aleksander Biborski

Aleksander Biborski (ur. 7 sierpnia 1856 w Krakowie, zm. 2 marca 1937 tamże) – polski architekt związany z Krakowem.
Życiorys.
Ukończył I Cesarsko-Królewskiej Wyższej Szkoły Realnej w Krakowie. Następnie studiował na Politechnice Lwowskiej. Początkowo pracował w Urzędzie Budownictwa Miejskiego (1883–1884). W 1894 r. założył własną firmę budowlaną. Projektował (w charakterystycznym dla schyłku XIX stulecia stylu eklektycznym o motywach północnego renesansu) i budował głównie domy mieszkalne. Prowadził także budowy według planów innych architektów. Był członkiem Towarzystwa Technicznego (1884), a w latach 1916–1919 Królem Bractwa Kurkowego. Od 1916 r. był prezesem Izby Budowlanej.
Został pochowany na Cmentarzu Rakowickim. 
Realizacje w Krakowie.
i inne.
Upamiętnienie.
W 2018 imieniem Aleksandra Biborskiego nazwano skwer przy ul. Biskupiej w Krakowie.

</doc>
<doc id="2960164" url="https://pl.wikipedia.org/wiki?curid=2960164" title="Erik Bergqvist">
Erik Bergqvist

Erik Gustaf "Berka" Bergqvist (ur. 20 czerwca 1891 w Sztokholmie, zm. 17 lutego 1954 tamże) – szwedzki piłkarz, reprezentant kraju grający na pozycji bramkarza, a także waterpolista, dwukrotny medalista olimpijski w piłce wodnej.
Piłka wodna.
Erik Bergqvist jest dwukrotnym medalistą olimpijskim w piłce wodnej: w Sztokholmie zdobył z drużyną Szwecji srebrny medal, a 8 lat później w Antwerpii medal brązowy.
Piłka nożna.
Kariera klubowa.
Podczas swojej kariery piłkarskiej Bergqvist występował w IFK Sztokholm i AIK Fotboll. AIK dwukrotnie zdobył mistrzostwo Szwecji w 1914 i 1916.
Kariera reprezentacyjna.
W reprezentacji Szwecji Bergqvist zadebiutował 16 czerwca 1912 w wygranym 2-1 towarzyskim meczu z Norwegią. W tym samym roku był w kadrze Szwecji na Igrzyska Olimpijskie w Sztokholmie. Na turnieju w Szwecji był rezerwowym i nie wystąpił w żadnym spotkaniu. Ostatni raz w reprezentacji wystąpił 2 lipca 1916 w wygranym 6-0 towarzyskim spotkaniu z Norwegią. W sumie wystąpił w 4 spotkaniach.

</doc>
<doc id="2960167" url="https://pl.wikipedia.org/wiki?curid=2960167" title="Herbert von Dirksen">
Herbert von Dirksen

Eduard Willy Kurt Herbert Dirksen, od 1887 von Dirksen (ur. 2 kwietnia 1882 w Berlinie, zm. 19 grudnia 1955 w Monachium) – niemiecki prawnik, urzędnik konsularny i dyplomata.
Życiorys.
Pochodził z mennonickiej rodziny mającej swe korzenie w Prusach Zachodnich, której założycielem był w 1681 w Gdańsku pochodzący z Holandii zajmujący się kupiectwem Claes Dirksen (ur. 1605). Herbert Dirksen był synem posła cesarza niemieckiego Willibalda von Dirksena (1852–1928), właściciela zamku Grodziec na Dolnym Śląsku.
Absolwent Gimnazjum im. Króla Wilhelma ("Königlichen-Wilhelms-Gymnasium") w Berlinie (1900); student wydziałów prawa uniwersytetów w Heidelbergu i Berlinie (1900-1903), uzyskując tytuł doktora prawa na uniwersytecie w Rostocku (1904). Następnie odbył roczną służbę wojskową w 3 Pułku Kawalerii Gwardii ("3. Garde-Ulanen-Regiment") w Poczdamie (1903-1904), w której uzyskał stopień porucznika rezerwy i odbył staż w pruskiej służbie państwowej ("preußischen Staatsdienst") (1904-1910), w którym to okresie przebywał dłuższy czas w Londynie (1905) i odbył podróż dookoła świata (1907-1908) i do kilku państw afrykańskich – Rodezji, Południowej Afryki i Niemiecka Afryka Wschodnia (1910).
W latach 1910–1914 pracował w starostwie ("Landratsamt") w Bonn, pruskim ministerstwie handlu ("Handelsministerium") w Berlinie (1914). Wziął udział w działaniach I wojny światowej, m.in. w Belgii (1915). W 1917 wstąpił do niemieckiej służby dyplomatycznej pełniąc funkcje w Hadze (1917-1918), kier. Referatu Prasy i Propagandy w Kijowie (1918-1919), kier. Podreferatu Państw Nadbałtyckich w centrali Auswärtiges Amt (1919-1920), "chargé d’affaires" w Warszawie (1920-1921), kier. Referatu Polskiego AA (1921-1923), konsula generalnego w Gdańsku (1923-1925), kierownika Wydziału Wschodniego AA (1928), ambasadora w Moskwie (1928-1933), Tokio (1933-1938) i Londynie (1938-1939). Następnie odszedł na emeryturę.
Członek DNVP do 1933, od 1937 – NSDAP. Był jednym z najbardziej zaufanych dyplomatów III Rzeszy, który po części kształtował politykę wschodnią i światową. W 1933 posiadłość von Dirksena odwiedził Adolf Hitler.
Dokumenty von Dirksena, tzw. Archiwum Dirksena, przechowywane są w Archiwum Federalnym ("Bundesarchiv") w Berlinie, biblioteka na uniwersytecie w Bonn.

</doc>
<doc id="2960169" url="https://pl.wikipedia.org/wiki?curid=2960169" title="Kościół Nawiedzenia Najświętszej Marii Panny w Uboczu">
Kościół Nawiedzenia Najświętszej Marii Panny w Uboczu

Kościół Nawiedzenia Najświętszej Marii Panny w Uboczu – rzymskokatolicki kościół we wsi Ubocze.
Historia.
Obecny budynek postawiono w 1615 roku, prawdopodobnie w miejscu wcześniejszej świątyni. Pierwotnie służył ewangelikom i katolikom, aby po kilku dziesięcioleciach powrócić na zawsze do Kościoła rzymskokatolickiego. Otoczenie budowli, w postaci muru okalającego plac wraz z cmentarzem, kaplicą grobową i bramą, powstałą po 1773 roku. 
Nie jest znane pierwsze wezwanie kościoła. Po przejęciu go z rąk ewangelickich, 6 kwietnia 1645 r. został na nowo poświęcony i przez prawie kolejne trzy wieki nosił imię Najświętszej Marii Panny. Dziś jest dedykowany Nawiedzeniu Najświętszej Marii Panny. 
Kościół z zewnątrz na przestrzeni ostatnich 400 lat przechodził niewiele zmian. Jedynie przy dachu i wieży, kryjącej dzwony z 1634 roku, prowadzono zasadnicze prace remontowe, ale bryła budowli pozostała nienaruszona.
W latach 2004-2013, podczas ostatniego remontu, z elewacji kościoła, bramy, kapliczki i domku parafialnego usunięto tynki, dzięki czemu możemy mury budowli z kamienia. Stalową emporę z lat siedemdziesiątych przebudowano, zmieniono także sufit. Na ścianach są powieszone dwa obrazy – Świętego Antoniego i Świętej Rodziny. Wzrok przykuwa także nowa posadzka z marmuru, położona w miejsce starych, zniszczonych płytek betonowych.
Architektura, wnętrze i wyposażenie.
Świątynia jest jednonawowa, z kwadratowym prezbiterium, murowana z kamienia łamanego, orientowana, posiada zamknięte sklepienie kolebkowe. Na tym terenie jest jedynym kościołem pokrytym gontami drewnianymi.
W prezbiterium znajduje się miejsce sprawowania pamiątki Wieczerzy Pańskiej – uratowany w ostatniej chwili przed zagładą ołtarz z 1623 r. z figurą Chrystusa i jego prawą ręką w geście błogosławieństwa, uniesioną jak do przysięgi. Charakteryzuje się on mniejszymi rozmiarami w porównaniu do innych z okolicy. Niektórzy historycy sztuki wykonanie jego przypisują grupie Meyner – Kower, znanych na Dolnym Śląsku snycerzy ołtarzowych. Ołtarz został ufundowany przez władający wsią ród Spillerów. Świadczyły o tym herby fundatorów ołtarza i kościoła, stanowiące w tamtych czasach nie tylko element dekoracyjny. Barbara Spiller, testamentowa fundatorka ołtarza, matka pięciu synów i sześciu córek, była bardzo zacną kobietą, a cztery herby rodzin umieszczone w uszakach ołtarzowych miały w rozumieniu fundatora pozostawić ślad jej pobożności.
Oprócz herbów Hartwiga Spillera i jego żony Barbary z d. Rechenbergin, umieszczono herby rodowe ich matek – Nostitz i Busewoy.
Wewnątrz kościoła znajdują się również zabytkowa kazalnica z 1589 r. i figurka Matki Bożej z Dzieciątkiem. Ambona i figurka prawdopodobnie pochodzą z innego kościoła.
Nad głównym wejściem do świątyni znajduje się empora wsparta na dwóch filarach, otwarta do wnętrza kościoła. Na jej froncie umieszczono stacje drogi krzyżowej.

</doc>
<doc id="2960170" url="https://pl.wikipedia.org/wiki?curid=2960170" title="Parafia św. Mateusza Apostoła w Drołtowicach">
Parafia św. Mateusza Apostoła w Drołtowicach

Parafia św. Mateusza Apostoła w Drołtowicach – parafia rzymskokatolicka należąca do dekanatu Syców diecezji kaliskiej.
Swym zasięgiem parafia obejmuje następujące wsie: Biskupice, Drołtowice, Dziesławice, Wojciechowo Wielkie i Zawada. Kościół parafialny mieści się we wsi Drołtowice. W Dziesławicach znajduje się kościół filialny pod wezwaniem św. Trójcy.

</doc>
<doc id="2960176" url="https://pl.wikipedia.org/wiki?curid=2960176" title="Cloudbuster">
Cloudbuster

Cloudbuster – urządzenie, które miało służyć do manipulacji zjawiskami pogodowymi, zaprojektowane przez austriackiego psychoanalityka Wilhelma Reicha, który był przekonany o istnieniu orgonu. Brak jest jakiegokolwiek dowodu na działanie tego urządzenia.
W założeniu cloudbuster miał mieć działanie podobne do piorunochronu, to jest skupiać hipotetyczną energię orgonu w jednym miejscu i kierować ją do zbiornika wypełnionego materiałem absorbującym, np. do zbiornika wodnego. Reich przeprowadził wiele eksperymentów z cloudbusterem, nazywając badanie "Cosmic Orgone Engineering".
Cloudbuster pierwotnie składał się z szeregu równoległych pustych metalowych rur równej długości (pierwsze urządzenie składało się z 6 rur), których zakończenia były podłączone do metalowych węży (pierwotnie o mniejszej średnicy, później o większej średnicy). W późniejszych wersjach rury były ułożone w dwa lub więcej szeregów, rury miały różną długość i były połączone poprzez kolektor do jednego metalowego węża o dużej średnicy. Otwarte części rur miały być skierowane w niebo, natomiast rury miały być podłączone do absorbera orgonu. Pozostałości jednego z urządzeń Reicha znajdują się w Rangeley, w amerykańskim stanie Maine. Choć Reich do śmierci nie udowodnił działania urządzenia, zakładał, że może ono dawać możliwość rozpędzania chmur lub zatrzymania deszczu (urządzenie wycelowane w środek dużej chmury) lub też zwiększenia masy chmur i wywołanie deszczu (urządzenie wycelowane w mniejsze chmury znajdujące się na obrzeżach).
Odniesienia popkulturowe.
Idea manipulowania pogodą i działania urządzenia cloudbuster nie znalazła uznania za życia Reicha, ponieważ prowadzone przez niego publiczne eksperymenty kończyły się każdorazowo niepowodzeniem. Dopiero w 1973 roku została wydana książka pod tytułem "A Book of Dreams," zawierająca wspomnienia Petera Reicha (ur. 1944), który jako dziecko towarzyszył ojcu w czasie eksperymentów z cloudbusterem (w momencie aresztowania ojca Peter miał 12 lat). Książka spowodowała wzrost zainteresowania działaniem tego urządzenia i pojawienie się wielu mitów, legend dotyczących jego działania. Na przełomie lat 70 i 80 XX wieku Cloudbuster a także postać Wilhelma Reicha i jego syna Petera pojawia się w publikacjach, komiksach, utworach muzycznych i filmach, mimo że książka Petera Reicha nie opisuje samego urządzenia tylko opis nietypowej relacji syna z ojcem oraz od śmierci Wilhelma Reicha do publikacji upłynęło 16 lat i większość urządzeń została zniszczona.
Wilhelm Reich i Cloudbuster był inspiracją dla utworu "Cloudbusting" brytyjskiej wokalistki Kate Bush oraz scenariusza teledysku do tego utworu którego scenarzystami są Terry Gilliam i Kate Bush. Reżyserem teledysku jest Julian Doyle

</doc>
<doc id="2960178" url="https://pl.wikipedia.org/wiki?curid=2960178" title="Emil Bergman">
Emil Bergman

Emil Bergman (ur. 28 lipca 1908 w Gävle, zm. 13 kwietnia 1975 w Johanneshov) – szwedzki hokeista, reprezentant kraju w latach 1928–1934, mistrz Europy z 1928. Zdobył srebrny medal na ZIO 1928 w Sankt Moritz. Reprezentował klub Nacka SK. Król strzelców szwedzkiej ekstraklasy w sezonie 1930/1931.

</doc>
<doc id="2960179" url="https://pl.wikipedia.org/wiki?curid=2960179" title="TRY">
TRY



</doc>
<doc id="2960182" url="https://pl.wikipedia.org/wiki?curid=2960182" title="Port lotniczy Gerrard Smith">
Port lotniczy Gerrard Smith



</doc>
<doc id="2960188" url="https://pl.wikipedia.org/wiki?curid=2960188" title="Elżbieta Chodorowska">
Elżbieta Chodorowska

Elżbieta Chodorowska (ur. 1967) – artysta plastyk. Zajmuje się sztuką włókna, malarstwem, instalacjami plastycznymi. Mieszka i tworzy w Częstochowie. Od 1997 prowadzi działalność pedagogiczną.
Absolwentka:
Ukończyła studia doktoranckie na Wydziale Malarstwa Akademii Sztuk Pięknych w Krakowie w pracowni tkaniny artystycznej prof. Lilli Kulki. W roku 2013 uzyskała stopień doktora sztuki.
Od roku 2004 należy do Związku Polskich Artystów Plastyków.
W 2011 r. brała udział w wystawie 100-lecia ZPAP w Parlamencie Europejskim w Brukseli. W 2013 r. uczestniczyła w międzynarodowej wystawie Ambasadorowie Sztuki w Warszawie. Prezentowała swoje prace w ponad 100 wystawach w kraju i za granicą, m.in. we Francji, Holandii, Ukrainie i Austrii. Ważniejsze wystawy w Polsce to „Zapis czasu” w Miejskiej Galerii Sztuki w Częstochowie, „Abstrakcje jesienne” w Salonie Desa w Częstochowie i „Człowiek – Maszyna – Ruch” w Galerii ZPAP OK Pryzmat w Krakowie. Prace Elżbiety Chodorowskiej znajdują się w zbiorach m.in.: Biura Wystaw Artystycznych w Ostrowcu Świętokrzyskim, Muzeum Miasta Gdyni, Centralnego Muzeum Włókiennictwa w Łodzi.
Otrzymała kilka nagród, w tym II miejsce w IX Międzynarodowym Jesiennym Salonie Sztuki Ostrowiec Świętokrzyski za prace „Czarna głowa I” i „Czarna głowa II” (tkanina artystyczna) oraz nagrodę Prezydenta Miasta Częstochowy za całokształt pracy artystycznej ze szczególnym uwzględnieniem instalacji plastycznych. Wykonała cykl rzeźb miękkich „Spectators – Wierni Kinomani” do sali kinowej Ośrodka Kultury Filmowej przy Miejskiej Galerii Sztuki w Częstochowie.

</doc>
<doc id="2960189" url="https://pl.wikipedia.org/wiki?curid=2960189" title="Kościół Najświętszej Maryi Panny od Świętych Schodów">
Kościół Najświętszej Maryi Panny od Świętych Schodów



</doc>
<doc id="2960193" url="https://pl.wikipedia.org/wiki?curid=2960193" title="Sebino Plaku">
Sebino Plaku

Sebino Plaku (ur. 20 maja 1985 w Tiranie) – albański piłkarz występujący na pozycji pomocnika lub napastnika.
Kariera klubowa.
Plaku rozpoczął karierę w klubie Partizani Tirana, w którym grał w latach 2003–2005 i wywalczył Puchar i Superpuchar Albanii. W międzyczasie był wypożyczony do Besëlidhji Lezha. Następnie występował w innych albańskich zespołach: KF Laçi, Apolonii Fier oraz Dinamie Tirana. W 2008 roku został piłkarzem norweskiego klubu Hamarkameratene, dla którego rozegrał jedno ligowe spotkanie. Po powrocie do Dinamo Tirana zdobył z tym zespołem dwukrotnie mistrzostwo kraju (2007/08, 2009/10) oraz Superpuchar (2008). Od 2010 roku reprezentował kolejno barwy KF Tirana, Flamurtari Wlora, KS Kastrioti i Skënderbeu Korcza (mistrzostwo Albanii 2011/12, 2012/13).
W czerwcu 2013 roku Plaku został zawodnikiem Śląska Wrocław, prowadzonego przez Stanislava Levego. 18 lipca zadebiutował w meczu z FK Rudar Pljevlja w kwalifikacjach Ligi Europy (4:0), w którym strzelił gola. 21 lipca zaliczył pierwszy występ w Ekstraklasie przeciwko Koronie Kielce (0:0). W sezonie 2013/14 był zawodnikiem podstawowego składu. Jesienią 2014 roku został przez trenera Tadeusza Pawłowskiego oddelegowany do drużyny rezerw, a następnie odsunięty od treningów z pierwszym zespołem. W tym okresie został trzykrotnie ukarany przez klub karą finansową – wszystkie zostały później uchylone przez PZPN. W lutym 2015 roku na jego wniosek jego kontrakt został rozwiązany przez Izbę ds. Rozwiązywania Sporów Sportowych, działającą przy PZPN. Organ nie orzekł winy żadnej ze stron. Po odwołaniu się Plaku do Sportowego Sądu Arbitrażowego, uznano klub za winnego rozwiązania umowy. W 2018 roku Piłkarski Sąd Polubowny nakazał Śląskowi Wrocław wypłatę odszkodowania, wcześniej natomiast ukarał go finansowo.
W czerwcu 2015 roku Plaku podpisał kontrakt z Partizani Tirana. Na początku 2016 roku przeszedł do Skënderbeu Korcza, z którym wywalczył mistrzostwo Albanii za sezon 2015/16. Jesień 2016 roku spędził na wypożyczeniu do KS Korabi. W sezonie 2017/18 występował w KS Kamza, dla którego zdobył 13 bramek. W czerwcu 2018 roku podpisał krótkoterminową umowę z FK Kukësi, który poszukiwał wzmocnień przed występem w europejskich pucharach. Po odpadnięciu Kukësi z międzynarodowych rozgrywek Plaku powrócił do KS Kamza. W rundzie jesiennej sezonu 2019/20 grał w kosowskim zespole KF Llapi Podujevo. W styczniu 2020 jako wolny agent podpisał kontrakt z innym klubem Superliga e Kosovës – KF Gjilani. W sezonie 2020/21 grał w KS Kastrioti, a następnie w Teucie Durrës, z którą wywalczył mistrzostwo oraz Superpuchar Albanii.
Kariera reprezentacyjna.
Plaku występował w juniorskich reprezentacjach Albanii w kategorii U-17 oraz U-19.

</doc>
<doc id="2960197" url="https://pl.wikipedia.org/wiki?curid=2960197" title="Diesiat' millionow">
Diesiat' millionow



</doc>
<doc id="2960201" url="https://pl.wikipedia.org/wiki?curid=2960201" title="Borys Martino">
Borys Martino



</doc>
<doc id="2960202" url="https://pl.wikipedia.org/wiki?curid=2960202" title="Sowiecki Azerbejdżan (statek parowy)">
Sowiecki Azerbejdżan (statek parowy)



</doc>
<doc id="2960204" url="https://pl.wikipedia.org/wiki?curid=2960204" title="Panamerykański Puchar w Chodzie Sportowym 2011">
Panamerykański Puchar w Chodzie Sportowym 2011

15. Panamerykański Puchar w Chodzie Sportowym 2011 – zawody lekkoatletyczne, które odbyły się 26 i 27 marca maja w kolumbijskim Envigado.

</doc>
<doc id="2960207" url="https://pl.wikipedia.org/wiki?curid=2960207" title="Piotr Lieszczenko">
Piotr Lieszczenko



</doc>
<doc id="2960208" url="https://pl.wikipedia.org/wiki?curid=2960208" title="Jane Cederqvist">
Jane Cederqvist

Jane Barbro Iréne Cederqvist (ur. 1 lipca 1945 w Sztokholmie, zm. 15 stycznia 2023 tamże) – szwedzka pływaczka specjalizująca się w stylu dowolnym. W 1960, w wieku 15 lat pobiła dwa rekordy świata, zdobyła srebrny medal na igrzyskach olimpijskich i została najmłodszą osobą oraz pierwszą kobietą, która zdobyła Svenska Dagbladet Gold Medal. Rok później wycofała się z zawodowego pływania. Jednym z powodów była chęć nadrobienia szkolnych zaległości. Ponadto zaczęła mieć problemy z czytaniem. Nauczyła się pływać w wieku 6 lat.
Po zakończeniu kariery.
W 1970 uzyskała tytuł licencjata, a w 1980 doktorat z historii z pracą zatytułowaną "Arbetare i strejk: studier rörande arbetarnas politiska mobilisering under industrialismens genombrott: Stockholm 1850–1909". W 1998 została dyrektorem Historiska museet, a w latach 1999-2002 była dyrektorem generalnym Fortifikationsverket.
Życie prywatne.
Cederqvist miała męża Hansa Mattsona, byłego radnego. Mają syna Davida (ur. 1977). Mieszkała w Sztokholmie.

</doc>
<doc id="2960224" url="https://pl.wikipedia.org/wiki?curid=2960224" title="Order Ruchu Oporu 1940–1944">
Order Ruchu Oporu 1940–1944

Order Ruchu Oporu 1940–1944 (luks. "Ordre de la Résistance 1940–1944") – luksemburskie odznaczenie z okresu II wojny światowej.
Odznaczenie zostało ustanowione przez wielką księżnę Luksemburga Charlotte w dniu 30 marca 1946 roku jako odznaczenie dla wyróżnienia obywateli Luksemburga uczestniczących w walce przeciwko okupacji niemieckiej w ruchu oporu.
Odznaczenie posiadało dwa stopnie: Krzyż Orderu i Medal Orderu.
Zasady nadawania.
Order był nadawany obywatelom Luksemburga, którzy w okresie od 10 maja 1940 do 1944 roku działali w ruchu oporu na terenie Luksemburga oraz innych państw koalicji antyhitlerowskiej. Odznaczenie nadawano osobą cywilnym, które wyróżniły się w działaniach skierowanych przeciwko okupacji niemieckiej, w organizacji ruchu oporu. W wyjątkowych przypadkach mógł być nadawany również cudzoziemcom, gdy spełniali ogólne warunki nadania i działali na terenie Luksemburga. Odznaczenie mogło być nadawane pośmiertnie.
Odznaczenie było nadawane przez Wielką Księżną na wniosek Ministra Spraw Wewnętrznych po zasięgnięciu opinii Kapituły Orderu utworzoną w myśl tego dekretu. W dniu 27 maja 1967 zmieniono dekret o odznaczeniu, w myśl którego opinię o nadaniu odznaczenia musi opiniować Narodowa Rada Ruchu Oporu – organizacja zrzeszająca uczestników ruchu oporu w Luksemburgu. Kolejna zmiana ustawy o tym orderze miała miejsce w dniu 24 grudnia 2003 roku. Wówczas zakończono nadawanie odznaczenie drugiego stopnia – Medali Orderu, natomiast nadal możliwe jest nadawanie Krzyża Orderu. 
Opis odznaki.
Odznaką Orderu Ruchu Oporu 1940–1944 pierwszego stopnia jest Krzyż Orderu, który ma postać krzyża maltańskiego, w którego środku umieszczona jest duża okrągła tarcza. Między ramionami krzyża wychodzą promienie kończące się na łańcuchu, który otacza krzyż. Na awersie na tarczy znajduje się wizerunek ukoronowana głowa lwa z herbu Luksemburga. Na górze tarczy są daty 1940 i 1944, a na dole napis "JE MAINTIENDRAI" (pol. wytrzymaj – motto dynastii Orańskiej, z której pochodziła księżna). Na rewersie w tarczy jest natomiast duża litera "R" (od słowa "résistance" – pol. ruch oporu). Odznaka Krzyża Orderu ukoronowana jest monogramem wielką księżnę Luksemburga Charlotte. 
Odznaką drugiego stopnia, czyli Medalu Orderu jest okrągły medal. Na awersie znajduje się ukoronowany stojący lew z herbu Luksemburgu. Otoczony jest on przerwanym łańcuchem. Na rewersie znajduje się monogram wielką księżnę Luksemburga Charlotte oraz daty 1940 – 1944 oraz napis "JE MAINTIENDRAI".
Odznaki obu stopni wykonane są z brązu i mają naturalny kolor metalu.
Medal zawieszony jest na wstążce w kolorze czerwonym z białymi prążkami, po bokach wąskie paski koloru niebieskiego również z białymi prążkami.

</doc>
<doc id="2960228" url="https://pl.wikipedia.org/wiki?curid=2960228" title="Wskaźnik cyklu regulowania należności">
Wskaźnik cyklu regulowania należności

Wskaźnik cyklu regulowania należności – wskaźnik z grupy wskaźników sprawności działania. Występuje w dwóch wersjach: w razach obrotu (wskaźnik rotacji należności – często traktowany jako odrębny wskaźnik) oraz w dniach. 
Wskaźnik cyklu regulowania należności w dniach (ang. "days sales outstanding", DSO) ma postać:
Jest to wskaźnik, który można obliczyć dla danych z okresu rocznego (360 lub 365 dni), półrocznego, kwartalnego lub miesięcznego (30 dni). Określa średnio po ilu dniach od momentu sprzedaży (wystawienia faktury) przedsiębiorstwo otrzymuje zapłatę. Innymi słowy ilustruje długość cyklu inkasa należności. Interpretacja wskaźnika nie jest sprawą oczywistą, choć obowiązuje zasada generalna, że im krótszy cykl tym lepiej (im szybciej wpłyną pieniądze do przedsiębiorstwa tym lepiej). Jego wielkość zależy od wielu czynników, m.in. polityki handlowej, sektora, pozycji przedsiębiorstwa na rynku czy etapu życia na jakim znajduje się przedsiębiorstwo.
W tradycyjnej regule podaje się, że wskaźnik DSO nie powinien przekraczać więcej niż o jedną trzecią lub o połowę terminu zawartego w warunkach sprzedaży. Przykładowo, jeśli wyznaczony termin to 30 dni, to dopuszczalna wartość wskaźnika wyniesie w granicach 40–45.

</doc>
<doc id="2960232" url="https://pl.wikipedia.org/wiki?curid=2960232" title="Ronnie Båthman">
Ronnie Båthman

Ronnie Båthman (ur. 24 kwietnia 1959 w Köping) – szwedzki tenisista.
Kariera tenisowa.
Karierę zawodową Båthman rozpoczął w 1983 roku, a zakończył w 1994 roku.
Swoje umiejętności skupił głównie na grze podwójnej, w której wygrał trzy turnieje kategorii ATP World Tour oraz osiągnął cztery finały. W zawodach wielkoszlemowych jego najlepszym wynikiem jest awans do półfinału Rolanda Garrosa z 1989 roku, grając w parze z Carlosem di Laurą.
W rankingu gry pojedynczej Båthman najwyżej był na 139. miejscu (24 marca 1986), a w klasyfikacji gry podwójnej na 38. pozycji (2 listopada 1992).

</doc>
<doc id="2960235" url="https://pl.wikipedia.org/wiki?curid=2960235" title="Lagotto romagnolo">
Lagotto romagnolo

Lagotto romagnolo – jedna z najstarszych znanych ras psów dowodnych i aportujących (od 1600 r.) zamieszkujących tereny bagien Comacchio i laguny wokół Rawenny. Jest jedyną rasą na świecie specjalizującą się w poszukiwaniu trufli.
Pochodzenie nazwy.
Nazwa tej rasy pochodzi od psa o pierwotnym przeznaczeniu do pracy łowieckiej w wodzie. W lokalnym dialekcie z miejsca pochodzenia psa "lagot" oznacza "włochaty pies wodny" lub "kudłaty bagienny pies myśliwski o kręconych włosach".
Rys historyczny.
Po osuszeniu bagien zaczęto używać lagotto do poszukiwania trufli (druga połowa XIX w). Poszukiwacze trufli prowadzili hodowle tych psów tylko pod kątem największej wydajności w pracy i z biegiem czasu krzyżowali je z pointerami, pudlami, seterami, bretonami i wieloma innymi rasami. Pod koniec lat siedemdziesiątych bardzo zaangażowana grupa hodowców włoskich rozpoczęła pracę nad rekonstrukcją lagotto. W ciągu następnych dwudziestu lat psy mierzono, fotografowano, tatuowano i rejestrowano. Hodowcom doradzano i odnawiano linie hodowlane. W tych latach nastąpił zdecydowany rozwój rasy w kierunku jednego dokładnie zdefiniowanego typu. W 1991 roku rasa została wstępnie uznana przez FCI. Definitywne uznanie rasy nastąpiło 6 lipca 2005 roku, z dniem zarejestrowania jej jako Lagotto Romagnolo.
Charakter i zachowanie.
Lagotto jest wesołym psem, nastawionym na współpracę z człowiekiem, zazwyczaj posłuszny, inteligentny i miły. Jego naturalny talent do rewirowania i wybitny zmysł węchu sprzyjały wyspecjalizowaniu się w poszukiwaniu trufli. Lagotto poprzez swój wrażliwy nos doskonale nadaje się do pracy po śladzie, choć jego instynkt łowiecki na skutek decyzji hodowlanych został nieco osłabiony. Lagotto uwielbia pracować ze swoim przewodnikiem, ponieważ chce mu się przypodobać. Jest także doskonałym psem ratowniczym oraz psem towarzyszem, bez problemu daje się prowadzić. Nadaje się również na psa stróżującego. Lagotto jest stworzony do wszelkich psich sportów, z wyjątkiem służby obronnej. Jest uważny i czujny, uwielbia spacery i pływanie.
Wygląd.
Lagotto jest małym do średniej wielkości psem, ma dobre proporcje, a zarys ciała mieści się w kwadracie.Budowa ciała mocna o wyglądzie rustykalnym. Jego sierść jest gęsto lokowana, wełnista, z wierzchu w dotyku nieco szorstka. Na głowie loki są mniej sprężyste i tworzą jakby brwi, bokobrody i brodę.
Szata i umaszczenie.
Lagotto występuje w następujących kolorach:
Rasa w Polsce.
Pierwsze psy tej rasy pojawiły się w Polsce w 2005 roku za sprawą hodowli Górska Fantazja, należącej do Beaty Radomskiej. Były to psy Rosina delle Farnie oraz Mirto delle Farnie, pochodzące z Włoch.

</doc>
<doc id="2960238" url="https://pl.wikipedia.org/wiki?curid=2960238" title="Punta del Este Sevens 2000">
Punta del Este Sevens 2000

Punta del Este Sevens 2000 – pierwsza edycja wchodzącego w skład IRB Sevens World Series turnieju Punta del Este Sevens przeznaczonego dla męskich reprezentacji narodowych w rugby 7. Odbyła się w dniach 7–9 stycznia 2000 roku na Campus de Maldonado w Punta del Este będąc trzecim turniejem sezonu 1999/2000.
Informacje ogólne.
Rozegrane na Campus de Maldonado zawody były trzecim turniejem sezonu 1999/2000 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Rozstawienie drużyn, podział na grupy i terminarz rozgrywek zostały opublikowane 15 grudnia 1999 roku.
W obecności 10 000 widzów debiutujący na światowej arenie Chilijczycy pokonali RPA, nie awansowali jednak do ćwierćfinałów z powodu gorszej różnicy punktów. Zgodnie z przedturniejowymi oczekiwaniami w finale ponownie spotkały się dwie najwyżej rozstawione drużyny. Lepsi okazali się reprezentanci Nowej Zelandii, a najwięcej przyłożeń (16) zdobył Fidżyjczyk Vilimoni Delasau.

</doc>
<doc id="2960244" url="https://pl.wikipedia.org/wiki?curid=2960244" title="Olek (przystanek kolejowy)">
Olek (przystanek kolejowy)

Olek – bocznica szlakowa w Olku, w gminie Łysomice, w powiecie toruńskim, w województwie kujawsko-pomorskim, w Polsce. 
Historia.
Przystanek otwarto w 1912 roku wraz z uruchomieniem połączenia kolejowego Torunia z Chełmnem. W 1953 roku trasę tę skrócono do Unisławia Pomorskiego, natomiast w 1992 roku całkowicie ją zamknięto. W 1998 roku rozebrano torowisko prowadzące z Olka do Unisławia Pomorskiego.

</doc>
<doc id="2960248" url="https://pl.wikipedia.org/wiki?curid=2960248" title="Święty Marcin i żebrak">
Święty Marcin i żebrak

Święty Marcin i żebrak – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco. Sygnowany w górnym prawym roku grecką kursywą: "doménikos theotokópoulos e’poíei".
Zamówienie.
W 1597 roku El Greco otrzymał zlecenie na wykonanie kilku obrazów dla nowo wybudowanej kaplicy w Toledo, poświęconej św. Józefowi. Zleceniodawcą był profesor teologii na uniwersytecie w Toledo Martin Ramirez. 9 września artysta podpisał kontrakt na wykonanie trzech ołtarzy do dnia sierpniowego święta Matki Boskiej. Umowa bardzo szczegółowo określała zakres zlecenia: obraz do głównego ołtarza miał przedstawiać św. Józefa, nad nim miała znajdować się scena "Ukoronowania Marii", a po jej bokach wizerunki dwóch innych świętych. Dodatkowo El Greco miał wykonać z rzeźbionego drewna ramy pokryte złoceniami. Po namalowaniu dwóch pierwszych obrazów "Święty Józef z Dzieciątkiem Jezus" i "Koronacja Matki Boskiej" artysta stworzył dwa kolejne do naw bocznych pt. "Święty Marcin i żebrak" oraz "Madonnę z Dzieciątkiem i świętymi".
Opis obrazu.
Jest to jedno z najbardziej oryginalnych dzieł El Greca, odbiegające od tradycyjnie przyjętego sposobu ukazywania świętego Marcina. Według legendy św. Marcin miał spotkać na drodze marznącego biedaka, z którym podzielił się własnym płaszczem. W nocy ukazał mu się Bóg i rzekł do niego: "Co uczyniłeś dla tego biednego człowieka, uczyniłeś dla mnie".
Kompozycja obrazu wymuszona była wielkością poprzedniego dzieła, wiszącego pierwotnie w tej samej kaplicy naprzeciwko. Większą część obrazu zajmuje biały rumak umieszczony na ukos, mający sprawiać wrażenie głębi. Zamiar udał się jedynie połowicznie i koń pozostaje na pierwszym planie, zastygły, gotowy do dalszej drogi. Na jego grzbiecie artysta maluje rycerza we wspaniałej, lśniącej zbroi. Prawdopodobnie El Greco wzorował się na konnym posągu Colleone znajdującym się w Wenecji, choć jego rycerz ma typowe hiszpańskie rysy. Również i strój jest hiszpański. Wąską, asymetryczną i smutną twarz otacza biała kreza, zbroja ozdobiona jest złotymi haftami, aksamitnymi frędzlami, błyszczącymi butami w złotych strzemionach. Ponadto, pod zbroją widoczna jest cienka plisowana bielizna, a na kolanach przerzucony jest zielono-złoty płaszcz. Dla bogato przystrojonego rycerza kontrastem jest spotkany na drodze żebrak, któremu El Greco poskąpił jakiegokolwiek ubrania. Jego nagość i wychudzone ciało kontrastuje z bogactwem. Również jego pokorna postawa jest przeciwieństwem wyniosłości rycerza.
El Greco umieszcza scenę na drodze do miasta Toledo widocznego w tle. Na pierwszym planie widoczna jest machina do tłoczenia wody, zbudowana przez zegarmistrza z Kremony, Giannella della Torrego. Machina zaopatrywała miasto w wodę i choć jej wydajność nie była wystarczająca, była uznawana za jeden z cudów miasta. Malarz uczynił z niej znak rozpoznawczy, godło miasta ukazanego na pierwszym planie u dołu.
Po ukończeniu obrazu zamawiający Martin Ramirez zakwestionował sumę jaką zażądał El Greco 31328 reali. Problem z wynagrodzeniem za pracę przewija się bardzo często w życiu artysty. I tym razem z Madrytu zostaje wezwany ekspert, który ma ustalić wartość dzieła. W 1599 roku dochodzi do porozumienia i doktor zobowiązuje się do spłaty zobowiązania w ciągu dwóch kolejnych lat. Obraz El Greca uznany został za arcydzieło; wielu prywatnych klientów pragnęło pozyskać kopie.
Obecnie znanych jest osiem mniejszych replik powstałych na przestrzeni kilku lat. Jedna z nich znajduje się w Art Institute of Chicago
Proweniencja.
Obraz z kolekcji waszyngtońskiej przed 1880 rokiem znajdował się w kolekcji barona Isidora Taylora. Harold Wethey zidentyfikował go jako dzieło sprzedane na aukcji 24–26 lutego 1880 roku w Hotelu Drouot, w Paryżu. Następnie obraz trafił do prywatnej kolekcji Louisa Manzini z Paryża (w jego ewidencji obraz widniał jako "Portret świętego Ludwika"), a po 1908 roku do kolekcji Josse’a i Gastona Bernheima-Jeune, paryskich marszandów. Obraz sprzedali 19 czerwca 1929 domu aukcyjnemu M. Knoedler &amp; Co. z Nowego Jorku. 28 marca 1930 roku płótno zostało sprzedane do kolekcji Andrew W. Mellona. W 1937 roku został przekazany jako darowizna dla National Gallery of Art.

</doc>
<doc id="2960251" url="https://pl.wikipedia.org/wiki?curid=2960251" title="Pigża (przystanek kolejowy)">
Pigża (przystanek kolejowy)

Pigża – dawny przystanek osobowy w Pigży, w gminie Łubianka, w powiecie toruńskim, w województwie kujawsko-pomorskim, w Polsce. 
Charakterystyka.
Przystanek znajdował się przy linii kolejowej z Torunia Wschodniego do Chełmna. Linia ta została otwarta w 1912 roku. W 1992 roku na trasie z Torunia Wschodniego do Unisławia Pomorskiego został zlikwidowany ruch pasażerski. W 1998 roku na odcinku od Olka do Unisławia Pomorskiego zostały rozebrane tory. 

</doc>
<doc id="2960257" url="https://pl.wikipedia.org/wiki?curid=2960257" title="Niezawisły Kaukaz">
Niezawisły Kaukaz



</doc>
<doc id="2960260" url="https://pl.wikipedia.org/wiki?curid=2960260" title="Zamek Bierzgłowski (przystanek kolejowy)">
Zamek Bierzgłowski (przystanek kolejowy)

Zamek Bierzgłowski – dawny przystanek osobowy w Łubiance, w gminie Łubianka, w powiecie toruńskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1992 roku na trasie z Torunia Wschodniego do Unisławia Pomorskiego został zlikwidowany ruch pasażerski. W 1998 roku na odcinku od Olka do Unisławia Pomorskiego zostały rozebrane tory. 

</doc>
<doc id="2960261" url="https://pl.wikipedia.org/wiki?curid=2960261" title="Sardyna">
Sardyna



</doc>
<doc id="2960262" url="https://pl.wikipedia.org/wiki?curid=2960262" title="Turki (rejon buski)">
Turki (rejon buski)

Turki – przysiółek w obwodzie lwowskim, w rejonie buskim na Ukrainie.
Położenie.
Według "Słownika geograficznego Królestwa Polskiego i innych krajów słowiańskich": Turki to "przysiółek w gminie Sokole, pow. Kamionka Strumiłowa".

</doc>
<doc id="2960263" url="https://pl.wikipedia.org/wiki?curid=2960263" title="Pilchard">
Pilchard



</doc>
<doc id="2960266" url="https://pl.wikipedia.org/wiki?curid=2960266" title="Łubianka Toruńska">
Łubianka Toruńska

Łubianka Toruńska – dawny przystanek osobowy w Łubiance, w gminie Łubianka, w powiecie toruńskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1992 roku na trasie z Torunia Wschodniego do Unisławia Pomorskiego został zlikwidowany ruch pasażerski. W 1998 roku na odcinku od Olka do Unisławia Pomorskiego zostały rozebrane tory.

</doc>
<doc id="2960267" url="https://pl.wikipedia.org/wiki?curid=2960267" title="Maziarnia Spaska">
Maziarnia Spaska

Maziarnia Spaska – grupa domów w Spasie, w obwodzie lwowskim, w rejonie buskim na Ukrainie.
Położenie.
Według "Słownika geograficznego Królestwa Polskiego i innych krajów słowiańskich": Maziarnia Spaska to "grupa domów w Spasie, pow. Kamionka Strumiłowa".

</doc>
<doc id="2960269" url="https://pl.wikipedia.org/wiki?curid=2960269" title="Wybcz (przystanek kolejowy)">
Wybcz (przystanek kolejowy)

Wybcz – dawny przystanek osobowy w Wybczyku, w gminie Łubianka, w powiecie toruńskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1992 roku na trasie z Torunia Wschodniego do Unisławia Pomorskiego został zlikwidowany ruch pasażerski. W 1998 roku na odcinku od Olka do Unisławia Pomorskiego zostały rozebrane tory. 

</doc>
<doc id="2960271" url="https://pl.wikipedia.org/wiki?curid=2960271" title="Uniwersytet Filipiński">
Uniwersytet Filipiński

Uniwersytet Filipiński (UP) (, ) – państwowy uniwersytet na Filipinach, mający 7 uniwersytetów składowych w 12 kampusach w całym kraju zorganizowanych jako system uniwersytetów.
Uniwersytet został założony 18 czerwca 1908 w Manili przez pierwsze Zgromadzenie Filipińskie podczas panowania amerykańskiego. W 1949 roku, po II wojnie światowej, główne biura uniwersytetu przeniesiono do nowego kampusu głównego w Diliman, Quezon City (Narodowy Region Stołeczny, aglomeracja manilska). Rezolucja Senatu w 2008 roku uznała system Uniwersytetu Filipińskiego za najważniejszy uniwersytet na Filipinach.
Uniwersytet Filipiński ukończyło wielu filipińskich intelektualistów i urzędników. 
7 prezydentów Filipin studiowało na uniwersytecie na studiach licencjackich czy podyplomowych. 12 prezesów Sądu Najwyższego, 36 artystów narodowych, oraz 34 naukowców narodowych Filipin jest powiązanych z uniwersytetem.

</doc>
<doc id="2960278" url="https://pl.wikipedia.org/wiki?curid=2960278" title="Komitet Niezawisłości Kaukazu">
Komitet Niezawisłości Kaukazu



</doc>
<doc id="2960279" url="https://pl.wikipedia.org/wiki?curid=2960279" title="Beauty and the Beast (serial telewizyjny 2012)">
Beauty and the Beast (serial telewizyjny 2012)



</doc>
<doc id="2960281" url="https://pl.wikipedia.org/wiki?curid=2960281" title="Rikard Bergh">
Rikard Bergh

Rikard Bergh (ur. 14 czerwca 1966 w Örebro) – szwedzki tenisista.
Kariera tenisowa.
Karierę zawodową Bergh rozpoczął w 1987 roku, a zakończył w 1998 roku.
Swoje umiejętności skupił głównie na grze podwójnej, w której wygrał sześć turniejów kategorii ATP World Tour oraz osiągnął pięć finałów. W zawodach wielkoszlemowych jego najlepszym wynikiem jest awans do półfinału Wimbledonu z 1993 roku, grając w parze z Byronem Talbotem.
W rankingu gry pojedynczej Bergh najwyżej był na 158. miejscu (10 lipca 1989), a w klasyfikacji gry podwójnej na 37. pozycji (2 marca 1992).

</doc>
<doc id="2960282" url="https://pl.wikipedia.org/wiki?curid=2960282" title="Komitet niepodległości Kaukazu">
Komitet niepodległości Kaukazu



</doc>
<doc id="2960285" url="https://pl.wikipedia.org/wiki?curid=2960285" title="Sargassowa rybka">
Sargassowa rybka



</doc>
<doc id="2960286" url="https://pl.wikipedia.org/wiki?curid=2960286" title="Diecezja Yongping">
Diecezja Yongping

Diecezja Yongping, diecezja Lulong, diecezja Tangshan (łac. "Dioecesis Iompimensis", chiń. 天主教永平教区) – rzymskokatolicka diecezja ze stolicą "de iure" w Lulong (dawniej Yongping) w prefekturze miejskiej Qinhuangdao, w prowincji Hebei, w Chińskiej Republice Ludowej. Obecnie biskupi "de facto" rezydują w Tangshan w sąsiedniej prefekturze miejskiej. Biskupstwo jest sufraganią archidiecezji pekińskiej.
Historia.
23 grudnia 1899 papież Leon XIII erygował wikariat apostolski Wschodniego Zhili. Dotychczas wierni z tych terenów należeli do wikariatu apostolskiego Północnego Zhili (obecnie archidiecezja pekińska).
3 grudnia 1924 zmieniono nazwę na "wikariat apostolski Yongping".
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Yongping podniesiono do godności diecezji.
Z 1950 pochodzą ostatnie pełne, oficjalne kościelne statystyki. Diecezja Yongping liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Zagraniczni misjonarze z o. Johnem Herrijgersem CM, administratorem apostolskim diecezji Yongping, zostali wydaleni z kraju. Ojciec Herrijgers CM pracował później na Tajwanie.
W 1980 Patriotyczne Stowarzyszenie Katolików Chińskich przeniosło stolicę diecezji do Tangshan. Wierny papieżowi Kościół "podziemny" nadal posługuje się nazwą "diecezja Yongping".
Obecnym biskupem jest Peter Fang Jianping. Został on wyświęcony na biskupa w 2000 bez zgody papieża, ale z aprobatą władz w Pekinie. Jednak w 2002 Stolica Apostolska uznała jego sakrę. Ordynariuszem diecezji został w 2008 (według Kościoła). Władze państwowe uważały go za koadiutora poprzednika do 2010, gdy po przejściu na emeryturę dotychczasowego antybiskupa mógł oficjalnie objąć biskupstwo.
Emerytowany antybiskup John Liu Jinghe przyjął święcenia biskupie bez papieskiego mandatu. Brak informacji czy w późniejszym czasie go uzyskał. W 2010 obaj biskupi uczestniczyli w ingresie nieuznawanego za ordynariusza przez Stolicę Apostolską antybiskupa Baoding Francisa An Shuxina. Jednak bp Liu Jinghe kilka miesięcy później odmówił wzięcia udziału w nielegalnej (z kościelnego punktu widzenia) sakrze innego antybiskupa.
Ordynariusze.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="2960289" url="https://pl.wikipedia.org/wiki?curid=2960289" title="Bągart (przystanek kolejowy)">
Bągart (przystanek kolejowy)

Bągart – dawny przystanek osobowy w Bągarcie, w gminie Kijewo Królewskie, w powiecie chełmińskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1970 roku na trasie z Unisławia Pomorskiego do Chełmna został zlikwidowany ruch pasażerski. W 1991 roku na tym odcinku zostały rozebrane tory. 

</doc>
<doc id="2960291" url="https://pl.wikipedia.org/wiki?curid=2960291" title="Xia Yu">
Xia Yu

Xia Yu (; ur. 28 października 1976) – chiński aktor filmowy i telewizyjny. Najmłodszy w historii zdobywca Pucharu Volpiego dla najlepszego aktora. Nagrodę tę otrzymał w wieku zaledwie 18 lat na 51. MFF w Wenecji za rolę w filmie "W upalnym słońcu" (1994) w reżyserii Jianga Wena.

</doc>
<doc id="2960294" url="https://pl.wikipedia.org/wiki?curid=2960294" title="Polscy tłumacze Hamleta">
Polscy tłumacze Hamleta

Dotychczas najpełniejszą listę polskich tłumaczy Hamleta Williama Szekspira, których przekłady ukazały się w latach 1797-1997 stworzył Dawid Jung. Wśród najwybitniejszych tłumaczy szekspirowskiego dramatu (w całości lub fragmentach), znaleźli się m.in.: Wojciech Bogusławski, Cyprian Kamil Norwid, Jarosław Iwaszkiewicz, Roman Brandstaetter czy Stanisław Barańczak. Pierwszego przekładu na język polski dokonano w 1797 r., jednakże Wojciech Bogusławski tłumaczył dzieło nie z języka angielskiego, lecz niemieckiego.
Chronologia polskich przekładów.
Przekład z 1797, opublikowany ze znacznymi zmianami w 1821 - "Hamlet, królewicz duński, tragedia w 5 aktach. Dzieła dramatyczne", t. 4, (Warszawa), przekład z niemieckiego według Schroedera.
Rps, w przekładzie tym grano Hamleta w Warszawie w 1799.
"Hamlet, królewicz duński, tragedia w 5 aktach w angielskim języku przez wiekopomnego Szekspira napisana...", Mińkowce, 1805, przekład z niemieckiego według Schroedera.
Monolog Hamleta, pierwodruk w: Tygodnik Wileński, 1820, t. 9, nr 154, s. 1-4, przedruk: Kraków, 1925, w: Biblioteka Narodowa, seria 1, nr 80.
"Hamlet, xiąże duński. Dzieła Williama Shakespeare", t. 1, Wilno: T. Glücksberg, 1839, s. 7-210.
Hamlet, akt I, scena 2, przekład z 1855, wydał Tadeusz Pini w: Pamiętnik Literacki, 1907, s. 106-111.
"Hamlet, Dramata Willjama Shekespear'a," Warszawa: S. Orgelbrand, 1857.
"Hamlet, królewicz duński, dramat w 5 aktach", Biblioteka Warszawska, 1862, t. 1.
"Hamlet, królewic duński. Dramat w 5 aktach", Lwów, 1870. 
"Hamlet, królewicz duński. Tragedia w 5 aktach", Lwów: Gubrynowicz, 1890, Biblioteka Mrówki 262-263.
"Hamlet, królewicz duński", Kraków: Tłocznia Wszechnicy Jagiellońskiej pod zarządem A. M. Kosterkiewicza, 1894.
"Hamlet, Dzieła dramatyczne", t. 4, objaśnienia J. I. Kraszewski, Kragów: G. Gebethner i Spółka, Warszawa: Gebethner i Wolff, 1895.
Rps, zob. Piotr Chmielowski, Nasza literatura dramatyczna, t. 2, Petersburg, 1898.
"Hamlet, królewicz duński. Tragedia w 5 aktach". Przekład z 1908 r., wydany i częściowo przerobiony przez Józefa Skłodowskiego, Warszawa, 1935.
Hamlet, fragment aktu IV, rps, grany w Moskwie w 1916 r., opublikowany w: Wiadomości Literackie, 1939, nr 22, s. 2, z komentarzem Arnolda Szyfmana.
"Hamlet. Tragedia w 5 aktach", Kraków, 1922, Biblioteka Narodowa, seria 2, nr 20.
"Hamlet", rps 1939, opublikowany akt I, scena 2 w: Teatr, 1947, nr 4-5, s. 14-24, całość opublikowana w 1954, Warszawa: PIW.
"Hamlet", akt II, scena2, w: Dziennik Literacki, 1950, nr 39, pełne wydanie: Hamlet, królewicz duński, Warszawa: PIW 1951.
Rps. 1950, przekład filologiczny tekstu Folio I, częściowo opublikowany w: Twórczość, 1952, nr 7, s. 121-142, pełne wydanie Kraków: Wydawnictwo Literackie, 1975. 
"Hamlet, królewicz duński," Wrocław: Zakład Narodowy im. Ossolińskich, 1953.
"Hamlet, książę duński," Warszawa: PIW, 1968.
"Tragiczna historia Hamleta księcia Danii," posłowie Juliusz Kydryński, Kraków: Wydawnictwo Literackie, 1978. Hamlet w przekładzie Słomczyńskiego był wystawiony w 1981 w Narodowym Starym Teatrze im. Modrzejewskiej w Krakowie, reż. Andrzej Wajda, z udziałem m.in. Jerzego Stuhra, Jerzego Treli i Krzysztofa Globisza. 
"Hamlet. Quarto 1603", wraz z posłowiem tłumacza, Kraków: Wydawnictwo Literackie 1987.
"Hamlet, książę Danii", rys. Andrzej Wajda, Poznań: W Drodze 1990 i 1994, ponowne wydanie Hamlet, posłowie Willard Farnhama, Kraków: Znak, 1997.
"Hamlet, książę Danii", w: Zeszyty Poetyckie, Bydgoszcz, 2013.

</doc>
<doc id="2960295" url="https://pl.wikipedia.org/wiki?curid=2960295" title="Antenarius sargassowy">
Antenarius sargassowy



</doc>
<doc id="2960298" url="https://pl.wikipedia.org/wiki?curid=2960298" title="Łanki">
Łanki

Łanki – przysiółek w gminie Spas, w obwodzie lwowskim, w rejonie buskim na Ukrainie.

</doc>
<doc id="2960304" url="https://pl.wikipedia.org/wiki?curid=2960304" title="Płutowo (przystanek kolejowy)">
Płutowo (przystanek kolejowy)

Płutowo – dawny przystanek osobowy w Płutowie, w gminie Kijewo Królewskie, w powiecie chełmińskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1970 roku na trasie z Unisławia Pomorskiego do Chełmna został zlikwidowany ruch pasażerski. W 1991 roku na tym odcinku zostały rozebrane tory.

</doc>
<doc id="2960310" url="https://pl.wikipedia.org/wiki?curid=2960310" title="Monster (album B’z)">
Monster (album B’z)

MONSTER – piętnasty album studyjny japońskiego zespołu B’z, wydany 28 czerwca 2006 roku. Osiągnął 1 pozycję w rankingu Oricon i pozostał na liście przez 19 tygodni, sprzedał się w nakładzie . Album zdobył status podwójnej platynowej płyty.

</doc>
<doc id="2960312" url="https://pl.wikipedia.org/wiki?curid=2960312" title="Adrián (piłkarz)">
Adrián (piłkarz)

Adrián, właśc. Adrián San Miguel del Castillo (ur. 3 stycznia 1987 w Sewilli) – hiszpański piłkarz grający na pozycji bramkarza. Obecnie jest zawodnikiem Liverpoolu.
Kariera piłkarska.
Adrián jest wychowankiem Realu Betis. Swoje pierwsze pięć sezonów w seniorskiej piłce spędził w rezerwach klubu. W przeszłości grał na pozycji napastnika, bądź też skrzydłowego, lecz w wieku 10 lat postanowił zmienić pozycję. 
Po przejściu do Betisu swoje pierwsze dwa sezony spędził w drużynie Betis C, a dalsze pięć w drugiej drużynie. W sezonie 2011/12 doznał poważnej kontuzji więzadeł krzyżowych, która wykluczyła go z gry na 5,5 miesiąca. 
29 września 2012 roku zadebiutował w La Lidze w meczu z Malagą. W dniu 24 listopada zagrał w zwycięskim meczu z Realem Madryt. W 31 rozegranych spotkaniach, jedenastokrotnie zachował czyste konto. Ponadto Betis zajął siódme miejsce w Primera Division i zakwalifikował się do rozgrywek europejskich.
5 czerwca 2013 ogłoszono, że od sezonu 2013/14 będzie występował w angielskim West Ham United. Zadebiutował 27 sierpnia 2013 roku w wygranym 2-1 meczu Pucharu Ligi Angielskiej z Cheltenham Town. 21 grudnia zadebiutował w Premier League podczas meczu z Manchesterem United. 11 stycznia 2014 roku zachował pierwsze czyste konto w starciu z Cardiff City. Swoimi dobrymi występami sprawił, że został wybrany drugim najlepszym piłkarzem "Młotów" sezonu. Został on pierwszym bramkarzem drużyny. 11 lutego 2015 roku dostał czerwoną kartkę w starciu ligowym z Southampton. W październiku 2015 roku podpisał nowy 2-letni kontrakt z klubem.

</doc>
<doc id="2960314" url="https://pl.wikipedia.org/wiki?curid=2960314" title="Starogród (przystanek kolejowy)">
Starogród (przystanek kolejowy)

Starogród – dawny przystanek osobowy w Brzozowie, w gminie Kijewo Królewskie, w powiecie chełmińskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1970 roku na trasie z Unisławia Pomorskiego do Chełmna został zlikwidowany ruch pasażerski. W 1991 roku na tym odcinku zostały rozebrane tory.

</doc>
<doc id="2960316" url="https://pl.wikipedia.org/wiki?curid=2960316" title="Tour de France 1911">
Tour de France 1911

9. Tour de France – rozpoczął się 2 lipca, a zakończył 30 lipca 1911 roku w Paryżu. Wystartowało 84 zawodników, ukończyło 28. Zwyciężył Francuz Gustave Garrigou.
W 1911 roku, podobnie jak w sześciu poprzednich wyścigach postanowiono ustalać klasyfikację generalną na podstawie punktów zdobywanych przez kolarzy na poszczególnych etapach. Na podstawie przeliczeń (miejsce, uzyskany czas i punkty dodatkowe) po każdym etapie najmniej „oczek” zdobył Gustave Garrigou, który tym samym został zwycięzcą dziewiątej edycji Tour de France.
Głównymi postaciami rywalizacji Tour de France 1911 byli Gustav Garrigou i Paul Duboc. Duboc, zwycięzca czterech etapów na jednym z etapów zyskał nad swym konkurentem bardzo dużą przewagę, jednak z powodu zatrucia pokarmowego w Bayonne Duboc uplasował się 20 pozycji za Garrigou na 10. etapie. Duboc stracił szanse na zwycięstwo w Tourze, odzyskał jednak siły i zdołał zająć drugie miejsce w klasyfikacji generalnej.

</doc>
<doc id="2960323" url="https://pl.wikipedia.org/wiki?curid=2960323" title="Brzozowo Chełmińskie">
Brzozowo Chełmińskie

Brzozowo Chełmińskie – dawny przystanek osobowy w Brzozowie, w gminie Kijewo Królewskie, w powiecie chełmińskim, w województwie kujawsko-pomorskim, w Polsce. Położony przy linii kolejowej z Torunia Wschodniego do Chełmna. Linia ta została otwarta w 1912 roku. W 1970 roku na trasie z Unisławia Pomorskiego do Chełmna został zlikwidowany ruch pasażerski. W 1991 roku na tym odcinku zostały rozebrane tory.

</doc>
<doc id="2960327" url="https://pl.wikipedia.org/wiki?curid=2960327" title="Mike Terranova">
Mike Terranova

Mike Sergio Terranova (ur. 17 listopada 1976 w Madrycie) – włoski piłkarz urodzony w Hiszpanii, obecnie napastnik w klubie RW Oberhausen, z którym związany jest od 2006 r.
Kariera klubowa.
Karierę amatorską rozpoczął w 1983 r., zostając zawodnikiem VfB Günnigfeld. W tym klubie grał i rozwijał swoje umiejętności do 1995 r., kiedy to został zawodnikiem SG Wattenscheid 09. W sezonie 98/99 grał w 2. Bundeslidze, w której rozegrał 14 spotkań. W 2000 r. przeszedł do FC Gütersloh, który został wznowiony po raz kolejny w 2000 r. W tym zespole rozegrał 55 spotkań, strzelając 35 bramki. W 2002 r. został zawodnikiem Eintracht Nordhorn, klubu który grał w Oberlidze. W barwach klubu rozegrał 50 spotkań, 18 razy strzelając do bramki rywali. Kolejnym klubem włoskiego piłkarza był Wuppertaler SV, do którego doszedł w 2003 r. Terranova był w tym klubie do 2005 r., ale w 38 spotkaniach nie zdobył ani jednej bramki. Terranova był w tym klubie często zmiennikiem i stąd głównie wynikała zerowa skuteczność.
Po krótkim powrocie do Wattenscheid, Terranova w 2006 r. podpisał kontrakt z Rot-Weiß Oberhausen. W sezonie 2006/2007 Terranova w 34 występach zdobył 22 bramki, co dało awans drużynie z Oberligi do Regionalligi. W sezonie 2007/2008 włoski napastnik rozegrał 36 spotkań, strzelając 17 bramek. Klub awansował do 2. Bundesligi w sezonie 2008/2009. 10 sierpnia 2008 r. RW Oberhausen zagrało z Bayerem 04 Leverkusen w pucharze Niemiec. Po 90. minutach był remis, więc potrzebna była dogrywka. W 97. minucie Terranova strzelił bramkę, dając prowadzenie swojej drużynie 2:1. Radość nie trwała jednak zbyt długo, bo Leverkusen zdołał odrobić straty po bramkach: Gekasa i Helmesa, który ustalił wynik w 111. minucie. W 2. Bundeslidze Terranova rozegrał 33 spotkania, 6 razy zdobywając gola. W sezonie 2009/2010 klub doszedł do 2. rundy pucharu Niemiec. W 1. rundzie RW Oberhausen wyeliminowało VfB Speldorf, wygrywając 3:0, gdzie Terranova strzelił bramkę na 2:0. W 2. rundzie klub przegrał 5:0 z Bayernem, odpadając z rywalizacji. Klub zakończył sezon na 14. pozycji, utrzymując się w 2. Bundeslidze, a Terranova strzelił 4. bramki w 34 spotkaniach. W sezonie 2010/2011, Terranova rozegrał 21 spotkań w klubie, strzelając 4. bramki. Klub nie zdołał utrzymać się w 2. Bundeslidze, spadając do 3. Bundesligi po zajęciu przedostatniego, 17. miejsca w tabeli. W sezonie 2011/2012, Terranova zagrał 34 razy w lidze, strzelając 4 bramki i dwukrotnie asystując. Klub po zajęciu przedostatniego miejsca spadł do Regionalligi.
Karierę zakończył w 2013 r., nie przedłużając kontraktu z RW Oberhausen, z którym związany był od 2006 r. Terranova rozegrał tam łącznie 229 spotkań, 67 razy zdobywając bramki.

</doc>
<doc id="2960328" url="https://pl.wikipedia.org/wiki?curid=2960328" title="Ossówno (gromada)">
Ossówno (gromada)

Ossówno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ossówno z siedzibą GRN w Ossównie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Adamów, Brzeźnik, Józefy, Nadzieja, Natolin, Ossówno i Wyględówek ze zniesionej gminy Ossówno w powiecie węgrowskim oraz obszar dotychczasowej gromady Rąbież ze zniesionej gminy Rudzienko w powiecie mińskim (woj. warszawskie). Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Wierzbno w tymże powiecie.

</doc>
<doc id="2960329" url="https://pl.wikipedia.org/wiki?curid=2960329" title="Archidiecezja Gitegi">
Archidiecezja Gitegi

Archidiecezja Gitegi – archidiecezja rzymskokatolicka w Burundi. Powstała w 1921 jako wikariat apostolski Urundi i Kivu. W 1922 przemianowany na wikariat Urundi. Od 1949 pod nazwą wikariat Kitegi. W roku 1959 podniesiony do rangi archidiecezji Gitegi.

</doc>
<doc id="2960330" url="https://pl.wikipedia.org/wiki?curid=2960330" title="Humniska (rejon buski)">
Humniska (rejon buski)

Humniska (ukr. Гумниська, "Humnyśka") – wieś w obwodzie lwowskim, w rejonie buskim na Ukrainie.
Wieś starostwa grodowego buskiego na początku XVIII wieku. W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Humniska to "wieś w powiecie Kamionka Strumiłowa, położona 9,5 km (na wschód) od Buska".

</doc>
<doc id="2960332" url="https://pl.wikipedia.org/wiki?curid=2960332" title="Rogoząb">
Rogoząb



</doc>
<doc id="2960334" url="https://pl.wikipedia.org/wiki?curid=2960334" title="Kołodziąż (gromada)">
Kołodziąż (gromada)

Kołodziąż – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kołodziąż z siedzibą GRN w Kołodziążu utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Bojewo, Kołodziąż, Kołodziąż-Rybie i Sokółka ze zniesionej gminy Sadowne w powiecie węgrowskim, obszar dotychczasowej gromady Orzełek oraz kolonia Cegielnia z dotychczasowej gromady Złotki ze zniesionej gminy Prostyń w powiecie węgrowskim, a także kolonia Kwestia z dotychczasowej gromady Maliszewa Nowa ze zniesionej gminy Chruszczewka w powiecie sokołowskim (woj. warszawskie). Dla gromady ustalono 21 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromad Sadowne (wsie Bojewo, Kołodziąż, Kołodziąż-Rybia i Sokółka) i Prostyń (wieś Orzełek i kolonię Złotki) w tymże powiecie.

</doc>
<doc id="2960335" url="https://pl.wikipedia.org/wiki?curid=2960335" title="Międzyleś (gromada w powiecie węgrowskim)">
Międzyleś (gromada w powiecie węgrowskim)

Międzyleś – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Międzyleś z siedzibą GRN w Międzylesiu utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Międzyleś (z wyłączeniem kolonii Międzyleś) i Kozołupy ze zniesionej gminy Miedzna, obszar dotychczasowej gromady Kałęczyn oraz kolonia Syberia z dotychczasowej gromady Zuzułka ze zniesionej gminy Stara Wieś, a także obszar dotychczasowej gromady Miednik ze zniesionej gminy Stoczek – w tymże powiecie. Dla gromady ustalono 13 członków gromadzkiej rady narodowej.
29 lutego 1956 do gromady Międzyleś przyłączono kolonię Międzyleś z gromady Wrotnów w tymże powiecie.
Gromadę zniesiono 1 stycznia 1969, a jej obszar włączono do gromad Stoczek (wieś Miednik, kolonię Wycech i lasy państwowe) i Wrotnów (wsie Kałęczyn, Kozołupy i Międzyleś) w tymże powiecie.

</doc>
<doc id="2960336" url="https://pl.wikipedia.org/wiki?curid=2960336" title="Pniewnik (gromada)">
Pniewnik (gromada)

Pniewnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pniewnik z siedzibą GRN w Pniewniku utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Nojszew, Pniewnik i Zakrzew ze zniesionej gminy Borze oraz obszar dotychczasowej gromady Świętochów Stary ze zniesionej gminy Trawy w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Roguszyn w tymże powiecie.
Zobacz też: gmina Pniewnik.

</doc>
<doc id="2960337" url="https://pl.wikipedia.org/wiki?curid=2960337" title="Budziska (gromada)">
Budziska (gromada)

Budziska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Budziska z siedzibą GRN w Budziskach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Barchów, Burakowskie, Budziska i Jesiorówka (z wyłączeniem przysiółka Samotrzask) ze zniesionej gminy Łochów w powiecie węgrowskim oraz obszar dotychczasowej gromady Kaliska ze zniesionej gminy Kamieńczyk w powiecie wołomińskim (woj. warszawskie). Dla gromady ustalono 26 członków gromadzkiej rady narodowej.
29 lutego 1956 do gromady Budziska przyłączono przysiółek Zagłusze z gromady Gwizdały w tymże powiecie.
Gromadę zniesiono 1 stycznia 1958, a jej obszar włączono do gromady Łochów w tymże powiecie.

</doc>
<doc id="2960339" url="https://pl.wikipedia.org/wiki?curid=2960339" title="Bajkoterapia">
Bajkoterapia

Bajkoterapia to metoda, którą wykorzystuje się do pracy z dziećmi w wieku przedszkolnym i wczesnoszkolnym. Źródeł bajkoterapii można doszukiwać się w teoriach Bruno Bettelheima. Dokonując analizy psychologicznej licznych baśni wysunął on teorie mówiące, że jeśli opowieść ma zainteresować dziecko, musi obudzić w nim ciekawość i uruchomić jego wyobraźnię. Ponadto, jeśli ma ona wpłynąć na jego życie, musi pomóc dziecku w rozwijaniu jego inteligencji, porządkowaniu uczuć oraz dotyczyć jego problemów i trudności, z jakimi się boryka. Bajkoterapię stosuje się w psychoterapii, terapii pedagogicznej i arteterapii. Bajkoterapia jest wykorzystywana w pracy z dziećmi wymagającymi wsparcia ze strony osób trzecich. Realizuje się ją poprzez czytanie dzieciom, bądź ich samodzielną lekturę właściwej dla danego problemu opowieści terapeutycznej. Wśród bajek terapeutycznych można wyszczególnić takie grupy jak bajki psychoterapeutyczne, psychoedukacyjne oraz relaksacyjne. Każda z nich dedykowana jest dzieciom z innymi problemami.
Wpływ bajkoterapii na dzieci.
Bajkoterapia pomaga w przezwyciężeniu lęków związanych z różnymi sytuacjami. Wykorzystuje się odpowiednio dobrany tekst. Dzięki temu w psychice dziecka pojawia się pozytywne myślenie, dzieci zaczynają rozumieć swoje uczucia, ich przejawy, a także przyczyny. Bajki terapeutyczne pokazują jak trzeba sobie radzić i przedstawiają pewne wzorce postępowania. Sprawiają, że dzieci zaczynają rozumieć świat, w którym żyją, przestają czuć się samotnie.
Książka pełni różnorakie funkcje. Treści zawarte w książce pozwalają na zdobycie nowych umiejętności, umożliwiają zrozumienie nowej sytuacji i podpowiadają jak sobie z nią radzić. Zarówno dobrze kończąca się opowieść, jak i pozytywny bohater, z którym dziecko może się identyfikować, dają mu wiarę we własne umiejętności. Sytuacja, która w oczach dziecka była wcześniej beznadziejna, teraz może stać się możliwa do rozwiązania dzięki bohaterowi, który daje wzór jak nie poddawać się pomimo przeciwności. Dziecko jest w stanie radzić sobie z trudnościami takimi jak: poczucie niskiej wartości czy brakiem miłości dzięki poznanym bohaterom. Ich doświadczenia i przygody uczą, że nie należy się poddawać. Ważną rolą czytelnictwa jest również rola relaksacyjna. Ma ona za zadanie ograniczenie stresu czy napięcia emocjonalnego, budowanie dobrego samopoczucia i nastawienie do pozytywnego myślenia. Taką rolę zwykle pełnią treści zawierające elementy humorystyczne. Literatura wykorzystywana, jako forma zabawy może też mieć na celu chwilowe odsunięcie dziecka od problemów, które go dotyczą, a na które nie ma ono wpływu.
Budowanie osobistych zasobów dziecka opiera się więc na: 

</doc>
<doc id="2960340" url="https://pl.wikipedia.org/wiki?curid=2960340" title="Klasztor dominikanek w Tarnobrzegu Wielowsi">
Klasztor dominikanek w Tarnobrzegu Wielowsi



</doc>
<doc id="2960343" url="https://pl.wikipedia.org/wiki?curid=2960343" title="Jabłonówka (rejon buski)">
Jabłonówka (rejon buski)

Jabłonówka (ukr. Яблунівка) – wieś w obwodzie lwowskim, w rejonie buskim na Ukrainie.
Wieś założona w czasach saskich należała do starostwa grodowego buskiego na początku XVIII wieku. W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią Gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Jabłonówka to "wieś w powiecie Kamionka Strumiłowa, położona 24 km na południowy wschód od Kamionki Strumiłowej i 7 km na północ od Buska".

</doc>
<doc id="2960344" url="https://pl.wikipedia.org/wiki?curid=2960344" title="Diecezja Muyinga">
Diecezja Muyinga

Diecezja Muyinga – diecezja rzymskokatolicka w Burundi. Powstała w 1968.

</doc>
<doc id="2960347" url="https://pl.wikipedia.org/wiki?curid=2960347" title="Czerwonka-Kolonia">
Czerwonka-Kolonia



</doc>
<doc id="2960354" url="https://pl.wikipedia.org/wiki?curid=2960354" title="Diecezja Ngozi">
Diecezja Ngozi

Diecezja Ngozi – diecezja rzymskokatolicka w Burundi. Powstała w 1949 jako wikariat apostolski. Diecezja od 1959.

</doc>
<doc id="2960359" url="https://pl.wikipedia.org/wiki?curid=2960359" title="Tom Connelly">
Tom Connelly



</doc>
<doc id="2960366" url="https://pl.wikipedia.org/wiki?curid=2960366" title="Kania bramińska">
Kania bramińska

Kania bramińska ("Haliastur indus") – gatunek średniej wielkości ptaka szponiastego z rodziny jastrzębiowatych (Accipitridae). Zasiedla południową i południowo-wschodnią Azję oraz Australazję.
Podgatunki i zasięg występowania.
W czterech podgatunkach zasiedla południową i południowo-wschodnią Azję oraz Australazję. Występuje od Pakistanu, Indii, Nepalu i Sri Lanki przez Bangladesz, Mjanmę, Tajlandię, Kambodżę, Laos, Wietnam, południowo-wschodnie Chiny, Tajwan, Filipiny, Malezję, Singapur i Indonezję po Papuę-Nową Gwineę (z wyjątkiem centralnej jej części), Wyspy Salomona oraz północno-zachodnią, północną i wschodnią Australię (z wyjątkiem interioru).
Wyróżnia się cztery podgatunki "H. indus":
Morfologia.
Długość ciała waha się między 45 a 51 cm, rozpiętość skrzydeł od 109 do 124 cm. Masa ciała wynosi 320–670 g. Głowa, kark oraz pierś białe z ciemnymi stosinami. Dziób szaroniebieski, jasny. Grzbiet, skrzydła, kuper i brzuch rudobrązowe; brzuch może być upierzony podobnie do piersi. Lotki I rzędu ciemnoszare. Nogi i stopy żółte.
Ekologia i zachowanie.
Namorzyny, tereny podmokłe, bagna oraz wybrzeża.
Odzywa się miauczącym "kijeeew". Zazwyczaj milczy. Żywi się zróżnicowanym pokarmem zwierzęcym; zjada zarówno ssaki, gady i ptaki, jak i płazy, ryby, stawonogi oraz skorupiaki. Może zjadać padlinę, w tym zwierząt zabitych na drogach, i polować na drób.
W rejonach tropikalnych wyprowadza lęgi w porze suchej, w subtropikalnych późną zimą i wiosną. Gniazdo mieści się na wysokim drzewie (2–30 m nad ziemią) w namorzynach lub na bagnach. Budulec stanowią patyki ułożone w platformę. Ma ona głębokość około 20 cm i wyściełana jest liśćmi i innymi miękkimi materiałami. W lęgu jedno lub dwa białe jaja w czerwonobrązowe plamki. Inkubacja trwa 23–35 dni, wysiaduje jedynie samica. Pisklęta są w pełni opierzone po 44–56 dniach od wyklucia. Mogą się rozmnażać w wieku dwóch lat.
Status i zagrożenia.
Międzynarodowa Unia Ochrony Przyrody (IUCN) uznaje kanię bramińską za gatunek najmniejszej troski (LC – Least Concern) nieprzerwanie od 1988 roku. W 2001 roku liczebność światowej populacji szacowano na ponad 100 tysięcy osobników. Trend liczebności populacji uznaje się za spadkowy.
Kania bramińska w kulturze człowieka.
Ten gatunek kani stanowi oficjalny symbol Dżakarty od 1995 roku.

</doc>
<doc id="2960367" url="https://pl.wikipedia.org/wiki?curid=2960367" title="Czerwonka-Kolonia (gromada)">
Czerwonka-Kolonia (gromada)

Czerwonka-Kolonia (początkowo "Czerwonka Kolonia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czerwonka Kolonia ("pisownia bez łącznika") z siedzibą GRN w Czerwonce Kolonii (od 2002 w granicach wsi Czerwonka-Folwark) utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Czerwonka Kolonia, Czerwonka, Filipy, Koszewnica, Orzechów, Skarżyn, Sulki i Wąsosze ze zniesionej gminy Borze w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Wierzbno (wsie Koszewnica, Skarżyn i Sulki) i Roguszyn (wsie Czerwonka-Kolonia, Filipy, Orzechów i Wąsosze) w tymże powiecie.

</doc>
<doc id="2960370" url="https://pl.wikipedia.org/wiki?curid=2960370" title="Czerwonka Kolonia (gromada)">
Czerwonka Kolonia (gromada)



</doc>
<doc id="2960372" url="https://pl.wikipedia.org/wiki?curid=2960372" title="Huta Gruszczyno (gromada)">
Huta Gruszczyno (gromada)

Huta Gruszczyno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Huta Gruszczyno z siedzibą GRN w Hucie Gruszczyno utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Błotki, Gruszczyno, Grygrów, Huta Gruszczyno, Kalaty, Majdan i Żulin ze zniesionej gminy Starawieś (Stara Wieś) w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Paplin w tymże powiecie.

</doc>
<doc id="2960377" url="https://pl.wikipedia.org/wiki?curid=2960377" title="Wodospady w Tribergu">
Wodospady w Tribergu

Wodospady w Tribergu - wodospady w miejscowości Triberg w Niemczech (Badenia-Wirtembergia) mające 163 m wysokości.
Reklamowane są jako najwyższy wodospad w Niemczech i stanowią jedną z największych atrakcji turystycznych Schwarzwaldu (500 tys. odwiedzających rocznie). Ścieżka spacerowa zbudowana została tutaj już w XIX w., a dzięki energii z tutejszej elektrowni wodnej miasto Triberg już w 1884 r. jako pierwsze w Niemczech otrzymało elektryczne oświetlenie uliczne.

</doc>
<doc id="2960378" url="https://pl.wikipedia.org/wiki?curid=2960378" title="Kupcze">
Kupcze

Kupcze (ukr. Купче) – wieś w obwodzie lwowskim, w rejonie buskim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią Gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Kupcze to "wieś w powiecie Kamionka Strumiłowa, położona 23 km na południowy wschód od Kamionki Strumiłowej i 7 km na północny zachód od Buska".

</doc>
<doc id="2960380" url="https://pl.wikipedia.org/wiki?curid=2960380" title="Jartypory (gromada)">
Jartypory (gromada)

Jartypory – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jartypory z siedzibą GRN w Jartyporach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki wszedł obszar dotychczasowej gromady Jartypory ze zniesionej gminy Ruchna oraz osiedle Nowiny i kolonia Węgrów z miasta Węgrów w tymże powiecie. Dla gromady ustalono 9 członków gromadzkiej rady narodowej.
31 grudnia 1959 z gromady Jartypory wyłączono kolonię Nowiny, włączając ją do miasta Węgrów w tymże powiecie, po czym gromadę Jartypory zniesiono a jej (pozostały) obszar włączono do gromady Ruchna w tymże powiecie.

</doc>
<doc id="2960383" url="https://pl.wikipedia.org/wiki?curid=2960383" title="Jerzyska (gromada)">
Jerzyska (gromada)

Jerzyska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jerzyska z siedzibą GRN w Jerzyskach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Brzóza, Jerzyska, Łojki, Łosiewice i Szumin-Wywłoka ze zniesionej gminy Łochów w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Łochów w tymże powiecie.

</doc>
<doc id="2960386" url="https://pl.wikipedia.org/wiki?curid=2960386" title="Karczewiec (gromada)">
Karczewiec (gromada)

Karczewiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Karczewiec z siedzibą GRN w Karczewcu utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Karczewiec, Krypy, Strupiechów i Wyczółki ze zniesionej gminy Ossówno oraz obszar dotychczasowej gromady Suchodół ze zniesionej gminy Wyszków w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Karczewiec wyłączono wieś Suchodół, włączając ją do gromady Grębków w tymże powiecie, po czym gromadę Karczewiec zniesiono a jej (pozostały) obszar włączono do gromady Wierzbno tamże.

</doc>
<doc id="2960390" url="https://pl.wikipedia.org/wiki?curid=2960390" title="Lipki Stare (gromada)">
Lipki Stare (gromada)

Lipki Stare – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lipki Stare z siedzibą GRN w Lipkach Starych (w obecnym brzmieniu "Stare Lipki") utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki wszedł obszar dotychczasowej gromady Brzózka ze zniesionej gminy Stoczek w powiecie węgrowskim oraz obszary dotychczasowych gromad Lipki Nowe i Lipki (z wyłączeniem kolonii Lipki-Podborze) ze zniesionej gminy Chruszczewka w powiecie sokołowskim (woj. warszawskie). Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Stoczek w tymże powiecie.

</doc>
<doc id="2960393" url="https://pl.wikipedia.org/wiki?curid=2960393" title="Morzyczyn Włościański (gromada)">
Morzyczyn Włościański (gromada)

Morzyczyn Włościański – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Morzyczyn Włościański z siedzibą GRN w Morzyczynie Włościańskim utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Morzyczyn Włóki i Morzyczyn Włościański ze zniesionej gminy Prostyń w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Sadowne w tymże powiecie.

</doc>
<doc id="2960394" url="https://pl.wikipedia.org/wiki?curid=2960394" title="Mrozowa Wola (gromada)">
Mrozowa Wola (gromada)

Mrozowa Wola – dawna gromada (najmniejsza jednostka podziału terytorialnego Polskiej Rzeczypospolitej Ludowej w latach 1954–72) z siedzibą GRN w Mrozowej Woli.
Gromady, w których gromadzkie rady narodowe (GRN) były organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mrozowa Wola z siedzibą GRN w Mrozowej Woli utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Mrozowa Wola, Polkowo i Topór ze zniesionej gminy Stoczek oraz kolonia Księżyzna z dotychczasowej gromady Zieleniec ze zniesionej gminy Sadowne w tymże powiecie(). Dla gromady ustalono 14 członków gromadzkiej rady narodowej.
31 grudnia 1959 z gromady Mrozowa Wola wyłączono kolonię Księżyzna, włączając ją do gromady Sadowne w tymże powiecie, po czym gromadę Mrozowa Wola zniesiono a jej (pozostały) obszar włączono do gromady Stoczek tamże.

</doc>
<doc id="2960397" url="https://pl.wikipedia.org/wiki?curid=2960397" title="Portret Rodriga Vázqueza">
Portret Rodriga Vázqueza

Portret Rodriga Vázqueza – obraz olejny hiszpańskiego malarza pochodzenia greckiego Dominikosowi Theotokopulosowi, znanemu jako El Greco.
Don Rodrigo Vázquez de Arc był najbardziej znanym prawnikiem hiszpańskim XVI wieku, prezydentem Rady Kastylii. Był na usługach Filipa II i z jego ramienia prowadził głośny proces Antonia Pereza oskarżonego o morderstwo Juana de Escobeda. Prawnik za pomocą tortur wydobywa z Escobeda przyznanie się do winy, ale i dowiaduje się, iż morderstwo zostało zlecone przez króla.
El Greco maluje portret prawnika jako człowieka twardego i nieugiętego wobec prawdy i sprawiedliwości. Ma wyprostowaną sylwetkę. Głowę wąską i długą zakończoną spiczastą bródką. Bardzo przypomina inne postacie malowane przez artystę jednakże mocne światło wydobywa jego charakterystyczne indywidualne rysy. Antonina Vallentin pisze: "Uparte, prawie kwadratowe czoło wytwarza kat w zetknięciu z zapadłymi skroniami; kości policzkowe są tak wydatne, że opierają się o naciągniętą skórę; spojrzenie zwęża się w długich oczach, jakby nawykło do przenikania ludzi chcących zachować swoje tajemnice".
Obraz znajdujący się w Muzeum Prado jest dziełem anonimowego autora, który skopiował prawdziwy portret El Greca. W 1610 roku artysta namalował drugi portret Vázqueza znajdujący się obecnie w zbiorach Muzeum Puszkina w Moskwie. Twarz adwokata jest identyczna jak na wcześniejszej wersji jedynie biała kreza wokół szyi jest okazalsza.

</doc>
<doc id="2960398" url="https://pl.wikipedia.org/wiki?curid=2960398" title="Ogrodniki (gromada w powiecie węgrowskim)">
Ogrodniki (gromada w powiecie węgrowskim)

Ogrodniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ogrodniki z siedzibą GRN w Ogrodnikach utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Grabowiec, Ogrodniki, Wieliczna i Zagrodniki ze zniesionej gminy Stoczek w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Ostrówek w tymże powiecie.

</doc>
<doc id="2960399" url="https://pl.wikipedia.org/wiki?curid=2960399" title="Turna (gromada)">
Turna (gromada)

Turna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Turna z siedzibą GRN w Turnie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Górki-Grubaki, Górki Średnie, Popielów i Turna ze zniesionej gminy Korytnica w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Turna wyłączono wieś Popielów, włączając ją do gromady Żelazów w tymże powiecie, po czym gromadę Turna zniesiono a jej (pozostały) obszar włączono do gromady Korytnica tamże.

</doc>
<doc id="2960401" url="https://pl.wikipedia.org/wiki?curid=2960401" title="Bengt Westerberg">
Bengt Westerberg

Bengt Carl Gustaf Westerberg (ur. 23 sierpnia 1943 w Solnie) – szwedzki polityk, deputowany, wicepremier i minister, przewodniczący Ludowej Partii Liberałów.
Życiorys.
Absolwent medycyny w Instytucie Karolinska (1962). W 1974 ukończył studia z zakresu ekonomii i administracji na Uniwersytecie w Sztokholmie. Był działaczem młodzieżówki liberalnej, w latach 1983–1995 stał na czele Ludowej Partii Liberałów. Od 1984 do 1994 sprawował mandat posła do Riksdagu. W latach 1991–1994 był wicepremierem i ministrem spraw społecznych w centroprawicowym rządzie Carla Bildta. Po wycofaniu się z bieżącej polityki został m.in. prezesem Szwedzkiego Czerwonego Krzyża, funkcję tę pełnił do czerwca 2011.

</doc>
<doc id="2960409" url="https://pl.wikipedia.org/wiki?curid=2960409" title="Ugoszcz (gromada w powiecie węgrowskim)">
Ugoszcz (gromada w powiecie węgrowskim)

Ugoszcz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ugoszcz z siedzibą GRN w Ugoszczy utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Rostki i Ugoszcz ze zniesionej gminy Miedzna w powiecie węgrowskim oraz kolonia Glina z dotychczasowej gromady Maliszewa Stara i kolonia Lipki-Podborze z dotychczasowej gromady Lipki ze zniesionej gminy Chruszczewka w powiecie sokołowskim (woj. warszawskie). Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Wrotnów w tymże powiecie.

</doc>
<doc id="2960415" url="https://pl.wikipedia.org/wiki?curid=2960415" title="Zarzetka (gromada)">
Zarzetka (gromada)

Zarzetka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zarzetka z siedzibą GRN w Zarzetce utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Grabiny, Raźny, Szynkarzyzna, Wilczogęby, Zalesie i Zarzetka ze zniesionej gminy Sadowne w tymże powiecie. Dla gromady ustalono 17 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Sadowne w tymże powiecie.

</doc>
<doc id="2960420" url="https://pl.wikipedia.org/wiki?curid=2960420" title="Żelazów (gromada)">
Żelazów (gromada)

Żelazów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żelazów z siedzibą GRN w Żelazowie utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki weszły obszary dotychczasowych gromad Chmielew, Kruszew, Rąbież, Żelazów, Zawady i Zalesie ze zniesionej gminy Korytnica oraz obszary dotychczasowych gromad Połazie i Wypychy ze zniesionej gminy Borze w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Żelazów przyłączono wieś Popielów ze znoszonej gromady Turna w tymże powiecie.
31 grudnia 1961 gromadę zniesiono, włączając jej obszar do gromad: Liw (wsie Połazie Liwskie, Popielów, Rąbież i Zawady), Roguszyn (wieś Wypychy) i Korytnica (wsie Chmielew, Kruszew, Zalesie i Żelazów) w tymże powiecie.

</doc>
<doc id="2960423" url="https://pl.wikipedia.org/wiki?curid=2960423" title="Poszewka (gromada)">
Poszewka (gromada)

Poszewka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poszewka z siedzibą GRN w Poszewce utworzono – jako jedną z 8759 gromad – w powiecie węgrowskim w woj. warszawskim, na mocy uchwały nr VI/10/22/54 WRN w Warszawie z dnia 5 października 1954. W skład jednostki wszedł obszar dotychczasowej gromady Poszewka oraz kolonia Żeleźniki z dotychczasowej gromady Żeleźniki ze zniesionej gminy Miedzna, obszar dotychczasowej gromady Warchoły ze zniesionej gminy Ruchna, a także przysiółek Grudzie z miasta Węgrów – w tymże powiecie. Dla gromady ustalono 10 członków gromadzkiej rady narodowej.
31 grudnia 1959 z gromady Poszewka wyłączono kolonię Grudzie, włączając ją do miasta Węgrów w tymże powiecie, po czym gromadę Poszewka zniesiono a jej (pozostały) obszar włączono do gromady Miedzna w tymże powiecie.

</doc>
<doc id="2960425" url="https://pl.wikipedia.org/wiki?curid=2960425" title="Upomnienie kanoniczne">
Upomnienie kanoniczne

Upomnienie kanoniczne – najłagodniejsza z kar dyscyplinarnych dla osób duchownych, przewidzianych w prawie kanonicznym Kościoła katolickiego. 
Charakterystyka.
Zgodnie z tytułem IV części I księgi VI kodeksu prawa kanonicznego, upomnienie nie jest formalnie zaliczane do kar, a jedynie do środków karnych, nazywanych też środkami zaradczymi. Kanoniczna definicja upomnienia brzmi: 
Decyzję o nałożeniu upomnienia podejmuje przełożony kościelny, któremu dany duchowny podlega zgodnie ze swoją inkardynacją. W przypadku duchowieństwa diecezjalnego jest to biskup diecezjalny, zaś w przypadku zakonników prowincjał lub inny przełożony tego samego szczebla, w zależności od stosowanej w danym zakonie tytulatury. Kanon 1320 upoważnia biskupa diecezjalnego do nakładania kar również na zakonników, jednak wyłącznie w zakresie, w jakim są mu oni podlegli, co w praktyce oznacza kwestie związane z prowadzeniem przez zakony parafii i innych instytucji diecezjalnych. Biskupów upominać może wyłącznie papież, przy czym może to uczynić osobiście lub za pośrednictwem odpowiedniej instytucji, np. nuncjatury apostolskiej lub Kongregacji ds. Biskupów. 
Kanon 1339 § 3 nakłada na upominającego obowiązek zachowania formy pisemnej upomnienia i przechowywania go w archiwum, przy czym dopuszczalne jest jego utajnienie. Upomnienie nie pociąga za sobą żadnych bezpośrednich konsekwencji dla ukaranego, o ile nie towarzyszy mu inna decyzja ordynariusza wobec upomnianego, np. pozbawienie misji kanonicznej (zakaz nauczania), zakaz wypowiedzi w mediach czy przeniesienie na inne stanowisko kościelne. Uważa się jednak, iż zignorowanie przez duchownego dwóch kolejnych upomnień kanonicznych może zostać uznane za przejaw uporu duchownego wobec zwierzchniej władzy kościelnej, co z kolei może być podstawą do znacznie surowszej kary suspensy.

</doc>
<doc id="2960428" url="https://pl.wikipedia.org/wiki?curid=2960428" title="Matriks mitochondrium">
Matriks mitochondrium



</doc>
<doc id="2960429" url="https://pl.wikipedia.org/wiki?curid=2960429" title="Ostatnie westchnienie Maura">
Ostatnie westchnienie Maura

Ostatnie westchnienie Maura – piąta powieść Salmana Rushdiego, wydana w 1995 roku. Jej akcja rozgrywa się w indyjskich miastach Bombaju i Koczinie. Stanowi pierwszą poważną pracę pisarza od publikacji "Szatańskich wersetów". Napisana w stylu podobnym do "Dzieci północy", traktuje też o podobnych problemach, indywidualności i zagrożenia tożsamości w świecie idącym w kierunku unifikacji.
Tytuł.
Tytuł powieści został zaczerpnięty z opowiadania o Boabdilu (Muhammad XII Abu Abdallah), ostatnim mauretańskim królu Grenady, którego postać przywoływana jest często na kartach książki. Po poddaniu Grenady Boabdil ostatni raz spojrzał na miasto z miejsca znanego jako El Suspiro del Moro ("Westchnienie Maura"). Matka narratora powieści wraz ze swym przyjacielem tworzą obraz, nadając mu taką nazwę.
Fabuła.
"Ostatnie westchnienie Maura" opowiada o czterech pokoleniach rodziny narratora i jego ostatecznym losie. Narrator, Moraes Zogoiby, przeprowadza swą rodzinę od znanych sobie jej początków do historii jego własnego życia. Moraes, zwany w powieści „Maurem”, jest wyjątkową postacią, której ciało starzeje się dwukrotnie szybciej niż normalnego człowieka, obciążoną również deformacją ręki. Książka skupia się m.in. na jego relacjach z kobietami, włączając w to jego matkę Aurorę - znaną artystkę, jego pierwszą opiekunkę oraz pierwszą miłość – charyzmatyczną, upośledzoną rzeźbiarkę Umę.
Nagrody i nominacje.
Książka zdobyła nagrodę Whitbreada dla "Najlepszej powieści" w 1995 roku oraz nagrodę Aristeion w 1996. Utwór był także nominowany do Nagrody Bookera w 1995 roku.
Projekt graficzny okładki wykonał Dennis Leigh, artysta bardziej znany jako muzyk pod pseudonimem John Foxx.

</doc>
<doc id="2960431" url="https://pl.wikipedia.org/wiki?curid=2960431" title="Diecezja Zhaoxian">
Diecezja Zhaoxian

Diecezja Zhaoxian (łac. "Dioecesis Ciaoscienensis", chiń. 天主教赵县教区) – rzymskokatolicka diecezja ze stolicą w Zhaoxianie w prefekturze miejskiej Shijiazhuang, w prowincji Hebei, w Chińskiej Republice Ludowej. Biskupstwo jest sufraganią archidiecezji pekińskiej.
Historia.
18 marca 1929 papież Pius XI brewe "Cum Vicarius" erygował prefekturę apostolską Zhaoxian. Dotychczas wierni z tych terenów należeli do wikariatu apostolskiego Zhengding (obecnie diecezja Zhengding).
11 stycznia 1932 prefekturę apostolską Zhaoxian podniesiono do rangi wikariatu apostolskiego.
W wyniku reorganizacji chińskich struktur kościelnych dokonanej przez papieża Piusa XII 11 kwietnia 1946 wikariat apostolski Zhaoxian podniesiono do godności diecezji.
Z 1947 pochodzą ostatnie pełne, oficjalne kościelne statystyki. Diecezja Zhaoxian liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
Pierwszy znany biskup Zhaoxian od 1953 – Raymond Wang Chonglin został wyświęcony za zgodą Stolicy Apostolskiej w 1983, lecz nie był uznany przez komunistyczny rząd. Jeszcze jako ksiądz przebywał w latach 1957–1979 w więzieniu za wierność wierze katolickiej. W 1979 powrócił do pracy duszpasterskiej. W 1985 otworzył seminarium duchowne, w 1988 założył żeński klasztor oraz dom dziecka. W 1988 rząd w Pekinie uznał go za legalnego ordynariusza. W 2000 w łączności z papieżem wyświęcił swojego koadiutora Josepha Jianga Mingyuana CDD. Nie uzyskał na to zgody komunistów, wskutek czego pekińskie władze zabroniły bp Wang Chonglinowi publicznego sprawowania posługi biskupiej. W 2005 przeszedł na emeryturę powierzając diecezję w ręce bp Jianga Mingyuana CDD. Jednak już rok później wskutek choroby bp Jianga Mingyuana CDD bp Wang Chonglin powrócił do zarządzania biskupstwem. W 2008 zmarł bp Jiang Mingyuan CDD a 2 lata później bp Wang Chonglin.
W 2010 diecezja liczyła 60 000 katolików, 60 księży, 124 sióstr, 170 uczniów w seminarium niższym i 52 studentów w seminarium wyższym. Na jej terenie znajdowało się 145 kościołów i miejsc kultu.

</doc>
<doc id="2960437" url="https://pl.wikipedia.org/wiki?curid=2960437" title="Paplin (gromada)">
Paplin (gromada)

Paplin (do 28 II 1956 "Borzychy") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Paplin z siedzibą GRN w Paplinie utworzono 29 lutego 1956 w powiecie węgrowskim w woj. warszawskim w związku z przeniesieniem siedziby gromady Borzychy z Borzych do Paplina i zmianą nazwy jednostki na "gromada Paplin".
31 grudnia 1959 do gromady Paplin przyłączono obszar zniesionej gromady Huta Gruszczyno w tymże powiecie.
Gromadę zniesiono 1 stycznia 1969, a jej obszar włączono do gromady Starawieś w tymże powiecie.

</doc>
<doc id="2960439" url="https://pl.wikipedia.org/wiki?curid=2960439" title="Brenda Martinez">
Brenda Martinez

Brenda Martinez (ur. 8 września 1987 w Upland) – amerykańska lekkoatletka specjalizująca się w biegach średniodystansowych.
W 2013 zdobyła brąz w biegu na 800 metrów podczas mistrzostw świata w Moskwie. W 2014 sięgnęła po złoto i srebro IAAF World Relays. Medalistka mistrzostw NCAA oraz mistrzostw Stanów Zjednoczonych.
Rekordy życiowe.
24 maja 2014 amerykańska sztafeta 4 × 1500 metrów w składzie Heather Kampf, Katie Mackey, Kate Grace i Brenda Martinez ustanowiła aktualny rekord Ameryki Północnej na tym dystansie (16:55,33).
25 maja 2014 amerykańska sztafeta 4 × 800 metrów w składzie Chanelle Price, Geena Gall, Ajeé Wilson i Brenda Martinez ustanowiła rekord Ameryki Północnej na tym dystansie (8:01,58), który przetrwał do 3 maja 2015.

</doc>
<doc id="2960440" url="https://pl.wikipedia.org/wiki?curid=2960440" title="Latha">
Latha

Latha (ur. 7 czerwca 1953) – indyjska aktorka i polityk.
Jest córką Shanmugha Rajeswara Sethupathiego, polityka Partii Sprawiedliwości oraz Indyjskiego Kongresu Narodowego. Pracę w tamilskim przemyśle filmowym rozpoczęła grając u boku M.G. Ramachandrana (MGR) w "Ulagam Sutrum Valiban" (1973). Szybko stała się jedną z najmocniej kojarzonych z MGR aktorek, występując wraz z nim w ok. 10 produkcjach. Związki z Ramachandranem przyniosły jej przydomek "Chinna Anni" (w przybliżeniu "młodsza szwagierka"), przyczyniły się również do (krótkotrwałego) wejścia aktorki do polityki.
Grała również w filmach w telugu, w tym w "Andala Ramudu" (1973, wraz z Akkineni Nageswara Rao). Wyróżniona Tamil Nadu State Award dla najlepszej aktorki (1977) oraz Filmfare Award South dla najlepszej aktorki tamilskiej (1978).

</doc>
<doc id="2960451" url="https://pl.wikipedia.org/wiki?curid=2960451" title="Waleriusz Walens">
Waleriusz Walens

Waleriusz Walens, "Caius Aurelius Valerius Valens" (zm. 317) – cesarz rzymski od 316 do 1 marca 317. 
W szczytowym okresie kariery był dowódcą wojsk stacjonujących na granicy dunajskiej z tytułem "dux limitis". W 316 n.e. ustanowiony współrządcą przez Licyniusza, który w ten sposób pragnął sobie pozyskać lojalność tych wojsk sojuszniczych w konflikcie z Konstantynem Wielkim. Nadano mu wówczas godność cezara, choć według świadectw numizmatycznych otrzymał od razu tytuł augusta.
Zgładzony po bitwie na równinie Mardii, gdzie wraz z Licyniuszem walczył z wojskami Konstantyna, a następnie został poświęcony na rzecz wspólnego przymierza.

</doc>
<doc id="2960455" url="https://pl.wikipedia.org/wiki?curid=2960455" title="Masenate Mohato Seeiso">
Masenate Mohato Seeiso

 'Masenate Mohato Seeiso, z d. Anna Karabo Mots'oeneng (ur. 2 czerwca 1976 w Mapoteng w dystrykcie Berea) – królowa Lesotho.
18 lutego 2000 w Maseru poślubiła króla Lesotho Letsie'ego III. Para ma troje dzieci:

</doc>
<doc id="2960457" url="https://pl.wikipedia.org/wiki?curid=2960457" title="'Masenate Mohato Seeiso">
'Masenate Mohato Seeiso



</doc>
<doc id="2960459" url="https://pl.wikipedia.org/wiki?curid=2960459" title="French Open 2013 (gra pojedyncza mężczyzn na wózkach)">
French Open 2013 (gra pojedyncza mężczyzn na wózkach)

French Open 2013 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 5–7 czerwca na ziemnych kortach Stade Roland Garros w Paryżu.

</doc>
<doc id="2960463" url="https://pl.wikipedia.org/wiki?curid=2960463" title="Rzis">
Rzis



</doc>
<doc id="2960470" url="https://pl.wikipedia.org/wiki?curid=2960470" title="Henryka Wanda Łazowertówna">
Henryka Wanda Łazowertówna

Henryka Wanda Łazowertówna (ur. 19 czerwca 1909 w Warszawie, zm. w sierpniu 1942 w obozie zagłady w Treblince) – polska poetka.
Życiorys.
Była córką Maksymiliana i Blumy Łazowertów, jej matka była nauczycielką.
Studiowała jako wolny słuchacz filologię polską i romańską na Uniwersytecie Warszawskim, w 1930 otrzymała nagrodę w konkursie literackim za wiersz "Stara panna". Po ukończeniu studiów otrzymała stypendium Ministerstwa Wyznań Religijnych i Oświecenia Publicznego, dzięki któremu kontynuowała naukę na wydziale filologii francuskiej na Université Stendhal w Grenoble. Po powrocie do Warszawy rozpoczęła współpracę z czasopismami literackimi „Droga” i „Plon”.
Od 1935 należała do warszawskiego oddziału Związku Zawodowego Literatów Polskich, brała udział m.in. w organizacji dziesiątej rocznicy śmierci Stefana Żeromskiego. W 1938 opublikowała opowiadanie "Wrogowie", traktujące o silnym antysemityzmie w polskim społeczeństwie. Mimo niewielkich dochodów jej pasją było kolekcjonowanie książek.
Przed 1939 mieszkała z matką przy ulicy Siennej w Warszawie. Po utworzeniu getta jej mieszkanie znalazło się w tzw. małym getcie. W dzielnicy zamkniętej zaangażowała się w działalność organizacji charytatywnej CENTOS, która opiekowała się osieroconymi i bezdomnymi dziećmi, których w getcie przybywało. Emanuel Ringelblum zaangażował Henrykę Łazowertównę do prac kancelaryjnych w Samopomocy Żydowskiej ("Alejnhilf"). Pisała podania, redagowała treść ulotek, a także współtworzyła Archiwum Ringelbluma. Opisywała losy ludności żydowskiej walczącej o przeżycie i skazanej na zagładę. Mimo ciężkich warunków nadal tworzyła, napisała m.in. poemat "Mały szmugler".
Chorowała na płuca, od wiosny 1940 usiłowała opuścić Warszawę i przenieść się z matką do Krakowa, ale z braku środków finansowych było to niemożliwe. Przyjaciele proponowali jej ukrycie po „aryjskiej stronie”, ale podobno odmówiła tłumacząc, że jest potrzebna dzieciom z CENTOSU. W czasie wielkiej akcji deportacyjnej latem 1942 trafiła wraz z matką na Umschlagplatz. Samopomoc Żydowska usiłowała wyłączyć ją z transportu, ale ponieważ wiązałoby się to z odłączeniem od matki – odmówiła pomocy. Dokładna data wywiezienia do obozu zagłady w Treblince i śmierci nie jest znana.
Twórczość.
Jej będąca w kręgu Skamandra twórczość obejmuje liryki, które poza odzwierciedleniem emocjonalności poetki poruszają tematykę społeczno-patriotyczną. Wielu krytyków (m.in. Józef Łobodowski) zarzucało jej sympatie lewicowe, ale wynikały one z poczucia niesprawiedliwości społecznej i próby odrzucenia obowiązujących w otoczeniu form ucisku. Do podjęcia tego tematu skłoniły ją osobiste wspomnienia, była świadkiem jak członkowie Falangi w 1930 przed bramą Uniwersytetu Warszawskiego wyciągali z tłumu i bili studentów o semickich rysach twarzy. Łazowertówna, mimo żydowskiego pochodzenia, odważnie przeszła przez bramę. Tak pisze o tym Tadeusz K. Gierymski:

</doc>
<doc id="2960472" url="https://pl.wikipedia.org/wiki?curid=2960472" title="Romański pies wodny">
Romański pies wodny



</doc>
<doc id="2960480" url="https://pl.wikipedia.org/wiki?curid=2960480" title="Tu detektyw Jeż">
Tu detektyw Jeż

 – kryminalna manga autorstwa Kenshi Hirokane, przeznaczona dla dorosłych. W Polsce wydana przez wydawnictwo Waneko. Wydanie polskie zawierało wybór historii, zawarty w 9 tomach (w porównaniu do 14 tomów wydania japońskiego). Dodatkowy „tom”, zawierający historie rozgrywające się w dawnych czasach, z bohaterami przedstawionymi jako samurajowie, ukazał się drukiem magazynie Mangamix, numery 16-18.
Treść.
Manga Tu detektyw Jeż ma formę serii samodzielnych opowieści, połączonych postaciami głównych bohaterów, pracowników tokijskiej agencji detektywistycznej "Akatsuka". Kolejne rozdziały mangi prezentuj poszczególne sprawy, prowadzone przez detektywów. Sporadycznie konkretna sprawa bywa podzielona na dwa lub więcej rozdziałów.
Komiks, należący do gatunku gekiga, skierowany jest do czytelnika dorosłego i porusza wiele różnych zagadnień, ukazanych przez pryzmat zleceń wykonywanych przez bohaterów. Dotyczą one zaginięć, poszukiwania rodziny i bliskich („Sentymentalna podróż na kontynent”, „Długonogi wujaszek”), przypadków amnezji, niewyjaśnionych morderstw z przeszłości („Czerwona furia”), narkotyków („Biały szatan”) i zorganizowanej przestępczości („Powrót w ciemność”), ale także innych, jak sprawa, w której umierający lekarz pragnie ułożyć swoje stosunki z synem ("Ostatnie chwile"). Wśród eksplorowanych tematów są samotność („Gdy zabawa się skończyła”), miłość („Motyl hazardu”), przypadki oszustw matrymonialnych czy szantażu („Ucieczka z miejsca wypadku”). Pojawiają się także przemoc i erotyka, związane ze specyfiką środowiska, w jakim obracają się detektywi.
Kolejne opowiadania skupiają się jednak nie na prowadzonych sprawach, lecz zwykle na ich bohaterach - zwykłych ludziach uwikłanych w najróżniejsze przypadki.
Poważna tematyka utworu okraszona jest często humorem sytuacyjnym, niektóre ze spraw mają wyraźnie żartobliwy charakter (jak przypadek dziewczynki, która w zamian za maskotkę pandy wynajmuje detektywów do ujęcia śledzącego ją mężczyzny w historii „Żółta kokarda”), podobnie skonstruowane na prostych archetypach postacie bohaterów bywają źródłem komizmu .
Główni bohaterowie.
Nanase Goro – zwany „Jeżem” ze względu na nieporządną fryzurę. Detektyw, kawaler, leń pogodnego usposobienia.
Kogure „Gure” Kyusaku – starszy o dekadę partner Jeża o podobnym usposobieniu i stylu życia.
Kaze Kahoru – niespełna 30-letnia wdowa, szefowa agencji ze skłonnościami do alkoholizmu.
Azusa Yumeko – studentka, honorowy członek agencji „Akatsuka”, wspomagająca detektywów bystrym umysłem i pożyczkami finansowymi.
Do pozostałych stale pojawiających się bohaterów należą – Akiko, uczennica Azusy, podkochująca się w Goro; rozdzielone w dzieciństwie siostry bliźniaczki – Renko (ginie w historii „Powrót w ciemność”) i Ranko oraz właściciel sąsiadującego z siedzibą agencji baru „Liberty House”, gdzie przesiadują Nanase i Kogure.

</doc>
<doc id="2960482" url="https://pl.wikipedia.org/wiki?curid=2960482" title="French Open 2013 (gra podwójna mężczyzn na wózkach)">
French Open 2013 (gra podwójna mężczyzn na wózkach)

French Open 2013 – gra podwójna mężczyzn na wózkach – zawody deblowe mężczyzn na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 5–7 czerwca na ziemnych kortach Stade Roland Garros w Paryżu.

</doc>
<doc id="2960489" url="https://pl.wikipedia.org/wiki?curid=2960489" title="French Open 2013 (gra pojedyncza kobiet na wózkach)">
French Open 2013 (gra pojedyncza kobiet na wózkach)

French Open 2013 – gra pojedyncza kobiet na wózkach – zawody singlowe kobiet na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 5–7 czerwca na ziemnych kortach Stade Roland Garros w Paryżu.

</doc>
<doc id="2960491" url="https://pl.wikipedia.org/wiki?curid=2960491" title="Olof Johansson">
Olof Johansson

Sten Olof Håkan Johansson (ur. 31 lipca 1937 w Ljungby) – szwedzki polityk, deputowany i minister, przewodniczący Partii Centrum, a także prezes zarządu Systembolaget.
Życiorys.
Był oficerem rezerwy, następnie studiował w Wyższej Szkole Handlowej w Sztokholmie. W latach 1969–1971 kierował organizacją młodzieżową Partii Centrum, a w latach 1987–1998 stał na czele tego ugrupowania. Od początku 70. do końca lat 90. zasiadał w Riksdagu. W latach 1976–1978 i 1979–1982 pełnił funkcje rządowe (w randze odpowiadającej wiceministrowi). W 1991 objął stanowisko ministra środowiska w koalicyjnym centroprawicowym rządzie Carla Bildta. Był przeciwnikiem budowy Mostu nad Sundem, w proteście podał się do dymisji na kilka miesięcy przed wygranymi przez lewicę wyborami. Pod koniec lat 90. wycofał się z działalności politycznej, obejmował stanowiska w różnych przedsiębiorstwach. W 2002 został prezesem zarządu Systembolaget, funkcję tę pełnił do 2008.

</doc>
<doc id="2960492" url="https://pl.wikipedia.org/wiki?curid=2960492" title="Matrix mitochondrium">
Matrix mitochondrium



</doc>
<doc id="2960493" url="https://pl.wikipedia.org/wiki?curid=2960493" title="French Open 2013 (gra podwójna kobiet na wózkach)">
French Open 2013 (gra podwójna kobiet na wózkach)

French Open 2013 – gra podwójna kobiet na wózkach – zawody deblowe kobiet na wózkach, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 5–7 czerwca na ziemnych kortach Stade Roland Garros w Paryżu.

</doc>
<doc id="2960495" url="https://pl.wikipedia.org/wiki?curid=2960495" title="Klinghoffer">
Klinghoffer



</doc>
<doc id="2960496" url="https://pl.wikipedia.org/wiki?curid=2960496" title="Laqe">
Laqe

Laqe (1 połowa I tys. p.n.e.) – kraina nad środkowym biegiem Eufratu, obejmująca obszar u ujścia rzeki Chabur do Eufratu i tereny leżące na południe od niego. Od północy graniczyła z państewkiem Bit-Halupe, a od południa z państewkiem Hindanu, które oddzielało je od krainy Suhu. Jej ludność stanowiła mieszanka grup plemion aramejskich i arabskich. Laqe stanowiło luźną federacją niewielkich państewek plemiennych rządzonych przez niezależnych szejków i nigdy nie zostało zjednoczone pod rządami jednego władcy.
Pierwsze wzmianki o Laqe pochodzą z początku I tys. p.n.e. Asyryjski król Adad-nirari II (911-891 p.n.e.) otrzymał trybut od miast w Laqe i z sąsiedniego kraju Hindanu w trakcie jednej ze swych wypraw w rejon środkowego Eufratu. Również jego syn i następca Tukulti-Ninurta II (890-884 p.n.e.) otrzymał w Laqe trybut od tamtejszych władców Mudaddy, Hamataji i Haranu. Za rządów Aszur-nasir-apli II (883-859 p.n.e.) Laqe, Hindanu i Suhu zawiązały antyasyryjską koalicję, której poparcia udzieliły również Bit-Adini i Babilonia (ok. 877 rok p.n.e.). Aszurnasirpal II pokonał wojska koalicji i w pościgu za nimi wkroczył na ich terytorium niszcząc miasta i deportując ludność. Nad jedną z przepraw przez Eufrat doszło do starcia zbrojnego wojsk asyryjskich z wojskami Azi-ilu, jednego z władców Laqe. Jego armia została pokonana, a on sam zmuszony został do ucieczki w góry.
Za rządów Adad-nirari III (810-783 p.n.e.) Laqe wraz z innymi krainami w tejonie środkowego Eufratu przydzielone zostało w zarządzanie Nergal-eriszowi, gubernatorowi prowincji Rasappa. W połowie VIII w. p.n.e., gdy ziemie Laqe najechała i zaczęła pustoszyć dwutysięczna grupa wojowników z aramejskiego plemienia Hatallu, Adad-da'anu, gubernator Laqe, zwrócił się o pomoc do Ninurty-kudurri-usura, władcy Suhu. Ten, dowiedziawszy się, iż Hatallu mieli w planach najechać również jego kraj, wkroczył do Laqe i pokonał najeźdźców. Szama'gamni, wódz Hatallu, został pojmany, zabity i obdarty ze skóry, którą później wystawiono na widok publiczny w bramie jednego z miast w Suhu.

</doc>
<doc id="2960502" url="https://pl.wikipedia.org/wiki?curid=2960502" title="Wodospady w Triberg">
Wodospady w Triberg



</doc>
<doc id="2960504" url="https://pl.wikipedia.org/wiki?curid=2960504" title="Stereomyrmex">
Stereomyrmex

Stereomyrmex – rodzaj mrówek z podrodziny Myrmicinae, obejmujący dwa gatunki znane z pojedynczych okazów. Gatunkiem typowym jest "Stereomyrmex horni".

</doc>
<doc id="2960506" url="https://pl.wikipedia.org/wiki?curid=2960506" title="Teresa Dowgiałło">
Teresa Dowgiałło

Teresa Maria Dowgiałło (ur. 20 listopada 1884 w Hryczkowszczyźnie, zm. 19 lutego 1945 w Ravensbrück) – działaczka niepodległościowa, żołnierka AK
Życiorys.
Była córką Kazimierza Przemysława Dowgiałły, herbu Zadora, i Antoniny Justyny Biegańskiej, herbu Prawdzic. Otrzymała staranne wychowanie, znała kilka języków oraz grała na fortepianie. W 1901 roku wyszła za mąż za Tomasza Zana, wnuka filarety „Promiennego”. Miała syna Tomasza i córkę Helenę. W 1917 roku była sanitariuszką w I Korpusie Polskim i kierowała 72 czołówką sanitarną.
Pod pseudonimem „Mszaryna” działała w Polskiej Organizacji Wojskowej. Była komendantką Obwodu „Zarzecze”. Za tę działalność w 1922 roku została odznaczona krzyżem Virtuti Militari V klasy, a w 1933 roku Krzyżem Niepodległości z Mieczami.
Do 1931 roku zarządzała Duksztami, rodzinnym majątkiem Zanów.
Podczas okupacji należała do Związku Walki Zbrojnej (pseudonim „Anna”). Została aresztowana w listopadzie 1941 roku i osadzona na Pawiaku. 31 maja 1942 roku została przewieziona do obozu w Ravensbrück, gdzie zmarła 19 lutego 1945 na flegmonę.

</doc>
<doc id="2960507" url="https://pl.wikipedia.org/wiki?curid=2960507" title="Tom Odell">
Tom Odell

Thomas Peter Odell (ur. 24 listopada 1990 w Chichesterze) – brytyjski piosenkarz.
Debiutował w 2012 minialbumem pt. "Songs from Another Love", za który otrzymał BRITs Critics’ Choice Award. W kolejnych latach wydał cztery albumy studyjne: "Long Way Down" (2013), "Wrong Crowd" (2016), "Jubilee Road" (2018) i "monsters" (2021).
Życiorys.
Urodził się w Chichester w West Sussex, jest synem pilota i nauczycielki w szkole podstawowej. Ma starszą siostrę. Część dzieciństwa spędził w Nowej Zelandii, gdzie pracował jego ojciec. Kształcił się w Seaford College. Uczył się gry na fortepianie aż do ukończenia szkoły. W wieku osiemnastu lat porzucił plany uczęszczania na University of York na rzecz uczelni muzycznej w Liverpoolu. Gdy te wysiłki okazały się nieskuteczne, przeniósł się do Brighton, aby zdobyć doświadczenie muzyczne.
Zaczął grywać w klubach nocnych. Po roku został zwolniony ze stanowiska barmana i wrócił do Chichester. Regularnie wyjeżdżał do Londynu, aby grać koncerty i reklamować się w szkołach muzycznych. Następnie przeniósł się do Londynu, aby grać ze swoim zespołem Tom and the Tides. Później postanowił rozpocząć solową karierę. Studiował na "Brighton Institute of Modern Music", po czym podpisał kontrakt z wytwórnią Columbia Records.

</doc>
<doc id="2960510" url="https://pl.wikipedia.org/wiki?curid=2960510" title="Stenamma">
Stenamma

Stenamma – rodzaj mrówek z podrodziny Myrmicinae. Obejmuje 43 opisane gatunki.

</doc>
<doc id="2960511" url="https://pl.wikipedia.org/wiki?curid=2960511" title="Scottsboro">
Scottsboro

Scottsboro − miasto w południowo-wschodniej części Stanów Zjednoczonych, w Alabamie, stolica hrabstwa Jackson.
Demografia.
Według spisu dokonanego w 2000 roku przez United States Census Bureau miasto zamieszkiwało 14 762 mieszkańców. Było tam 6 224 gospodarstwa domowe, które zamieszkiwało 4 201 rodzin. Gęstość zaludnienia wynosiła wtedy 120,4 os./km². W mieście wybudowanych było 6 848 domów (ich gęstość to 55,8 domu/km²).
Podział mieszkańców według ras (stan na 2000 rok):

</doc>
<doc id="2960512" url="https://pl.wikipedia.org/wiki?curid=2960512" title="Gunnar Jervill">
Gunnar Jervill

Gunnar Jervill (ur. 23 listopada 1945) – szwedzki łucznik sportowy. Srebrny medalista olimpijski z Monachium. Dwukrotny mistrz Europy.
Zawody w 1972 były jego pierwszymi igrzyskami olimpijskimi - łucznictwo wróciło w tym roku do programu imprezy po ponad pięćdziesięcioletniej przerwie. Zajął drugie miejsce, wyprzedził go jedynie Amerykanin John Williams. Cztery lata później zajął 14. miejsce.

</doc>
<doc id="2960514" url="https://pl.wikipedia.org/wiki?curid=2960514" title="Halowe rekordy Szwecji w lekkoatletyce">
Halowe rekordy Szwecji w lekkoatletyce

Poniższe tabele przedstawiają lekkoatletyczne halowe rekordy Szwecji.
Wyniki Susanny Kallur (7,68 w biegu na 60 metrów przez płotki) oraz Kajsy Bergqvist (2,08 w skoku wzwyż) są także halowymi rekordami świata.

</doc>
<doc id="2960515" url="https://pl.wikipedia.org/wiki?curid=2960515" title="Arbetets museum">
Arbetets museum

Arbetets museum (pol. "Muzeum Pracy") – muzeum poświęcone pracy jako działalności człowieka, otwarte w roku 1991 w mieście Norrköping. Muzeum nie gromadzi żadnych eksponatów, zajmuje się natomiast zbieraniem ludzkich wspomnień i historii z życia codziennego, ilustrowanych fotografią dokumentalną. Mieści się w budynku zwanym „Strykjärnet” („Żelazko”), uznanym swego czasu przez rzeźbiarza Carla Millesa za najładniejszy zakład przemysłowy w Europie. 
Historia budynku.
Budynek, w którym mieści się muzeum, jest położony na wyspie Laxholmen, pośrodku rzeki Motali. Został zbudowany w latach 1916–1917 ze zbrojonego betonu, najnowocześniejszego wówczas materiału budowlanego. Jego projektant, architekt Folke Bensow nadał mu kształt siedmiokąta, inspirując się kształtem wyspy Laxholmen. Ze względu na swój wygląd zyskał potoczna nazwę „Strykjärnet” („Żelazko”). Udekorowany żółtą sztukaterią budynek został uznany przez Carla Millesa za najładniejszy zakład przemysłowy w Europie. Do 1934 roku mieściła się w nim tkalnia. Następnie był wykorzystywany do różnych operacji wstępnych w procesie przędzenia. W szczytowym okresie pracowało w nim 600 osób, z których większość stanowiły kobiety. Jednej z nich, Alvie Carlsson, poświęcona jest wystawa stała, jedyna tego typu w muzeum. W latach 60. upadło wiele fabryk tekstylnych, ale budynki po nich pozostały. W latach 80. poddano je rewitalizacji, jako tzw. krajobraz przemysłowy (szw. "industrilandskapet"), który dziś jest jednym z najbardziej interesujących tego typu zespołów na terenie Szwecji. Po starannej renowacji budynku „Strykjärnet” otwarto w nim w 1991 roku muzeum pracy. Na siedmiu kondygnacjach budynku urządzona jest wystawa poświęcona codziennej pracy w fabryce i informująca o prawach pracowników i warunkach ich życia.
Zadania i działalność.
Muzeum Pracy nie gromadzi żadnych eksponatów, ale zbiera wspomnienia zawodowe, które są następnie prezentowane w formie publikacji i wystaw. Zadaniem muzeum jest dokumentowanie pracy jako działalności człowieka, dokumentowanie historii i rozwoju społeczeństwa przemysłowego, z uwzględnieniem warunków pracy kobiet i mężczyzn. Organizowane wystawy, seminaria i programy muzealne mają za cel pobudzanie zwiedzających do refleksji i dyskusji.
Muzeum ponosi szczególną odpowiedzialność za wszystkie muzea pracy w Szwecji, których jest 1440. W celu zachowania i wykorzystania dziedzictwa kulturowego jakim jest praca oraz udokumentowania historii społeczeństwa przemysłowego, muzeum współpracuje z innymi muzeami i instytucjami o podobnej orientacji, a poprzez kontakty z uczelniami i szkołami regionu Östergötland tworzy i rozwija własną bazę wiedzy.
Od strony organizacyjnej Muzeum Pracy jest prywatną fundacją związków zawodowych: LO (Landsorganisation) i TCO (Tjänstemännens Centralorganisation), spółdzielczych: KF (Kooperativa Förbundet) oraz oświatowych: ABF (Arbetarnas Bildningsförbund) i Sensus studieförbund. Działalność placówki jest finansowana z dotacji państwowych, grantów z fundacji i organizacji oraz z własnej działalności komercyjnej (organizowanie konferencji, prowadzenie restauracji i sklepu).
Dokumentacja fotograficzna.
Jednym z głównych kierunków działalności Muzeum Pracy jest fotografia dokumentalna. Jej głównym zadaniem jest ukazanie i opowiedzenie o tej rzeczywistości, która nie zawsze jest dostrzegana w sferze publicznej i codziennej debacie. Zdjęcie dokumentalne oraz ustna historia staje się narzędziem opisu współczesnego społeczeństwa i odzwierciedla jego otoczenie. Wychodzi się z założenia, że życie każdego człowieka zasługuje na to, żeby opowiedzieć o nim w słowach i obrazach. Wystawy fotograficzne często stanowią aktualny przyczynek do debat publicznych. Co roku w muzeum eksponowanych jest około 10 wystaw fotograficznych. Od 2001 roku Muzeum Pracy corocznie przyznaje trzem fotografom nagrodę w dziedzinie fotografii dokumentalnej. W połączeniu z ceremonią wręczenia nagród odbywają się warsztaty fotografii.

</doc>
<doc id="2960516" url="https://pl.wikipedia.org/wiki?curid=2960516" title="Traktat litewsko-radziecki (1920)">
Traktat litewsko-radziecki (1920)



</doc>
<doc id="2960520" url="https://pl.wikipedia.org/wiki?curid=2960520" title="Arbetets muzeum">
Arbetets muzeum



</doc>
<doc id="2960521" url="https://pl.wikipedia.org/wiki?curid=2960521" title="Jan Gunnarsson">
Jan Gunnarsson

Jan Gunnarsson (ur. 30 maja 1962 w Olofström) – szwedzki tenisista, reprezentant w Pucharze Davisa.
Kariera tenisowa.
Karierę zawodową Gunnarsson rozpoczął w 1979 roku, a zakończył w 1994 roku.
W grze pojedynczej wygrał jeden turniej kategorii ATP World Tour oraz osiągnął cztery finały. W zawodach wielkoszlemowych jego najlepszym wynikiem jest awans do półfinału Australian Open z 1989 roku, gdzie odpadł po porażce z Miloslavem Mečířem.
W grze podwójnej Szwed zwyciężył w dziewięciu zawodach z cyklu ATP World Tour i dotarł do dziesięciu finałów.
W latach 1985–1990 reprezentował Szwecję w Pucharze Davisa. W 1989 roku awansował z zespołem do finału rozgrywek, gdzie Szwecja przegrała 2:3 z Republiką Federalną Niemiec.
W rankingu gry pojedynczej Gunnarsson najwyżej był na 25. miejscu (9 grudnia 1985), a w klasyfikacji gry podwójnej na 20. pozycji (30 kwietnia 1984).

</doc>
<doc id="2960524" url="https://pl.wikipedia.org/wiki?curid=2960524" title="James H. Billington">
James H. Billington

James Hadley Billington (ur. 1 czerwca 1929 w Bryn Mawr w Pensylwanii, zm. 20 listopada 2018 w Waszyngtonie) – amerykański historyk, 13. dyrektor Biblioteki Kongresu Stanów Zjednoczonych w Waszyngtonie. 
Życiorys.
Studia ukończył w Princenton w 1950. Następnie trzy lata później jako stypendysta fundacji Cecila Rhodesa uzyskał stopień doktora nowożytnej historii Europy na Balliol College w Oksfordzie. W latach 1957–1960 wykładał historię Rosji na Uniwersytecie Harvarda. W 1961 roku związał się z Uniwersytetem Princeton, gdzie był profesorem historii do 1974 roku. W 1961 roku wykładał gościnnie na Uniwersytecie Leningradzkim. W 1964 roku przebywał na Uniwersytecie Moskiewskim w ramach międzyuczelnianej współpracy badawczej. W latach 1973–1987 pełnił funkcję dyrektora Woodrow Wilson International Center for Scholars, w którego obrębie założył Kennan Institute for Advanced Russian Studies. Od roku 1987 do 2015 był dyrektorem Biblioteki Kongresu w Waszyngtonie. Zajmował się historią Rosji.

</doc>
<doc id="2960526" url="https://pl.wikipedia.org/wiki?curid=2960526" title="Gösta Arvidsson">
Gösta Arvidsson

Gösta Åke Wilhelm Arvidsson (ur. 21 sierpnia 1925 w Falköping, zm. 16 lutego 2012 w Skövde) – szwedzki lekkoatleta, kulomiot.
Podczas igrzysk olimpijskich w Londynie (1948) zajął 5. miejsce z wynikiem 15,37.
W 1950 zajął 9. miejsce w mistrzostwach Europy.

</doc>
<doc id="2960527" url="https://pl.wikipedia.org/wiki?curid=2960527" title="Magnus Petersson">
Magnus Petersson

Magnus Petersson (ur. 17 czerwca 1975) – szwedzki łucznik sportowy. Srebrny medalista olimpijski z Atlanty. Drużynowy wicemistrz świata i indywidualny mistrz Europy.
Zawody w 1996 były jego pierwszymi igrzyskami olimpijskimi - zajął drugie miejsce w konkursie indywidualnym, wyprzedził go jedynie Amerykanin Justin Huish. Cztery lata później zajął 4. miejsce w konkursie indywidualnym. Brał również udział w igrzyskach w 2004 i 2008. W 1995 i 1999 był indywidualnie złotym medalistą halowych mistrzostw świata.

</doc>
<doc id="2960528" url="https://pl.wikipedia.org/wiki?curid=2960528" title="Industrilandskapet">
Industrilandskapet

Industrilandskapet – krajobraz przemysłowy, unikalny w Europie zespół budynków przemysłowych wokół rzeki Motali w mieście Norrköping. Rozciąga się wzdłuż rzeki począwszy od fabryk Drags i Gryts, aż do dawnego kwartału Tuppen, w którym obecnie znajduje się ratusz miejski. Obszar zdominowany jest przez wysokie budynki fabryczne oraz kaskady i wodospady na Motali.
Historia.
Większość fabryk zbudowano między rokiem 1850 a 1920, natomiast kaskady i wodospady istniały tu już od czasów średniowiecza. W tkalniach i przędzalniach pracowało tysiące ludzi produkujących różnego rodzaju materiały wełniane i bawełniane. Do roku 1870 Norrköping zajmował czołową pozycję w przemyśle tekstylnym Szwecji dostarczając 70% krajowej produkcji. W latach 50. w przemyśle włókienniczym zaznaczył się kryzys. W 1970 roku zamknięto ostatnią fabrykę tekstylną w mieście. Zamknięte i opuszczone budynki fabryk zaczęły podupadać. Ich dalszy los stanął pod znakiem zapytania. Część urzędników gminnych była jeszcze w latach 60. za wyburzeniem większości z nich i zbudowania na ich miejscu wieżowców. Stanowisku temu towarzyszyła opinia części mieszkańców miasta, iż budynki byłych fabryk stanowią ponure wspomnienie przeszłości – brudnej, uciążliwej i źle płatnej pracy i symbolizują epokę, która stanowi już zamknięty rozdział w historii miasta. W latach 70. pojawił się punkt nowy widzenia na ten teren, jako cenną spuściznę historyczną, która może stanowić atut miasta Norrköping. Jednym z pierwszych, który to dostrzegł w tych kategoriach, był profesor Gunnar Lindahl (czasopismo Arkitektur, 1970). Wtórowała mu Marie Nissen, badaczka z Tekniska Högskolan. W swoich artykułach i rozprawach zwróciła ona uwagę na wartość zabudowy przemysłowej miasta Norrköping, a towarzysząc krajowym i zagranicznym ekspertom w wizjach lokalnych przekonywała o konieczności zachowania tego obszaru. W efekcie władze gminy wraz z lokalnymi firmami budowlanymi podjęły się jego ochrony i rewitalizacji. Dziś w zmodernizowanych budynkach mieszczą się m.in. muzea: (Arbetets museum (Muzeum Pracy), Stadsmuseum (Muzeum Miejskie) i Holmens museum, filharmonia i kampus Uniwersytetu w Linköping .

</doc>
<doc id="2960531" url="https://pl.wikipedia.org/wiki?curid=2960531" title="Diecezja Rutana">
Diecezja Rutana

Diecezja Rutana – diecezja rzymskokatolicka w Burundi. Powstała w 2009.

</doc>
<doc id="2960533" url="https://pl.wikipedia.org/wiki?curid=2960533" title="Bislett Games 2013">
Bislett Games 2013

Bislett Games 2013 – mityng lekkoatletyczny, który rozegrano 13 czerwca w Oslo. Zawody były kolejną odsłoną prestiżowej Diamentowej Ligi w sezonie 2013.

</doc>
<doc id="2960534" url="https://pl.wikipedia.org/wiki?curid=2960534" title="Norrköpings stadsmuseum">
Norrköpings stadsmuseum

Norrköpings Stadsmuseum (pol. "Muzeum Miejskie w Norrköping") – muzeum poświęcone historii przemysłu tekstylnego, otwarte w roku 1981 w mieście Norrköping. 
Historia.
Pierwsza inicjatywa założenia muzeum w Norrköping została podjęta w 1862 roku przez przewodniczącego sądu rejonowego Fredrika Funcka. Założycielem pierwszego muzeum publicznego w Norrköping był Otto Nilsson. Muzeum otwarto w 1871, a prowadziło je stowarzyszenie robotnicze Norrköpings Arbetarförening. 
Pierwsza działalność o charakterze muzealnym w Norrköping rozpoczęła się w roku 1912, kiedy przemysłowiec Carl Swartz przekazał na ten cel swoją willę przy Södra promenaden. Działalność muzealna w Villa Swartz koncentrowała się na gromadzeniu zbiorów z dziedziny sztuk plastycznych i wystawach dzieł sztuki. W 1930 roku powstało stowarzyszenie Föreningen Gamla Norrköping, które postawiło sobie za cel stworzenie muzeum dla przechowywania wspólnych zbiorów dentysty Helgi Hagberg i przemysłowca Pehra Swartza. Miasto przekazało na ten cel stary szpital porodowy w dzielnicy Strömbacken.
Jesienią 1946 przy Kristinaplatsen zostało otwarte Norrköpings Museum. Przeniesiono do niego zbiory Föreningen Gamla Norrköping. Ponieważ zbiory te były obszerne, wyeksponowano tylko część z nich (jako stałą miejską wystawę historyczną), a resztę złożono w magazynie teatru miejskiego, który w zamian za to mógł używać je jako rekwizyty. Pod koniec lat 50. uległa rozszerzeniu działalność muzeum poświęcona sztuce. Zbiory sekcji historycznej zostały wyniesione z muzeum i złożone w magazynie fabrycznym w dzielnicy Saltängen. W 1967 roku budynek strawił wielki pożar, a wiele z historycznych zbiorów miejskich zostało zniszczonych. Po pożarze sekcję historyczną przeniesiono do budynku przy Västgötegatan 21, gdzie na jej potrzeby biurowe i wystawiennicze przydzielono kilka pomieszczeń. Zbiory zmagazynowano w sąsiednim budynku przy Västgötegatan 19. Budynki te miały stać się częścią przyszłego kompleksu muzealnego Norrköpings Stadsmuseum.
Gdy w mieście upadł przemysł tekstylny, część jego byłych pracowników postanowiła przywrócić do życia niektóre nieczynne maszyny. Grupa pracowała nad tym projektem w latach 1971–1981. Gdy w roku 1981 otwarto muzeum miejskie, maszyny te stały się jego główną atrakcją. W latach 80. zatrudniono technika tekstylnego Larsa Anderssona, który tkał na tych maszynach, prezentował je zwiedzającym, konserwował, a nawet zakupił kilka cennych historycznie modeli. Zwiedzający mogą urządzenia te podziwiać również i obecnie.
Zbiory.
Zadaniem muzeum jest zarządzanie i konserwacja historycznych zbiorów, na które składają się setki tysięcy wszelkiego rodzaju przedmiotów, obiektów, maszyn, fotografii, filmów, zdjęć archiwalnych i nagrań dźwiękowych stanowiących ważną część historycznego dziedzictwa Norrköping. Część zbiorów jest eksponowana na wystawach, a reszta (zdecydowana większość) znajduje się w muzealnym archiwum, gdzie została odpowiednio zabezpieczona. W skład muzealnych zbiorów wchodzi przypuszczalnie część kolekcji Fredrika Funcka, inicjatora założenia pierwszego w Norrköping muzeum miejskiego.
W muzealnej kolekcji znajduje się prawie 40 000 pojedynczych eksponatów. Są to wszelkiego rodzaju przedmioty ilustrujące historię miasta Norrköping, a zwłaszcza historię przemysłu i rzemiosła w XIX i XX w. W kolekcji znajdują się wszelkiego rodzaju narzędzia rzemieślnicze, maszyny tkackie i przędzarki, szyldy reklamowe, tkaniny drukowane i płócienne prześcieradła. 
Wśród stałych ekspozycji wyróżnia się uliczka handlowa, na której znalazło się kilka zakładów rzemieślniczych, m.in. sklep modystki, cukiernia, zakład kominiarski i zakład stelmacha.

</doc>
<doc id="2960536" url="https://pl.wikipedia.org/wiki?curid=2960536" title="Meeting Areva 2013">
Meeting Areva 2013

Meeting Areva 2013 – mityng lekkoatletyczny, który rozegrano 6 lipca w Paryżu. Zawody były kolejną odsłoną prestiżowej Diamentowej Ligi w sezonie 2013.

</doc>
<doc id="2960538" url="https://pl.wikipedia.org/wiki?curid=2960538" title="Stellan Westerdahl">
Stellan Westerdahl

Stellan Åke Westerdahl (ur. 10 listopada 1935, zm. 27 sierpnia 2018) – szwedzki żeglarz sportowy. Srebrny medalista olimpijski z Monachium.
Zawody w 1972 były jego jedynymi igrzyskami olimpijskimi - zajął drugie miejsce w klasie Star. Partnerował mu Pelle Petterson.

</doc>
<doc id="2960540" url="https://pl.wikipedia.org/wiki?curid=2960540" title="Muzeum Sztuki w Norrköping">
Muzeum Sztuki w Norrköping



</doc>
<doc id="2960541" url="https://pl.wikipedia.org/wiki?curid=2960541" title="Hramota">
Hramota



</doc>
<doc id="2960543" url="https://pl.wikipedia.org/wiki?curid=2960543" title="Holger Sundström">
Holger Sundström

Holger Bertil Sundström (ur. 17 kwietnia 1925) – szwedzki żeglarz sportowy. Brązowy medalista olimpijski z Tokio.
Zawody w 1964 były jego jedynymi igrzyskami olimpijskimi - zajął trzecie miejsce w klasie Star. Partnerował mu Pelle Petterson.

</doc>
<doc id="2960546" url="https://pl.wikipedia.org/wiki?curid=2960546" title="Opolski Festiwal Skoków 2013">
Opolski Festiwal Skoków 2013

VIII Opolski Festiwal Skoków – zawody lekkoatletyczne, które rozegrano 9 czerwca 2013 w Opolu.
Rozegrane zostały konkursy skoku wzwyż mężczyzn i kobiet.
Sztab organizacyjny zawodów:

</doc>
<doc id="2960547" url="https://pl.wikipedia.org/wiki?curid=2960547" title="Holger Sundstrom">
Holger Sundstrom



</doc>
<doc id="2960554" url="https://pl.wikipedia.org/wiki?curid=2960554" title="Bogumił Szmal">
Bogumił Szmal

Bogumił Szmal (ur. 17 maja 1924 w Sosnowcu, zm. 9 czerwca 2005 w Poznaniu) – polski botanik, fizjolog roślin, nauczyciel akademicki (doktor) związany z Akademią Rolniczą w Poznaniu.
Życiorys.
Był absolwentem IV Liceum Ogólnokształcącego w Sosnowcu (1939), a potem Wydziału Rolniczego Akademii Rolniczej w Poznaniu. Następnie pozostawał długoletnim wykładowcą Katedry Fizjologii Roślin tej uczelni. W zakres jego zainteresowań naukowych wchodziły fizjologiczne aspekty uprawy i plonowania zbóż, jak również możliwości ograniczania negatywnych skutków suszy. Poświęcał też wiele czasu modernizacji i polepszaniu procesów dydaktycznych. Autor patentu kiełkownika przydatnego w prowadzeniu biotestów podczas badań fizjologicznych. Współautor pierwszego w katedrze i jednego z pierwszych na uczelni skryptów z ćwiczeniami - "Ćwiczenia z fizjologii roślin" (używany w latach 1962-1994). Na emeryturze od 1990.

</doc>
<doc id="2960556" url="https://pl.wikipedia.org/wiki?curid=2960556" title="Meeting International Mohammed VI d'Athlétisme 2013">
Meeting International Mohammed VI d'Athlétisme 2013

Meeting International Mohammed VI d’Athlétisme 2013 – mityng lekkoatletyczny, który odbył się 9 czerwca w Rabacie. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="2960558" url="https://pl.wikipedia.org/wiki?curid=2960558" title="World Challenge de Dakar 2013">
World Challenge de Dakar 2013

Meeting Grand Prix IAAF de Dakar 2013 – mityng lekkoatletyczny, który odbył się 12 czerwca w Dakarze. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="2960559" url="https://pl.wikipedia.org/wiki?curid=2960559" title="Marek Chrzanowski (muzyk)">
Marek Chrzanowski (muzyk)

Marek Chrzanowski pseud. Bruno (ur. 1966) – polski gitarzysta basowy i kompozytor, starszy brat Jacka Chrzanowskiego. Występował w zespołach Kolaboranci, Wilki, Hopsa, Porter Band, Albert Rosenfield, Atmosphere, a także nagrywał z Robertem Jansonem.

</doc>
<doc id="2960561" url="https://pl.wikipedia.org/wiki?curid=2960561" title="TNT-Fortuna Combined Events Meeting 2013">
TNT-Fortuna Combined Events Meeting 2013

TNT Express Meeting 2013 – mityng lekkoatletyczny w konkurencjach wielobojowych rozegrany 8 i 9 czerwca na stadionie Sletiště w czeskim Kladnie. Zawody były kolejną odsłoną cyklu IAAF World Combined Events Challenge w sezonie 2013.

</doc>
<doc id="2960563" url="https://pl.wikipedia.org/wiki?curid=2960563" title="Erdgas Mehrkampf-Meeting Ratingen 2013">
Erdgas Mehrkampf-Meeting Ratingen 2013

Ruhrgas DLV Mehrkampf 2013 – mityng lekkoatletyczny w konkurencjach wielobojowych rozegrany 15 i 16 czerwca w niemieckim Ratingen. Zawody były kolejną odsłoną cyklu IAAF World Combined Events Challenge w sezonie 2013.

</doc>
<doc id="2960564" url="https://pl.wikipedia.org/wiki?curid=2960564" title="Kiełkownik">
Kiełkownik

Kiełkownik (także: "kiełkownica") – urządzenie doświadczalne w botanice, służące do określania zdolności kiełkowania nasion. Mianem kiełkownika można też określić miejsce (naczynie), w którym umieszcza się zamoczone nasiona celem wykiełkowania. Zwykle taki zestaw składa się ze zbiornika na wodę, kilku poziomów na kiełki oraz przykrycia (pokrywy). Najprostszym kiełkownikiem w warunkach domowych może być przezroczysty słoik.

</doc>
<doc id="2960566" url="https://pl.wikipedia.org/wiki?curid=2960566" title="Lanerówka">
Lanerówka

Lanerówka (ukr. Ланерівка) – wieś w obwodzie lwowskim, w rejonie buskim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią Gminy Busk w powiecie kamioneckim.
Południowo-wschodnią część wsi stanowią dawniej samodzielne miejscowości Ostapkowce i Wolany.
Położenie.
Według "Słownika geograficznego Królestwa Polskiego i innych krajów słowiańskich": Lanerówka to "wieś w powiecie Kamionka Strumiłowa, położona 23 km na południowy wschód od Kamionki Strumiłowej i 5 km na północny zachód od Buska".

</doc>
<doc id="2960568" url="https://pl.wikipedia.org/wiki?curid=2960568" title="Pobużany">
Pobużany

Pobużany (ukr. Побужани) – wieś w obwodzie lwowskim, w rejonie buskim na Ukrainie.
Wieś starostwa grodowego buskiego na początku XVIII wieku. W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią Gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Pobużany to "wieś w powiecie Kamionka Strumiłowa, położona 19 km na południowy wschód od Kamionki Strumiłowej i 8 km na północny zachód od Buska".

</doc>
<doc id="2960569" url="https://pl.wikipedia.org/wiki?curid=2960569" title="Maria Staafgård">
Maria Staafgård

Maria Staafgård (ur. 8 marca 1969) – szwedzka lekkoatletka, sprinterka. 
Podczas halowych mistrzostw Europy w 1994 odpadła w półfinale na 200 metrów, w eliminacjach ustanowiła halowy rekord kraju (23,47).
Na mistrzostwach Europy w 1994 odpadła w eliminacjach na 200 metrów oraz w sztafecie 4 x 400 metrów. W swoim biegu szwedzka sztafeta ze Staafgård na trzeciej zmianie ustanowiła wynikiem 3:32,36 rekord kraju.
W 1992 zdobyła złoto mistrzostw Szwecji w biegu na 100 metrów, w 1997 triumfowała w mistrzostwach kraju na dwukrotnie dłuższym dystansie.
Halowa mistrzyni Wielkiej Brytanii ("AAA Indoor Championships") na 200 metrów (1994).

</doc>
<doc id="2960570" url="https://pl.wikipedia.org/wiki?curid=2960570" title="Rakobuty">
Rakobuty

Rakobuty (ukr. Ракобовти, "Rakobowty") – wieś w obwodzie lwowskim, w rejonie buskim na Ukrainie.
Rakobułty były wsią starostwa grodowego buskiego na początku XVIII wieku. W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią Gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Rakobuty to "wieś w powiecie Kamionka Strumiłowa, położona 21 km na południowy wschód od Kamionki Strumiłowej i 7 km na północny zachód od Buska".

</doc>
<doc id="2960571" url="https://pl.wikipedia.org/wiki?curid=2960571" title="Wierzblany">
Wierzblany

Wierzblany (ukr. Вербляни) – wieś w obwodzie lwowskim, w rejonie buskim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej, stała się częścią Gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Wierzblany to "wieś w powiecie Kamionka Strumiłowa, położona 30 km na południowy wschód od Kamionki Strumiłowej i 7 km na północny wschód od Buska".

</doc>
<doc id="2960573" url="https://pl.wikipedia.org/wiki?curid=2960573" title="Żuratyn">
Żuratyn

Żuratyn (ukr. Журатин) – wieś w obwodzie lwowskim, w rejonie buskim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej, stała się częścią Gminy Busk w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Żuratyn to "wieś w powiecie Kamionka Strumiłowa, położona 30 km na południowy wschód od Kamionki Strumiłowej i na południowy zachód tuż za Buskiem".

</doc>
<doc id="2960577" url="https://pl.wikipedia.org/wiki?curid=2960577" title="Josef Steiner">
Josef Steiner

Josef Steiner (ur. 24 września 1950 w Innsbrucku) – austriacki lekkoatleta, długodystansowiec. 
Podczas igrzysk olimpijskich w Moskwie (1980) zajął 39. miejsce w maratonie z czasem 2:24:24.
Siedmiokrotny mistrz Austrii:
Dziesięciokrotny rekordzista Austrii:

</doc>
<doc id="2960578" url="https://pl.wikipedia.org/wiki?curid=2960578" title="Lisko">
Lisko

Lisko (ukr. Лісок) – wieś w obwodzie lwowskim, w rejonie buskim na Ukrainie.
Położenie.
Według "Słownika geograficznego Królestwa Polskiego i innych krajów słowiańskich": Lisko to wieś, w powiecie kamioneckim, położona 22 km na południowy wschód od Kamionki Strumiłowej i 13 km południowy zachód od Buska.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Milatyn Nowy w powiecie kamioneckim.

</doc>
<doc id="2960579" url="https://pl.wikipedia.org/wiki?curid=2960579" title="Nowosiółki Liskie">
Nowosiółki Liskie

Nowosiółki Liskie lub Nowosiółka Liska (ukr. Новосілки) – wieś w obwodzie lwowskim, w rejonie buskim na Ukrainie.
W II Rzeczypospolitej gmina wiejska. Od 1 sierpnia 1934, w ramach reformy scaleniowej stała się częścią gminy Milatyn Nowy w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich" Nowosiółki Liskie to: „wieś w powiecie Kamionka Strumiłowa, położona 24 km na południowy wschód od Kamionki Strumiłowej i 12 km południowy zachód od Buska”.

</doc>
<doc id="2960580" url="https://pl.wikipedia.org/wiki?curid=2960580" title="Rzepniów">
Rzepniów

Rzepniów (ukr. Ріпнів) – wieś w obwodzie lwowskim, w rejonie buskim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej, stała się częścią gminy Milatyn Nowy w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Rzepniów to "wieś w powiecie Kamionka Strumiłowa, położona 22 km na południowy wschód od Kamionki Strumiłowej i 9 km na północny zachód od Buska".

</doc>
<doc id="2960581" url="https://pl.wikipedia.org/wiki?curid=2960581" title="Horpin">
Horpin

Horpin () – wieś w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
17 sierpnia 2013 w pobliżu wsi odbyło się uroczyste odsłonięcie pomnika polskich ochotników, poległych 18 sierpnia 1920 w walkach z bolszewicką konnicą Budionnego.
Położenie.
Według "Słownika geograficznego Królestwa Polskiego i innych krajów słowiańskich": Horpin to "wieś w powiecie Kamionka Strumiłowa, położona 12,2 km na południe od Kamionki Strumiłowej".

</doc>
<doc id="2960585" url="https://pl.wikipedia.org/wiki?curid=2960585" title="Agustín Zaragoza">
Agustín Zaragoza

Agustín Zaragoza Reyna (ur. 18 sierpnia 1941 w San Luis Potosí) – meksykański bokser, medalista olimpijski z 1968.
Kariera bokserska.
Zdobył brązowy medal w wadze lekkośredniej (do 71 kg) na igrzyskach panamerykańskich w 1967 w Winnipeg po porażce w półfinale z późniejszym triumfatorem Rolando Garbeyem z Kuby.
Na igrzyskach olimpijskich w 1968 w Meksyku wystąpił w wadze średniej (do 75 kg). Po wygraniu dwóch walk przegrał w półfinale z Aleksiejem Kisielowem z ZSRR, zdobywając brązowy medal.
Kolejny brązowy medal wywalczył w wadze średniej na igrzyskach panamerykańskich w 1971 w Cali, gdzie został pokonany w półfinale przez Jerry’ego Otisa ze Stanów Zjednoczonych.
Zakończył karierę amatorską po tym, jak nie został wybrany do reprezentacji Meksyku na igrzyska olimpijskie w 1972 w Monachium. Nie został bokserem zawodowym.
Był sędzią bokserskim m.in. na igrzyskach olimpijskich w 1988 w Seulu.
Rodzina.
Jego ojciec, również Agustín Zaragoza był zawodowym bokserem, walczącym pod pseudonimem "Zurita II" (jako skojarzenie z Juanem Zuritą). W ciągu trzynastoletniej kariery stoczył blisko 500 walk. Miał 12 dzieci. Młodszy brat Agustína Daniel Zaragoza startował na igrzyskach olimpijskich w 1980 w Moskwie, a potem był czterokrotnym zawodowym mistrzem świata w kategoriach koguciej i junior piórkowej.

</doc>
<doc id="2960587" url="https://pl.wikipedia.org/wiki?curid=2960587" title="Augustin Zaragoza">
Augustin Zaragoza



</doc>
<doc id="2960588" url="https://pl.wikipedia.org/wiki?curid=2960588" title="Testowanie eksploracyjne">
Testowanie eksploracyjne

Testowanie eksploracyjne jest podejściem do testowania oprogramowania, które opisuje się jako równoczesne uczenie się i uruchomienie testu.
Geneza.
, który ukuł pojęcie w 1983 roku, definiuje testowanie eksploracyjne jako „styl w testowaniu, kładący nacisk na wolność jednostki i odpowiedzialności pojedynczego testera do ciągłej optymalizacji jakości pracy poprzez traktowanie uczenia powiązanego z testowaniem, projektowania testów, uruchamiania testów i interpretację rezultatów testów jako wzajemnie wspierające się aktywności, które wykonywane są równolegle w trakcie trwania projektu.”
Użycie.
Testowanie eksploracyjne jest szczególnie przydatne tam, gdzie brak jest odpowiedniej dokumentacji wymagań i gdzie specyfikacja programu jest niekompletna, lub tam gdzie brakuje czasu. Podejście to może być również użyte do zweryfikowania czy poprzednie testy (np. formalne) znalazły najważniejsze defekty.

</doc>
<doc id="2960589" url="https://pl.wikipedia.org/wiki?curid=2960589" title="Jarosław Kochaniak">
Jarosław Kochaniak

Jarosław Kochaniak (ur. 8 marca 1967 w Warszawie) – polski działacz samorządowy, w latach 2007–2013 wiceprezydent Warszawy.
Życiorys.
Absolwent Organizacji i Zarządzania Przemysłem na Wydziale Mechanicznym Technologii i Automatyzacji Politechniki Warszawskiej (1992) oraz Instytutu Studiów Międzynarodowych w Wyższej Szkole Zarządzania Międzynarodowego im. G. Fishera w Kalifornii (1996) gdzie uzyskał tytuł Master of Business Administration (jednocześnie pełnił funkcję asystenta przy organizacji wykładów).
Od 1991 był menedżerem w Central Europe Trust, a następnie pracował m.in. w Wells Fargo Bank w San Francisco, Salomon Smith Barney w Londynie gdzie pełnił funkcję wiceprezesa, JPMorgan Chase gdzie pełnił funkcję dyrektora generalnego i szefa na Polskę. Był wiceprezesem Banku Gospodarki Żywnościowej S.A. oraz członkiem zarządu Banku Współpracy Europejskiej S.A. 
Od grudnia 2007 do czerwca 2013 był wiceprezydentem miasta stołecznego Warszawy (prowadził zadania z zakresu koordynowania tworzenia planów i strategii rozwoju m.st. Warszawy oraz pozyskiwania środków pozabudżetowych na ich realizację, nadzoru właścicielskiego, funduszy europejskich, obsługi inwestorów i ochrony środowiska). Podał się do dymisji na wniosek prezydenta miasta Hanny Gronkiewicz-Waltz. Przyczyną było zamieszanie, jakie powstało wokół przetargu na wywóz śmieci oraz nakazu wydanego przez Krajową Izbę Odwoławczą wymuszającego zmianę specyfikacji warunków przetargu na odbiór i zagospodarowanie śmieci w Warszawie. Kochaniak jako wiceprezydent Warszawy odpowiadał między innymi za gospodarkę odpadami komunalnymi.
Zasiadał w spółkach m.st. Warszawy: od 2008 był wiceprzewodniczącym Rady Nadzorczej Dalkii Warszawa, a 2011 przewodniczącym Rady Nadzorczej Miejskiego Przedsiębiorstwa Wodociągów i Kanalizacji.
Jako wiceprezydent miasta stołecznego Warszawy nadzorował także prywatyzację Stołecznego Przedsiębiorstwa Energetyki Cieplnej (SEPC), która wzbudzała znaczne kontrowersje i została określona w 2018 roku przez Jana Śpiewak największą aferą za czasów prezydentury Hanny Gronkiewicz-Waltz obok afery reprywatyzacyjnej.

</doc>
<doc id="2960590" url="https://pl.wikipedia.org/wiki?curid=2960590" title="Mleczaj pachnący">
Mleczaj pachnący



</doc>
<doc id="2960595" url="https://pl.wikipedia.org/wiki?curid=2960595" title="Lake Bell">
Lake Bell

Lake Bell (ur. 24 marca 1979 w Nowym Jorku) – amerykańska aktorka, a także scenarzystka i reżyserka filmowa.
Życiorys.
Urodziła się w 1979 roku w Nowym Jorku. Jej rodzicami byli żyd Harvey Siegel i protestantka Robin Bell. Ojciec był właścicielem firmy projektowej Robin Bell Design. Ma starszego brata Luke'a i dwie przyrodnie siostry: Mackenzie i Courtney. Lake uczęszczała do szkół Chapin School w Nowym Jorku i Westminster School w Simsbury. Przez jakiś czas mieszkała w Vero Beach na Florydzie, gdzie uczęszczała do St. Edward's School. Później była uczennicą Skidmore College w Saratoga Springs. Później przeniosła się do Londynu, gdzie studiowała w szkole teatralnej Rose Bruford College. Tam debiutowała jako aktorka na deskach tamtejszych teatrów.
Jej kariera filmowa rozpoczęła się w 2002 roku, kiedy zagrała w filmie "Speakeasy". Pierwszą znacząca rolą był udział w filmie "I Love Your Work" (2003). Najbardziej znana jest z roli Ashley w filmie "Nawiedzona narzeczona" z 2008 roku.

</doc>
<doc id="2960596" url="https://pl.wikipedia.org/wiki?curid=2960596" title="Gra w kolory">
Gra w kolory

Gra w kolory (ang. "Playing for Keeps") – kanadyjski film dramatyczny z 2009 roku, oparty na autentycznej historii.
Fabuła.
Nicole, młoda i piękna blondynka, marzy o tym by być dziewczyną sławnego sportowca. Wdaje się w romans z czarnoskórym gwiazdorem koszykówki,Ty'em, mężczyzną żonatym i mającym dwie córki. Wkrótce Nicole zachodzi w ciążę. Początkowo Ty nie wierzy, że to jego dziecko. Stopniowo jednak zaczyna się interesować losem swojego synka, Noah'a. Ostatecznie występuje do sądu o przyznanie mu praw rodzicielskich. Rozpoczyna się batalia o dziecko. Koszykarz argumentuje w sądzie, że dziecko mieszane, jeśli będzie się wychowywać z Nicole w środowisku białych ludzi, będzie narażone na rasistowskie ataki. Sąd przyznaje mu rację w pierwszej sprawie, ale Nicole wraz ze swoim adwokatem Peterem się nie poddaje i wnosi apelację. 

</doc>
<doc id="2960597" url="https://pl.wikipedia.org/wiki?curid=2960597" title="Ukryta prawda">
Ukryta prawda



</doc>
<doc id="2960599" url="https://pl.wikipedia.org/wiki?curid=2960599" title="Michał Remón Salvador">
Michał Remón Salvador

Michał Remón Salvador OFMConv., "Miguel Remón Salvador" (ur. 17 września 1907 w Caudé na terenie diecezji Teruel, zm. 3 sierpnia 1936 Samalus na terenie Archidiecezji barcelońskiej) – hiszpański błogosławiony Kościoła katolickiego, męczennik, brat zakonny z Zakonu Braci Mniejszych Konwentualnych, ofiara prześladowań antykatolickich okresu hiszpańskiej wojny domowej.
Życiorys.
Na chrzcie otrzymał imię Eugeniusz. Za powołaniem w 1927 r. wstąpił do zakonu franciszkańskiego w Granollers i pracował tam m.in. jako kucharz i kapelan seminarium. W nowicjacie jego mistrzem był ojciec Alfons López López. Śluby czasowe złożył 11 listopada 1928 roku przyjmując imię zakonne Michał, śluby wieczyste 14 lipca 1933 r. jako brat świecki w Loreto. Przez dwa lata pełnił posługę w Sanktuarium Santa Casa w Loreto. W 1934 r. powrócił do klasztoru w Granollers i tam pracowicie, przyjaźnie i spokojnie spełniał nałożone obowiązki.
Gdy po wybuchu wojny domowej w Hiszpanii rozpoczęły się prześladowania katolików i 20 lipca 1936 r. bojownicy Iberyjskiej Federacji Anarchistycznej spalili klasztor w Granollers. Ukrywał się wraz z o. Alfonsem Lópezem Lópezem i wraz z nim został zatrzymany. Dowodem jego głębokiej wiary była odmowa apostazji za cenę życia. Michała Remóna Salvadora rozstrzelano pod wieczór 3 sierpnia w Samalus.
Proces informacyjny odbył się w Barcelonie w latach 1953–1961. Beatyfikowany w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w "dies natalis" (3 sierpnia), a także w grupie męczenników 22 września.

</doc>
<doc id="2960601" url="https://pl.wikipedia.org/wiki?curid=2960601" title="4.3.2.1">
4.3.2.1

4.3.2.1 – brytyjski film kryminalny z 2010 roku.
Fabuła.
Film opowiada o 4 koleżankach. Jedna z nich - Jo, pracuje w sklepie spożywczym, natomiast pozostała trójka postanawia zmienić swoje życie. Cassandra postanawia polecieć do Nowego Jorku razem ze swoim wirtualnym chłopakiem. Kerrys chce samodzielnie zawalczyć o prawa kobiet, natomiast Shannon chce umówić się na spotkanie ze swoim producentem. Ich plan wiódł się, dopóki nie spotkały złodziei diamentów. Mają 3 dni, aby zmienić swoje przeznaczenie. 

</doc>
<doc id="2960602" url="https://pl.wikipedia.org/wiki?curid=2960602" title="El Señor de los Cielos">
El Señor de los Cielos

El Señor de los Cielos – amerykańska narco-telenowela. Wyprodukowana przez Telemundo Studios, Miami i Caracol TV.
Telenowela jest emitowana w Stanach Zjednoczonych na kanale Telemundo od 15 kwietnia 2013.

</doc>
<doc id="2960603" url="https://pl.wikipedia.org/wiki?curid=2960603" title="Chips">
Chips

Chips – szwedzki zespół muzyczny, założony przez Kikki Danielsson i Lasse Holma w 1979 roku.
Prócz założycieli zespołu, w początkowy skład grupy wchodzili także Lars Westman, Lisa Magnusson, Monica Silverstrand oraz Mats Rådberg. W 1980 roku grupa muzyczna ubiegała się o występ podczas Konkursu Piosenki Eurowizji z utworem „Mycke’ mycke’ mer”, zajmując ostatecznie czwarte miejsce w szwedzkich preselekcjach "Melodifestivalen" i przegrywając w nich z Lizą Öhman, Janne Lucas oraz Tomasem Ledinem. W tym samym roku zespół wydał swój pierwszy anglojęzyczny album muzyczny zatytułowany "Chips". Po jego premierze grupa udała się w trasę koncertową do Niemiec Zachodnich, a jej skład zasiliły Elisabeth Andreassen oraz Britta Johansson.
Pod zmienioną nazwą "Sweets 'n Chips" zespół zgłosił swój udział do "Melodifestivalen 1981", gdzie wykonany przez nich utwór „God morgon” zajął drugie miejsce. W tym samym roku podjęto decyzję o zmniejszeniu ilości członków grupy, zostawiając w nim jedynie duet wokalny Elisabeth i Kikki, które wspierał Lasse Holm jako główny autor tekstów piosenek.
W 1982 roku zespół wygrał krajowe eliminacje do Konkursu Piosenki Eurowizji "Melodifestivalen" z napisanym przez Monikę Forsberg utworem „Dag efter dag”. Podczas finału festiwalu w Harrogate w Wielkiej Brytanii duet wystąpił jako dziewiąty, zajmując w końcowym rezultacie 8. miejsce.
Tuż po sukcesie związanym z występem na międzynarodowym festiwalu, grupa muzyczna wydała swój drugi album "Having a Party", który osiągnął w Szwecji sprzedaż ponad 100 000 egzemplarzy. 
Zespół rozpadł się w 1983 roku ponieważ obie wokalistki podjęły solowe kariery muzyczne.
W 1997 roku wydano album kompilacyjny "20 bästa låtar", zawierający największe przeboje zespołu.
Dyskografia.
Opracowano na podstawie materiału źródłowego.

</doc>
<doc id="2960604" url="https://pl.wikipedia.org/wiki?curid=2960604" title="Götz George">
Götz George

Götz Karl August George (ur. 23 lipca 1938 w Berlinie, zm. 19 czerwca 2016 w Hamburgu) – niemiecki aktor, producent filmowy, reżyser i scenarzysta.
Życiorys.
Wczesne lata.
Urodził się w Berlinie w rodzinie aktorskiej; jego matka Berta Drews (1901-1987) aktorką charakterystyczną, a ojciec Heinrich George (1893–1946) był aktorem teatralnym i filmowym. Jego imię Götz pochodzi od ulubionego bohatera ojca – Götza von Berlichingena. Jego ojciec został aresztowany przez Sowietów i był przetrzymywany w obozie koncentracyjnym w Sachsenhausen. George dorastał w Berlinie ze swoim starszym bratem Janem (ur. 1932) i wychowany był przez matkę. Uczęszczał do szkoły w Berlin-Lichterfelde, a później do Lyzeum Alpinum w Zuoz w Szwajcarii.
Kariera.
W wieku dwunastu lat wystąpił po raz pierwszy na scenie w sztuce Williama Saroyana "Moje serce jest w Highlands" ("Mein Herz ist im Hochland", 1950), a trzy lata potem obok swojej matki, Berty Drews, w dramacie szekspirowskim "Ryszard III" (1953). W latach 1955–1958 studiował w Berlin UFA-Nachwuchsstudio i jednocześnie w latach 1958–1963 występował w teatrach. Za radą matki od czasu do czasu grał w Deutsches Theater w Getyndze pod kierunkiem Heinza Hilperta.
Jako 15–latek zadebiutował na ekranie w roli Klausa w dramacie "Kiedy znów zakwitną białe bzy" ("Wenn der weiße Flieder wieder blüht", 1953) u boku Romy Schneider. Po drobnych rolach filmowych w latach pięćdziesiątych Götz George zwrócił na siebie uwagę publiczności i krytyków jako Gustav Bäumler w filmie muzycznym "Jacqueline" (1959) i uhonorowany został niemiecką nagrodą filmową oraz nagrodą krytyków filmowych. W 1961 otrzymał nagrodę Bambi jako najbardziej popularny aktor za udział w filmach: "Mörderspiel" (1961), "Unser Haus in Kamerun" (1961) i "Der Teufel spielte Balalaika" (1961).
W latach sześćdziesiątych George miał szansę pokazać, że jest w stanie zagrać coś więcej niż tylko soczystych chłopów, poprzez rolę desperackiego dezertera Roberta Mertensa w dramacie "Kiermasz" ("Kirmes", 1960) i "Męski piknik" ("Herrenpartie", 1964) jako Herbert Hackländer. Częściej jednak, występował w komediach i filmach, które korzystały z jego fizycznej obecności. Stał się znany szerokiej publiczności z serii ekranizacji powieści Karla Maya takich jak "" ("Der Schatz im Silbersee", 1962) jako Fred Engel, syn rolnika, "Winnetou w Dolinie Sępów" ("Unter Geiern", 1964) czy "Winnetou i Apanaczi" ("Winnetou und das Halbblut Apanatschi", 1966). Początkowo planowano, by dać mu główną rolę, ale ten plan został porzucony, gdy zaangażowano Lexa Barkera.
W latach siedemdziesiątych skupił się przede wszystkim na kreacjach scenicznych i telewizji. Popularność zdobył dzięki roli komisarza Horsta Schimanskiego w kultowym serialu niemieckim WDR "Tatort" ("Miejsce zbrodni", 1971-1991), za którą zdobył nagrodę Bambi 1984, Adolf-Grimme-Preis 1989, TeleStar 1991 i Bavarian TV Award 1992. Jako Henry Kupfer, który napisał bestseller o psychopatycznym mordercy po tym, jak sam odsiedział 8 lat za zabójstwo w telewizyjnym dreszczowcu psychologicznym RTL2 / UFA GmbH "Piaskun" ("Der Sandmann - Elf Jahre für Mord an Prostituierte", 1995) z Barbarą Rudnik otrzymał nagrodę im. Adolfa Grimme’a i Nagrodę Złotego Lwa RTL. Za kreację hanowerskiego handlarza Fritza Haarmanna, który w brutalny sposób zamordował ponad dwudziestu młodych mężczyzn w dramacie kryminalnym "Rzeźnik" ("Der Totmacher", 1995) został uhonorowany Pucharem Volpiego dla najlepszego aktora na 52. MFF w Wenecji. Rola faszystowskiego doktora Josefa Mengele, „anioła śmierci z Auschwitz”, który zamordował ponad 300 tys. ludzi, powracającego z ukrycia w Argentynie do Niemiec jako 87-letni mężczyzna w dramacie kryminalnym "Prawda i tylko prawda" ("Nichts als die Wahrheit", 1999) przyniosła mu nominację do Europejskiej Nagrody Filmowej. Za tytułową postać Theo Wintera w telewizyjnej komedii ZDF "Tata sam w domu" ("Papa allein zu Haus", 2011) był nominowany do Nagrody Jupitera w kategorii najlepszy niemiecki aktor telewizyjny.
Życie prywatne.
W latach 1966–1976 był żonaty z Loni von Friedl. Miał córkę Tanję-Nicole (ur. 1967). W 1998 związał się z hamburską dziennikarką Mariką Ullrich, którą poślubił w 2014.
Śmierć.
Zmarł 19 czerwca 2016 w Hamburgu w wieku 77 lat. Został pochowany na cmentarzu w dzielnicy Berlina Zehlendorf.

</doc>
<doc id="2960605" url="https://pl.wikipedia.org/wiki?curid=2960605" title="Goodlands">
Goodlands

Goodlands – miasto w północnym Mauritiusie, w dystrykcie Rivière du Rempart. Według danych oficjalnych na rok 2000 liczy 19 273 mieszkańców.

</doc>
<doc id="2960607" url="https://pl.wikipedia.org/wiki?curid=2960607" title="Z Archiwum Polskiego Radia, Vol. 9 – Test">
Z Archiwum Polskiego Radia, Vol. 9 – Test

Z Archiwum Polskiego Radia, Vol. 9 – Test – album kompilacyjny grupy muzycznej Test, wydany w 2008 roku przez Polskie Radio. Nagrania pochodzą z sesji radiowych dokonanych w latach 1971–1975.
Lista utworów.
Opracowano na podstawie materiału źródłowego.

</doc>
<doc id="2960608" url="https://pl.wikipedia.org/wiki?curid=2960608" title="Saint-Pierre (Mauritius)">
Saint-Pierre (Mauritius)

Saint-Pierre – miasto w północno-zachodnim Mauritiusie, w dystrykcie Moka. Według danych oficjalnych na rok 2000 liczy 15 382 mieszkańców.

</doc>
<doc id="2960612" url="https://pl.wikipedia.org/wiki?curid=2960612" title="Sargus raucus">
Sargus raucus



</doc>
<doc id="2960613" url="https://pl.wikipedia.org/wiki?curid=2960613" title="Sargus lineatus">
Sargus lineatus



</doc>
<doc id="2960614" url="https://pl.wikipedia.org/wiki?curid=2960614" title="Sargus kotschyi">
Sargus kotschyi



</doc>
<doc id="2960615" url="https://pl.wikipedia.org/wiki?curid=2960615" title="Sargus helenae">
Sargus helenae



</doc>
<doc id="2960616" url="https://pl.wikipedia.org/wiki?curid=2960616" title="Sparus cinctus">
Sparus cinctus



</doc>
<doc id="2960617" url="https://pl.wikipedia.org/wiki?curid=2960617" title="Jewgienij Waszurin">
Jewgienij Waszurin

Jewgienij Waszurin, ros. Евгений Вашурин (ur. 1968) – radziecki skoczek narciarski narodowości rosyjskiej, drużynowy brązowy medalista mistrzostw świata juniorów.
W sezonie 1984/1985 wystąpił we wszystkich konkursach Turnieju Czterech Skoczni. Najwyższe miejsce zajął w Oberstdorfie, gdzie był 79.
13 lutego 1986 w Lake Placid, podczas mistrzostw świata juniorów zdobył brązowy medal w konkursie drużynowym, w którym wystartował wraz z Jurijem Durinowem, Michaiłem Jesinem i Siergiejem Badienko. Reprezentanci ZSRR przegrali wówczas z drużynami Republiki Federalnej Niemiec i Włoch.

</doc>
<doc id="2960618" url="https://pl.wikipedia.org/wiki?curid=2960618" title="Sargus ascensionis">
Sargus ascensionis



</doc>
<doc id="2960619" url="https://pl.wikipedia.org/wiki?curid=2960619" title="Sargus vetula">
Sargus vetula



</doc>
<doc id="2960620" url="https://pl.wikipedia.org/wiki?curid=2960620" title="Sargus rondelettii">
Sargus rondelettii



</doc>
<doc id="2960621" url="https://pl.wikipedia.org/wiki?curid=2960621" title="Diplodus sargus sargus">
Diplodus sargus sargus



</doc>
<doc id="2960626" url="https://pl.wikipedia.org/wiki?curid=2960626" title="Dyskografia Testu">
Dyskografia Testu

Dyskografia Testu – polskiego zespołu muzycznego uznawanego za prekursora polskiego hard-rocka, składa się z jednego albumu studyjnego, jednego minialbumu, dwóch albumów kompilacyjnych, trzech singli oraz sześciu pocztówek dźwiękowych.
Debiutancki EP zespołu "Antonina" został wydany w 1971 roku nakładem wytwórni płytowej Pronit. Wydawnictwo zawiera cztery premierowe utwory zespołu i stanowi jedyną „czwórkę” wydaną w historii grupy.
Jedyny studyjny album zespołu zatytułowany "Test" został wydany w 1974 roku. Mimo zróżnicowanego repertuaru i udziału w nim wielu znanych polskich muzyków, takich jak Wojciech Bruślik, Wojciech Bolimowski czy Krzysztof Sadowski, album w momencie wydania został przyjęty chłodno. Dopiero pod koniec lat 70. XX wieku, dzięki popularności nurtu nowej fali brytyjskiego heavy metalu album został doceniony, a zespół uznano za prekursora polskiego hard-rocka.
Z myślą o realizacji drugiego longplaya, zespół w 1975 roku nagrał piosenki „Bez problemów” oraz „Nie bądź taka pewna siebie”. Do nagrania płyty nigdy jednak nie doszło, a rok później zespół definitywnie zakończył swoją działalność. Reedycja pierwszego albumu ukazała się w 1992 roku nakładem wytwórni płytowej Polskie Nagrania „Muza”.
W 2000 roku nakładem wytwórni płytowej Pomaton EMI wydano kompilacyjny album zespołu "", pochodzący z serii albumów muzycznych "Złota kolekcja", a w 2008 roku album "Z Archiwum Polskiego Radia, Vol. 9 – Test", na którym znalazły się nagrania z sesji radiowych dokonanych w latach 1971–1975.
Lista utworów grupy Test.
Poniższa lista przedstawia spis wszystkich piosenek w repertuarze grupy Test, uporządkowanych alfabetycznie.

</doc>
<doc id="2960628" url="https://pl.wikipedia.org/wiki?curid=2960628" title="Diecezja Ruyigi">
Diecezja Ruyigi

Diecezja Ruyigi – diecezja rzymskokatolicka w Burundi. Powstała w 1973.

</doc>
<doc id="2960629" url="https://pl.wikipedia.org/wiki?curid=2960629" title="Wojna Boshin">
Wojna Boshin



</doc>
<doc id="2960636" url="https://pl.wikipedia.org/wiki?curid=2960636" title="Mistrzostwa Świata U-20 w Piłce Siatkowej Kobiet 2013">
Mistrzostwa Świata U-20 w Piłce Siatkowej Kobiet 2013

Mistrzostwa Świata U-20 Kobiet 2013 odbyły się w Czechach w dniach 21 czerwca – 30 czerwca 2013. Zespoły rywalizowały w Brnie i Prościejowie. Była to pierwsza edycja turnieju w której wzięło udział 20 zespołów. Tytuł mistrzowski wywalczyła reprezentacja Chin.
System rozgrywek.
W turnieju bierze udział 20 drużyn podzielonych na 4 grupy po 5 zespołów w każdej. Drużyny w grupach rozgrywają ze sobą mecze systemem każdy z każdym. Po pierwszej fazie z walki o medale odpada 1 najsłabsza drużyna z każdej grupy. Zespoły te walczą o miejsca 17–20. Pozostałe drużyny awansują do 1/8 finału. Zwycięzcy 1/8 finału walczą systemem pucharowym o miejsca 1–8, a przegrani o miejsca 9–16.

</doc>
<doc id="2960637" url="https://pl.wikipedia.org/wiki?curid=2960637" title="Szwecja na Zimowych Igrzyskach Olimpijskich 1952">
Szwecja na Zimowych Igrzyskach Olimpijskich 1952

Szwecję na Zimowych Igrzyskach Olimpijskich 1952 reprezentowało 65 zawodników: 56 mężczyzn i dziewięć kobiet. Był to szósty start reprezentacji Szwecji na zimowych igrzyskach olimpijskich.
SKład kadry.
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Szwecji zdobyła brązowy medal.
Tabela końcowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2960640" url="https://pl.wikipedia.org/wiki?curid=2960640" title="Szwecja na Zimowych Igrzyskach Olimpijskich 1956">
Szwecja na Zimowych Igrzyskach Olimpijskich 1956

Szwecję na Zimowych Igrzyskach Olimpijskich 1956 reprezentowało 58 zawodników: 50 mężczyzn i osiem kobiet. Był to siódmy start reprezentacji Szwecji na zimowych igrzyskach olimpijskich.
SKład kadry.
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Szwecji brała udział w rozgrywkach grupy C turnieju olimpijskiego, zajmując w niej drugie miejsce i awansując do rundy finałowej, w której zajęła 4. miejsce.
Runda pierwsza.
Grupa C
Wyniki
Runda finałowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2960642" url="https://pl.wikipedia.org/wiki?curid=2960642" title="Nowa Zelandia na Zimowych Igrzyskach Olimpijskich 1952">
Nowa Zelandia na Zimowych Igrzyskach Olimpijskich 1952

Nową Zelandię na Zimowych Igrzyskach Olimpijskich 1952 reprezentowało troje zawodników: dwóch mężczyzn i jedna kobieta. Był to debiut reprezentacji Nowej Zelandii na zimowych igrzyskach olimpijskich. Wszyscy zawodnicy startowali w narciarstwie alpejskim.
Skład kadry.
Narciarstwo alpejskie.
Mężczyźni
Kobiety

</doc>
<doc id="2960644" url="https://pl.wikipedia.org/wiki?curid=2960644" title="Aleksandar Mitrović">
Aleksandar Mitrović



</doc>
<doc id="2960645" url="https://pl.wikipedia.org/wiki?curid=2960645" title="Finlandia na Zimowych Igrzyskach Olimpijskich 1952">
Finlandia na Zimowych Igrzyskach Olimpijskich 1952

Finlandię na Zimowych Igrzyskach Olimpijskich 1952 reprezentowało 50 zawodników: 45 mężczyzn i pięć kobieta. Był to szósty start reprezentacji Finlandii na zimowych igrzyskach olimpijskich. Reprezentacja zajęła trzecie miejsce w klasyfikacji medalowej.
SKład kadry.
Biegi narciarskie.
Mężczyźni
Kobiety
Hokej na lodzie.
Reprezentacja mężczyzn
Reprezentacja Finlandii zajęła 7. miejsce.
Tabela końcowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Skoki narciarskie.
Mężczyźni

</doc>
<doc id="2960648" url="https://pl.wikipedia.org/wiki?curid=2960648" title="Francja na Zimowych Igrzyskach Olimpijskich 1952">
Francja na Zimowych Igrzyskach Olimpijskich 1952

Francję na Zimowych Igrzyskach Olimpijskich 1952 reprezentowało 26 zawodników: 20 mężczyzn i sześć kobiet. Był to szósty start reprezentacji Francji na zimowych igrzyskach olimpijskich.
SKład kadry.
Biegi narciarskie.
Mężczyźni
Kobiety
Bobsleje.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2960650" url="https://pl.wikipedia.org/wiki?curid=2960650" title="Eliasz Stumann">
Eliasz Stumann

Eliasz Stumann (Stummann także Stumman, Штуман Илья Ариямович) (ur. 28 kwietnia 1834 w Szereście w Wielkim Księstwie Poznańskim, zm. 14 czerwca 1903 w Łodzi) – właściciel zakładu fotograficznego, który prowadził w Łodzi od 1871 r. do śmierci.
Biogram.
Syn Arona i Micheli z Grafmenów. Praktykę prawdopodobnie rozpoczął w 1851 r., a jak wynika z napisów znajdujących się na winietach jego zdjęć, pierwszy zakład miał w 1856 r. Działalność jako litograf, typograf, fotograf zaczął w Grodnie w 1860. Zezwolenie na otwarcie zakładu fotograficznego w Grodnie otrzymał w 1864 r., a na otwarcie zakładu w Łodzi otrzymał od gubernatora piotrkowskiego 23 listopada 1871 r. Początkowo działalność prowadził przy ul. Piotrkowskiej 17 (w kamienicy Chaima Bławata), w kolejnych latach 1882 i 1886 pod nr 16, natomiast 23 września 1891 r. uzyskał ostatnie zezwolenie na prowadzenie firmy pod nr 20, i tam pracował do 1903 r. Od 1882 r. rejestrował w specjalnej książce każde zamówienie i wszystkie wykonane fotografie. O pozwolenie na założenie jej nowego egzemplarza prosił władze policyjne 12 grudnia 1886 r. Jego firma miała wówczas 4 aparaty, co stawiało ją na drugim miejscu w Łodzi po zakładzie Leopolda Zonera. W 1889 r. wybudował, według projektu architekta Hilarego Majewskiego, atelier przy Piotrkowskiej 18.
Z jego nazwiskiem związane jest powstanie najwcześniejszego znanego cyklu fotografii z widokami obiektów Łodzi. Pierwsze zdjęcia wykonał około 1872 r., a ostatnie około 1890 r. W 1885 r. informowała o nich gazeta: „Spory komplet widoków łódzkich, w dużym formacie, wykonanych z możliwym wykończeniem. W nim, oprócz kilku widoków Helenowa, widzimy przeważnie gmachy fabryczne i pałace prywatne”. Zdjęcia zostały pokazane w witrynie księgarni Ludwika Fiszera przy ul. Piotrkowskiej w styczniu 1885 r.. Zachęcony zainteresowaniem z jakim spotkał się sprzedawany od września 1884 r. album – składanka „z widokami sławniejszych gmachów i zakładów fabrycznych naszego miasta”, postanowił wydać podobny zawierający dotychczas wykonane przez niego fotografie. W lipcu 1885 r. prasa doniosła o projektach wydania „albumu łódzkiego”, do którego wykonał prawdopodobnie pierwszą panoramę miasta z wysokiego komina farbiarni należącej do Lewkowicza iznajdującej się przy ul. Widzewskiej (obecnie ul. Kilińskiego 56). Wydany w Dreźnie album miały sprzedawać miejscowe księgarnie.
Natomiast 110 zdjęć jego autorstwa wykorzystał Johann Petersilge w wydawnictwie towarzyszącym jubileuszowi 25-lecia gazety „Lodzer Zeitung” w 1888 r.
Latem 1885 r. wykonał na zamówienie dyrekcji Towarzystwa Akcyjnego Karola Scheiblera serię zdjęć fabryki, zachowanych w postaci albumu (w zbiorach Centralnego Muzeum Włókiennictwa (CMW)).
Prawdopodobnie latem 1890 r. wykonał na porcelanie fotografię amerykańskiego aktora Iry Aldridge’a zmarłego w Łodzi 7 sierpnia 1867 r. umieszczoną na jego grobie na Starym cmentarzu przy ul. Ogrodowej w Łodzi w części ewangelickiej. Być może fotografię skopiował ze zdjęcia wykonanego przez Jana Mieczkowskiego w Warszawie podczas występów tam owego czarnoskórego aktora od 12 do 20 maja 1862 r. Natomiast historyk fotografii Ignacy Płażewski stwierdza „(…) fotografią teatralną. Łódź miała E. Stumanna który między innymi fotografował sławnego aktora murzyńskiego Aldrige’a, zmarłego w czasie gościnnych występów w tym mieście”.
Był jedynym łódzkim fotografem, który uczestniczył w „Wystawie Rolniczo-Przemysłowej” zorganizowanej w Warszawie w 1885 r. Za zdjęcia wnętrz otrzymał tam brązowy medal. Po jej zakończeniu pokazał wystawiane portrety w oknach parterowych kamienicy K.W. Scheiblera przy Piotrkowskiej 11.
W 1885 r. wykonał zbiorową fotografię członków straży pożarnej w zakładach K. W. Scheiblera i podobną w 1886 r. w 10-lecie straży miejskiej – Łódzkiej Straży Ogniowej Ochotniczej.
Na „Pierwszej Wystawie Przemysłowej w Łodzi” czynnej w 1895 r. w parku Helenów miał własne stoisko w drewnianym pawilonie. Pokazał swój dyplom mistrzowski, 4 bardzo duże portrety w ramach i w dwóch witrynach 27 dużych zdjęć. Według reklamy na stronie odwrotnej kartoników, na których naklejał wykonywane fotografie otrzymał dyplom uznania na fotograficznej wystawie w Petersburgu w 1889 r.
Pomyślny okres w rozwoju firmy spowodował, że powiększał grono swych pracowników – poszukując m.in. uczniów.
W lutym 1900 r. uroczyście obchodził 50-lecie działalności, co odnotowała miejscowa prasa, podkreślając, że był wynalazcą „sylwetografii i fotografii wypukłej”. Wtedy też złożył w redakcji gazety 50 rubli jako dar na fundusz projektowanej kasy pomocy dla fotografów. Chcąc sprostać rosnącej konkurencji często reklamował się w gazetach, np. latem 1901 r. w co dziesiątym numerze „Gońca Łódzkiego” zamieszczał jednakowej treści anonse o obniżaniu w soboty i święta ceny tuzina fotografii wizytowych do 3 rubli, a gabinetowych do 8 rubli. Pod koniec życia pragnął przekazać zakład synowi Adolfowi, z którym od około 1890 r. razem pracował. W kwietniu 1903 r. przeniósł firmę do lokalu przy Piotrkowskiej 17, ale prawdopodobnie nie zdążył uruchomić tam zakładu. Zmarł w czerwcu 1903 r. w Łodzi. Pochowany został na cmentarzu żydowskim przy ul. Brackiej.
Aleksander Janowski założyciel Polskiego Towarzystwa Krajoznawczego w "Wycieczkach po kraju" ilustrowanych własnymi zdjęciami podawał nazwiska wyróżniających się fotografów zawodowych w zwiedzanych miastach, w Łodzi wyróżnił Wilkoszewskiego i E. Stumanna.
Ożenił się z Salomeą Korngold, ur. 1 lipca 1849 r. w Warszawie. Mieli dzieci, urodzone w Łodzi: Adolfa, ur. 17 września 1874, Arnolda, ur. 25 sierpnia 1879 – zm. 29 czerwca 1904. Jego synem był także Józef, który w 1884 r. ukończył Wyższą Szkołę Rzemieślnicza w Łodzi, i który w latach ok. 1896–1902 prowadził własny zakład fotograficzny w Warszawie, przy ul. Marszałkowskiej 114. Zmarł w lutym 1902 r. w Łodzi.
Znane i zachowane zdjęcia jego autorstwa.
Zdjęcia osób.
Najstarsza ze znanych portretowa fotografia w formacie wizytowym przedstawia dziecko w wypukłym owalu, bez winiety z wklęsłym napisem na s. g. E. STUMMANN sygn. ręcznie „w sierpniu 1876 r.”. Z tego okresu pochodzi też fotografia z wklęsłym napisem z lewej strony E. STUMANN, z prawej LODZ (w zbiorach Muzeum Miasta Łodzi). Najstarszą znaną fotografię gabinetową wykonał w 1881 r., na odwrocie winiety i pod zdjęciem z napis E. STUMANN, FOTOGRAF LODZ. Liczne fotografie jego autorstwa znajdują się w zbiorach: Muzeum Miasta Łodzi, Muzeum Archeologiczne i Etnograficzne w Łodzi, MTN, Centralne Muzeum Włókiennictwa, Wojewódzka Biblioteka Publiczna im. Marszałka Józefa Piłsudskiego w Łodzi, Biblioteka Uniwersytetu Łódzkiego oraz w zbiorze Jacka Strzałkowskiego.

</doc>
<doc id="2960651" url="https://pl.wikipedia.org/wiki?curid=2960651" title="Grecja na Zimowych Igrzyskach Olimpijskich 1952">
Grecja na Zimowych Igrzyskach Olimpijskich 1952

Grecję na Zimowych Igrzyskach Olimpijskich 1952 reprezentowało trzech zawodników (sami mężczyźni). Był to trzeci start reprezentacji Grecji na zimowych igrzyskach olimpijskich. Wszyscy zawodnicy wystartowali w narciarstwie alpejskim.
Skład kadry.
Narciarstwo alpejskie.
Mężczyźni

</doc>
<doc id="2960653" url="https://pl.wikipedia.org/wiki?curid=2960653" title="Hiszpania na Zimowych Igrzyskach Olimpijskich 1952">
Hiszpania na Zimowych Igrzyskach Olimpijskich 1952

Hiszpanię na Zimowych Igrzyskach Olimpijskich 1952 reprezentowało czterech zawodników (sami mężczyźni). Był to trzeci start reprezentacji Hiszpanii na zimowych igrzyskach olimpijskich. Wszyscy zawodnicy wystartowali w narciarstwie alpejskim.
SKład kadry.
Narciarstwo alpejskie.
Mężczyźni

</doc>
<doc id="2960654" url="https://pl.wikipedia.org/wiki?curid=2960654" title="Powiedz (singel)">
Powiedz (singel)

Powiedz – singel polskiej grupy muzycznej Ich Troje promujący album "Ad. 4", wydany w 2001 roku nakładem wydawnictwa muzycznego Universal Music Polska. Utwór uznawany jest za najbardziej znaną piosenkę w historii zespołu.
Za utwór „Powiedz” grupa Ich Troje otrzymała 9 czerwca 2001 roku "nagrodę publiczności" na Krajowym Festiwalu Piosenki Polskiej w Opolu. Singel przyczynił się także do sukcesu zespołu na Festiwalu Piosenki Krajów Nadbałtyckich, na którym grupa zdobyła "Grand Prix" za 1. miejsce, a także "nagrodę publiczności".
W 2002 roku za singel „Powiedz” zespół otrzymał nagrodę "Mikrofony Popcornu" w kategorii "piosenka roku", przyznawaną corocznie przez młodzieżowy miesięcznik muzyczny "Popcorn". W tym samym roku na Festiwalu w Opolu grupa Ich Troje została laureatem czterech "Superjedynek", w tym jednej za utwór „Powiedz” w kategorii "przebój roku".
Między innymi dzięki popularności piosenki, album "Ad. 4" osiągnął sprzedaż ponad 800 000 egzemplarzy i otrzymał status diamentowej płyty. Utwór wydany został także w języku rosyjskim pod tytułem „Только слова (Tell Me Why)”.
Rozgłośnia radiowa RDN Małopolska uznała utwór za "Wakacyjny Hit Wszech Czasów", a Wietrzne Radio sklasyfikowało piosenkę na 12. pozycji w rankingu najpopularniejszych piosenek listy przebojów "Top 15" w 2001 roku.
Przez wiele tygodni 1 miejsce na liście przebojów 30 ton w TVP2 
Lista utworów.
Opracowano na podstawie materiału źródłowego.

</doc>
<doc id="2960659" url="https://pl.wikipedia.org/wiki?curid=2960659" title="Paweł Jasnos">
Paweł Jasnos

Paweł Jasnos (ur. 15 marca 1994 w Toruniu) – polski koszykarz grający na pozycjach silnego skrzydłowego lub środkowego. Mistrz Polski w sezonie 2012/2013 z drużyną Stelmetu Zielona Góra. Zawodnik zespołu Dalton State Roadrunners reprezentującego uczelnię Dalton State College w rozgrywkach NAIA.
Jasnos jest wychowankiem SKM-u Zastal Zielona Góra. We wrześniu 2012 roku został włączony do składu Stelmetu Zielona Góra. Z zespołem tym w sezonie 2012/2013 zdobył złoty medal koszykarskich mistrzostw Polski. W rozgrywkach Polskiej Ligi Koszykówki zadebiutował 13 marca 2013 roku w meczu przeciwko Anwilowi Włocławek, w którym nie zdobył punktu, oddając 1 niecelny rzut z gry – był to jego jedyny mecz na tym szczeblu rozgrywkowym w sezonie 2012/2013. W sierpniu 2013 roku został zawodnikiem nowo powstałego klubu Muszkieterowie Nowa Sól. W jego barwach w sezonie 2013/2014 wystąpił w 20 spotkaniach II ligi, w których zdobywał średnio po 6,9 punktu i 6,5 zbiórki na mecz.
Następnie Jasnos wyjechał do Stanów Zjednoczonych. Tam w sezonie 2014/2015 był zawodnikiem drużyny Miles Golden Bears, reprezentującej w rozgrywkach akademickich uczelnię Miles College. W zespole tym wystąpił w 22 spotkaniach w rozgrywkach dywizji II NCAA, w których zdobywał przeciętnie po 1,9 punktu i 2,5 zbiórki na mecz. Przed sezonem 2015/2016 przeniósł się do zespołu Dalton State Roadrunners, reprezentującego uczelnię Dalton State College w rozgrywkach dywizji I NAIA. W sezonie 2015/2016 w jego barwach wystąpił w 24 spotkaniach tych rozgrywek, zdobywając łącznie 32 punkty (średnio po 1,3 na mecz).

</doc>
<doc id="2960665" url="https://pl.wikipedia.org/wiki?curid=2960665" title="Miguel Remón Salvador">
Miguel Remón Salvador



</doc>
<doc id="2960666" url="https://pl.wikipedia.org/wiki?curid=2960666" title="Pieśni z drugiego piętra">
Pieśni z drugiego piętra

Pieśni z drugiego piętra (szwedzki. Sånger från andra våningen) – szwedzka czarna komedia z 2000 roku w reżyserii Roya Anderssona. 
Film przedstawia serię niepowiązanych za sobą historii, które opowiadają o różnych aspektach współczesnego życia. Powtarzającym się motywem są cytaty z dzieł peruwiańskiego poety Césara Vallejo. Premiera filmu odbyła się w maju 2000 w konkursie głównym na 53. MFF w Cannes, gdzie obraz zdobył Nagrodę Jury.
Fabuła.
Historia składa się z kilku niepowiązanych ze sobą opowieści. W pierwszej z nich, w wagonie metra stoi pobrudzony sadzą mężczyzna, trzymający w ręku plastikową teczkę z resztkami dokumentów. W drugiej, na korytarzu pewien człowiek trzyma się rozpaczliwie nóg szefa, który właśnie go zwolnił i krzyczy, że pracował tu przez trzydzieści lat. W trzeciej, ktoś w kawiarni czeka na swojego ojca, który właśnie spalił swoje firmowe meble, żeby otrzymać odszkodowanie. W czwartej pewien makler utyka w ulicznym korku, podczas gdy zdesperowany ekonomista wpatruje się w kryształową kulę. W każdej z tych historii wszyscy i wszystko dokądś zmierza, ale ich cel i znaczenie znikają po drodze.
Nagrody i nominacje.
Nagrody:
Nominacje:

</doc>
<doc id="2960669" url="https://pl.wikipedia.org/wiki?curid=2960669" title="Jan Teofil Siciński">
Jan Teofil Siciński

Jan Teofil Siciński (ur. 18 czerwca 1938 roku w Widawie) – polski biolog, botanik, wykładowca Uniwersytetu Łódzkiego, działacz krajoznawczy.
Rodzina.
Drugi syn Władysława i Anny z domu Lewandowicz.
W czasie II wojny światowej został wywieziony z rodzicami na przymusowe roboty do III Rzeszy do Dolnej Saksonii, w pobliżu Hanoweru. Rodzice pracowali tam jako robotnicy w hotelu. Ojciec zginął w końcu października 1944 r. w obozie pracy w Północnej Nadrenii – Westfalii.
Nauka, studia, stopnie naukowe.
Przed zakończeniem wojny wrócił z matką do Widawy, początkowo uczęszczał krótko do ochronki prowadzonej przez s.s. felicjanki w Widawie, a następnie rozpoczął naukę w Publicznej Szkole Powszechnej w Widawie. Ukończył ją w 1952 r. i w tym samym roku rozpoczął naukę w Liceum Ogólnokształcącym w Łasku. Chcąc lepiej przygotować się do zawodu nauczyciela, który po maturze wykonywał, rozpoczął studia w dwuletnim Studium Nauczycielskim w Częstochowie, na kierunku biologia i chemia. Po ukończeniu Studium przeniósł się do Łodzi.
Po zdaniu egzaminu wstępnego został przyjęty na studia biologii na Wydziale Biologii i Nauk o Ziemi Uniwersytetu Łódzkiego, które skończył w 1967 r. uzyskując tytuł magistra w zakresie botaniki.
Stopień doktora nauk przyrodniczych został mu nadany uchwałą Rady Wydziału BNZ UŁ dnia 16 maja 1972 r. na podstawie rozprawy doktorskiej „Zespoły chwastów segetalnych Kotliny Szczercowskiej”, wykonanej pod kierunkiem prof. dr. hab. Jakuba Mowszowicza po złożeniu wcześniej stosownych egzaminów.
Na podstawie oceny ogólnego dorobku naukowego i przedstawieniu rozprawy habilitacyjnej „Agrofitocenozy w dorzeczu środkowej Warty i Bzury” otrzymał dnia 25 listopada 2003 r. stopień naukowy doktora habilitowanego nauk przyrodniczych w zakresie biologii – botaniki.
Rektor Uniwersytetu Łódzkiego powołał go na stanowisko profesora UŁ w 2003 r.
Praca zawodowa.
Po maturze pracował jako nauczyciel w szkole podstawowej, a następnie (po skończeniu Studium Nauczycielskiego) jako wychowawca w placówce opiekuńczo-wychowawczej oraz nauczyciel w szkole w Łodzi.
Jeszcze w czasie studiów, w 1966 r. został zatrudniony na stanowisku asystenta naukowo-technicznego w Zakładzie Systematyki i Geografii Roślin. Pracował kolejno jako asystent, starszy asystent, adiunkt, starszy wykładowca oraz na etacie profesora UŁ w Zakładzie Ekologii Roślin i Fitosocjologii, Katedrze Geobotaniki i Ekologii Roślin, Instytutu Ekologii i Ochrony Środowiska, Wydziału Biologii i Ochrony Środowiska Uniwersytetu Łódzkiego.
Zmieniały się nazwy zakładów, katedr, instytutów i wydziałów, mimo to pozostał wierny obranej tematyce badań – botanice, głównie florystyce i fitosocjologii, a przede wszystkim florze i roślinności segetalnej środkowej Polski.
Przepracował 44 lata w Uniwersytecie Łódzkim, w charakterze nauczyciela akademickiego, prowadził i nadal mimo przejścia na emeryturę prowadzi różne zajęcia dydaktyczne. Najwięcej na macierzystym Wydziale Biologii i Ochrony Środowiska, na kierunku biologia i ochrona środowiska: ćwiczenia laboratoryjne, ćwiczenia terenowe, pracownie, seminaria i wykłady. Opiekował się licznymi pracami licencjackimi i magisterskimi, a także był promotorem i kierującym takimi samymi pracami. Prowadził zajęcia na Wydziale Filozoficzno-Historycznym – kierunek pedagogika oraz na Wydziale Nauk Geograficznych – ćwiczenia, konwersatoria i wykłady – kierunek turystyka i rekreacja. Były i są to zajęcia na studiach stacjonarnych i niestacjonarnych (zaocznych). Znaczna część godzin przypadła na zajęcia na studiach podyplomowych, na różnych wydziałach Uniwersytetu Łódzkiego.
Tematyka prac naukowych.
Pierwsze publikacje dotyczyły zagadnień florystycznych i były to prace wspólne z prof. dr hab. Jakubem Mowszowiczem. Praca opisująca miłka szkarłatnego (Adonis flammea Jacq.) cytowana jest w syntezach geobotanicznych ("Flora polska", "Polska Czerwona Księga Roślin") oraz w specjalistycznych naukowych publikacjach krajowych i zagranicznych.
Badania flory i roślinności segetalnej centralnej części kraju i przyległych obszarów stały się domeną dalszych prac i poszukiwań naukowych. Aktywnie uczestniczył w realizacji resortowego (resort rolnictwa, leśnictwa i gospodarki żywnościowej) problemu „Opracowanie rejonizacji chwastów segetalnych w Polsce”, który koordynował Zakład Ekologii i Zwalczania Chwastów we Wrocławiu Instytutu Uprawy, Nawożenia i Gleboznawstwa w Puławach. Rezultatem tych badań były artykuły zamieszczone w polskich czasopismach naukowych oraz referaty wygłaszane na sympozjach, zjazdach oraz konferencjach krajowych i międzynarodowych.
Niepublikowanych danych florystycznych dostarczył do naukowego programu zespołowego „Atlas rozmieszczenia roślin naczyniowych w Polsce (ATPOL)”, którego koordynatorem był Instytut Botaniki Uniwersytetu Jagiellońskiego.
Po otrzymaniu stopnia doktora i doktora habilitowanego koncentrował nadal swoje zainteresowania naukowe na agrofitocenozach– ich funkcjonowaniu, przemianach i ochronie w środkowej części Polski.
Jest autorem lub współautorem przeszło 150 publikacji, w tym prac naukowych, przeglądowych, recenzji, biogramów oraz prac popularnonaukowych. Te ostatnie wysoko sobie ceni, bowiem znajdują one największy krąg czytelników.
Był przez kilka lat sekretarzem czasopism uniwersyteckich „Acta Universitatis Lodziensis Folia botanica” (Wydawnictwo UŁ).
Publikował w czasopismach: „Biologia w Szkole” i „Geografia w Szkole”, „Poznaj Swój Kraj”, „Wędrownik”, „Na sieradzkich szlakach”, „Kalejdoskop”, „Odgłosy”, „Nad Wartą” oraz prasie codziennej, jak, „Głos Poranny”, „Dziennik Łódzki” itd.
Z rekomendacji Uniwersytetu Łódzkiego w Ministerstwie Edukacji Narodowej (MEN) jest rzeczoznawcą biologii w zakresie merytoryczno-dydaktycznym.
Pod jego kierunkiem powstały liczne prace dyplomowe i magisterskie.
Był recenzentem rozpraw doktorskich w kraju i za granicą (Słowacja).

</doc>
<doc id="2960675" url="https://pl.wikipedia.org/wiki?curid=2960675" title="Radosław Trubacz">
Radosław Trubacz

Radosław Trubacz (ur. 12 marca 1994 w Zielonej Górze) – polski koszykarz grający na pozycjach rzucającego obrońcy lub niskiego skrzydłowego. Dwukrotny mistrz Polski (2012/2013 i 2015/2016) z drużyną Stelmetu BC Zielona Góra. Reprezentant Polski do lat 16. Obecnie zawodnik Zastalu Enea BC Zielona Góra.
Życiorys.
Kariera klubowa.
Debiutancki sezon (2012/2013).
Trubacz jest wychowankiem SKM-u Zastal Zielona Góra. We wrześniu 2012 roku został włączony do składu Stelmetu Zielona Góra, w barwach którego zadebiutował na centralnym szczeblu rozgrywkowym. Z zespołem tym w sezonie 2012/2013 zdobył złoty medal koszykarskich mistrzostw Polski. W rozgrywkach Polskiej Ligi Koszykówki zadebiutował 24 listopada 2012 roku w meczu przeciwko Polpharmie Starogard Gdański. W sumie w sezonie 2012/2013 rozegrał w PLK 6 spotkań, w których nie zdobył punktu.
Gra w II lidze (2013–2015).
W sierpniu 2013 roku został zawodnikiem nowo powstałego klubu SKM Nowa Sól (który później przyjął nazwę Muszkieterowie Nowa Sól). Od tego czasu w jego barwach występuje w rozgrywkach II ligi. W sezonie 2013/2014 rozegrał 23 spotkania ligowe, w których zdobył łącznie 225 punktów i 94 zbiórki (przeciętnie po 9,8 punktu i 4,1 zbiórki na mecz). W kolejnych rozgrywkach (2014/2015) wystąpił w 30 meczach ligowych, zdobywając w sumie 307 punktów i 95 zbiórek (średnio po 10,2 punktu i 3,2 zbiórki).
Sezon 2015/2016.
W sezonie 2015/2016 także grał w barwach Muszkieterów, występując w 27 meczach w II lidze, w których zdobył 357 punktów i 104 zbiórki (przeciętnie po 13,2 punktu i 3,9 zbiórki). Ponadto został także zgłoszony do rozgrywek PLK w barwach Stelmetu BC Zielona Góra – w sumie wystąpił w 3 meczach najwyższej klasy rozgrywkowej, ponownie nie zdobywając punktu. Z drużyną z Zielonej Góry zdobył również po raz drugi tytuł mistrza Polski, zwyciężając w PLK.
Polonia Leszno (od 2016).
W czerwcu 2016 roku podpisał kontrakt z ówczesnym beniaminkiem I ligi – klubem Jamalex Polonia Leszno.
13 czerwca 2022 powrócił po latach do zespołu Zastalu Enea BC Zielona Góra.
Kariera reprezentacyjna.
Trubacz występował w juniorskich reprezentacjach Polski. W latach 2009–2010 grał w reprezentacji do lat 16. W 2012 roku został powołany na zgrupowanie kadry do lat 18, jednak ostatecznie nie wystąpił w żadnym spotkaniu.

</doc>
<doc id="2960676" url="https://pl.wikipedia.org/wiki?curid=2960676" title="Allan Bohlin">
Allan Bohlin

Allan Bohlin (ur. 5 listopada 1907 w Sztokholmie, zm. 23 stycznia 1959 tamże) – szwedzki aktor filmowy. Na przestrzeni lat 1934 – 1956 wystąpił w 41 produkcjach.

</doc>
<doc id="2960684" url="https://pl.wikipedia.org/wiki?curid=2960684" title="Ekstremalna czarna dziura">
Ekstremalna czarna dziura

Ekstremalna czarna dziura – najmniejsza możliwa czarna dziura mająca dany ładunek i moment pędu.
Stosunek ładunku do masy takiej czarnej dziury jest stały. Oznacza to, że jej przyśpieszenie w przypadku obecności pola magnetycznego jest zdeterminowane wyłącznie przez to pole i niezależne od jej masy.

</doc>
<doc id="2960686" url="https://pl.wikipedia.org/wiki?curid=2960686" title="Mleczaj pospolity">
Mleczaj pospolity



</doc>
<doc id="2960688" url="https://pl.wikipedia.org/wiki?curid=2960688" title="Helicolenus">
Helicolenus

Helicolenus – rodzaj morskich ryb zaliczanych do skorpenokształtnych z rodziny Sebastidae, czasami klasyfikowanej jako podrodzina Sebastinae w obrębie skorpenowatych (Scorpaenidae).
Zasięg występowania.
Ocean Atlantycki, Morze Śródziemne, Ocean Indyjski i Ocean Spokojny.
Klasyfikacja.
Gatunki zaliczane do tego rodzaju:
Gatunkiem typowym jest "Scorpaena dactyloptera" (="H. dactylopterus").

</doc>
<doc id="2960689" url="https://pl.wikipedia.org/wiki?curid=2960689" title="Bertil Bothén">
Bertil Bothén

Bertil Bothén (ur. 14 lipca 1892 w Göteborgu, zm. 23 marca 1966 tamże) – szwedzki konstruktor jachtów i żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 10 metrów zajmując 4 pozycję. Załogę jachtu "Marga" tworzyli również Erik Waller, Arvid Perslow, Erik Lindén, Wilhelm Forsberg i Björn Bothén.
Zaprojektował wiele jachtów.
Brat Björna Bothéna.

</doc>
<doc id="2960690" url="https://pl.wikipedia.org/wiki?curid=2960690" title="Lazar Fuks">
Lazar Fuks

Lazar (Lejzor, Łazar) Fuks (ur. 5 lutego 1892 w Maciejowie – miasteczku w powiecie kowelskim na Wołyniu, zm. 30 stycznia 1935 w Łodzi) – dziennikarz prasy żydowskiej.
Biogram.
Jego wychowaniem zajmował się dziadek ze strony matki, zwolennik żydowskiego Oświecenia, Chaimjon Singer, bliski przyjaciel znanego pisarza Icchoka Lejby Pereca (1852-1915).
Do Łodzi przyjechał z ojcem na początku XX w. Uczył się w gimnazjum humanistycznym Towarzystwa „Talmud Tora”.
Następnie studiował matematykę i prawo na Uniwersytecie Warszawskim.
Pracę dziennikarską rozpoczął jako korespondent dziennika „Łodzier Morgnbłat”, później współpracował z dziennikiem „Fołks-błat”.
W latach 1918-1921 przebywał w Związku Radzieckim jako korespondent prasy żydowskiej z Polski.
Po powrocie do kraju kandydował do Sejmu I kadencji z ramienia Żydowskiej Socjaldemokratycznej Partii Robotniczej „Poalej Syjon”. Aresztowany na wiecu przedwyborczym na Bałutach, został skazany na 4 miesiące więzienia.
Był współzałożycielem i redaktorem naczelnym wydawanego w Łodzi w latach 1921-1939 w języku jidysz dziennika „Najer Fołksbłat” ("Nowy Dziennik Ludowy") a w latach 1930-1931 także kierownikiem działu literackiego tygodnika „Dos Naje Wort” poświęconego sprawom gospodarczym, społecznym i kulturalnym polskich Żydów. Publikował pod pseudonimami: L. Brandt, Cosinus, Leof, E. Nordman i in.
Brał udział w akcji rozwoju szkolnictwa i powstania pierwszego łódzkiego gimnazjum z żydowskim językiem wykładowym. Był też „lektorem literatury ogólnej i żydowskiej na uniwersytecie ludowym w Łodzi i w tym charakterze wygłosił szereg odczytów, zyskując sobie markę wybitnego prelegenta”.
Doprowadził w okresie międzywojennym do zjednoczenia polskich, żydowskich i niemieckich dziennikarzy łódzkich, poprzez utworzenie Syndykatu Dziennikarzy Łódzkich w którym był przewodniczącym sekcji żydowskiej oraz delegatem tej sekcji do zarządu Syndykatu i był też członkiem honorowym Syndykatu.
Był prezesem łódzkiego oddziału Towarzystwa Przyjaciół Żydowskiego Instytutu Naukowego w Wilnie (YIVO).
Był wiceprezesem Żydowskiego Związku Literatów i Dziennikarzy w Łodzi.
Był także członkiem łódzkiego zarządu Ligi Obrony Powietrznej i Przeciwgazowej (LOPP) i komitetu antyhitlerowskiego.
"„Cierpiał od trzech lat na sklerozę. Mimo to jednak do ostatniej niemal chwili pracował zawodowo. Wylew krwi do mózgu spowodował zgon”".
Mieszkał w Łodzi przy al. 1 Maja 25.
Zmarł w Łodzi i został pochowany na nowym cmentarzu żydowskim przy ul. Brackiej w Łodzi (str. P, kw. R, nr grobu 27b).

</doc>
<doc id="2960691" url="https://pl.wikipedia.org/wiki?curid=2960691" title="Mleczaj późnojesienny">
Mleczaj późnojesienny



</doc>
<doc id="2960693" url="https://pl.wikipedia.org/wiki?curid=2960693" title="Jacek Juliusz">
Jacek Juliusz

Juliusz Jacek (ur. 1881 w Dziergowicach, zm. 1945 w Magdeburgu) – powstaniec śląski, działacz społeczny na Śląsku.
Życiorys.
Urodził się w rodzinie chłopskiej w Dziergowicach. Po ukończeniu szkoły ludowej pracował jako robotnik w regulacji rzeki Odra, a później jako górnik w kopalni „Max” (obecnie Kopalnia Węgla Kamiennego Michał).
Działalność.
Brał udział w III powstaniu śląskim. Był członkiem Związku Polaków w Niemczech, a od 1928 roku pełnił funkcję sekretarza tej organizacji w regionie kozielskim. Był członkiem rady nadzorczej Banku Ludowego w Koźlu oraz prezesem Związku Polskiej Młodzieży Katolickiej w Dziergowicach. Po wybuchu II wojny światowej aresztowany przez Niemców i umieszczony w obozie koncentracyjnym w Buchenwaldzie. Przeniesiony do przymusowych robót w Babiej Górze oraz niemieckiej miejscowości Burg bei Magdeburg w okolicach Magdeburga gdzie został zamordowany przez nazistów niemieckich.

</doc>
<doc id="2960695" url="https://pl.wikipedia.org/wiki?curid=2960695" title="Marco Orsi (lekkoatleta)">
Marco Orsi (lekkoatleta)

Marco Orsi (ur. 17 lutego 1972) – włoski lekkoatleta, długodystansowiec.
Srebrny medalista mistrzostw Europy juniorów w biegu na 20 kilometrów (1991).
W 2002 zwyciężył w maratonie w Bolonii z czasem 2:20:11.

</doc>
<doc id="2960696" url="https://pl.wikipedia.org/wiki?curid=2960696" title="Hrabstwo Granville">
Hrabstwo Granville

Hrabstwo Granville (ang. "Granville County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 537 mil² (1391 km²), z czego 531 mil² (1375 km²) stanowią lądy, a 5 mil² (13 km²) stanowią wody. Według szacunków United States Census Bureau w roku 2012 miało 60 436 mieszkańców. Jego siedzibą administracyjną jest Oxford.

</doc>
<doc id="2960697" url="https://pl.wikipedia.org/wiki?curid=2960697" title="Huitán">
Huitán

Huitán – miasto w Gwatemali, w departamencie Quetzaltenango, położone około 40 km na północny zachód od stolicy departamentu miasta Quetzaltenango, oraz około 80 km na wschód od granicy państwowej z meksykańskim stanem Chiapas. Miasto leży w górach Sierra Madre de Chiapas, na wysokości 2752 m n.p.m. Według danych szacunkowych w 2012 roku miejscowość liczyła 7 215 mieszkańców.
Gmina Huitán.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 14 593 mieszkańców. Średnie wyniesienie nad poziom morza jest duże a na terenie jest kilka szczytów (Huitancito, Vixbén, Paxoj i Sibilia) wznoszących się ponad 3000 m n.p.m..
Gmina jak na warunki Gwatemali jest bardzo mała, a jej powierzchnia obejmuje 16 km². Ludność gminy utrzymuje się głównie z rzemiosła artystycznego (50%), usług oraz z rolnictwa. W rolnictwie dominuje uprawa kukurydzy, pozyskiwanie kauczuku naturalnego, uprawa jabłek, i fasoli. 
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Roczna suma opadów wynosi 3500 mm. Ze względu na wysokość nad poziom morza temperatury są umiarkowane i oscylują w granicach 8-23 °C. Większość terenu nieuprawianego pokryta jest dżunglą.

</doc>
<doc id="2960698" url="https://pl.wikipedia.org/wiki?curid=2960698" title="Fridolf Rhudin">
Fridolf Rhudin

Fridolf Rhudin (ur. 10 października 1895 w Munkfors, zm. 6 marca 1935 w Sztokholmie) – szwedzki aktor filmowy i komik.

</doc>
<doc id="2960699" url="https://pl.wikipedia.org/wiki?curid=2960699" title="Pokój w Lubowli">
Pokój w Lubowli

Pokój w Lubowli – traktat pokojowy zawarty w Lubowli w dniu 15 marca 1412 roku pomiędzy królem Polski Władysławem Jagiełłą a królem Węgier i Niemiec Zygmuntem Luksemburskim.
Tło międzynarodowe.
Po zwycięstwie pod Grunwaldem i podpisaniem z Zakonem Krzyżackim Pokoju toruńskiego w 1411 roku, Królestwo Polskie nadal pozostawało w stanie wojny z Węgrami rządzonymi przez Zygmunta Luksemburskiego, który w sojuszu z Krzyżakami w 1410 roku najechał Sądecczyznę.
Bitwa pod Grunwaldem zmieniła gruntownie sytuację międzynarodową, ponieważ Polska stała się ważnym czynnikiem w koalicji walczącej przeciwko Zygmuntowi. W maju 1411 roku Jagiełło zawarł sojusz z hospodarem Wołoszczyzny, Mirczą Starym. Na początku 1412 roku Paolo Nicoletti Veneto poseł, Wenecji, która była w długotrwałym konflikcie z Zygmuntem o Dalmację, przybył do Krakowa i zaproponował Jagielle pieniężną i wojskową pomoc przeciw Zygmuntowi, a Ernest Żelazny w styczniu ożenił się z Cymbarką, siostrzenicą Jagiełły, co przypieczętowało sojusz Habsburgów z Polską. Spowodowało to, że Zygmunt znalazł się w potrzasku i musiał porozumieć się z Polską. W związku z tym w marcu 1411 roku w Nowej Wsi Spiskiej zawarł z Jagiełłą rozejm, a wkrótce dzięki mediacji możnowładców obu krajów i staraniom legata papieskiego kardynała Brando de Castiglione obaj władcy spotkali się 12 marca 1412 r. na Zamku Lubowelskim na Spiszu, w efekcie czego, w trakcie trzech dni rozmów, zawarto porozumienie.

</doc>
<doc id="2960700" url="https://pl.wikipedia.org/wiki?curid=2960700" title="The Roots Come Alive">
The Roots Come Alive

The Roots Come Alive - album koncertowy hip-hopowej grupy The Roots, wydany w 1999 roku. Jest zapisem koncertu, który odbył się 11 sierpnia tego samego roku w Hammerstein Ballroom w Zurychu. Dodatkowo wydawnictwo zawiera bonusowe utwory nagrane w studio.

</doc>
<doc id="2960701" url="https://pl.wikipedia.org/wiki?curid=2960701" title="Björn Bothén">
Björn Bothén

Björn Birger Alexander Bothén (ur. 26 kwietnia 1893 w Göteborgu, zm. 19 sierpnia 1955 tamże) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 10 metrów zajmując 4 pozycję. Załogę jachtu "Marga" tworzyli również Erik Waller, Arvid Perslow, Erik Lindén, Wilhelm Forsberg i Bertil Bothén.
Brat Bertila Bothéna.

</doc>
<doc id="2960703" url="https://pl.wikipedia.org/wiki?curid=2960703" title="Mistrzostwa Polski w Szachach 2005">
Mistrzostwa Polski w Szachach 2005

Mistrzostwa Polski w Szachach 2005 – turnieje szachowe, rozegrane w 2005 r. w Poznaniu (mężczyźni) i Suwałkach (kobiety), mające na celu wyłonienie 62. mistrza Polski mężczyzn oraz 57. mistrzynię Polski kobiet. Oba turnieje rozegrano systemem kołowym z udziałem 14 zawodników i 12 zawodniczek.
Złote medale zdobyli: Radosław Wojtaszek (1. raz w karierze) i Iweta Radziewicz (4. raz w karierze).
Wyniki 62. Mistrzostw Polski Mężczyzn.
Poznań, 21 kwietnia – 4 maja 2005
Wyniki 57. Mistrzostw Polski Kobiet.
Suwałki, 9 – 19 kwietnia 2005
Dogrywka.
Suwałki, 19 kwietnia 2005, 2 partie tempem P-25'+10" (drugiej nie rozegrano)

</doc>
<doc id="2960704" url="https://pl.wikipedia.org/wiki?curid=2960704" title="Hrabstwo Greene (Karolina Północna)">
Hrabstwo Greene (Karolina Północna)

Hrabstwo Greene (ang. "Greene County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 266 mil2 (688,94 km2), z czego 265 mil2 (686,35 km2) stanowią lądy, a 1 milę2 (2,59 km2) stanowią wody. Według szacunków United States Census Bureau w roku 2012 miało 21 429 mieszkańców. Jego siedzibą administracyjną jest Snow Hill.

</doc>
<doc id="2960707" url="https://pl.wikipedia.org/wiki?curid=2960707" title="Hrabstwo Guilford">
Hrabstwo Guilford

Hrabstwo Guilford (ang. "Guilford County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 658 mil2 (1704 km2), z czego 649 mil2 (1681 km2) stanowią lądy, a 8 mil2 (21 km2) stanowią wody. Według szacunków United States Census Bureau w roku 2012 miało 500 879 mieszkańców. Jego siedzibą administracyjną jest Greensboro.

</doc>
<doc id="2960708" url="https://pl.wikipedia.org/wiki?curid=2960708" title="Katastrofa lotnicza pod Suścem">
Katastrofa lotnicza pod Suścem

Katastrofa lotnicza pod Suścem (określana też jako katastrofa pod Tomaszowem Lubelskim, pod Rawą Ruską lub pod Lwowem) – katastrofa 10-miejscowego samolotu pasażerskiego PLL LOT Lockheed Electra, która wydarzyła się 28 grudnia 1936 roku około godziny 10:45, w pobliżu wsi Susiec oraz Łuszczacz w powiecie tomaszowskim. Samolot należał do partii czterech egzemplarzy zakupionych przez LOT na początku 1936 roku. Pilotowany był przez Mieczysława Jonikasa, leciał ze Lwowa do Warszawy.
Samolot wystartował w rejsie ze Lwowa do Warszawy z półtoragodzinnym opóźnieniem z powodu złych warunków atmosferycznych. Na trasie pomiędzy Rawą Ruską a Suścem wpadł w burzę śnieżną i w obszar oblodzenia. Stosowana w tym czasie przeciwoblodzeniowa pasta „Killfrost” okazywała się mało skuteczna przy silniejszych oblodzeniach. O 10:29 radiotelegrafista nadał depeszę radiową o zamarzaniu sterów. Pilot zdecydował się na próbę lądowania awaryjnego. Samolot utracił stateczność i na wysokości ok. 10 m obrócił się na lewe skrzydło, uderzył w ziemię w pozycji odwróconej (na plecach) i rozpadł się na dwie części. W wyniku uderzenia zapaliło się paliwo. Okoliczności katastrofy badała specjalna komisja państwowa.
W wyniku katastrofy śmierć na miejscu poniosło dwóch pasażerów: Józef Zimmerman, 36-letni właściciel firmy «Autopomoc» ze Lwowa oraz Zygmunt Łoś, 49-letni doktor praw, ziemianin, dyrektor Centrali Obrotu Nasionami Oleistymi w Warszawie, mąż Zofii z Rostworowskich, ojciec późniejszego matematyka Jerzego Łosia. 4 osoby zostały ranne, w tym radiomechanik Józef Fronc, który zmarł następnego dnia w szpitalu w Tomaszowie Lubelskim w wyniku poparzeń. Ocaleni zostali ranni: pilot Mieczysław Jonikas, inż. Stefan Krzyczkowski, dyrektor techniczny PLL LOT i Stefan Ryniewicz konsul RP w Rydze. Wśród ocalonych, którzy nie doznali uszczerbku znajdował się też dr Tadeusz Piszczkowski, świeżo mianowany konsul RP w Tel-Avivie, późniejszy wykładowca Uniwersytetu Polskiego w Londynie, autor książek historycznych, współpracownik Radia Wolna Europa.
Katastrofa pod Suścem była jedną z trzech katastrof samolotu Lockheed L-10 Electra w barwach PLL LOT. Niedługo przedtem, 1 grudnia 1936, pod Malakasą w pobliżu Aten miała miejsce katastrofa samolotu pilotowanego przez Józefa Bargiela. Następna katastrofa zdarzyła się 11 listopada 1937 pod Piasecznem w okolicach Warszawy. Zginęły w niej 4 osoby.

</doc>
<doc id="2960711" url="https://pl.wikipedia.org/wiki?curid=2960711" title="Wilhelm Forsberg">
Wilhelm Forsberg

Fredrik Wilhelm Forsberg (ur. 12 marca 1862 w Ölme, zm. 25 grudnia 1939 w Göteborgu) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 10 metrów zajmując 4 pozycję. Załogę jachtu "Marga" tworzyli również Erik Waller, Arvid Perslow, Erik Lindén, Björn Bothén i Bertil Bothén.

</doc>
<doc id="2960712" url="https://pl.wikipedia.org/wiki?curid=2960712" title="Hrabstwo Hoke">
Hrabstwo Hoke

Hrabstwo Hoke (ang. "Hoke County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 392 mil2 (1015,28 km2), z czego 391 mil2 (1012,69 km2) stanowią lądy, a 1 milę2 (2,59 km2) stanowią wody. Według szacunków United States Census Bureau w roku 2012 miało 50 536 mieszkańców. Jego siedzibą administracyjną jest Raeford.

</doc>
<doc id="2960713" url="https://pl.wikipedia.org/wiki?curid=2960713" title="Ronnie Bathman">
Ronnie Bathman



</doc>
<doc id="2960718" url="https://pl.wikipedia.org/wiki?curid=2960718" title="Hrabstwo Hyde (Karolina Północna)">
Hrabstwo Hyde (Karolina Północna)

Hrabstwo Hyde (ang. "Hyde County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 1424 mil2 (3688,14 km2), z czego 613 mil2 (1587,66 km2) stanowią lądy, a 811 mil2 (2100,48 km2) stanowią wody. Według szacunków United States Census Bureau w roku 2012 miało 5859 mieszkańców. Jego siedzibą administracyjną jest Swan Quarter.

</doc>
<doc id="2960719" url="https://pl.wikipedia.org/wiki?curid=2960719" title="Bertil Nyström">
Bertil Nyström

Bertil Alexis Nyström (ur. 22 maja 1935) – szwedzki zapaśnik. Brązowy medalista olimpijski z Tokio.
Brał udział w trzech igrzyskach (IO 60, IO 64, IO 68). Walczył w stylu klasycznym, najczęściej w kategorii półśredniej (do 78 kg). Największy sukces odniósł na igrzyskach w 1964, zdobywając brąz. Był srebrnym medalistą mistrzostw świata w 1961 (do 79 kg) i brązowym w 1963 (do 78kg). Czwarty na mistrzostwach Europy w 1966 i 1968. Mistrz nordycki w 1966 roku.

</doc>
<doc id="2960720" url="https://pl.wikipedia.org/wiki?curid=2960720" title="Bertil Nystrom">
Bertil Nystrom



</doc>
<doc id="2960723" url="https://pl.wikipedia.org/wiki?curid=2960723" title="La Esperanza (Quetzaltenango)">
La Esperanza (Quetzaltenango)

La Esperanza – miasto w Gwatemali, w departamencie Quetzaltenango, położone kilka km na zachód od stolicy departamentu miasta Quetzaltenango. Miasto leży w rozległej kotlinie w górach Sierra Madre de Chiapas, na wysokości 2465 m n.p.m. Według danych szacunkowych w 2012 roku miejscowość liczyła 14 158 mieszkańców.
Gmina La Esperanza.
Miasto jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 28 748 mieszkańców. 
Gmina jak na warunki Gwatemali jest niewielka, a jej powierzchnia obejmuje 32 km². Ludność gminy utrzymuje się głównie z rolnictwa oraz usług i rzemiosła artystycznego. W rolnictwie dominuje następnie uprawa kukurydzy, pozyskiwanie kauczuku naturalnego, uprawa pszenicy, fasoli i drzew owocowych.

</doc>
<doc id="2960728" url="https://pl.wikipedia.org/wiki?curid=2960728" title="Hans Antonsson">
Hans Antonsson

Hans Yngve Antonsson (ur. 8 listopada 1934 w Trollhättan, zm. 2 września 2021 w Gustavsberg) – szwedzki zapaśnik. Brązowy medalista olimpijski z Rzymu.
Zawody w 1960 były jego jedynymi igrzyskami olimpijskimi. Walczył w stylu wolnym, najczęściej w kategorii średniej (do 79 kg). Był brązowym medalistą mistrzostw świata w 1961 (do 79 kg).

</doc>
<doc id="2960731" url="https://pl.wikipedia.org/wiki?curid=2960731" title="Krucjata Billy’ego Sundaya w Syracuse (1915)">
Krucjata Billy’ego Sundaya w Syracuse (1915)

Krucjata Billy’ego Sundaya w Syracuse (1915) – 193 kampania ewangelizacyjna Billy’ego Sundaya przeprowadzona w Syracuse od 31 października do 19 grudnia 1915 roku. Uczestniczyło w niej ponad 50 protestanckich kościołów, przybyło 911 tysięcy osób.
Przygotowania.
W 1912 roku komitet protestanckich kościołów w Syracuse poprosił Billy’ego Sundaya, by zorganizował krucjatę w ich mieście. Sunday postawił kilka warunków, zażądał by zbudowano dlań „tabernacle” (tj. obiekt na czas trwania krucjaty), a wszystkie kościoły były zamknięte w niedzielę podczas trwania krucjaty. W ciągu dwóch lat kościoły zgromadziły około 20 tysięcy dolarów na budowę „tabernacle” i pieniądze te zostały przekazane dla Sundaya. Latem 1915 przybyli ludzie od Sundaya i rozpoczęli budowę obiektu. 1 września przybył do miasta agent Sundaya, który przygotowywał miasto do krucjaty. Od rana do wieczora odwiedzał kościoły, kluby, spotkania towarzyskie, wszędzie gdziekolwiek mógł znaleźć słuchacza. Podzielił miasto na dystrykty i w każdym z nich zorganizował grupę modlitewną. Każdy dystrykt liczył po 40 domów. 24 października zorganizował w mieście paradę, która zakończyła się przy „tabernacle”.
Zanim Sunday przybył do miasta, lokalna prasa informowała o nim, zamieszczano fotografie Sundaya w każdej możliwej pozycji, z wyjątkiem „stania na głowie”.
Przebieg krucjaty.
Sunday przybył 31 października. Poszczególne spotkania były przeznaczone dla jakiejś grupy społecznej i część miejsc była zarezerwowana. Jednego wieczoru spotkanie było przeznaczone dla ludzi związanych z Uniwersytetem, innego wieczoru dla murarzy i 1400 miejsc było zarezerwowanych specjalnie dla nich. Niektóre wieczory były przeznaczone dla okolicznych miasteczek: Auburn, Oswego, Cortland, Rochester, Watertown. Mieli oni zapewnione specjalne pociągi, które przywoziły z tych miejscowości. Betts ocenił, że krucjata obejmowała swoim zasięgiem obszar większy niż 100 mil kwadratowych.
Podczas krucjaty w jednej z gazet napisano, że Sunday popiera segregację rasową. Tego samego dnia Sunday po wejściu na platformę rozpoczął od wyłożenia swoich poglądów na temat segregacji i nazwał kłamcą każdego, kto twierdzi, iż kiedykolwiek wspierał segregację.
Każdego dnia przychodziło 12–14 tysięcy osób. Przybyło na nią łącznie 911 tysięcy osób. Nawróciło się 21 200 osób, Sunday otrzymał 24 124 dolarów ofiar miłości. Według Bettsa Sunday otrzymał 23 155 dolarów. W krucjacie uczestniczyło ponad 50 kościołów Syracuse.
Oceny.
Frederick William Betts (1858–1932), duchowny przy pierwszym kościele Uniwersytetu w Syracuse, był jednym z uczestników krucjaty i opisał ją w swej książce „Billy Sunday, the Man and Method”, w której dokonał krytycznej oceny Sundaya i jego metod. Zarzucił Sundayowi egotyzm i uznał, że Sunday może być największym grzesznikiem. Nawróconych określał mianem „trail hitters”. Ocenił, że sukces Sundaya w dużym stopniu jest wynikiem oprawy muzycznej. Przeciętny laik nie spotka w swoim kościele takiego chóru i takiej muzyki jak u Sundaya. Betts przyznał, że Sunday zjednoczył na krótko ponad pięćdziesiąt rywalizujących ze sobą protestanckich kościołów w Syracuse, że kościoły te nigdy przedtem nie współpracowały ze sobą w takim stopniu.
Zdaniem Betts'a, Sunday jest produktem surowego rewiwalizmu i nawraca ludzi w ten sam sposób, w jaki on sam został nawrócony. Ten typ przebudzenia był głównym źródłem wzrostu dla większości protestanckich kościołów i zaginął wszędzie z wyjątkiem południowych Stanów. Gdy przebudzenie skończyło się kościoły znalazły się w beznadziejnej sytuacji i nie potrafiły wypracować nowego systemu w jego miejsce. Liczebność kościołów malała, kościoły desperacko wołały o pomoc. W tej sytuacji pojawił się Billy Sunday, który ożywił je na nowo. Betts sądził, że Sunday jest ostatnim wysiłkiem dla ożywienia obumarłej metody wzrostu członkostwa.

</doc>
<doc id="2960732" url="https://pl.wikipedia.org/wiki?curid=2960732" title="Ortowodór">
Ortowodór



</doc>
<doc id="2960733" url="https://pl.wikipedia.org/wiki?curid=2960733" title="Parawodór">
Parawodór



</doc>
<doc id="2960736" url="https://pl.wikipedia.org/wiki?curid=2960736" title="Miguel Torga">
Miguel Torga

Miguel Torga, właściwie Adolfo Correia da Rocha (ur. 12 sierpnia 1907 w São Martinho de Anta, zm. 17 stycznia 1995 w Coimbrze) - jeden z najbardziej wpływowych poetów i pisarzy portugalskich XX wieku. 
Miguel Torga urodził się w skromnej rodzinie zamieszkującej São Martinho de Anta (Sabrosa), 12 sierpnia 1907 roku. W wieku 10 lat został wysłany do Porto, gdzie pracował u krewnych jako portier, chłopiec na posyłki i ogrodnik. Po roku został jednak zwolniony za brak posłuszeństwa. W 1918 rozpoczął edukację w seminarium w Lamego. Uczył się portugalskiego, geografii, historii, oraz łaciny. Zdecydował jednak, że nie chce zostać księdzem.
W 1920 roku, mając 12 lat, wyjechał do Brazylii, gdzie pracował na plantacji kawy swojego wujka. Po czterech latach pracy wujek Miguela dostrzegł niezwykłą inteligencję chłopca i wysłał go do szkoły w Leopoldinie. Wyróżniał się on jako bardzo zdolny uczeń, dlatego wujek zdecydował się opłacić dalszą naukę. W 1925 Miguel wrócił do Portugalii, aby ukończyć szkołę średnią.
W 1928 roku rozpoczął studia na Wydziale Medycyny w Coimbrze. W tym samym roku opublikował swój pierwszy tomik wierszy „Ansiedade”. W 1929 rozpoczął współpracę z pismem „Presença”, która trwała do roku 1930. Później, wraz z Branquinho da Fonseca założył pismo „Sinal”, a w 1936 magazyn „Manifesto”.
W 1933 ukończył studia licencjackie. Zaczął wykonywać swój zawód lekarza na wiejskich obszarach regionu Trás-os-Montes. Wiele lat pracował także w Leirii (1939-1942), gdzie napisał większość swoich książek. Twórczość Miguela Torgi obrazuje jego sprzeciw wobec niesprawiedliwości i wykorzystywaniu władzy. Odzwierciedla jego skromne pochodzenie, oraz doświadczenia zdobyte jako lekarza ludzi ubogich, mającego kontakt z cierpieniem i ubóstwem. Za krytykę frankizmu w „A criação do mundo” autor został aresztowany (1940). Krytykował także portugalskie tradycje uniwersyteckie, takie jak "kocenie" pierwszego roku.
Swojego pseudonimu użył po raz pierwszy w 1934, publikując dzieło „A Terceira Voz”. W 1940 roku ożenił się z Andrée Crabbé. W 1955 urodziła się ich jedyna córka, Clara Rocha. Miguel Torga cierpiał na raka. W wyniku choroby zmarł w Coimbrze w roku 1995. 
Miguel Torga jest autorem ponad 50 książek, wiele razy nominowanym do Nagrody Nobla w dziedzinie literatury. Do tej pory na język polski przetłumaczone zostało zaledwie jedno dzieło.

</doc>
<doc id="2960739" url="https://pl.wikipedia.org/wiki?curid=2960739" title="Erik Lindén">
Erik Lindén

 
Erik Arvid Lindén (ur. 28 lipca 1880 w Lindesbergu, zm. 16 września 1952 w Sztokholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 10 metrów zajmując 4 pozycję. Załogę jachtu "Marga" tworzyli również Erik Waller, Arvid Perslow, Wilhelm Forsberg, Björn Bothén i Bertil Bothén.

</doc>
<doc id="2960740" url="https://pl.wikipedia.org/wiki?curid=2960740" title="Olintepeque">
Olintepeque

Olintepeque – miasto w Gwatemali, w departamencie Quetzaltenango, położone 7 km na północ od stolicy departamentu miasta Quetzaltenango, nad rzeką Xequijel. Miasto leży w rozległej kotlinie w górach Sierra Madre de Chiapas, na wysokości 2350 m n.p.m. Według danych szacunkowych w 2012 roku miejscowość liczyła 22 825 mieszkańców.
Gmina Olintepeque.
Miasto jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 33 843 mieszkańców. 
Gmina jak na warunki Gwatemali jest niewielka, a jej powierzchnia obejmuje 36 km². Ludność gminy utrzymuje się głównie z rolnictwa oraz usług. W rolnictwie dominuje uprawa kukurydzy, pszenicy, fasoli i drzew owocowych.

</doc>
<doc id="2960746" url="https://pl.wikipedia.org/wiki?curid=2960746" title="Ueli Steck">
Ueli Steck

Ueli Steck (ur. 4 października 1976 w Emmental w kantonie Berno, zm. 30 kwietnia 2017 na Nuptse) – szwajcarski wspinacz, alpinista i himalaista. Z zawodu cieśla.
Specjalizował się w stylu alpejskim. Wsławił się przede wszystkim z pokonywania samotnie bardzo trudnych dróg wspinaczkowych w rekordowym tempie m.in. drogi klasycznej na północnej ścianie Eigeru oraz zdobycia wszystkich 82 alpejskich czterotysięczników w 61 dni (bijąc dotychczasowy rekord Mihy Valiča. Był zdobywcą sześciu ośmiotysięczników. Zginął podczas wspinaczki na Nuptse. Było to wyjście aklimatyzacyjne w ramach przygotowań do projektu trawersowania Mount Everest–Lhotse.
Dwa razy otrzymał Złoty Czekan.

</doc>
<doc id="2960750" url="https://pl.wikipedia.org/wiki?curid=2960750" title="Zinedine Zidane">
Zinedine Zidane



</doc>
<doc id="2960752" url="https://pl.wikipedia.org/wiki?curid=2960752" title="Komunistyczna Partia Ziemi Śląskiej">
Komunistyczna Partia Ziemi Śląskiej

Komunistyczna Partia Ziemi Śląskiej – polska partia komunistyczna działająca w roku 1920.
Komunistyczna Partia Ziemi Śląskiej powstała we wrześniu 1920 r. Utworzona została przez grupę rozłamową z PPS. Już w listopadzie tegoż samego roku KPZŚ wraz z górnośląską organizacją Komunistycznej Partii Niemiec (KPD), lewicą Niezależnej Socjaldemokratycznej Partii Niemiec (USPD) utworzyła Komunistyczną Partię Górnego Śląska (KPGŚ).

</doc>
<doc id="2960753" url="https://pl.wikipedia.org/wiki?curid=2960753" title="French Open 2013 (turniej legend kobiet)">
French Open 2013 (turniej legend kobiet)

French Open 2013 – turniej legend kobiet – zawody deblowe legend kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 5–8 czerwca na ziemnych kortach Stade Roland Garros w Paryżu.

</doc>
<doc id="2960757" url="https://pl.wikipedia.org/wiki?curid=2960757" title="San Juan Ostuncalco">
San Juan Ostuncalco

San Juan Ostuncalco, Ostuncalco – miasto w Gwatemali, w departamencie Quetzaltenango, położone około 14 km na zachód od stolicy departamentu miasta Quetzaltenango. Miasto leży w rozległej kotlinie w górach Sierra Madre de Chiapas, na wysokości 2502 m n.p.m. Według danych statystycznych z 2002 roku miejscowość liczyła 22 113 mieszkańców. 
Gmina San Juan Ostuncalco.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 33 843 mieszkańców. 
Gmina jak na warunki Gwatemali jest niewielka, a jej powierzchnia obejmuje 44 km². Ludność gminy utrzymuje się głównie z rolnictwa oraz usług i rzemiosła artystycznego. W rolnictwie dominuje hodowla bydła mięsnego a następnie uprawa kukurydzy, pozyskiwanie kauczuku naturalnego, uprawa drzew owocowych i warzyw.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Ze względu na wyniesienie nad poziom morza temperatury są umiarkowane a amplituda temperatur jest dość duża i oscyluje w granicach 0–24 °C. Średnioroczna temperatura wynosi 13,6 °C.

</doc>
<doc id="2960761" url="https://pl.wikipedia.org/wiki?curid=2960761" title="Żydowski Komunistyczny Związek Robotniczy w Polsce">
Żydowski Komunistyczny Związek Robotniczy w Polsce

Żydowski Komunistyczny Związek Robotniczy w Polsce – żydowska partia komunistyczna działająca w Polsce w latach 1922–1923.
W 1921 w Bundzie powstała komunistyczna frakcja, która w 1922 usamodzielniła się przyjmując nazwę "Żydowskiego Komunistycznego Związku Robotniczego w Polsce" (tzw. Kombund). Organizacja ta została przyjęta do III Międzynarodówki. Na początku 1923 partia wstąpiła do Komunistycznej Partii Robotniczej Polski.

</doc>
<doc id="2960762" url="https://pl.wikipedia.org/wiki?curid=2960762" title="Białoruska Organizacja Rewolucyjna">
Białoruska Organizacja Rewolucyjna

Białoruska Organizacja Rewolucyjna – białoruska partia komunistyczna działająca na terenach II Rzeczypospolitej Polskiej w latach 1921–1923.
Białoruska Organizacja Rewolucyjna została utworzona w 1921 r. przez działaczy lewicowego skrzydła Partii Białoruskich Socjalistów-Rewolucjonistów. Partia istniała do 1923 r., kiedy to wszystkie grupy komunistyczne z zachodniej Białorusi, Wileńszczyzny i Białostoczyzny połączyły się w autonomiczną organizację Komunistycznej Partii Robotniczej Polski – Komunistyczną Partię Zachodniej Białorusi.

</doc>
<doc id="2960763" url="https://pl.wikipedia.org/wiki?curid=2960763" title="Edvin Vesterby">
Edvin Vesterby

Edvin Vesterby (ur. 23 października 1927) – szwedzki zapaśnik. Srebrny medalista olimpijski z Melbourne.
Urodził się w Estonii. W 1944 jego rodzina wyemigrowała do Szwecji, gdzie w 1946 rozpoczął treningi. Brał udział w trzech igrzyskach (IO 52, IO 56, IO 60). Walczył w obu stylach. Największy sukces odniósł na igrzyskach w 1956 w stylu klasycznym, zdobywając srebro w wadze koguciej, do 57 kilogramów. Na mistrzostwach świata najlepszym jego wynikiem było czwarte miejsce w 1951 i 1955 roku.

</doc>
<doc id="2960767" url="https://pl.wikipedia.org/wiki?curid=2960767" title="Raja aquila">
Raja aquila



</doc>
<doc id="2960768" url="https://pl.wikipedia.org/wiki?curid=2960768" title="Raia rhombus">
Raia rhombus



</doc>
<doc id="2960769" url="https://pl.wikipedia.org/wiki?curid=2960769" title="Myliobatus aquila">
Myliobatus aquila



</doc>
<doc id="2960770" url="https://pl.wikipedia.org/wiki?curid=2960770" title="Myliobatis noctula">
Myliobatis noctula



</doc>
<doc id="2960772" url="https://pl.wikipedia.org/wiki?curid=2960772" title="Myliobatis cervus">
Myliobatis cervus



</doc>
<doc id="2960773" url="https://pl.wikipedia.org/wiki?curid=2960773" title="Leiobatus aquila">
Leiobatus aquila



</doc>
<doc id="2960774" url="https://pl.wikipedia.org/wiki?curid=2960774" title="French Open 2013 (turniej legend poniżej 45 lat)">
French Open 2013 (turniej legend poniżej 45 lat)

French Open 2013 – turniej legend poniżej 45 lat – zawody deblowe legend poniżej 45 lat, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–9 czerwca na ziemnych kortach Stade Roland Garros w Paryżu.

</doc>
<doc id="2960775" url="https://pl.wikipedia.org/wiki?curid=2960775" title="Palestina de Los Altos">
Palestina de Los Altos

Palestina de Los Altos – miasto w Gwatemali, w departamencie Quetzaltenango, położone około 30 km na zachód od stolicy departamentu miasta Quetzaltenango, oraz około 75 km na wschód od granicy państwowej z meksykańskim stanem Chiapas. Miasto leży w górach Sierra Madre de Chiapas, na wysokości 2635 m n.p.m. Jest zamieszkane głównie przez ludność mówiącą w języku mam. Według danych szacunkowych w 2012 roku miejscowość liczyła 2815 mieszkańców.
Gmina Palestina de Los Altos.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 12 973 mieszkańców. Średnie wyniesienie gminy nad poziom morza wynosi 2620 metrów.
Gmina jak na warunki Gwatemali jest bardzo mała, a jej powierzchnia obejmuje 24 km². Ludność gminy utrzymuje się głównie z rolnictwa. W rolnictwie dominuje uprawa kukurydzy, pozyskiwanie kauczuku naturalnego, uprawa ziemniaków, pszenicy oraz drzew owocowych i warzyw.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Ze względu na wyniesienie nad poziom morza amplituda temperatur jest duża i oscyluje w granicach 6–24 °C (rekord zimna wynosi -6,8 °C). Średnioroczna temperatura wynosi 13,6 °C. Większość terenu nieuprawianego pokryta jest dżunglą.

</doc>
<doc id="2960777" url="https://pl.wikipedia.org/wiki?curid=2960777" title="Arvid Perslow">
Arvid Perslow

Karl Arvid Perslow (ur. 16 września 1880 w Sztokholmie, zm. 4 lipca 1931 tamże) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 10 metrów zajmując 4 pozycję. Załogę jachtu "Marga" tworzyli również Erik Waller, Erik Lindén, Wilhelm Forsberg, Björn Bothén i Bertil Bothén.

</doc>
<doc id="2960780" url="https://pl.wikipedia.org/wiki?curid=2960780" title="Wilhelm Arwe">
Wilhelm Arwe

Karl Wilhelm Konrad Arwe (ur. 28 stycznia 1898 w Ölserud w gminie Säffle, zm. 8 kwietnia 1980 w Sztokholmie) — szwedzki hokeista, reprezentant kraju. Wystartował na igrzyskach 1920 w Antwerpii i pierwszych zimowych igrzyskach olimpijskich w Chamonix. Na obu reprezentacja Szwecji zajęła czwarte miejsce. Grał w klubach Djurgårdens IF i IK Göta. Miał przydomek "Wille". Między 1920 a 1924 zagrał w 16 meczach reprezentacji, w których strzelił 5 goli (w tym odpowiednio 12 i 3 na igrzyskach i mistrzostwach Europy). W 1921 został mistrzem Europy, a w 1926 mistrzem kraju.

</doc>
<doc id="2960782" url="https://pl.wikipedia.org/wiki?curid=2960782" title="Ivar Eidefjäll">
Ivar Eidefjäll

Ivar Eidefjäll (ur. 18 października 1921 w Jönköping, zm. 23 maja 2011) – szwedzki piłkarz grający na pozycji pomocnika. W swojej karierze rozegrał 1 mecz w reprezentacji Szwecji.
Kariera klubowa.
Swoją karierę piłkarską Eidefjäll rozpoczął w klubie Jönköpings Södra IF. W sezonie 1945/1946 zadebiutował w nim w pierwszej lidze szwedzkiej. W tamtym sezonie spadł z Jönköpings Södra do drugiej ligi, ale w sezonie 1947/1948 ponownie grał w nim w pierwszej lidze. W sezonie 1949/1950 wywalczył z Jönköpings Södra IF wicemistrzostwo Szwecji.
Latem 1950 roku Eidefjäll wyjechał do Włoch i został zawodnikiem drugoligowego AC Legnano. W sezonie 1950/1951 awansował do Serie A, a w sezonie 1951/1952 spadł z Legnano do Serie B. W sezonie 1953/1954 ponownie grał w nim w Serie A. Latem 1954 odszedł do Novary Calcio. W sezonie 1955/1956 został z nią zdegradowany do Serie B, a po sezonie 1956/1957 zakończył karierę.
Kariera reprezentacyjna.
W reprezentacji Szwecji Eidefjäll zadebiutował 2 października 1949 roku w zremisowanym 3:3 meczu Mistrzostw Nordyckich 1948/1951 z Norwegią, rozegranym w Solnie. Był to jego jedyny mecz w kadrze narodowej.

</doc>
<doc id="2960785" url="https://pl.wikipedia.org/wiki?curid=2960785" title="French Open 2013 (turniej legend powyżej 45 lat)">
French Open 2013 (turniej legend powyżej 45 lat)

French Open 2013 – turniej legend powyżej 45 lat – zawody deblowe legend powyżej 45 lat, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce w dniach 4–9 czerwca na ziemnych kortach Stade Roland Garros w Paryżu.

</doc>
<doc id="2960789" url="https://pl.wikipedia.org/wiki?curid=2960789" title="Indywidualne Mistrzostwa Czech na Żużlu">
Indywidualne Mistrzostwa Czech na Żużlu



</doc>
<doc id="2960791" url="https://pl.wikipedia.org/wiki?curid=2960791" title="Erik Waller">
Erik Waller

Erik Waller (ur. 24 marca 1887 w Göteborgu, zm. 25 września 1958 tamże) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1912 wystąpił w klasie 10 metrów zajmując 4 pozycję. Załogę jachtu "Marga" tworzyli również Arvid Perslow, Erik Lindén, Wilhelm Forsberg, Björn Bothén i Bertil Bothén.
Zięć Carla Hellströma.

</doc>
<doc id="2960794" url="https://pl.wikipedia.org/wiki?curid=2960794" title="Anoplolepis tumidula">
Anoplolepis tumidula

Anoplolepis tumidula – gatunek mrówki z podrodziny Formicinae.

</doc>
<doc id="2960800" url="https://pl.wikipedia.org/wiki?curid=2960800" title="Smukleń pryskacz">
Smukleń pryskacz

Smukleń pryskacz ("Copella arnoldi") – gatunek słodkowodnej ryby kąsaczokształtnej z rodziny smukleniowatych (Lebiasinidae). Bywa hodowany w akwariach.
Zasięg występowania.
Dorzecza Amazonki i Orinoko.
Charakterystyka.
Ciało wydłużone, grzbiet ciemny, brzuch w żółtawym kolorze. 
Dorasta do 8 cm długości.
Dymorfizm płciowy.
Samce większe od samic i z dłuższymi płetwami. W dolnej części płetwy grzbietowej widoczna jest biała plama. 
Rozmnażanie.
Ikra składana jest i zapładniana podczas skoków ponad powierzchnią wody, na wcześniej upatrzone miejsce. Samica składa przy każdym skoku do 12 jaj. Łączna liczba składanej ikry waha się do 125 szt. Czas trwania tarła wynosi około 90 minut. Opiekę nad zapłodnioną ikrą przejmuje samiec, który mocnymi ruchami swego ogona doprowadza do spryskiwania jej wodą.

</doc>
<doc id="2960801" url="https://pl.wikipedia.org/wiki?curid=2960801" title="Copeina arnoldi">
Copeina arnoldi



</doc>
<doc id="2960802" url="https://pl.wikipedia.org/wiki?curid=2960802" title="Copella arnoldi">
Copella arnoldi



</doc>
<doc id="2960806" url="https://pl.wikipedia.org/wiki?curid=2960806" title="Leszek Matysiak">
Leszek Matysiak

Leszek Matysiak (ur. 29 maja 1962 w Rawiczu) – polski żużlowiec.
Sport żużlowy uprawiał w latach 1983–1998, w barwach klubów Śląsk Świętochłowice (1983–1987, 1989–1991, 1993–1996), Wybrzeże Gdańsk (1988), Włókniarz Częstochowa (1992), Wanda Kraków (1997) oraz Kolejarz Opole (1998).
Finalista młodzieżowych drużynowych mistrzostw Polski (Tarnów 1983 – IV miejsce). Finalista indywidualnych mistrzostw Polski (Toruń 1991 – jako rezerwowy). Zdobywca I miejsca w memoriale im. Jana Ciszewskiego (Świętochłowice 1991).

</doc>
<doc id="2960807" url="https://pl.wikipedia.org/wiki?curid=2960807" title="Solea vulgaris vulgaris">
Solea vulgaris vulgaris



</doc>
<doc id="2960809" url="https://pl.wikipedia.org/wiki?curid=2960809" title="Pleuronectes solea">
Pleuronectes solea



</doc>
<doc id="2960810" url="https://pl.wikipedia.org/wiki?curid=2960810" title="Mistrzostwa Ameryki Północnej, Środkowej i Karaibów Juniorek w Piłce Siatkowej 2012">
Mistrzostwa Ameryki Północnej, Środkowej i Karaibów Juniorek w Piłce Siatkowej 2012

Mistrzostwa Ameryki Północnej, Środkowej i Karaibów Juniorek w Piłce Siatkowej 2012 odbyły się w Nikaragui w dniach 21 - 26 sierpnia 2012. Zespoły rywalizowały w Managui. Mistrzostwa były jednocześnie kwalifikacjami do Mistrzostw Świata Juniorek w Piłce Siatkowej 2013. Tytuł wywalczyła reprezentacja Dominikany.

</doc>
<doc id="2960811" url="https://pl.wikipedia.org/wiki?curid=2960811" title="Hässelby strand">
Hässelby strand

Hässelby strand – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Hässelby gård, Hässelby villastad i Grimsta oraz przez jezioro Melar z gminą Ekerö.
Według danych opublikowanych przez gminę Sztokholm, 31 grudnia 2020 r. Hässelby strand liczyło 8061 mieszkańców. Powierzchnia dzielnicy wynosi łącznie 1,67 km², z czego 0,73 km² stanowią wody jeziora Melar.
Hässelby strand jest początkową/końcową stacją na zielonej linii (T19) sztokholmskiego metra.

</doc>
<doc id="2960814" url="https://pl.wikipedia.org/wiki?curid=2960814" title="Adrian Schultheiss">
Adrian Schultheiss

Adrian Alexander Konstantin Schultheiss (ur. 11 sierpnia 1988 w Kungsbacka) – szwedzki łyżwiarz figurowy. Mistrz kraju z 2006 roku i mistrz Skandynawii z tego samego roku. Pierwszy Szwed, który wygrał zawody z cyklu juniorskiego Grand Prix. Dokonał tego w 2005 roku w Zagrzebiu.
Kariera.
Zaczął jeździć na łyżwach w wieku 3 lat. Do 2008 startował w konkurencjach juniorskich, jednakże już w 2005 występował w zawodach seniorskich. W 2008 zajął szóste miejsce w mistrzostwach Europy, a w mistrzostwach świata w tym samym roku był 13. Wystartował w Igrzyskach Olimpijskich 2010 w Vancouver, gdzie zajął 15 miejsce. W 2010 wystartował z Jewgienijem Lutkowem w Skate America i rozpoczął współpracę z Johanną Dahlstrand i Marią Bergqvist. W ramach przygotowań do następnego sezonu Skate America, Schultheiss spędził osiem tygodni w stanie Delaware ze swoją trenerką Priscillą Hill. Z powodu kontuzji nie wystartował w Mistrzostwach Szwecji 2011/2012. Najczęściej trenuje w Göteborgu i Vierumaki. Mieszka w Stenkullen.

</doc>
<doc id="2960815" url="https://pl.wikipedia.org/wiki?curid=2960815" title="Hässelby Strand">
Hässelby Strand



</doc>
<doc id="2960816" url="https://pl.wikipedia.org/wiki?curid=2960816" title="Jan Welzl">
Jan Welzl



</doc>
<doc id="2960821" url="https://pl.wikipedia.org/wiki?curid=2960821" title="Luigi Lo Cascio">
Luigi Lo Cascio

Luigi Lo Cascio (ur. 20 października 1967) – włoski aktor filmowy.
Nagrody i nominacje.
Został uhonorowany Pucharem Volpiego dla najlepszego aktora, nagrodą im. Francesca Pasinettiego, nagrodą Arca Cinemagiovani i nagrodą David di Donatello, a także otrzymał dwukrotnie nominację do Europejskiej Nagrody Filmowej i trzykrotnie do nagrody David di Donatello.

</doc>
<doc id="2960824" url="https://pl.wikipedia.org/wiki?curid=2960824" title="Szczuczyn (obwód grodzieński)">
Szczuczyn (obwód grodzieński)



</doc>
<doc id="2960827" url="https://pl.wikipedia.org/wiki?curid=2960827" title="Jerzy (Aladaszwili)">
Jerzy (Aladaszwili)

Jerzy, imię świeckie Dawid Gieorgijewicz Aladaszwili, w formie zrusyfikowanej Aładow (ur. 8 grudnia 1850, zm. 6 lutego 1925) – gruziński biskup prawosławny.
Życiorys.
Wykształcenie teologiczne uzyskał w seminarium duchownym w Tyflisie, po uzyskaniu w 1875 dyplomu został w nim wykładowcą. Po czterech latach rozpoczął wyższe studia teologiczne na Kijowskiej Akademii Duchownej, uzyskując w 1884 stopień kandydata nauk teologicznych. Kolejno pracował jako wykładowca szkoły duchownej w Ozurgeti (1884–1885), asystent nadzorcy Megrelskiej Szkoły Duchownej (1885–1899), nadzorca tejże szkoły (1899–1902). Wieczyste śluby mnisze złożył 25 września 1899, w tym samym roku został także wyświęcony na hieromnicha i podniesiony do godności archimandryty. Od 1902 do 1905 zasiadał w konsystorzu gruzińsko-imeretyńskim, łącząc wymienione obowiązki z funkcją przełożonego monasteru św. Jana Chrzciciela w Tyflisie.
25 września 1905 przyjął chirotonię na biskupa gurijsko-megrelskiego. Ceremonia odbyła się w katedrze Sioni w Tbilisi. Trzy lata później został przeniesiony na katedrę imeretyńską.
Brał udział w restytucji Gruzińskiego Kościoła Prawosławnego w 1917, jednak eparchią imeretyńską w jego strukturach kierował tylko do września tego roku. Od sierpnia 1918 do lutego 1919 był ordynariuszem eparchii mccheckiej, zaś od lipca 1920 do września 1921 – biskupem czkondidzkim i szemokmedzkim.
Z katedry odszedł na własne życzenie i w 1922 został przełożonym monasteru św. Stefana w Chiri.
Zmarł 6 lutego 1925.

</doc>
<doc id="2960828" url="https://pl.wikipedia.org/wiki?curid=2960828" title="Jerzy (Aładow)">
Jerzy (Aładow)



</doc>
<doc id="2960833" url="https://pl.wikipedia.org/wiki?curid=2960833" title="Bye Bye Blondie">
Bye Bye Blondie

Bye Bye Blondie – francuski komediodramat z 2011 roku w reżyserii Virginie Despentes, wyprodukowany przez Happiness Distribution. W Polsce film znany jest także pod tytułem Żegnaj, blondyneczko.
Opis fabuły.
Nastoletnia Gloria trafia do szpitala psychiatrycznego, gdzie poznaje cierpiącą na amnezję Frances. Nawiązują romans. Mija 20 lat. Gloria (Béatrice Dalle) jest artystką, a Frances (Emmanuelle Béart) gwiazdą telewizyjną. Gdy się spotykają, ich uczucie odżywa.
Obsada.
i inni.

</doc>
<doc id="2960837" url="https://pl.wikipedia.org/wiki?curid=2960837" title="Parafia Wszystkich Świętych w Chorzelowie">
Parafia Wszystkich Świętych w Chorzelowie

Parafia Wszystkich Świętych w Chorzelowie – parafia rzymskokatolicka w dekanacie Mielec Północ w diecezji tarnowskiej. 
Historia parafii.
Parafia powstała w drugiej połowie XIII w. jako fundacja rycerska. Pierwsze wzmianki o parafii pojawiają się w 1326 r. Przez ponad dwa wieki parafia rozwijała się do momentu, kiedy biskup krakowski w 1526 r. zniósł parafię i utworzył z niej tzw. „wieczystą wikarię” parafii w Mielcu. Taki stan trwał do roku 1854, kiedy bp tarnowski Józef Alojzy Pukalski przywrócił kościołowi w Chorzelowie prawa parafii.
Kościoły i kaplice.
Do parafii należą:

</doc>
<doc id="2960838" url="https://pl.wikipedia.org/wiki?curid=2960838" title="Achiridae">
Achiridae

Achiridae – rodzina morskich ryb z rzędu flądrokształtnych (Pleuronectiformes).
Klasyfikacja.
Rodzaje zaliczane do tej rodziny:

</doc>
<doc id="2960839" url="https://pl.wikipedia.org/wiki?curid=2960839" title="Andrij Liwicki">
Andrij Liwicki



</doc>
<doc id="2960841" url="https://pl.wikipedia.org/wiki?curid=2960841" title="Mykoła Liwicki">
Mykoła Liwicki



</doc>
<doc id="2960844" url="https://pl.wikipedia.org/wiki?curid=2960844" title="Salcajá">
Salcajá

Salcajá – miasto w Gwatemali, w departamencie Quetzaltenango, położone 13 km na północny wschód od stolicy departamentu miasta Quetzaltenango, nad rzeką Samalá. Miasto leży w rozległej kotlinie w górach Sierra Madre de Chiapas, na wysokości 2322 m n.p.m. Według danych szacunkowych w 2012 roku miejscowość liczyła 14 679 mieszkańców.
Gmina Salcajá.
Miasto jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 18 600 mieszkańców. 
Gmina jak na warunki Gwatemali jest bardzo mała, a jej powierzchnia obejmuje 12 km². Ludność gminy utrzymuje się głównie z rolnictwa oraz usług. W rolnictwie dominuje uprawa kukurydzy, pszenicy, fasoli, arbuzów, pozyskiwaniem kauczuku naturalnego i uprawą drzew owocowych.

</doc>
<doc id="2960846" url="https://pl.wikipedia.org/wiki?curid=2960846" title="Rune Jansson">
Rune Jansson

Karl Axel Rune Jansson (ur. 29 maja 1932 w Skinnskattebergu, zm. 24 listopada 2018 w Uddevalli) – szwedzki zapaśnik. Brązowy medalista olimpijski z Melbourne.
Brał udział w dwóch igrzyskach (IO 56, IO 60). Walczył w stylu klasycznym, w 1956 zdobywając brąz w wadze średniej, do 79 kilogramów. Na mistrzostwach świata najlepszym jego wynikiem było trzecie miejsce w 1958 roku.

</doc>
<doc id="2960847" url="https://pl.wikipedia.org/wiki?curid=2960847" title="Metalus Hammerus Rex">
Metalus Hammerus Rex

Metalus Hammerus Rex — druga składanka zespołu Sabaton.

</doc>
<doc id="2960848" url="https://pl.wikipedia.org/wiki?curid=2960848" title="Zygmunt Ellenberg">
Zygmunt Ellenberg

Zygmunt (Zelig) Ellenberg (ur. 23 lutego 1896 w Kołomyi, zm.?) – nauczyciel łódzkich żydowskich szkół średnich, działacz syjonistyczny, samorządowy, sportowy.
Biogram.
Zygmunt Ellenberg był synem Mordechaja, kupca. Uczęszczał do gimnazjum w Kołomyi, legitymował się świadectwem dojrzałości uzyskanym we Lwowie. Na uniwersytecie wiedeńskim ukończył studia filozofii i prawa, tam też uzskał doktorat z prawa. 
Od wczesnej młodości był aktywnym działaczem ruchu syjonistycznego „Cejrei Sjon” (Młodzież Syjonu), znanym w Galicji. Został przewodniczącym wiedeńskiego komitetu wykonawczego Światowej Organizacji „Haszomer Hacair” i jednym z organizatorów żydowskiej syjonistycznej partii pracy „Hitachduth” w Małopolsce, jej delegatem na międzynarodowe kongresy syjonistyczne w Karlovych Varach i Wiedniu oraz członkiem komitetu centralnego partii.
Był jednym z założycieli i pierwszym redaktorem krakowskiego „Nowego Dziennika” polskojęzycznej gazety żydowskiej wydawanej w Krakowie w latach 1918-1939. W 1921 przybył do Łodzi i przez wiele lat był nauczycielem historii i geografii w Gimnazjum Żeńskim Towarzystwa Żydowskich Szkół Średnich. Od 1934 zajmował stanowisko dyrektora II Gimnazjum Męskiego Towarzystwa Żydowskich Szkół Średnich przy ul. Magistrackiej (obecnie ul. Aleksandra Kamińskiego) 22 w Łodzi.
W latach 1921-1922 był sekretarzem generalnym Towarzystwa Żydowskich Szkół Średnich w Łodzi. W 1930 został członkiem dyrektoriatu organizacji „Keren ha-Jesod”. Był przedstawicielem Światowego Związku „Makkabi” na województwo łódzkie i prawdopodobnie inicjatorem założenia w kwietniu 1924 w Łodzi Żydowskiego Klubu Sportowego „Makabi”. Był prezesem Okręgowego Związku „Makkabi”w Łodzi.
W latach 1930-1935 był redaktorem „Miesięcznika Żydowskiego”. W 1934 został wybrany zastępcą radnego z list żydowskich, tego samego roku został również wybrany w skład komendy łódzkiego kenu (odpowiednika hufca w harcerstwie) Ha-Szomer Ha-Cair.
W 1936 z listy Bloku Syjonistycznego wybrany został członkiem Rady Miejskiej w Łodzi (razem z Zurechem Sztrauchem).
Życie prywatne.
W 1937 mieszkał przy ul. G. Narutowicza 96.
Według informacji Feliksa Birnbauma wyjechał w 1937 do Palestyny i pracował tam jako dyrektor gimnazjum w Tel Awiwie. Tymczasem Ellenberg w 1939 nadal przebywał w Łodzi. 

</doc>
<doc id="2960855" url="https://pl.wikipedia.org/wiki?curid=2960855" title="Hässelby gård">
Hässelby gård

Hässelby gård – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Hässelby strand, Hässelby villastad, Vinsta, Vällingby i Grimsta.
Według danych opublikowanych przez gminę Sztokholm, 31 grudnia 2020 r. Hässelby gård liczyło 11 568 mieszkańców. Powierzchnia dzielnicy wynosi 1,34 km²..
Hässelby gård jest jedną ze stacji na zielonej linii (T19) sztokholmskiego metra.

</doc>
<doc id="2960858" url="https://pl.wikipedia.org/wiki?curid=2960858" title="Achirus">
Achirus

Achirus – rodzaj ryb flądrokształtnych z rodziny Achiridae.
Zasięg występowania.
Wody wszystkich rodzajów: Ameryka Południowa, Atlantyk i Pacyfik.
Klasyfikacja.
Gatunki zaliczane do tego rodzaju:

</doc>
<doc id="2960860" url="https://pl.wikipedia.org/wiki?curid=2960860" title="Grammichthys">
Grammichthys



</doc>
<doc id="2960861" url="https://pl.wikipedia.org/wiki?curid=2960861" title="Baiostoma">
Baiostoma



</doc>
<doc id="2960862" url="https://pl.wikipedia.org/wiki?curid=2960862" title="Anathyridium">
Anathyridium



</doc>
<doc id="2960863" url="https://pl.wikipedia.org/wiki?curid=2960863" title="Marcel Landers">
Marcel Landers

Marcel Landers (ur. 24 sierpnia 1984 w Oberhausen) – niemiecki piłkarz, pomocnik Rot-Weiß Oberhausen.
Kariera klubowa.
Landers urodził się w Oberhausen, gdzie w 1987 r. rozpoczął treningi w lokalnym klubie RW Oberhausen. W juniorskim klubie grał do 2005 r., kiedy to przeszedł do zawodowego zespołu z Oberhausen. W klubie był do 2011 r., wywalczając w tym okresie awans do 2. bundesligi i utrzymanie się w nim kilka sezonów. W 2011 r. przeszedł do Wuppertaler SV, w którym rozegrał do 2013 r. 51 spotkań, 8 razy strzelając bramkę. W 2013 r. powrócił do Oberhausen, gdzie gra na pozycji prawego pomocnika.

</doc>
<doc id="2960864" url="https://pl.wikipedia.org/wiki?curid=2960864" title="Hässelby Gård">
Hässelby Gård



</doc>
<doc id="2960865" url="https://pl.wikipedia.org/wiki?curid=2960865" title="Silvio Orlando">
Silvio Orlando

Silvio Orlando (ur. 30 czerwca 1957) – włoski aktor filmowy.
Nagrody i nominacje.
Został uhonorowany Pucharem Volpiego dla najlepszego aktora, nagrodą im. Francesca Pasinettiego i dwukrotnie nagrodą David di Donatello, a także otrzymał nominację do Europejskiej Nagrody Filmowej i ośmiokrotnie do nagrody David di Donatello.

</doc>
<doc id="2960867" url="https://pl.wikipedia.org/wiki?curid=2960867" title="Plagiostomi">
Plagiostomi



</doc>
<doc id="2960868" url="https://pl.wikipedia.org/wiki?curid=2960868" title="Plagiostomata">
Plagiostomata



</doc>
<doc id="2960869" url="https://pl.wikipedia.org/wiki?curid=2960869" title="Selachia">
Selachia



</doc>
<doc id="2960871" url="https://pl.wikipedia.org/wiki?curid=2960871" title="Vairamuthu">
Vairamuthu

Vairamuthu Ramaswamy Thevar (ur. 13 lipca 1953) - indyjski poeta, autor tekstów piosenek filmowych.
Urodził się w Vadugapatti, jako syn Ramaswamiego i Angammal. Studiował literaturę tamilską w Pachaiyappa's College w Ćennaj. Od wczesnej młodości brał udział w licznych konkursach poetyckich, pierwszą książkę wydał na początku lat 70. ("Vaigarai Megangal"). Łącznie opublikował przeszło 30 pozycji, w 2003 otrzymał Sahithya Academy Award za powieść "Kallikatu Ithikasam". W Kollywood zadebiutował w 1980, tworząc tekst piosenki "Ponmaalai Pozhudu" z filmu "Nizhalgal". Stworzył blisko 6000 tekstów, między innymi do takich produkcji jak "Enthiran" (2010), "Jilla" (2014), "Sivaji: The Boss" (2007) czy "Padayappa" (1998). Wyróżniony Padmą Shri (2003) i Padmą Bhushan (2014), kilkakrotnie otrzymał również Tamil Nadu State Film Award oraz National Film Award dla najlepszego tekściarza. 

</doc>
<doc id="2960873" url="https://pl.wikipedia.org/wiki?curid=2960873" title="Rickard Sarby">
Rickard Sarby

Erik Rickard Sarby (ur. 19 września 1912, zm. 10 lutego 1977) – szwedzki żeglarz sportowy. Brązowy medalista olimpijski z Helsinek.
Żeglarstwem interesował się od dzieciństwa. Zaczynał od ożaglowanych kajaków. Stopniowo zaczął sam konstruować łodzie, na których pływał. Był konstruktorem łodzi żaglowej klasy Finn (zgłoszonej na konkurs mający wyłonić jednoosobową łódź olimpijską na igrzyska w Helsinkach) i to w niej zajął w 1952 trzecie miejsce (wyprzedzili go Duńczyk Paul Elvstrøm i Brytyjczyk Charles Currey). W 1948 zajął czwarte miejsce w klasie (jednoosobowej) Firefly, a w 1956 był piąty w Finnie.
IFA (Międzynarodowy Związek Klasy Finn) przyznał mu w 1969 honorowy tytuł Admirała Floty Finn.
Pochowany został w Uppsali.

</doc>
<doc id="2960875" url="https://pl.wikipedia.org/wiki?curid=2960875" title="Gran Premio Cantones de La Coruña 2013">
Gran Premio Cantones de La Coruña 2013

Gran Premio Cantones de La Coruña 2013 – zawody lekkoatletyczne w chodzie sportowym, które odbyły się 1 czerwca w hiszpańskim mieście A Coruña. Impreza była kolejną w cyklu IAAF Race Walking Challenge w sezonie 2013.

</doc>
<doc id="2960877" url="https://pl.wikipedia.org/wiki?curid=2960877" title="Paul Elvstroem">
Paul Elvstroem



</doc>
<doc id="2960879" url="https://pl.wikipedia.org/wiki?curid=2960879" title="Karl-Johan Johnsson">
Karl-Johan Johnsson

Karl-Johan Johnsson (ur. 28 stycznia 1990) – szwedzki piłkarz grający na pozycji bramkarza. Od 2019 jest zawodnikiem FC København.
Kariera klubowa.
Johnsson zaczął grę w piłkę w Ränneslövs GIF. W 2005 roku w wieku 15 lat Johnsson przeszedł do Halmstads BK. W 2008 roku spędził tydzień na testach w Manchesterze City. 1 stycznia 2013 roku podpisał kontrakt z NEC Nijmegen na zasadzie wolnego transferu. W latach 2014–2016 grał w Randers FC. Latem 2016 trafił do En Avant Guingamp. W 2019 roku został piłkarzem FC København.
Kariera reprezentacyjna.
W reprezentacji Szwecji zadebiutował w 2012 roku w meczu z Katarem.

</doc>
<doc id="2960881" url="https://pl.wikipedia.org/wiki?curid=2960881" title="The Headington Shark">
The Headington Shark



</doc>
<doc id="2960882" url="https://pl.wikipedia.org/wiki?curid=2960882" title="Artur Bartels">
Artur Bartels

Artur Bartels (także w formie: Barthels) urodzony w 13 października 1818 w Wilnie, zmarły 23 grudnia 1885 w Krakowie – polski satyryk, pieśniarz, rysownik.
Życiorys.
Był synem Ludwika Bartelsa i Konstancji Zabłockiej, a spokrewniony miał być z ks. Leonem Radziwiłłem. Wykształcenie zdobywał w Petersburgu i Paryżu. Mieszkał w Rydze i Petersburgu. Następnie gospodarował jako ziemianin na roli na Polesiu. W tym też czasie pisał utwory satyryczne: wiersze i piosenki (zwykle własny tekst łączył z muzyką zapożyczoną od innych, natomiast obdarzony pięknym głosem często sam je po mistrzowsku śpiewał akompaniując sobie na fortepianie). Improwizował też własne utwory na fortepian. Rysował, głównie karykatury i malował sceny myśliwskie na desce. Zyskał na popularności po przeniesieniu się do Warszawy, a około 1875 r. do Krakowa. W Krakowie też parał się dziennikarstwem, m.in. pisując w latach 1878–1880 artykuły do pisma „Łowiec”, tam też zamieszczono poemat „Tydzień poleski”. Za żonę pojął Kazimierę Wańkowicz h. Lis, córkę Karola i Rozalii. Zmarł w Krakowie 23 grudnia 1885. Dzieci albo nie pozostawił, albo brak o nich informacji. Pochowany na Cmentarzu Rakowickim (kwatera W, rząd wschodni).
Twórczość.
Poezje.
Niewydana spuścizna rękopiśmienna po części pozostaje w posiadaniu rodziny jego żony – Wańkowiczów; po części zaginęła.

</doc>
<doc id="2960883" url="https://pl.wikipedia.org/wiki?curid=2960883" title="Lubomír Batelka">
Lubomír Batelka

Lubomír Batelka (ur. 28 maja 1975) – czeski żużlowiec.
Brązowy medalista młodzieżowych indywidualnych mistrzostw Czech (1995). Uczestnik półfinału indywidualnych mistrzostw świata juniorów (Mšeno 1996 – XIII miejsce). Finalista indywidualnych mistrzostw Europy (Heusden Zolder 2001 – XVI miejsce). Wielokrotny finalista indywidualnych mistrzostw Czech (najlepszy wynik: Divišov 1999 – VIII miejsce).
W latach 1998–1999 startował w lidze polskiej w barwach klubu Śląsk Świętochłowice.

</doc>
<doc id="2960886" url="https://pl.wikipedia.org/wiki?curid=2960886" title="Jerzy Zaleski">
Jerzy Zaleski

Jerzy Jan Zaleski (ur. 28 maja 1923 w Warszawie, zm. 27 marca 2007 w Londynie) – polski działacz emigracyjny, minister Rządu RP na uchodźstwie w latach 1978-1990.
Życiorys.
We wrześniu 1939 walczył jako ochotnik w obronie Warszawy. Następnie przedostał się do wojska polskiego we Francji, po klęsce tego państwa służył w 1 Dywizji Pancernej, a od 1946 do 1947 w Polskim Korpusie Przysposobienia i Rozmieszczenia. Zwolniony z wojska w stopniu majora pozostał na emigracji. W 1951 ukończył Polish University College i Szkołę Nauk Politycznych i Społecznych w Londynie. W latach 1950-1954 pracował w biurze gen. Władysława Andersa. Od 1951 do 1954 był sekretarzem prezydium Centralnej Komisji Skarbu Narodowego.
Był działaczem Ligi Niepodległości Polski "Kraj i Prawo", która w 1954 poparła prezydenta Augusta Zaleskiego, z jej ramienia zasiadał w latach 1954-1957 w Radzie Rzeczypospolitej Polskiej. W latach 1963-1968 trzykrotnie odwiedzał Polskę z misją nawiązania kontaktu pomiędzy prezydentem RP na uchodźstwie a przedwojennymi generałami Wojska Polskiego. Po zjednoczeniu politycznym emigracji został członkiem Rady Narodowej RP (1973-1991 - z ramienia Ligi Niepodległości Polski, w której był kolejno sekretarzem generalnym (1972-1982), prezesem Głównego Komitetu Wykonawczego (1982-1985) oraz przewodniczącym Rady Naczelnej (1985-1990)) i wiceprezesem Skarbu Narodowego (1972-1978). Od 1978 do 1990 był członkiem kolejnych gabinetów rządu RP na uchodźstwie - kolejno ministrem spraw krajowych (1978-1979 w drugim rządzie Kazimierza Sabbata i 1979-1981 w trzecim rządzie Kazimierza Sabbata), ministrem bez teki (1981-1983 w trzecim rządzie Kazimierza Sabbata i 1984-1986 w czwartym rządzie Kazimierza Sabbata, sekretarzem Rady Ministrów w randze ministra w pierwszym rządzie Edwarda Szczepanika (1986-1989) oraz ministrem ds. spraw zleconych w drugim rządzie Edwarda Szczepanika (1989-1990), a następnie członkiem Komisji Likwidacyjnej Rządu RP na Uchodźstwie. Od 1995 do śmierci w 2007 był prezesem Polonia Aid Foundation Trust.
Przez większość kariery zawodowej pracował w firmie Hachette Gotch Ltd (1951-1985).
Postanowieniem Prezydenta RP z dnia 6 listopada 2006 został odznaczony Krzyżem Komandorskim z Gwiazdą Orderu Odrodzenia Polski (M.P. nr 12 z 21 lutego 2007 poz. 115)
Pochowany na cmentarzu św. Andrzeja Boboli w Londynie (Stare columbarium, postument 5, strona wschodnia). 

</doc>
<doc id="2960888" url="https://pl.wikipedia.org/wiki?curid=2960888" title="Wang Yu (lekkoatleta)">
Wang Yu (lekkoatleta)

Wang Yu (; ur. 18 sierpnia 1991) – chiński lekkoatleta, skoczek wzwyż.
Osiągnięcia.
Medalista mistrzostw Chin.

</doc>
<doc id="2960889" url="https://pl.wikipedia.org/wiki?curid=2960889" title="La voix">
La voix

La voix (ang.: The Voice; pol.: Głos) – angielsko-francuskojęzyczny singel szwedzkiej wokalistki Maleny Ernman, wydany 23 lutego 2009 na albumie "La voix du nord". Został napisany przez Ernman i Fredrika Kempe, a wyprodukowany – w Sztokholmie, przez Elofa Loelva i Kim Wennerström. Kompozycja charakteryzuje się połączeniem gatunków euro-pop i dance z muzyką operową (nazywanym czasem potocznie "poperą"), co jest typowe dla twórczości wokalistki. 
14 marca utwór wygrał szwedzkie festiwal "Melodifestivalen 2009", dzięki czemu reprezentował Szwecję podczas 54. Konkursu Piosenki Eurowizji, organizowanego w Moskwie. Był to pierwszy numer w szwedzkich barwach, którego część tekstu (tj. refren) wykonany został w języku francuskim.
Historia utworu.
Nagrywanie.
Utwór został napisany dla mezzosopranistki Maleny Ernman, która zgłosiła go do szwedzkich preselekcji do Konkursu Piosenki Eurowizji w 2009 roku – "Melodifestivalen 2009". Muzykę do piosenki stworzył Fredrik Kempe, artystka towarzyszyła mu przy tworzeniu tekstu. Produkcją zajął się duet Elof Loelv i Kim Wennerström, którzy pracowali nad singlem w studiu Hagagatan w Sztokholmie. Loelv zmiksował też cały utwór. 
Kompozycja.
Utwór „La voix" to kompozycja charakteryzująca się typowym dla Ernman połączeniem brzmień euro-pop i dance z muzyką operową. Popowe zwrotki utworu wykonane są w języku angielskim, a mezzosopranowy refren – po francusku. Główne partie wokalne nagrała artystka, w chórkach wystąpili: Anna Nordell, Jennie Eriksson, Karin Kjellgren, Ulrika Skarby. Podczas eurowizyjnego występu wokalami wspierającymi były natomiast Dea Norberg, Jessica Marberger, Tine Matulessy, Malin Nilsson oraz Anna Maria Hallgarn.
Wydanie.
Utwór został wydany 23 lutego 2009 roku pod szyldem wytwórni Roxy Recordings jako singel reprezentujący Szwecję podczas 54. Konkursu Piosenki Eurowizji organizowanego w Moskwie. Promował on również płytę "La voix du nord", która została opublikowana 1 lipca 2010 roku przez wytwórnię As Is. Okładkę singla zaprojektował Lucas Anderson, a fotografię wykonał Peter Knutson.
Teledysk.
24 kwietnia opublikowano oficjalny teledysk do singla, który nazywany jest przez Ernman „pierwszym i jedynym popowym” w jej karierze. Klip jest dokumentacją podróży mezzosopranistki ze Sztokholmu do Frankfurtu kamerką podróżniczą. 
Występy na żywo: "Melodifestivalen" i Konkurs Piosenki Eurowizji.
28 lutego 2009 roku singel został wykonany w ostatnim, czwartym półfinale festiwalu "Melodifestivalen 2009". W pierwszej rundzie głosowanie utwór zdobył 102 708 głosów i zakwalifikowany został do drugiego etapu, który wygrał z 88 870 głosami na koncie. 14 marca Ernman zaprezentowała swoją propozycję jako ostatni, jedenasty uczestnik w finale eliminacji. Ostatecznie wygrała rundę finałową, zdobywając łącznie 182 punktów. Zwyciężyła dzięki wsparciu widzów, jurorzy bowiem przyznali operowo-popowej kompozycji 38 punktów, które uplasowały ją na 8. miejscu wśród 11. finalistów w finałowym rankingu. Dzięki 322 657 głosom widzów Ernman otrzymała 144 punkty od publiczności, które po zsumowaniu pozwoliły na 11-punktową przewagę nad zdobywczynią drugiego miejsca w finale – Caroline af Ugglas.
16 marca odbyła się specjalna konferencja prasowa, podczas której Ernman wylosowała piąty numer startowy w pierwszym półfinale Konkursu Piosenki Eurowizji. Niecałe dwa miesiące później w Olympiyski Indoor Arena Malena Ernman zaczęła próby generalne do występu. 7 maja Malena odbyła drugą próbę generalną przed półfinałem. W
We wtorek, 12 maja singel został zaprezentowany w pierwszym półfinale konkursu. Otrzymał 105 punkty i awansował do finału z 4. miejsca. W piątek, 15 maja odbyła się próba generalna do finału. Dzień później, w sobotę 16 maja o godzinie 21:00 rozpoczął się finał, w którym Ernman zaśpiewała swój konkursowy utwór jako czwarta w kolejności i zdobyła łącznie 33 punkty, które przełożyły się na zaledwie 21. miejsce na 25. finalistów.
Covery utworu.
Powstało kilka wersji językowych utworu. Żeński duet Vaida Genyte i Renata Razanauskiene stworzył litewskojęzyczną wersję singla – „Meiles balsas”, a Philip Kirkorov &amp; Anna Netrebko – rosyjskojęzyczną („Gołos”) oraz angielsko-francuski cover utworu. 
Lista utworów.
CD single (2 marca 2009)
Linki zewnętrzne.
Oficjalna strona Maleny Ernman

</doc>
<doc id="2960891" url="https://pl.wikipedia.org/wiki?curid=2960891" title="Teresa Nawrot">
Teresa Nawrot

Teresa Nawrot (ur. 1948) – polska aktorka, założycielka szkoły teatralnej w Berlinie.
W roku 1968 rozpoczęła studia aktorskie na Państwowej Wyższej Szkole Teatralnej w Warszawie, które ukończyła w 1971 r.
W latach 1971–1984 uczestniczyła w Teatrze Laboratorium Jerzego Grotowskiego jako aktorka i jego asystentka. Występowała w zespole tego teatru w Ameryce, Australii, na Haiti, w Japonii i w krajach Europy Zachodniej. Od roku 1975 grała też w innych teatrach, m.in. w Teatrze Współczesnym we Wrocławiu i w Starej Prochowni w Warszawie.
Po zakończeniu działalności Teatru Laboratorium występowała jako niezależna aktorka teatralna i filmowa, prowadziła też wykłady w Stanach Zjednoczonych, Ameryce Południowej, Australii, Egipcie i w wielu krajach Europy.
W roku 1983 założyła w Berlinie Zachodnim, w dzielnicy Kreuzberg, Studium Teatralne, działające do roku 1995 pod nazwą „Nawrot-Reduta”, a później pod nazwą „Reduta Berlin”. Nazwa szkoły nawiązuje do działającego w okresie międzywojennym warszawskiego teatru Reduta kierowanego przez Juliusza Osterwę. Naucza w niej metody aktorskiej Grotowskiego. Studium posiada uprawnienia niemieckiej szkoły państwowej. Teresa Nawrot pełni funkcje kierownika szkoły, jej zastępcą jest Hans-Jürgen Hannemann.
Z okazji trzydziestolecia Reduty w dniach 14-22 czerwca 2013 odbyły się uroczystości jubileuszowe organizowane z finansowym wsparciem Fundacji Współpracy Polsko-Niemieckiej.
Z okazji jubileuszu ukazały się dwie książki o szkole Teresy Nawrot: Remigiusza Grzeli „Wolne“ (Dzieje polskich kobiet) oraz Elżbiety Baniewicz „Technika Grotowskiego“. Wkrótce ukażą się też w języku niemieckim.

</doc>
<doc id="2960892" url="https://pl.wikipedia.org/wiki?curid=2960892" title="Próba porwania lotu British Airways 2069">
Próba porwania lotu British Airways 2069

Próba porwania lotu British Airways 2069 – próba porwania samolotu, która miała miejsce 29 grudnia 2000 roku na pokładzie należącego do British Airways Boeinga 747-400 lecącego nad Sudanem, ok. 5 rano czasu lokalnego. 27-letni chory psychicznie Kenijczyk Paul Mukonyi wtargnął do kabiny, próbując przejąć stery. Dowodzonej przez kapitana Williama Hagana załodze udało się obezwładnić intruza, zaś drugi pilot Phil Watson wyrównał lot samolotu.
Opis wydarzenia.
Do kokpitu lecącego z Gatwick do Nairobi Boeinga 747-400 British Airways, około godziny przed lądowaniem wdarł się nieuzbrojony, chory psychicznie Kenijczyk Paul Mukonyi. Chwyciwszy za stery starał się zmienić kurs lotu – wywiązała się szarpanina między nim a kapitanem Williamem Haganem oraz pierwszym oficerem Philem Watsonem w efekcie której samolot popadł w przeciągnięcie i zaczął spadać. Ostatecznie kapitanowi, z pomocą obsługi oraz jednego z pasażerów, udało się obezwładnić intruza. Gwałtowne zmiany kursowe spowodowały niegroźne dla życia obrażenia u 4 pasażerów; jedna ze stewardes złamała nogę w kostce. Po wylądowaniu w Nairobi, napastnik został przekazany policji. Wydarzenia bezpośrednio po obezwładnieniu intruza zostały zarejestrowane kamerą wideo przez znajdującego się na pokładzie syna angielskiego piosenkarza Bryana Ferry’ego.
Odznaczenia dla załogi.
Kapitan William Hagan oraz pierwsi oficerowie Phil Watson i Richard Webb zostali odznaczeni „nagrodą Polaris” w 2001 roku. Hagan ponadto otrzymał nagrodę Królewskiego Stowarzyszenia na rzecz Niepełnosprawności i Rehabilitacji.
Konsekwencje.
Grupa 16 amerykańskich pasażerów zaskarżyła postępowanie i procedury British Airways – w efekcie ugody uzyskali oni opiewające na wiele milionów dolarów odszkodowanie; brytyjskim pasażerom BA zaproponowało rekompensatę w postaci 2000 funtów oraz jednego darmowego przelotu. Choć dyrektywa zamykania drzwi kokpitu podczas lotu przez przewoźników lotniczych w Wielkiej Brytanii została wprowadzona dopiero po zamachach z 11 września 2001 roku, incydent był również brany pod uwagę przy formułowaniu nowych regulacji.

</doc>
<doc id="2960896" url="https://pl.wikipedia.org/wiki?curid=2960896" title="Roy Bester">
Roy Bester

Roy Petrus Corneliu Edward Bester (ur. 28 maja 1928 w Rustenburgu, zm. 25 sierpnia 1992) – południowoafrykański żużlowiec.
Złoty medalista młodzieżowych indywidualnych mistrzostw RPA (1952). Trzykrotny medalista indywidualnych mistrzostw RPA: złoty (1955) oraz dwukrotnie srebrny (1952, 1953). Brązowy medalista otwartych indywidualnych mistrzostw Rodezji (1955). Dwukrotny złoty medalista drużynowych mistrzostw RPA (1953, 1957).
Startował w lidze brytyjskiej, w barwach klubów z Edynburga (1953) i Leicester (1954).

</doc>
<doc id="2960897" url="https://pl.wikipedia.org/wiki?curid=2960897" title="Gromada Kalinowo">
Gromada Kalinowo

"także:"

</doc>
<doc id="2960899" url="https://pl.wikipedia.org/wiki?curid=2960899" title="Wang Yu">
Wang Yu



</doc>
<doc id="2960900" url="https://pl.wikipedia.org/wiki?curid=2960900" title="Gromada Grądy">
Gromada Grądy



</doc>
<doc id="2960902" url="https://pl.wikipedia.org/wiki?curid=2960902" title="Parafia Najświętszej Maryi Panny Królowej Polski w Dobryninie">
Parafia Najświętszej Maryi Panny Królowej Polski w Dobryninie

Parafia Najświętszej Maryi Panny Królowej Polski w Dobryninie – parafia rzymskokatolicka znajdująca się w diecezji tarnowskiej w dekanacie Mielec Południe.

</doc>
<doc id="2960903" url="https://pl.wikipedia.org/wiki?curid=2960903" title="Hässelby villastad">
Hässelby villastad

Hässelby villastad – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Hässelby strand, Hässelby gård, Vinsta i Kälvesta oraz z gminą Järfälla i przez jezioro Melar z gminą Ekerö.
Hässelby villastad jest najbardziej wysuniętą na zachód i największą pod względem powierzchni dzielnicą ("stadsdel") Sztokholmu.
Według danych opublikowanych przez gminę Sztokholm, 31 grudnia 2020 r. Hässelby villastad liczyło 18 852 mieszkańców. Powierzchnia dzielnicy wynosi łącznie 11,27 km², z czego 3,64 km² stanowią wody jeziora Melar.

</doc>
<doc id="2960904" url="https://pl.wikipedia.org/wiki?curid=2960904" title="Hässelby Villastad">
Hässelby Villastad



</doc>
<doc id="2960905" url="https://pl.wikipedia.org/wiki?curid=2960905" title="Dactylopterus">
Dactylopterus

Dactylopterus – rodzaj morskich ryb skorpenokształtnych z rodziny strwolotkowatych (Dactylopteridae).
Zasięg występowania.
Wschodni Atlantyk, Morze Śródziemne i Morze Czarne.
Klasyfikacja.
Gatunki zaliczane do tego rodzaju:

</doc>
<doc id="2960907" url="https://pl.wikipedia.org/wiki?curid=2960907" title="Cephacandia">
Cephacandia



</doc>
<doc id="2960908" url="https://pl.wikipedia.org/wiki?curid=2960908" title="Cephalacanthia">
Cephalacanthia



</doc>
<doc id="2960910" url="https://pl.wikipedia.org/wiki?curid=2960910" title="Cephalacanthus">
Cephalacanthus



</doc>
<doc id="2960911" url="https://pl.wikipedia.org/wiki?curid=2960911" title="Dactylophorus">
Dactylophorus



</doc>
<doc id="2960912" url="https://pl.wikipedia.org/wiki?curid=2960912" title="Karl Torlén">
Karl Torlén

Karl Magnus Torlén (ur. 25 września 1985 w Nacka) – szwedzki żeglarz, reprezentant klubu GKSS Göteborg. Brał udział w igrzyskach olimpijskich w 2008 w Pekinie. Zajął wtedy 18. miejsce w klasie 49er. Płynął z Jonasem Lindbergiem.

</doc>
<doc id="2960916" url="https://pl.wikipedia.org/wiki?curid=2960916" title="Dehmel">
Dehmel



</doc>
<doc id="2960917" url="https://pl.wikipedia.org/wiki?curid=2960917" title="Dan Gaspar">
Dan Gaspar

Dan Gaspar (ur. 28 maja 1965) – rumuński żużlowiec.
Trzykrotny medalista indywidualnych mistrzostw Rumunii: złoty (1986), srebrny (1984) oraz brązowy (1985). Dwukrotny medalista mistrzostw Rumunii w parach: srebrny (1985) oraz brązowy (1984). Srebrny medalista drużynowych mistrzostw Rumunii (1985). 

</doc>
<doc id="2960920" url="https://pl.wikipedia.org/wiki?curid=2960920" title="Deml">
Deml



</doc>
<doc id="2960922" url="https://pl.wikipedia.org/wiki?curid=2960922" title="Jan Danihel">
Jan Danihel

Jan Danihel (ur. 28 maja 1954) – czechosłowacki żużlowiec pochodzenia słowackiego.
Czterokrotny medalista indywidualnych mistrzostw Słowacji: dwukrotnie złoty (1973, 1974), srebrny (1978) oraz brązowy (1977). Finalista młodzieżowych indywidualnych mistrzostw Czechosłowacji (1974 – IV miejsce).

</doc>
<doc id="2960925" url="https://pl.wikipedia.org/wiki?curid=2960925" title="Edward Kazimierski">
Edward Kazimierski

Edward Kazimierski (ur. 4 października 1931 w Zawadzie) – działacz sportowy, długoletni wiceprezes urzędujący Stali Mielec.
Życiorys.
Urodził się w Zawadzie koło Połańca. Ukończył Państwowe Gimnazjum i Liceum Mechaniczne w Ropczycach (matura w 1952 roku). W sierpniu 1952 roku został zatrudniony w wytwórni sprzętu komunikacyjnego WSK w Mielcu. W 1960 został oddelegowany do kierowania klubem Owiewka przy ulicy Chopina w Mielcu. Okresowo pełnił funkcję członka Prezydium Rady Zakładowej WSK. W latach 50. i 60. był także (przez trzy kadencje) radnym Miejskiej Rady Narodowej w Mielcu. W latach 1961–1966 kierował Oddziałem Ekspedycji WSK, a przy tym w latach 1962–1965 był społecznym kierownikiem sekcji bokserskiej Stali Mielec. W 1963 ukończył Studium Ekonomiki i Organizacji Zbytu w Przemyśle, prowadzone przez Polskie Towarzystwo Ekonomiczne w Warszawie. W 1984 roku ukończył AWF w Warszawie i otrzymał tytuł magistra wychowania fizycznego oraz przeszedł na stanowisko głównego specjalisty do spraw socjalnych w WSK Mielec. Do przejścia na emeryturę w 1991 zajmował się między innymi organizacją wypoczynku letniego, zimowego oraz działalnością rekreacyjną.
Działalność klubowa.
W 1967 roku powierzono mu funkcję wiceprezesa urzędującego do spraw organizacyjnych Fabrycznego Klubu Sportowego Stal Mielec. Pełnił tę funkcję do roku 1984. Sukcesy sportowe odniesione przez klub pod jego kierownictwem:
oraz liczne medale drużynowe i indywidualne w lekkoatletyce, pływaniu i boksie.

</doc>
<doc id="2960927" url="https://pl.wikipedia.org/wiki?curid=2960927" title="Hesitation Marks">
Hesitation Marks

Hesitation Marks (znany również jako Halo 28) − ósmy album studyjny amerykańskiego zespołu Nine Inch Nails, wydany 3 września 2013 roku. Jest to pierwszy album zespołu wydany przez wytwórnię Columbia Records. Pierwszy oficjalny singel albumu, "Came Back Haunted", wydany został 6 czerwca 2013 roku. Za okładki odpowiada Russell Mills, który pracował wcześniej z Nine Inch Nails przy okładce do "The Downward Spiral", singli z tego albumu i przy "Closure". Pojawiły się trzy wydania "Hesitation Marks": wydanie winylowe i standardowe CD z 14 utworami, oraz edycja deluxe wydania CD z 3 bonusowymi remiksami i wywiadem z Reznorem. Obydwie edycje są również dostępne do kupienia w wersji cyfrowej. 27 sierpnia 2013 album został udostępniony za darmo do odsłuchania na stronie iTunes.
Historia.
"Hesitation Marks" został oficjalnie zapowiedziany przez Trenta Reznora 28 maja 2013 roku na oficjalnej stronie zespołu. Wyjawił również, że przy albumie pracował rok wraz z Atticusem Rossem i Alanem Moulderem. Tytuł i data wydania albumu − 3 września 2013 − zostały wyjawione 5 czerwca 2013 roku na oficjalnym profilu Nine Inch Nails na Twitterze, dzień przed wydaniem pierwszego singla. Oficjalna lista utworów wydania standardowego została podana 21 czerwca 2013 roku.

</doc>
<doc id="2960928" url="https://pl.wikipedia.org/wiki?curid=2960928" title="Kościół Trójcy Przenajświętszej w Przemyślu">
Kościół Trójcy Przenajświętszej w Przemyślu

Kościół Trójcy Przenajświętszej w Przemyślu – zabytkowy rzymskokatolicki kościół parafialny znajdujący się w Przemyślu, w województwie podkarpackim. Należy do dekanatu Przemyśl II. Kościół razem z przyległym klasztorem sióstr Benedyktynek stanowią najstarsze budowle Zasania – lewobrzeżnej części miasta.
Historia.
Około 1616 roku powstała w tym miejscu kaplica sióstr Benedyktynek przybyłych z Jastrzębia. W latach 1768–1777 wzniesiono wraz z klasztorem jednonawowy kościół w stylu barokowym otoczony murami obronnymi ze strzelnicami (zachowane na długości około 350 metrów wraz z otworami strzelnic i fragmentami baszty). Fundatorem kościoła był Franciszek Salezy Potocki, wojewoda kijowski.
W zabytkowym kościele obejrzeć można barokowe freski Stanisława Stroińskiego (lata 80. XVIII wieku), rokokową kratę chóru, w bocznych pseudobarokowych ołtarzach obrazy z XVII-XVIII wieku, w ołtarzu głównym barokowe, alabastrowe tabernakulum z 1880 roku. 
W 1970 r. przy kościele św. Trójcy powstała parafia rzymskokatolicka. 
4 czerwca 2004 r. dzięki staraniom ks. Tadeusza Patera, któremu – wraz z rodziną – udało się przeżyć w 1944 r. napad UPA na wieś Rumno, odprawiona została kościele św. Trójcy uroczysta msza święta, koncelebrowana w intencji ofiar zbrodni pod przewodnictwem ks. abp. Ignacego Tokarczuka. Po jej zakończeniu nastąpiło odsłonięcie pamiątkowych tablic oraz wmurowanie urny z ziemią pobraną z mogiły pomordowanych Polaków w Rumnie. 

</doc>
<doc id="2960930" url="https://pl.wikipedia.org/wiki?curid=2960930" title="Brańszczyk (gromada)">
Brańszczyk (gromada)

Brańszczyk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brańszczyk z siedzibą GRN w Brańszczyku utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Brańszczyk, Brańszczyk Nowy, Przyjmy i Turzyn ze zniesionej gminy Brańszczyk w tymże powiecie. Dla gromady ustalono 23 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1959 do gromady Brańszczyk przyłączono obszar zniesionej gromady Budy Nowe w tymże powiecie.
31 grudnia 1961 do gromady Brańszczyk włączono wsie Niemiry, Ojcowizna i Trzcianka ze zniesionej gromady Trzcianka w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie wyszkowskim – reaktywowano gminę Brańszczyk.

</doc>
<doc id="2960931" url="https://pl.wikipedia.org/wiki?curid=2960931" title="Hjalmar Cedercrona">
Hjalmar Cedercrona

Hjalmar Alex Fritz Cedercrona (ur. 23 grudnia 1883 w Horn, zm. 24 maja 1969 w Jönköping) – szwedzki gimnastyk, złoty medalista z Londynu. Był członkiem szwedzkiej drużyny, która wygrała zawody drużynowe w systemie szwedzkim zdobywając 438 punktów. Miał pięcioro dzieci.

</doc>
<doc id="2960932" url="https://pl.wikipedia.org/wiki?curid=2960932" title="Jerzy Ostoja-Koźniewski">
Jerzy Ostoja-Koźniewski

Jerzy Józef Ostoja-Koźniewski (ur. 21 września 1926 w Poznaniu, zm. 4 września 2014 w Nettlebed w hrabstwie Oxford) – polski polityk i działacz emigracyjny, minister skarbu w ostatnim Rządzie RP na uchodźstwie (1989-1990), powstaniec warszawski.
Życiorys.
Od 1941 był członkiem antyniemieckiej konspiracji, ukończył w Warszawie tajną szkołę podchorążych. Walczył w powstaniu warszawskim w batalionie „Golski”, następnie przebywał w niewoli niemieckiej, a po wyzwoleniu przez wojska brytyjskie służył w 1 Dywizji Pancernej i 2 Korpusie Polskim. Pozostał na emigracji w Wielkiej Brytanii.
W 1986 został podsekretarzem stanu w pierwszym rządzie Edwarda Szczepanika odpowiedzialnym za sprawy skarbu, później ministrem skarbu w drugim rządzie Edwarda Szczepanika (1989-1990), a następnie członkiem Komisji Likwidacyjnej Rządu RP na Uchodźstwie. Należał do Ligi Niepodległości Polski, w której m.in. przewodniczył Głównemu Komitetowi Wykonawczemu (1986-1990). Z jej ramienia zasiadał w Rady Narodowej RP (1983-1991). Był także honorowym sekretarzem Polonia Aid Foundation Trust. W 1991 został członkiem Rady Politycznej Konfederacji Polski Niepodległej.
Postanowieniem Prezydenta RP na Uchodźstwie z dnia 11 listopada 1990 został odznaczony Krzyżem Komandorskim Orderu Odrodzenia Polski. Postanowieniem Prezydenta RP z dnia 6 listopada 2006 został odznaczony Krzyżem Komandorskim z Gwiazdą Orderu Odrodzenia Polski.
Zmarł na raka w hospicjum Sue Ryder w Nettlebed w hrabstwie Oxford w wieku 87 lat. Pochowany na North Sheen Cemetery w Londynie. 

</doc>
<doc id="2960934" url="https://pl.wikipedia.org/wiki?curid=2960934" title="Erland Almkvist">
Erland Almkvist

Erland Herman Lison Almkvist (ur. 2 września 1912 w Sztokholmie, zm. 20 września 1999 w Lidingö) – szwedzki żeglarz sportowy. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Po srebrny medal sięgnął w klasie Dragon. Razem z nim załogę łodzi tworzyli Per Gedda (sternik) i Sidney Boldt-Christmas.

</doc>
<doc id="2960940" url="https://pl.wikipedia.org/wiki?curid=2960940" title="Mistrzostwa Świata w Biegach Przełajowych 2013 – bieg seniorów na 12 km">
Mistrzostwa Świata w Biegach Przełajowych 2013 – bieg seniorów na 12 km

Bieg przełajowy seniorów na 12 km – jedna z konkurencji rozegranych podczas 40. Mistrzostw Świata w Biegach Przełajowych, których areną był Leśny Park Kultury i Wypoczynku Myślęcinek w Bydgoszczy. Do rywalizacji zgłoszono 102 zawodników. Biegacze mieli do pokonania sześć okrążeń trasy, z których każde liczyło 2 kilometry.

</doc>
<doc id="2960941" url="https://pl.wikipedia.org/wiki?curid=2960941" title="Sidney Boldt-Christmas">
Sidney Boldt-Christmas

Leif William Sidney "Nenne" Boldt-Christmas (ur. 8 sierpnia 1924 w Göteborgu, zm. 15 października 2016 tamże) – szwedzki żeglarz sportowy. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Po srebrny medal sięgnął w klasie Dragon. Razem z nim załogę łodzi tworzyli Per Gedda (sternik) i Erland Almkvist.

</doc>
<doc id="2960943" url="https://pl.wikipedia.org/wiki?curid=2960943" title="Sidney Boldt Christmas">
Sidney Boldt Christmas



</doc>
<doc id="2960956" url="https://pl.wikipedia.org/wiki?curid=2960956" title="Lionginas Virbalas">
Lionginas Virbalas

Lionginas Virbalas (ur. 6 lipca 1961 w Birżach) – litewski duchowny rzymskokatolicki, jezuita, biskup diecezjalny Poniewieża w latach 2013–2015, arcybiskup metropolita Kowna w latach 2015–2019.
Życiorys.
Święcenia kapłańskie otrzymał 30 maja 1991 w zakonie jezuitów. Po święceniach i studiach w Rzymie został asystentem mistrza nowicjatu w austriackim Innsbrucku. Później pracował w zakonnych placówkach w Kownie i Wilnie, a w latach 2005-2008 był asystentem sekretarza generalnego litewskiej Konferencji Episkopatu. W latach 2010-2013 kierował Papieskim Kolegium Rosyjskim w Rzymie.
6 czerwca 2013 papież Franciszek mianował go biskupem diecezjalnym Poniewieża. Sakry udzielił mu 10 sierpnia 2013 emerytowany metropolita Wilna, kardynał Audrys Bačkis.
11 czerwca 2015 papież Franciszek mianował go arcybiskupem metropolitą Kowna. 1 marca 2019 papież przyjął jego rezygnację z pełnionego urzędu, złożoną ze względu na stan zdrowia.
W latach 2014-2019 pełnił funkcję wiceprzewodniczącego Konferencji Biskupów Litwy.

</doc>
<doc id="2960958" url="https://pl.wikipedia.org/wiki?curid=2960958" title="Długosiodło (gromada)">
Długosiodło (gromada)

Długosiodło – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Długosiodło z siedzibą GRN w Długosiodle utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Bosewo Nowe, Chorchosy, Długosiodło, Długosiodło Kornaciska, Lipniak Majorat, Pecyna Nowa i Pecyna Stara ze zniesionej gminy Długosiodło w tymże powiecie. Dla gromady ustalono 21 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1959 do gromady Długosiodło przyłączono (a) obszar zniesionej gromady Blochy w powiecie wyszkowskim oraz (b) wsie Małaszek, Plewki i Suski Stare ze znoszonej gromady Przedświt w powiecie ostrowskim w tymże województwie.
31 grudnia 1961 do gromady Długosiodło włączono wsie Prabuty, Przetycz-Folwark, Przetycz Włościański, Stare Bosewo, Wólka Grochowa i Wólka Piaseczna ze zniesionej gromady Bosewo Stare w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie wyszkowskim – reaktywowano gminę Długosiodło.

</doc>
<doc id="2960960" url="https://pl.wikipedia.org/wiki?curid=2960960" title="Chrzczanka Włościańska (gromada)">
Chrzczanka Włościańska (gromada)

Chrzczanka Włościańska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chrzczanka Włościańska z siedzibą GRN w Chrzczance Włościańskiej utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Chrzczanka Folwark, Chrzczanka Włościańska, Grądy Szlacheckie, Grądy Zalewne, Marianowo, Nowawieś, Olszaki, Ostrykół Dworski, Ostrykół Włościański i Znamiączki ze zniesionej gminy Długosiodło w tymże powiecie. Dla gromady ustalono 16 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1961 do gromady Chrzczanka Włościańska włączono wsie Budy-Przetycz i Stasin ze zniesionej gromady Bosewo Stare oraz wsie Adamowo, Sieczychy i Zygmuntowo ze zniesionej gromady Dalekie w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2960961" url="https://pl.wikipedia.org/wiki?curid=2960961" title="Jan Karlsson (piłkarz)">
Jan Karlsson (piłkarz)

Jan Karlsson (ur. 4 grudnia 1940, zm. 16 kwietnia 2019) – szwedzki piłkarz grający na pozycji obrońcy. W swojej karierze rozegrał 28 meczów i strzelił 1 gola w reprezentacji Szwecji.
Kariera klubowa.
Swoją karierę piłkarską Karlsson rozpoczął w klubie Jönköpings Södra IF. W sezonie 1960 zadebiutował w nim w pierwszej lidze szwedzkiej. W tamtym sezonie spadł z Jönköpings Södra do drugiej ligi. W zespole Jönköpings występował do końca 1961 roku.
W 1962 roku Karlsson przeszedł do pierwszoligowego Djurgårdens IF ze Sztokholmu. W sezonie 1964 wywalczył z zespołem Djurgårdens tytuł mistrza Szwecji. W Djurgårdens grał do końca sezonu 1965.
Latem 1966 roku Karlsson został zawodnikiem drugoligowego IFÖ Bromölla IF. W 1968 roku wrócił do Jönköpings Södra IF. W tamtym roku awansował z nim do pierwszej ligi. W 1969 roku zakończył karierę sportową.
Kariera reprezentacyjna.
W reprezentacji Szwecji Karlsson zadebiutował 12 grudnia 1962 roku w wygranym 4:0 towarzyskim meczu z Izraelem, rozegranym w Ramat Gan. W swojej karierze grał w eliminacjach do MŚ 1966. Od 1962 do 1969 roku rozegrał w kadrze narodowej 28 meczów i zdobył w nich 1 gola.

</doc>
<doc id="2960964" url="https://pl.wikipedia.org/wiki?curid=2960964" title="Białebłoto-Kobyla (gromada)">
Białebłoto-Kobyla (gromada)

Białebłoto-Kobyla – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białebłoto-Kobyla z siedzibą GRN w Białymbłocie-Kobylej utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Białebłoto-Kobyla, Białebłoto-Kurza, Białebłoto-Środkowa, Budykierz, Knurowiec i Nowawieś ze zniesionej gminy Brańszczyk w tymże powiecie. Dla gromady ustalono 19 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1961 do gromady Białebłoto-Kobyla włączono wsie Dalekie, Jaszczułty, Kalinowo i Zamość ze zniesionej gromady Dalekie oraz wieś Tartak Dalekie ze zniesionej gromady Ochudno w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2960967" url="https://pl.wikipedia.org/wiki?curid=2960967" title="Bosewo Stare (gromada)">
Bosewo Stare (gromada)

Bosewo Stare – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bosewo Stare z siedzibą GRN w Bosewie Starym (w obecnym brzmieniu "Stare Bosewo") utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Bosewo Stare, Budy-Przetycz, Prabuty, Przetycz Dworski, Przetycz Włościański, Stasin, Wólka Grochowa i Wólka Piaseczna ze zniesionej gminy Długosiodło w tymże powiecie. Dla gromady ustalono 14 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1961 gromadę zniesiono, włączając jej obszar do gromad: Długosiodło (wsie Prabuty, Przetycz-Folwark, Przetycz Włościański, Stare Bosewo, Wólka Grochowa i Wólka Piaseczna) i Chrzczanka Włościańska (wsie Budy-Przetycz i Stasin) w tymże powiecie.

</doc>
<doc id="2960969" url="https://pl.wikipedia.org/wiki?curid=2960969" title="Budy Nowe (gromada)">
Budy Nowe (gromada)

Budy Nowe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Budy Nowe z siedzibą GRN w Budach Nowych (w obecnym brzmieniu "Nowe Budy") utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy Nowe, Budy Stare i Tuchlin ze zniesionej gminy Brańszczyk w tymże powiecie. Dla gromady ustalono 9 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
Gromadę zniesiono 31 grudnia 1959, a jej obszar włączono do gromady Brańszczyk w tymże powiecie.

</doc>
<doc id="2960971" url="https://pl.wikipedia.org/wiki?curid=2960971" title="Magda Julin">
Magda Julin

Magda Maria Henrietta Julin, z domu Mauroy (ur. 24 lipca 1894 w Vichy, zm. 21 grudnia 1990 w Sztokholmie) – szwedzka łyżwiarka figurowa francuskiego pochodzenia, startująca w konkurencji solistek. Mistrzyni olimpijska z Antwerpii (1920) oraz trzykrotna mistrzyni Szwecji (1911, 1916, 1918).
W momencie zdobycia tytułu mistrzyni olimpijskiej była w czwartym miesiącu ciąży. 
Była córką francuskiego producenta muzycznego Edouarda Mauroya. Jej rodzina wyemigrowała do Szwecji, gdy Julin miała 7 lat. W 1913 roku zajęła szóste miejsce na mistrzostwach świata. Z marynarzem F. E. Julinem miała dwóch synów. Po zakończeniu kariery otworzyła kawiarnię, a następnie restaurację w Sztokholmie, którą prowadziła do 77. roku życia.
W wieku 90 lat nadal jeździła na łyżwach na lodowisku w centrum stolicy Szwecji. Jej ostatnim oficjalnym wystąpieniem było otwarcie lodowiska w Östersund jesienią 1990 roku. Ostatnie lata życia spędziła w domu opieki w Sztokholmie. Zmarła w Nacka, dzielnicy Sztokholmu. Pochowano ją na cmentarzu przy kościele Adolfa Fryderyka w Sztokholmie.

</doc>
<doc id="2960972" url="https://pl.wikipedia.org/wiki?curid=2960972" title="Blochy (gromada)">
Blochy (gromada)

Blochy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Blochy z siedzibą GRN w Blochach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Augustowo, Blochy, Dębienica, Łączka i Zalas ze zniesionej gminy Długosiodło w tymże powiecie. Dla gromady ustalono 13 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
Gromadę zniesiono 31 grudnia 1959, a jej obszar włączono do gromady Długosiodło w tymże powiecie.

</doc>
<doc id="2960974" url="https://pl.wikipedia.org/wiki?curid=2960974" title="Magda Mauroy-Julin">
Magda Mauroy-Julin



</doc>
<doc id="2960975" url="https://pl.wikipedia.org/wiki?curid=2960975" title="Trzcianka (gromada w powiecie wyszkowskim)">
Trzcianka (gromada w powiecie wyszkowskim)

Trzcianka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trzcianka z siedzibą GRN w Trzciance utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Natalin, Niemiry, Ojcowizna i Trzcianka ze zniesionej gminy Brańszczyk w tymże powiecie. Dla gromady ustalono 19 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1961 gromadę zniesiono, włączając jej obszar do gromad: Wyszków (wieś Natalin) i Brańszczyk (wsie Niemiry, Ojcowizna i Trzcianka) w tymże powiecie.

</doc>
<doc id="2960979" url="https://pl.wikipedia.org/wiki?curid=2960979" title="Dalekie (gromada)">
Dalekie (gromada)

Dalekie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dalekie z siedzibą GRN w Dalekim utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Adamowo, Dalekie, Kalinowo, Sieczychy, Zamość i Zygmuntowo ze zniesionej gminy Długosiodło oraz obszar dotychczasowej gromady Jaszczułty ze zniesionej gminy Brańszczyk w tymże powiecie. Dla gromady ustalono 18 członków gromadzkiej rady narodowej.
1 stycznia 1956 gromada weszła w skład nowo utworzonego powiatu wyszkowskiego w tymże województwie.
31 grudnia 1961 gromadę zniesiono, włączając jej obszar do gromad: Chrzczanka Włościańska (wsie Adamowo, Sieczychy i Zygmuntowo) i Białebłoto-Kobyla (wsie Dalekie, Jaszczułty, Kalinowo i Zamość) w tymże powiecie.

</doc>
<doc id="2960980" url="https://pl.wikipedia.org/wiki?curid=2960980" title="Puchar Liechtensteinu w piłce nożnej (2012/2013)">
Puchar Liechtensteinu w piłce nożnej (2012/2013)

Sezon 2012/2013 był 68. sezonem w historii piłkarskiego Pucharu Liechtensteinu. Puchar zdobyła drużyna FC Vaduz.

</doc>
<doc id="2960981" url="https://pl.wikipedia.org/wiki?curid=2960981" title="Andrzejewo (gromada)">
Andrzejewo (gromada)

Andrzejewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954-1972.
Gromadę Andrzejewo z siedzibą GRN w Andrzejewie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Andrzejewo, Łętownica parcele, Pieńki-Żaki, Przeździecko-Grzymki, Przeździecko-Jachy i Załuski-Lipniewo ze zniesionej gminy Warchoły oraz obszar dotychczasowej gromady Jabłonowo-Klacze ze zniesionej gminy Szulborze-Koty w tymże powiecie. Dla gromady ustalono 19 członków gromadzkiej rady narodowej.
1 stycznia 1959 do gromady Andrzejewo przyłączono obszar zniesionej gromady Zaręby-Bolędy (bez wsi Dmochy-Wochy, Dmochy-Mrozy i Dmochy-Sadły oraz kolonii Dmochy-Kudły i Dmochy-Przeczki), przyłączonej tego samego dnia do powiatu ostrowskiego i woj. warszawskiego z powiatu wysokomazowieckigo w woj. białostockim.
31 grudnia 1959 do gromady Andrzejewo przyłączono (a) wsie Ruskołęki Nowe i Ruskołęki Parcele ze znoszonej gromady Ruskołęki Stare oraz (b) wsie Olszewo-Cechny, Pieńki-Sobótki i Pieńki Wielkie ze znoszonej gromady Godlewo-Gorzejewo w powiecie ostrowskim w woj. warszawskim, a także (c) wsie Ołdaki-Polonia i Przeździecko-Lenarty ze znoszonej gromady Przeździecko-Mroczki oraz (d) wieś Ołdaki-Grodzisk ze znoszonej gromady Skarżyn Stary w powiecie zambrowskim w woj. białostockim.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostrowskim utworzono gminę Andrzejewo.

</doc>
<doc id="2960982" url="https://pl.wikipedia.org/wiki?curid=2960982" title="The First (album Shinee)">
The First (album Shinee)

THE FIRST – pierwszy japoński album studyjny południowokoreańskiej grupy SHINee, wydany 7 grudnia 2011 roku. W skład albumu wchodzą trzy wcześniej wydane single: "Replay", "Juliette" i "Lucifer", wszystkie znalazły się w pierwszej trójce listy Oricon. Album osiągnął 4 pozycję w rankingu Oricon i pozostał na liście przez 28 tygodni, sprzedał się w nakładzie . Album zdobył status złotej płyty.

</doc>
<doc id="2960984" url="https://pl.wikipedia.org/wiki?curid=2960984" title="Nur (gromada)">
Nur (gromada)

Nur – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nur z siedzibą GRN w Nurze utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Kamionka Stokowa(), Kossaki, Łęg Nurski, Nur, Ołtarze-Gołacze, Strękowo Nieczykowskie, Strękowo, Żebry kolonia i Żebry Laskowiec ze zniesionej gminy Nur w tymże powiecie. Dla gromady ustalono 26 członków gromadzkiej rady narodowej.
1 stycznia 1958 do gromady Nur przyłączono wieś Kramkowo Lipskie ze zniesionej gromady Tymianki-Okunie w tymże powiecie.
31 grudnia 1959 do gromady Nur przyłączono obszar zniesionej gromady Ołowskie w tymże powiecie.
1 stycznia 1969 do gromady Nur włączono wieś Zuzela ze zniesionej gromady Zuzela w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostrowskim reaktywowano gminę Nur.

</doc>
<doc id="2960985" url="https://pl.wikipedia.org/wiki?curid=2960985" title="Vinsta">
Vinsta

Vinsta – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Hässelby gård, Hässelby villastad, Kälvesta, Nälsta i Vällingby.
Według danych opublikowanych przez gminę Sztokholm, 31 grudnia 2020 r. Vinsta liczyła 4574 mieszkańców. Powierzchnia dzielnicy wynosi 1,67 km².
Na terenie dzielnicy położona jest stacja Johannelund (zielona linia (T19) sztokholmskiego metra).

</doc>
<doc id="2960991" url="https://pl.wikipedia.org/wiki?curid=2960991" title="Boguty-Pianki (gromada)">
Boguty-Pianki (gromada)

Boguty-Pianki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Boguty-Pianki z siedzibą GRN w Bogutach-Piankachze utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Boguty-Pianki, Boguty-Rubiesze, Boguty-Żurawie, Cietrzewki-Warzyno, Drewnowo-Ziemaki, Kamieńczyk-Ryciorki(), Kamieńczyk Wielki, Trynisze-Kuniewo i Trynisze-Moszewo oraz wieś Kutyłowo-Brudki z dotychczasowej gromady Boguty-Milczki ze zniesionej gminy Boguty w tymże powiecie. Dla gromady ustalono 16 członków gromadzkiej rady narodowej.
1 stycznia 1957 do gromady Boguty-Pianki przyłączono wieś Kunin Zamek z gromady Godlewo Wielkie w tymże powiecie.
1 stycznia 1958 do gromady Boguty-Pianki przyłączono wsie Tymianki-Adamy, Tymianki-Bucie, Tymianki-Dębosze, Tymianki-Sklarze, Tymianki-Wachnie, Tymianki-Moderki, Tymianki-Okunie, Tymianki-Pachoły, Tymianki-Skóry, Tymianki-Stasie i Tymianki-Synaki ze zniesionej gromady Tymianki-Okunie w tymże powiecie.
31 grudnia 1961 do gromady Boguty-Pianki włączono wieś Godlewo-Łuby ze zniesionej gromady Godlewo Wielkie w tymże powiecie.
1 stycznia 1969 do gromady Boguty-Pianki włączono obszar zniesionej gromady Drewnowo-Gołyń w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostrowskim reaktywowano gminę Boguty-Pianki (do 1954 pod nazwą "gmina Boguty").

</doc>
<doc id="2960992" url="https://pl.wikipedia.org/wiki?curid=2960992" title="Pyinbya">
Pyinbya

Pyinbya (birm. ပျဉ်ပြား, ; 817–876) – był królem Królestwa Paganu w Birmie (Mjanmie), który założył miasto Pagan (Bagan) w roku 849 n.e.
Chociaż kroniki birmańskie opisują go jako 33. króla w dynastii założonej na początku II w. n.e., współcześni historycy uważają Pyinbyę za jednego z pierwszych królów Paganu – miasta, które w ciągu następnych dwóch wieków przejęło stopniowo kontrolę nad współczesną środkową Birmą. Pyinbya był pradziadkiem ze strony ojca króla Anawrahty, twórcy Imperium Paganu.
Tradycja kronik.
Według kronik birmańskich, przyszły król był synem króla Paganu Saw Khin Hnita. Urodził się w roku 802 lub 817. Przed objęciem tronu był on panem należącej do Paganu wsi Pyinbya, znanym pod imieniem Pyinbya Mintha. W roku 846 objął on władzę królewską po swoim bracie królu Khelu. 23 grudnia 849 roku założył on miasto Pagan. Założył on też w roku 857 osadę Taungdwin, prawdopodobnie najbardziej na południe wysuniętą placówkę rodzącego się królestwa. Zmarł w roku 876 w wieku 59 lat (w 60. roku życia). (Trzeba zauważyć, że główne kroniki birmańskie nie są zgodne w kwestii lat jego panowania, urodzenia i śmierci. Najstarsza z kronik, "Zatadawbon Yazawin", uważana jest za najdokładniejszą dla okresu królestwa Paganu.). Poniższa tabela przedstawia daty zawarte w czterech głównych kronikach oraz daty z kroniki "Hmannan" po ich skorygowaniu względem potwierdzonej inskrypcjami daty akcesji Anawrahty w roku 1044.
Miejsce Pyinbyi na tronie zajął jego syn Tannet.
Poglądy nauki.
Według głównego nurtu nauki, Pyinbya jest jednym z pierwszych królów Paganu, państwa stworzonego przez lud Mranma (Bamar / Birmańczyków) pochodzący z królestwa Nanzhao. Pagan jest pierwszym znanym miejscem osiedlenia Birmańczyków w dolinie Irawadi, po skończeniu się niszczycielskich najazdów Nanzhao na dolinę górnej Irawadi trwających od lat 50. VIII w. do lat 30. wieku następnego. Po najazdach tych, które bardzo osłabiły państwa Pyu, duża liczba wojowników Mranma z Nanzhao wraz z rodzinami pozostała w dolinie górnej Irawadi. Pagan powstał jako ufortyfikowana osada w zakolu rzeki Irawadi. Osada ta mogła być pomyślana jako punkt oparcia dla Nanzhao podczas pacyfikowania okolicznych terenów. Był to oczywiście punkt o strategicznym znaczeniu, bliski rzeki Czinduin i położony tuż na zachód od dobrze zmeliorowanej równiny pokrytej uprawami ryżu.
Aż do późnych lat X w., kiedy to wzrósł w blask i władzę, Pagan był jednym z kilku konkurujących miast-państw. Dwieście lat po tym, gdy Pyinbya założył Pagan, jego prawnuk Anawrahta stworzył Imperium Paganu, pierwszą w historii formę zjednoczenia doliny Irawadi i jej peryferiów.

</doc>
<doc id="2960993" url="https://pl.wikipedia.org/wiki?curid=2960993" title="Małkinia Górna (gromada)">
Małkinia Górna (gromada)

Małkinia Górna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Małkinia Górna z siedzibą GRN w Małkini Górnej utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Kańkowo, Małkinia Górna i Małkinia Górna-Osada oraz miejscowość Przewóz z dotychczasowej gromady Klukowo ze zniesionej gminy Orło w tymże powiecie, a także miejscowość Kępa Pruska z dotychczasowej gromady Treblinka ze zniesionej gminy Prostyń w powiecie węgrowskim (woj. warszawskie). Dla gromady ustalono 27 członków gromadzkiej rady narodowej.
1 stycznia 1957 do gromady Małkinia Górna przyłączono wieś Małkinia Dolna z gromady Glina w tymże powiecie.
1 stycznia 1959 do gromady Małkinia Górna przyłączono obszar zniesionej gromady Glina w tymże powiecie.
31 grudnia 1959 do gromady Małkinia Górna przyłączono obszar zniesionej gromady Rostki Wielkie w tymże powiecie (bez wsi Rostki-Daćbogi).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostrowskim utworzono gminę Małkinia Górna (właściwie "reaktywowano", ponieważ jednostka o nazwie "gmina Małkinia Górna" istniała także przejściowo pod okupacją hitlerowską).

</doc>
<doc id="2960996" url="https://pl.wikipedia.org/wiki?curid=2960996" title="Operacja Wehrwolf">
Operacja Wehrwolf



</doc>
<doc id="2960998" url="https://pl.wikipedia.org/wiki?curid=2960998" title="Hero (utwór muzyczny Charlotte Perrelli)">
Hero (utwór muzyczny Charlotte Perrelli)

Hero – angielskojęzyczny utwór szwedzkiej piosenkarki Charlotte Perrelli wydany 12 marca 2008 roku, pochodzący z albumu o tej samej nazwie. Piosenkę napisali Bobby Ljunggren i Fredrik Kempe.
W 2008 utwór wygrał "Melodifestivalen 2008" i reprezentował Szwecję podczas 53. Konkursu Piosenki Eurowizji.
Historia utworu.
Nagrywanie.
Muzykę do piosenki stworzyli Fredrik Kempe i Bobby Ljunggren. Producentem singla został Peter Boström, za mastering odpowiedzialny był Björn Engelmann, a za miksowanie - Grizzly. Fotografię na okładkę wykonał Andreas Lundberg. Utwór został zgłoszony do szwedzkich preselekcji do Konkursu Piosenki Eurowizji w 2008 roku – "Melodifestivalen 2008". Perrelli od razu zgodziła się wykonać piosenkę w eliminacjach, które ostatecznie wygrała.
Nagranie.
Poszczególne instrumenty w utworze nagrali:
Teledysk.
14 kwietnia w Sztokholmie nagrano oficjalny teledysk do „Hero”. Perrelli miała na sobie pięć drogich kreacji, w złotą suknię, która kosztowała ok. 15 000 szwedzkich koron, białą, srebrną oraz czarną połyskującą sukienkę oraz fioletowy strój. Podczas nagrań piosenkarce towarzyszył osobisty fryzjer, makijażysta oraz siostra Kina Björk. Klip nagrało dziesięciu kamerzystów. Teledysk opublikowano 7 maja 2008 roku.
Występy na żywo: Melodifestivalen i Konkurs Piosenki Eurowizji.
1 marca 2008 roku „Hero” zostało wykonane w ostatnim, czwartym półfinale szwedzkich selekcji do 53. Konkursu Piosenki Eurowizji – "Melodifestivalen 2008". W pierwszej rundzie głosowanie utwór zdobył 98 666 głosów i zakwalifikowany został do drugiego etapu, który wygrał z 137 738 głosami na koncie. 15 marca Perrelli wykonała piosenkę w finale eliminacji jako pierwszy uczestnik. Ostatecznie wygrała rundę finałową, zdobywając łącznie 224 punkty. Jurorzy przyznali propozycji 114 punktów, które uplasowało go na 1. miejscu wśród 10. finalistów w finałowym rankingu sędziów. Dzięki 397 907 głosom widzów Perrelli otrzymała 110 punktów od publiczności (drugie miejsce). Ostatecznie wygrała selekcje z 18-punktową przewagą nad zdobywczynią drugiego miejsca w finale - Sanną Nielsen.
16 marca odbyła się specjalna konferencja prasowa, podczas której piosenkarka wylosowała drugi numer startowy w drugim półfinale Konkursu Piosenki Eurowizji. Kilka dni później w Belgradzkiej Arenie zaczęła próby generalne do występu. 
Przed półfinałem festiwalu była uznawana za faworytkę. We czwartek 22 maja singel wykonany został w drugim półfinale konkursu i zdobył 54 punkty, które zapewnił mu 12. miejsce. Teoretycznie nie powinien znaleźć się w stawce finałowej, jednak ówczesny regulamin zaznaczał, że dziesiątego finalistę wybierają jurorzy. Dzięki temu „Hero” zostało dopuszczone do finału, który zorganizowano 24 maja. Perrelii wylosowała 15. numer startowy (ten sam co w 1999 roku, kiedy wygrała konkurs), zdobyła 47 punktów i zajęła 18. miejsce.

</doc>
<doc id="2961001" url="https://pl.wikipedia.org/wiki?curid=2961001" title="3 Pułk Lotnictwa Szturmowego">
3 Pułk Lotnictwa Szturmowego

3 Pułk Lotnictwa Szturmowego (3 plsz) – oddział lotnictwa szturmowego ludowego Wojska Polskiego.
Formowanie i zmiany organizacyjne.
W 1942(1) roku zorganizowano, wyposażony w samoloty R-5, radziecki 611 Pułk Lotnictwa Szturmowego. Od maja 1942 roku na uzbrojenie pułku weszły samoloty typu Ił-2. 
W sierpniu 1944 roku jednostka została odkomenderowana z radzieckiej 6 Armii Lotniczej do ludowego Wojska Polskiego. 30 sierpnia pułk został włączony w skład 1 Dywizji Lotniczej. 
Według etatu nr 015/282 w pułku miało być 228 osób oraz 32 samoloty Ił-2 i dwa samoloty szkolno–treningowe. We wrześniu 1944 roku, w skład jednostki wchodziło 199 osób, 32 samoloty Ił-2, jeden samolot Po-2. Pierwsi Polacy, strzelcy pokładowi, zostali skierowani do pułku w październiku 1944 roku.
Jesienią 1944 roku zmieniono nazwę pułku z 611 Pułku Lotnictwa Szturmowego na 3 Pułk Lotnictwa Szturmowego.
19 sierpnia 1944 roku pułk został przeniesiony na lotnisko frontowe Stare Zadybie, skąd wszedł do walki.
W styczniu 1946 roku 3 Pułk Lotnictwa Szturmowego został przeformowany na nowy etat nr 6/40 o stanie 305 wojskowych i 1 pracownika kontraktowego i przemianowany na 5 Pułk Lotnictwa Szturmowego.
Jego tradycje kontynuował m.in. 3 Pomorski Lotniczy Pułk Szkolno-Bojowy.
Działania bojowe.
23 sierpnia 1944 roku, w rejonie przyczółka warecko–magnuszewskiego, pułk wykonał swój pierwszy lot bojowy jako jednostka Wojska Polskiego.
Od 16 września pułk niszczył środki ogniowe wojsk niemieckich rozmieszczonych w Warszawie. Od 15 października wspierał natarcie wojsk polskich i radzieckich na kierunku Jabłonny i Legionowa. Począwszy od 16 stycznia 1945 roku 3 Pułk Lotnictwa Szturmowego wziął udział w operacji warszawskiej.
Pod koniec stycznia pułk przebazowano na lotnisko Sanniki, a na początku lutego do Bydgoszczy. Od 9 do 14 lutego załogi zwalczały okrążonego nieprzyjaciela w Pile i atakowały kolumny w rejonie Czerska, Tucholi, Szczecinka i Białogardu.
W okresie od 23 sierpnia 1944 roku do 28 lutego 1945 roku pułk wykonał 713 lotów bojowych, zrzucając 117 ton bomb, niszcząc i uszkadzając 428 samochodów, 238 pojazdów trakcji konnej, 179 wagonów, 16 parowozów, 9 cystern kolejowych, 66 dział artyleryjskich.
Na początku marca eskadry pułku działały w rejonie: Żabin, Żabinek, Wierzchowo, Osiek Drawski, Borujsko, gdzie wspierały oddziały 1 Armii Wojska Polskiego podczas przełamywania Wału Pomorskiego.
Od 5 marca pułk przebazowywał się na lotnisko w okolicy Mirosławca, a od 9 marca wykonywał uderzenia w ramach bitwy o Kołobrzeg. Zatopił m.in. okręt transportowy „Borisi”.
W drugiej połowie marca szturmowce pułku wykonały uderzenia na wykryte wyrzutnie rakiet balistycznych V–2 na Wyspie Chrząszczewskiej.
14 kwietnia pułk przesunięto na kierunek berliński na lotnisko Barnówko. Stąd od 16 kwietnia wykonywał naloty na kierunku Gozdowice, Oranienburg. 24 kwietnia przebazował się na lotnisko koło Steinbeck i dokonywał nalotów na ugrupowania przeciwnika w rejonie Fehrbellin, Lentzke.
30 kwietnia ponownie zmienił lotnisko na Vehlefanz i prowadził działania w rejonie: Segeletz, Rhinow i Friesack, a 2 maja 1945 roku z lotniska w Mothlow wykonywał naloty na rejon Wulkau, Havelberg.
Ogółem na szlaku bojowym od Wisły do Łaby pułk wykonał ponad 1100 lotów bojowych niszcząc 672 samochody, 13 czołgów, 2 samoloty, 15 parowozów, 179 wagonów i 9 cystern z paliwem, 1 okręt transportowy, 4 barki, 110 dział. Poległo pięciu pilotów i siedmiu strzelców pokładowych, siedmiu lotników odniosło rany, 18 samolotów zostało uszkodzonych lub zniszczonych.
Za aktywny udział w wojnie z hitlerowskimi Niemcami oraz uzyskanie dobrych rezultatów w działaniach bojowych 3 Pułk Lotnictwa Szturmowego został odznaczony Orderem Virtuti Militari V klasy.

</doc>
<doc id="2961007" url="https://pl.wikipedia.org/wiki?curid=2961007" title="Per Henricsson">
Per Henricsson

Per Henricsson (ur. 9 sierpnia 1969 w Sztokholmie) – szwedzki tenisista.
Kariera tenisowa.
W zawodowym gronie tenisistów Henricsson rywalizował w latach 1986–1992.
Największe sukcesy odnosił w grze podwójnej, w której wygrał dwa turnieje kategorii ATP World Tour oraz osiągnął trzy finały.
W rankingu gry pojedynczej Henricsson najwyżej był na 210. miejscu (18 lipca 1988), a w klasyfikacji gry podwójnej na 65. pozycji (23 lipca 1990).

</doc>
<doc id="2961008" url="https://pl.wikipedia.org/wiki?curid=2961008" title="Sztuka nieprofesjonalna">
Sztuka nieprofesjonalna

Sztuka nieprofesjonalna – (wiązana ze zjawiskami takimi jak: sztuka naiwna, Art Brut, outsider art, sztuka samorodna)
Zjawisko w sztuce, znane od końca XIX wieku, obejmujące wszelkie przejawy działań plastycznych, powstające w kręgu sztuki naiwnej, psychopatologicznej, z pogranicza sztuki ludowej, poza kanonami, schematami i modelami wypracowanymi na gruncie sztuki uznawanej za wysoką, bądź do niej aspirującej, które pozostaje niejako na marginesie sztuki wykwalifikowanej. Można jednak wśród jego przykładów znaleźć inspiracje i odniesienia do sztuki tzw. elitarnej. Często jest ono włączane do kręgu twórczości ludowej, ponieważ jego przedstawiciele wywodzą się spoza artystów wykształconych na artystycznych uczelniach, co nie jest jednoznaczne z brakiem otrzymania przez nich wyższego wykształcenia. Artyści sztuki nieprofesjonalnej są grupą niezwykle zróżnicowaną, pochodzą bowiem z różnych środowisk społecznych, kulturowych. Wszyscy jednakże tworzą uwolnieni spod presji wyznaczników dyktowanych przez modę, kulturę i tradycję, niejako intuicyjnie dając wyraz swemu talentowi i potrzebie wyrazu artystycznego. Dla zrozumienia tej sztuki niezwykle istotne staje się poznanie kontekstu życia poszczególnych autorów, wydarzeń jakie wpłynęły na rozpoczęcie przez nich artystycznej drogi czy impulsów, które przyczyniły się do powstania konkretnych dzieł. Brak profesjonalnego przygotowania i akademickiego wykształcenia w zakresie sztuk pięknych nie ujmuje nic z wartości estetycznej ich dzieł, a liczne czynniki towarzyszące procesowi twórczemu wpływają na wzbogaceniu warstwy treściowej i rozszerzenie horyzontu znaczeniowego dzieła naznaczonego piętnem indywidualności artystów. Aleksander Jackowski wskazuje, że niekwestionowaną zaletą warsztatu artystów nieprofesjonalnych jest jego unikalność, niemożność naśladowania go czy podrobienia. Artyści ci to bowiem niejednokrotnie osoby niepełnosprawne pod względem umysłowym, z zaburzeniami psychicznymi lub takie, które w swoim życiu otarły się o chorobę psychiczną, mające doświadczenia okultystyczne czy takie fascynacje. Często jest to sztuka stanowiąca jedyny sposób na dotarcie do wnętrza tworzących ją osób, ich droga do wyrażenia siebie i nawiązania kontaktu ze światem zewnętrznym, rodzaj swoistej terapii. Działanie to charakteryzuje wielka ekspresja, instynktowny dobór form, koloru i techniki. Daleko jej od manifestacyjnego wydźwięku, acz jest bezpośrednia, operujące czystą emocją i prostymi środkami (stąd przypisywanie części dzieł do nurtu sztuki surowej). Sztuka ta pozostaje autentyczna, tajemnicza, niekiedy ujmująco prosta pod względem formalnym, ale wciąż niezwykle intrygująca i bogata semantycznie.
Sztuka nieprofesjonalna nie jest zjawiskiem do końca przebadanym, a jej przedstawiciele w oficjalnej terminologii historii sztuki zaliczani są do nurtu Art brut – sztuki surowej. Jednak wciąż ciężko o jednoznacznie zaklasyfikowanie jej przejawów. Liczni badacze, w tym historycy sztuki i etnografowie, zajmujący się nimi wskazują, iż różnorodność i wieloznaczność jest niejako wpisana w specyfikę sztuki nieprofesjonalnej przez co wymyka się ona ostatecznej kategoryzacji. Przez długi czas pozostawała łączona ze sztuką ludową, co było podyktowane wyodrębnieniem obu spoza sztuki elitarnej oraz braku fachowego wykształcenia przez ich twórców. Dopiero w latach 60. XX wieku podjęta została dyskusja nad miejscem sztuki nieprofesjonalnej w świecie artystycznym i postrzeganiem jej jako zjawiska autonomicznego. Anna Kunczyńska-Iracka stwierdza, iż sztuka ludowa jest czymś różnym od sztuki nieprofesjonalnej mieszkańców miast ponieważ rodzi się w innych warunkach i w kontekście innej tradycji. Celem sztuki nieprofesjonalnej nie jest już estetyzacja otoczenia, dekoracja przedmiotów towarzyszących człowiekowi w jego codziennych czynnościach i nie pełni już ona funkcji użytkowych jak to ma miejsce w sztuce ludowej, ale jest już wyrazem indywidualnych przeżyć artysty. W dalszym ciągu jednak określenie „nieprofesjonalna”, „ludowa” i „naiwna” są w potocznym ich rozumieniu używane zamiennie, a granica między nimi nie została nigdy sztywno i kategorycznie przeprowadzona. Nie istnieją też jasno wyznaczone cechy czy wyznaczniki, za pomocą których można by jednoznacznie przypisać konkretne dzieło do jednej z tychże. Jak wiele rzeczy w sztuce, ta zwana mianem „nieprofesjonalnej” także pozostaje zjawiskiem płynnym, nie do końca uchwytnym i niedookreślonym.
Instytucje zajmujące się polską sztuką nieprofesjonalną.
Muzeum Miejskie w Zabrzu
Muzeum Śląskie w Katowicach
Muzeum im. Jacka Malczewskiego w Radomiu
Muzeum Okręgowe w Nowym Sączu

</doc>
<doc id="2961011" url="https://pl.wikipedia.org/wiki?curid=2961011" title="Jugosławia na Zimowych Igrzyskach Olimpijskich 1952">
Jugosławia na Zimowych Igrzyskach Olimpijskich 1952

Jugosławię na Zimowych Igrzyskach Olimpijskich 1952 reprezentowało sześcioro zawodników: czterech mężczyzn i dwie kobiety. Był to piąty start reprezentacji Jugosławii na zimowych igrzyskach olimpijskich.
Skład kadry.
Biegi narciarskie.
Kobiety
Narciarstwo alpejskie.
Mężczyźni
Skoki narciarskie.
Mężczyźni

</doc>
<doc id="2961014" url="https://pl.wikipedia.org/wiki?curid=2961014" title="Kanada na Zimowych Igrzyskach Olimpijskich 1952">
Kanada na Zimowych Igrzyskach Olimpijskich 1952

Kanadę na Zimowych Igrzyskach Olimpijskich 1952 reprezentowało 39 zawodników: 31 mężczyzn i osiem kobiet. Był to szósty start reprezentacji Kanady na zimowych igrzyskach olimpijskich.
Skład kadry.
Biegi narciarskie.
Mężczyźni
Hokej na lodzie.
Reprezentacja mężczyzn
Reprezentacja Kanady zdobyła złoty medal.
Tabela końcowa.
Wyniki
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2961016" url="https://pl.wikipedia.org/wiki?curid=2961016" title="Niemcy na Zimowych Igrzyskach Olimpijskich 1952">
Niemcy na Zimowych Igrzyskach Olimpijskich 1952

Niemcy na Zimowych Igrzyskach Olimpijskich 1952 reprezentowało 53 zawodników: 41 mężczyzn i dwanaście kobiet. Był to czwarty start reprezentacji Niemiec na zimowych igrzyskach olimpijskich.
SKład kadry.
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Niemiec zajęła 8. miejsce.
Tabela końcowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2961018" url="https://pl.wikipedia.org/wiki?curid=2961018" title="Szulborze Wielkie (gromada)">
Szulborze Wielkie (gromada)

Szulborze Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szulborze Wielkie z siedzibą GRN w Szulborzu Wielkim utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Brulino Lipskie (z wyłączeniem miejscowości Brulino Koski), Gostkowo, Grędzice, Helenowo, Janczewo Wielkie, Leśniewo, Słup, Słup kolonia, Świerże Leśniewek, Szulborze-Koty, Szulborze Wielkie i Żelazy Brokowo ze zniesionej gminy Szulborze-Koty oraz obszar dotychczasowej gromady Janczewo-Sukmanki ze zniesionej gminy Zaręby Kościelne w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Szulborze Wielkie przyłączono obszar zniesionej gromady Godlewo-Gorzejewo w tymże powiecie (bez wsi Olszewo-Cechny, Pieńki-Sobótki, Pieńki Wielkie i Budziszewo-Kseksoły).
31 grudnia 1961 do gromady Szulborze Wielkie włączono wsie Brulino-Piwki-Koski, Godlewo-Gudosze, Godlewo-Milewek, Godlewo-Mierniki, Godlewo-Warsze, Godlewo Wielkie, Szulborze-Kozy i Uścianek-Dębianka ze zniesionej gromady Godlewo Wielkie w tymże powiecie.
1 stycznia 1969 do gromady Szulborze Wielkie włączono wsie Kałęczyn, Opatowina, Smolewo, Smolewo Parcele i Zakrzewo-Zalesie ze zniesionej gromady Zuzela w tymże powiecie.
Gromada przetrwała do końca 1972 roku, czyli do kolejnej reformy gminnej.
Począwszy od 1 stycznia 1973, Szulborze Wielkie utraciło funkcje administracyjne na okres 19 lat. Powróciło do nich dopiero 1 stycznia 1992, kiedy to w województwie łomżyńskim utworzono gminę Szulborze Wielkie.

</doc>
<doc id="2961019" url="https://pl.wikipedia.org/wiki?curid=2961019" title="Norwegia na Zimowych Igrzyskach Olimpijskich 1952">
Norwegia na Zimowych Igrzyskach Olimpijskich 1952

Norwegię na Zimowych Igrzyskach Olimpijskich 1952 reprezentowało 73 zawodników: 61 mężczyzn i dwanaście kobiet. Był to szósty start reprezentacji Norwegii na zimowych igrzyskach olimpijskich. Reprezentacja Norwegii zajęła pierwsze miejsce w klasyfikacji medalowej.
SKład kadry.
Biegi narciarskie.
Mężczyźni
Kobiety
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Norwegii zajęła 9. miejsce.
Tabela końcowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2961021" url="https://pl.wikipedia.org/wiki?curid=2961021" title="Rumunia na Zimowych Igrzyskach Olimpijskich 1952">
Rumunia na Zimowych Igrzyskach Olimpijskich 1952

Rumunię na Zimowych Igrzyskach Olimpijskich 1952 reprezentowało 16 zawodników (sami mężczyźni). Był to piąty start reprezentacji Rumuni na zimowych igrzyskach olimpijskich.
Skład kadry.
Biegi narciarskie.
Mężczyźni
Kombinacja norweska.
Mężczyźni
Narciarstwo alpejskie.
Mężczyźni

</doc>
<doc id="2961023" url="https://pl.wikipedia.org/wiki?curid=2961023" title="Węgry na Zimowych Igrzyskach Olimpijskich 1952">
Węgry na Zimowych Igrzyskach Olimpijskich 1952

Węgry na Zimowych Igrzyskach Olimpijskich 1952 reprezentowało dwanaścioro zawodników: ośmiu mężczyzn i cztery kobiety. Był to szósty start reprezentacji Węgier na zimowych igrzyskach olimpijskich.
Skład kadry.
Biegi narciarskie.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety

</doc>
<doc id="2961025" url="https://pl.wikipedia.org/wiki?curid=2961025" title="Wielka Brytania na Zimowych Igrzyskach Olimpijskich 1952">
Wielka Brytania na Zimowych Igrzyskach Olimpijskich 1952

Wielką Brytanię na Zimowych Igrzyskach Olimpijskich 1952 reprezentowało 18 zawodników: ośmiu mężczyzn i dziesięć kobiet. Był to szósty start reprezentacji Wielkiej Brytanii na zimowych igrzyskach olimpijskich.
Skład kadry.
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety

</doc>
<doc id="2961029" url="https://pl.wikipedia.org/wiki?curid=2961029" title="Oder-Partnerschaft">
Oder-Partnerschaft



</doc>
<doc id="2961032" url="https://pl.wikipedia.org/wiki?curid=2961032" title="Manuel Preciado Rebolledo">
Manuel Preciado Rebolledo

Manuel 'Manolo' Preciado Rebolledo (ur. 28 stycznia 1957, zm. 6 czerwca 2012) – hiszpański piłkarz i trener piłkarski.
Preciado przez piętnaście lat grał w piłkę nożną. z występów w Racingu Santander. Grał też w pięciu innych klubach, ale głównie w niższych ligach. Jako trener prowadził również Racing Santander, a w 2008 roku awansował do La Ligi ze Sportingiem Gijón.
Zmarł w czerwcu 2012 roku w wieku 54 lat. Przyczyną śmierci był zawał serca.

</doc>
<doc id="2961033" url="https://pl.wikipedia.org/wiki?curid=2961033" title="Manuel Preciado">
Manuel Preciado



</doc>
<doc id="2961035" url="https://pl.wikipedia.org/wiki?curid=2961035" title="Włochy na Zimowych Igrzyskach Olimpijskich 1952">
Włochy na Zimowych Igrzyskach Olimpijskich 1952

Włochy na Zimowych Igrzyskach Olimpijskich 1952 reprezentowało 33 zawodników: 28 mężczyzn i pięć kobiet. Był to szósty start reprezentacji Włoch na zimowych igrzyskach olimpijskich.
Skład kadry.
Biegi narciarskie.
Mężczyźni
Kobiety
Bobsleje.
Mężczyźni
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety

</doc>
<doc id="2961038" url="https://pl.wikipedia.org/wiki?curid=2961038" title="Jamne (rejon kamionecki)">
Jamne (rejon kamionecki)

Jamne (ukr. Ямне) – wieś w obwodzie lwowskim, w rejonie kamioneckim na Ukrainie. Miejscowość powstała w 1527 roku.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
W 2001 roku zamieszkiwało 124 mieszkańców.

</doc>
<doc id="2961040" url="https://pl.wikipedia.org/wiki?curid=2961040" title="Invincible (utwór muzyczny Caroli)">
Invincible (utwór muzyczny Caroli)

Invincible (pol.: Niepokonana) – angielskojęzyczny singel szwedzkiej piosenkarki Caroli Häggkvist wydany 12 stycznia 2006 i umieszczony na albumie "Från nu till evighet". Utwór został napisany przez Häggkvist i , wyprodukowany został przez Bobby'ego Ljunggrena i Henrika Wikströma.
18 marca utwór „Evighet” wygrał w finale "Melodifestivalen 2006", dzięki czemu reprezentował Szwecję podczas 51. Konkursu Piosenki Eurowizji.
Historia utworu.
Nagrywanie.
Utwór został zgłoszony przez Carolę Häggkvist pod tytułem „Evighet” do szwedzkich preselekcji do Konkursu Piosenki Eurowizji w 2006 roku – "Melodifestivalen 2006". Muzykę do piosenki współtworzyli z piosenkarką i Henrik Wikström. Produkcją zajęła się Carola oraz G:son. Nagranie utworu miało miejsce w Lionheart Studio w Sztokholmie oraz G:Sound Studios w Skövde. Piosenkę zmiksował Ronny Lahti. Björn Engelmann odpowiedzialny był natomiast za mastering singla.
Nagranie.
Poszczególne instrumenty w utworze nagrali:
Wydanie.
Utwór został wydany 12 stycznia 2006 pod szyldem wytwórni Universal Music jako singel reprezentujący Szwecję podczas 51. Konkursu Piosenki Eurowizji organizowanego przez stolicę Grecji – Ateny. Promował on również płytę "Från nu till evighet", która została opublikowana przez wytwórnię Sonet. Okładkę singla zaprojektowali Micke Erricson i M Industries.
Występy na żywo: Melodifestivalen i Konkurs Piosenki Eurowizji.
4 marca 2006 „Invincible” zostało wykonane w ostatnim, czwartym półfinale szwedzkich selekcji do 51. Konkursu Piosenki Eurowizji – "Melodifestivalen 2006". W pierwszej rundzie głosowanie utwór zdobył 139 592 głosów i zakwalifikowany został do drugiego etapu, który wygrał z 151 021 głosami na koncie. 18 marca 2006 roku Häggkvist wykonała piosenkę w finale eliminacji jako siódma w kolejności. Ostatecznie wygrała rundę finałową, zdobywając łącznie 234 punkty. Zwyciężyła dzięki wsparciu widzów, jurorzy bowiem przyznali popowej kompozycji jedynie 102 punkty, które uplasowało go na 2. miejscu wśród 10. finalistów w finałowym rankingu sędziów. Dzięki 437 876 głosom widzów Häggkvist otrzymała 132 punkty od publiczności. Po zsumowaniu punktacji Carola wygrała selekcje z 32-punktową przewagą nad zdobywcami drugiego miejsca w finale – zespołem BWO.
We wtorek 18 maja singel został zaprezentowany w półfinale konkursu w Olympic Indoor Hall w Atenach. Zajął 4. miejsce z 214 punktami. W sobotę 20 maja odbył się finał festiwalu, w którym Carola zaśpiewała utwór jako dwudziesta druga w kolejności i zdobyła łącznie 170 punktów, które przełożyły się na 5. miejsce na 24. finalistów. Pomimo wysokiej lokaty, utwór nie zdobył ani jednej „dwunastki” (maksymalnej do zdobycia noty) z żadnego kraju.
Linki zewnętrzne.
Oficjalna strona Caroli Häggkvist

</doc>
<doc id="2961043" url="https://pl.wikipedia.org/wiki?curid=2961043" title="Puma Punku">
Puma Punku

Puma Punku – część monumentalnego kompleksu świątynnego lub innej budowli – jeden z elementów przestrzeni archeologicznej Tiahuanaco w Boliwii. Puma Punku znajduje się na wysokości około 3800 m n.p.m. 
Opis.
Puma Punku zbudowane jest na prostokątnym planie o wymiarach ok. 167 na 117 m. W centralnym miejscu wznosiła się Brama Słońca, stojąca na ważącej ok. 131 ton płycie z czerwonego piaskowca o wymiarach 7,81 × 5,17 × 1,07 m. Cała konstrukcja, ważąca według szacunków ok. 450 ton składała się z wielu ściśle spasowanych przypominających przestrzenne puzzle monolitów o skomplikowanym kształcie, wymagającym stosowania wiedzy z zakresu geometrii wykreślnej. Największy z monolitów ma wymiary 871 × 517 × 107 cm. Materiałem budowlanym zastosowanym do budowy jest: andezyt oraz czerwony piaskowiec. Materiał ten występuje dopiero w pobliżu jeziora Titicaca, odległego o 15 km od zabytku, co nasuwa szereg niewyjaśnionych pytań o sposób transportowania i obróbki tych gigantycznych głazów.
Jedna z teorii mówi o zastosowaniu tzw. geopolimerów do tworzenia kamiennych bloków. Nie byłyby więc one monolitami, ale blokami odlewanymi w formach podobnie jak beton. W taki sposób znacznie łatwiej uzyskać powtarzalne bryły z precyzyjnymi wgłębieniami niż przy zastosowaniu obróbki kamienia.
Nad tym, jak ten kompleks reprezentujący nadzwyczaj wysoki poziom zastosowanej technologii oraz wiedzy inżynierskiej, mogła pobudować cywilizacja prekolumbijska, od lat zastanawiają się specjaliści reprezentujący rozmaite dziedziny nauki. Wątpliwości pozostają do dziś.
Datowanie.
Nie ma też jednomyślności odnośnie do datowania czasu tworzenia tej budowli. Przeważa pogląd, wspierany przez testy wykonywane metodą datowania radiowęglowego, wskazujące przedział lat od 536 do 600 roku n.e. To przemawia przeciwko datowaniu powstania bramy Puma Punku, znanej również jako "Brama Słońca", proponowanej przez Arthura Posnanskyego, a dokonanej poprzez pozycjonowanie i orientację astronomiczną głównych elementów budowli w stosunku do Słońca. Uwzględniając zjawisko precesji – przesuwania się osi obrotowej Ziemi – twierdził on, że budowla mogła powstać od 14 do 15 tysięcy lat temu.

</doc>
<doc id="2961045" url="https://pl.wikipedia.org/wiki?curid=2961045" title="Wieszczyca">
Wieszczyca



</doc>
<doc id="2961047" url="https://pl.wikipedia.org/wiki?curid=2961047" title="Łodyna Nowa">
Łodyna Nowa

Łodyna Nowa dawniej "Kosów" (ukr. Нова Лодина) – wieś w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Łodyna Nowa to "cześć Nahorców Małych w powiecie Kamionka Strumiłowa, położona na południe od Kamionki Strumiłowej".

</doc>
<doc id="2961049" url="https://pl.wikipedia.org/wiki?curid=2961049" title="Nahorce Małe">
Nahorce Małe

Nahorce Małe lub "Na Horce Małe" (ukr. "Малі Нагірці") – wieś w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Nahorce Małe to "wieś w powiecie Kamionka Strumiłowa, położona 14 km na południe od Kamionki Strumiłowej".

</doc>
<doc id="2961052" url="https://pl.wikipedia.org/wiki?curid=2961052" title="Diecezja Nyundo">
Diecezja Nyundo

Diecezja Nyundo – diecezja rzymskokatolicka w Rwandzie. Powstała w 1952 jako wikariat apostolski. Diecezja od 1959.
Bibliografia.
Gcatholic

</doc>
<doc id="2961062" url="https://pl.wikipedia.org/wiki?curid=2961062" title="Kälvesta">
Kälvesta

Kälvesta – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Lunda, Solhem, Vinsta, Hässelby villastad oraz z gminą Järfälla.
W Kälvesta dominuje zabudowa jednorodzinna, z domami w zabudowie szeregowej lub wolnostojącymi.
Według danych opublikowanych przez gminę Sztokholm, 31 grudnia 2020 r. Kälvesta liczyła 4536 mieszkańców. Powierzchnia dzielnicy wynosi 1,17 km².

</doc>
<doc id="2961070" url="https://pl.wikipedia.org/wiki?curid=2961070" title="3 Pomorski Pułk Lotnictwa Myśliwsko-Bombowego">
3 Pomorski Pułk Lotnictwa Myśliwsko-Bombowego



</doc>
<doc id="2961072" url="https://pl.wikipedia.org/wiki?curid=2961072" title="John Bashford">
John Bashford

John Walter Bashford (ur. 23 stycznia 1854 w Walworth w Londynie, zm. 20 lutego 1926 w West Byfleet) – brytyjski strzelec, olimpijczyk. 
Brał udział w Letnich Igrzyskach Olimpijskich 1908 (Londyn); startował w trzech konkurencjach; najwyższe miejsce zajął w rundzie podwójnej do sylwetki jelenia – sklasyfikowano go na dziewiątym miejscu. Jednej z konkurencji nie ukończył.

</doc>
<doc id="2961074" url="https://pl.wikipedia.org/wiki?curid=2961074" title="Polska Partia Posiadaczy Magnetowidów">
Polska Partia Posiadaczy Magnetowidów

Polska Partia Posiadaczy Magnetowidów (Partia V) – polska partia polityczna działająca w latach 90. XX wieku (zarejestrowana 31 maja 1991), założona przez osoby związane z branżą wypożyczalni kaset VHS. Partia nie miała na celu zdobycia władzy. Była jedynie zakamuflowaną grupą rozprowadzającą pirackie kasety VHS, działającą na bazie przekształconych wypożyczalni.
Historia.
Na początku lat 90. XX wieku wiele wypożyczalni kaset VHS kupowało legalnie kasetę, wykonywało jej kopię i wypożyczało klientom tę kopię, podczas gdy mająca dużą wartość oryginalna kaseta pozostawała w wypożyczalni. Wywołało to sprzeciw dystrybutorów kaset, którzy powołali organizację RAPID Asekuracja, mającą kontrolować wypożyczalnie. Działania tej instytucji spotkały się z reakcją części właścicieli wypożyczalni. Powołana została Polska Partia Posiadaczy Magnetowidów, która zarejestrowana została 31 maja 1991 roku. Partia powstała w czasach, w których powstawało wiele efemerycznych partii politycznych, które niekoniecznie były nastawione na zdobywanie władzy. Powstały wówczas takie partie, jak m.in. Polska Partia Erotyczna czy Partia Niezadowolonych. Zakładanie tego typu partii było umożliwione ze względu na tryb ewidencyjny, który uniemożliwiał jakąkolwiek odmowę wpisania do ewidencji.
W oparciu o sieć wypożyczalni "Vega" utworzono kluby partyjne, same zaś wypożyczalnie formalnie zostały zamknięte. Każdy z dotychczasowych klientów mógł zapisać się do partii, a wówczas na podstawie ówczesnej ustawy o kinematografii zyskiwał możliwość wymiany filmów z innymi członkami partii.
Z czasem partia zaczęła kierować się w stronę prawdziwej polityki. Zadecydowano o starcie w wyborach parlamentarnych w 1993 roku u boku Ruchu dla Rzeczypospolitej, jednak ostatecznie do startu w wyborach nie doszło z powodu sporów.
W drugiej połowie lat 90. XX wieku ze względu na zmianę systemu na rejestracyjny, który pozwalał na odrzucenie pseudopartii, tego typu ugrupowania zaczęły znikać.
Program.
Zagadnienia ustrojowe.
Partia początkowo nie zamierzała przejąć władzy. Zdaniem jej liderów należałoby nawet rozwiązać parlament i powołać Radę Elektorów.
Program gospodarczy.
W programie partii odwoływano się m.in. do postulowanej równości majątkowej obywateli. Ponadto partia opowiadała się za dekomunizacją. Faktycznie jednak ugrupowanie to było zakamuflowaną grupą osób wymieniających się pirackimi kasetami VHS i nie miało żadnych związków z polityką.
Symbolika partii.
Logiem partii była mapa konturowa Polski stylizowana na literę „V”. W kształcie tym został umieszczony napis „VIDEO”, w którym litera V była dwukrotnie wyższa niż pozostałe. Dolna linia napisu była równa. Czarny kontur oraz napisy umieszczone były na białym tle.
Struktura.
Partia „V” działała tylko na terenie Gdańska. Główna siedziba partii mieściła się w Gdańsku przy Szerokiej 11/13 m. 2 (Główne Miasto). Przewodniczącym partii był Antoni Gabański.

</doc>
<doc id="2961076" url="https://pl.wikipedia.org/wiki?curid=2961076" title="Partia V">
Partia V



</doc>
<doc id="2961077" url="https://pl.wikipedia.org/wiki?curid=2961077" title="Niesłuchów">
Niesłuchów

Niesłuchów (ukr. Неслу́хів) – wieś w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Niesłuchów to "wieś w powiecie Kamionka Strumiłowa, położona 20 km na południowy wschód od Kamionki Strumiłowej".

</doc>
<doc id="2961078" url="https://pl.wikipedia.org/wiki?curid=2961078" title="Huśtawka emocjonalna">
Huśtawka emocjonalna

Huśtawka emocjonalna () – technika wpływu społecznego. Mechanizm ten polega na wprowadzeniu osoby w stan lęku, następnie po nagłym i niespodziewanym wycofaniu negatywnego bodźca, następuje ulga, której towarzyszy stan bezrefleksyjności. Owa sekwencja emocji sprzyja zwiększonej uległości wobec próśb oraz sugestii kierowanych do osoby poddanej technice. Innymi mechanizmami, które zaliczają się do technik wpływu społecznego są między innymi "stopa w drzwiach" czy "niska piłka".
Geneza.
Mechanizm działania huśtawki emocjonalnej został po raz pierwszy opisany przez polskich psychologów, Dariusza Dolińskiego i Ryszarda Nawrata w 1998 roku (Doliński, Nawrat 1998). Inspiracją do przeprowadzenia badań było funkcjonowanie człowieka, u którego nagle i nieoczekiwanie wycofano bodziec wywołujący pewną emocję. Uczeni poszukiwali odpowiedzi na pytanie, jakie są konsekwencje poznawcze oraz społeczne tego specyficznego stanu emocjonalnego. Do jej wyjaśnienia opierali się na teorii emocji ukazanej przed Nico Frijdę (1986), która mówi o tym, że emocje składają się z dwóch podstawowych elementów. Pierwszy aspekt to ocena zdarzeń jako istotnych lub nieistotnych, przyjemnych, bądź nieprzyjemnych. Drugi natomiast opiera się na wzbudzaniu konkretnych reakcji fizjologicznych, zachowań i przeżyć.
Uwagę badaczy przykuły przesłuchiwania według scenariusza „złego i dobrego policjanta”, które są często przedstawiane w literaturze i filmach. Początkowo przesłuchiwanie przebiega w drastyczny sposób, podejrzany odmawia składania zeznań, jest traktowany w brutalny sposób - krzyczy się na niego, poniża i grozi surowymi konsekwencjami w razie odmowy współpracy. Następnie miejsce „złego policjanta” zajmuje „dobry”, który odnosi się do podejrzanego z należytym szacunkiem. Oferuje mu na przykład papierosa czy kawę. Zazwyczaj w literaturze podejrzany w zaskakujący sposób zmienia swoje nastawienie, zaczyna współpracować i zeznawać, często pogrążając siebie oraz swoich wspólników. Na podstawie strategii stosowanej przez policjantów, badacze zauważyli, że to właśnie wprowadzenie emocji lęku i jej nieoczekiwane wycofanie powoduje zwiększoną uległość wobec próśb i sugestii. Przeprowadzono serię badań potwierdzających tę hipotezę. Okazało się, że ten specyficzny stan po wprowadzeniu bodźca (lęk) i nagłym, nieoczekiwanym jego wycofaniu (ulga) związany jest ze stanem bezrefleksyjności, który ostatecznie prowadzi do uległości.
Bezrefleksyjność i deficyt zasobów poznawczych.
Mechanizm działania huśtawki emocjonalnej związany jest ze stanem bezrefleksyjności i deficytem zasobów poznawczych. Osoby poddane działaniu owego mechanizmu, skłonne są do myślenia o tym, co mogłoby się zdarzyć, choć się nie zdarzyło i wyobrażania sobie alternatywnych scenariuszy. Koncentracja na przeszłości oraz zaangażowanie w myślenie kontrfaktyczne powodują, że jednostce brakuje wolnych zasobów poznawczych do efektywnego poradzenia sobie z aktualnym zadaniem. Z kolei deficyt zasobów poznawczych objawia się automatyczną i bezrefleksyjną odpowiedzią na bodźce docierające z zewnątrz (w tym przypadku prośby i sugestie).
Badanie mające na celu potwierdzenie istnienia stanu bezrefleksyjności podczas spełniania próśb przeprowadzono we Wrocławiu w 2002 roku. Polegało ono na tym, że udający niewidomą osobę student (czarne okulary, biała laska), z zaskoczenia łapał ludzi wychodzących z pomieszczenia za ramię, jednocześnie wzbudzając w nich strach. W pierwszej grupie eksperymentalnej zwracał się do ludzi mówiąc „przepraszam”, natomiast w drugiej grupie pytał, ile czasu zostało do konkretnej godziny. Badacze wyszli z założenia, że obliczenie czasu będzie wymagało aktywności poznawczej i doprowadzi do stanu refleksyjności. Grupa kontrolna nie spotykała na swojej drodze „niewidomego” studenta. Każdą z osób, biorącą nieświadomie udział w badaniu, proszono o wypełnienie 5-minutowej ankiety. Zgodnie z przewidywaniami technika była skuteczna tylko w grupie ze słowem „przepraszam”, gdzie 53% osób przystało na prośbę, a w pozostałych grupach tylko 30% osób badanych zgodziło się wypełnić ankietę. Badanie potwierdziło, że to stan bezrefleksyjności jest przyczyną zwiększonej uległości wobec próśb i sugestii, kierowanych do osób poddanych technice huśtawki emocjonalnej.
Inne badania.
Eksperyment przeprowadzony przez Dariusza Dolińskiego i Ryszarda Nawrata w 1998 roku polegał na badaniu kierowców, którzy parkowali w niedozwolonym miejscu. W pierwszej grupie eksperymentalnej badacze zostawiali za wycieraczką samochodów ulotki, które przypominały mandat policyjny (wprowadzenie bodźca wywołującego lęk). W momencie gdy badany wracał do samochodu i zabierał rzekomy „mandat” do ręki, dochodził do wniosku, iż jest to tylko reklama produktu na porost włosów (wycofanie negatywnego bodźca - ulga). W drugiej grupie eksperymentalnej te same ulotki przyklejano do drzwi (policjanci nigdy nie dostarczają w ten sposób mandatów, dlatego kierowcy nie mieli poczucia lęku). Natomiast w grupie kontrolnej nie dawano żadnych kartek. Przed odjazdem każdego z badanych, eksperymentator wcielający się w rolę studenta zwracał się z prośbą o wypełnienie ankiety dotyczącej usprawnienia komunikacji w mieście (uzupełnienie miało zająć 15 minut). W pierwszej grupie prośbie uległo 68% osób badanych. Dla porównania w grupie z ulotką umieszczoną na klamce od drzwi było to 40%. W grupie kontrolnej tylko 36%.

</doc>
<doc id="2961080" url="https://pl.wikipedia.org/wiki?curid=2961080" title="Take Me to Your Heaven">
Take Me to Your Heaven

Take Me to Your Heaven – angielskojęzyczny singel szwedzkiej wokalistki Charlotte Perrelli wydany w 1999 roku i umieszczony na albumach "Tusen och en natt" i "Charlotte". Utwór został napisany przez Larsa Diedricsona, a tekst napisali Gert Lengstrand i Marcos Ubeda.
27 lutego szwedzkojęzyczna wersja utworu – „Tusen och en natt” – wygrała szwedzkie preselekcje do Konkursu Piosenki Eurowizji "Melodifestivalen 1999", dzięki czemu reprezentowała Szwecję podczas 44. edycji festiwalu zorganizowanym w Jerozolimie w Izraelu i ostatecznie go wygrała.
Historia utworu.
Nagrywanie.
Utwór został zgłoszony przez Charlotte Perrelli pod tytułem „Tusen och en natt” do szwedzkich preselekcji do Konkursu Piosenki Eurowizji w 1999 roku – "Melodifestivalen 1999". Muzykę do piosenki stworzył Lars Diedricson, a tekst napisali Gert Lengstrand i Marcos Ubeda. Producentem singla był Mike Wendt, a miksowaniem zajął się Bo Reimer.
Wydanie.
Utwór został wydany w 1999 roku pod szyldem wytwórni Mariann jako singel reprezentujący Szwecję podczas 44. Konkursu Piosenki Eurowizji organizowanego przez stolicę Izraela – Jerozolimie. Promował on również płytę "„Charlotte”", który został opublikowany przez wytwórnię Stockhouse.
Występy na żywo: "Melodifestivalen" i Konkurs Piosenki Eurowizji.
27 lutego 1999 roku szwedzkojęzyczna wersja „Take Me to Your Heaven” – „Tusen och en natt” – została wykonana w finale szwedzkich selekcji do 44. Konkursu Piosenki Eurowizji – "Melodifestivalen 1999". Ostatecznie wygrała rundę finałową, zdobywając łącznie 217 punktów, mając aż 69-punktową przewagą nad zdobywcami drugiego miejsca w finale – zespołem Drömhus.
We sobotę 29 maja angielskojęzyczna wersja singla została zaprezentowana jako piętnasta w finale 44. Konkursu Piosenki Eurowizji zorganizowanym w Usshishkin Hall in the International Convention Centre w Jerozolimie. Zdobyła łącznie 163 punkty, które zapewniły piosenkarce zwycięstwo. Utwór zdobył maksymalną liczbę 12 punktów od Bośni i Hercegowiny, Estonii, Malty, Norwegii i Wielkiej Brytanii.

</doc>
<doc id="2961081" url="https://pl.wikipedia.org/wiki?curid=2961081" title="Arthur Wilde">
Arthur Wilde

Arthur William Wilde (ur. w 1879, zm. 21 stycznia 1916 we Francji) – brytyjski strzelec, olimpijczyk.
Brał udział w Letnich Igrzyskach Olimpijskich 1908 (Londyn); startował w trzech konkurencjach; najwyższe miejsce zajął w strzelaniu z karabinu małokalibrowego do obiektu znikającego – sklasyfikowano go wówczas na szóstym miejscu.
Zginął jako oficer brytyjski podczas I wojny światowej we Francji.

</doc>
<doc id="2961083" url="https://pl.wikipedia.org/wiki?curid=2961083" title="Sven Dahlkvist">
Sven Dahlkvist

Sven Anders Peter „Dala” Dahlkvist (ur. 30 maja 1955 w Mockfjärd) – szwedzki piłkarz i trener piłkarski.
Życiorys.
Sven z powodzeniem grał na pozycjach napastnika i obrońcy. Karierę w Allsvenskan zaczął w drużynie AIK Fotboll w 1974 roku. Był kluczowym piłkarzem drużyny aż do 1987 roku. Następnie grał w Örebro SK.
39 razy reprezentował Szwecję. W 1984 roku zdobył Guldbollen.
Po zakończeniu kariery był trenerem w Örebro SK i Eskilstuna City FK.
Jego córka Lisa Dahlkvist jest profesjonalną piłkarką, reprezentantką Szwecji.

</doc>
<doc id="2961085" url="https://pl.wikipedia.org/wiki?curid=2961085" title="Carry On (singel)">
Carry On (singel)

Carry On – ballada rockowa wydana 23 października 2012 roku przez amerykański zespół popowy Fun. Jest to trzeci singiel z ich drugiego albumu o nazwie Some Nights. 3 listopada 2012 roku zespół wystąpił gościnnie na Saturday Night Live, gdzie zagrał „Carry On” i „Some Nights”. Utwór „Carry On” zagrali także podczas wręczania nagród Grammy w 2013 roku.

</doc>
<doc id="2961087" url="https://pl.wikipedia.org/wiki?curid=2961087" title="Parinaz Ebrahimi">
Parinaz Ebrahimi

Parinaz Ebrahimi (ur. 1996) – irańska lekkoatletka, młociarka.
Złota medalistka mistrzostw kraju.

</doc>
<doc id="2961088" url="https://pl.wikipedia.org/wiki?curid=2961088" title="Édouard Creuzé de Lesser">
Édouard Creuzé de Lesser

Alfred Ferdinand Édouard Creuzé de Lesser (ur. 12 lutego 1883 w Paryżu, zm. 7 marca 1967 w Mayenne) – francuski strzelec, olimpijczyk. 
Brał udział w Letnich Igrzyskach Olimpijskich 1912 (Sztokholm); startował w trapie indywidualnym oraz w trapie drużynowym. Z drużyną osiągnął szóste miejsce, natomiast indywidualnie zajął 41. miejsce.
Był baronem.

</doc>
<doc id="2961089" url="https://pl.wikipedia.org/wiki?curid=2961089" title="Some Nights (singel)">
Some Nights (singel)

"Some Nights" – utwór wydany 4 czerwca 2012 roku przez amerykański zespół popowy Fun. Jest to drugi singel z ich drugiego albumu o nazwie Some Nights. 3 listopada 2012 roku zespół wystąpił gościnnie na Saturday Night Live, gdzie zagrał "Carry On" i "Some Nights". Utwór "Some Nights" zajął 11. miejsce na liście najlepszych utworów 2012 roku według Rolling Stone.

</doc>
<doc id="2961092" url="https://pl.wikipedia.org/wiki?curid=2961092" title="Robert Selfelt">
Robert Selfelt

Johan Robert Selfelt (ur. 22 maja 1903 w Fägre, zm. 24 sierpnia 1987 w Karlsborgu) – szwedzki jeździec, srebrny i brązowy medalista z Londynu w WKKW. Reprezentował klub K4 IF.

</doc>
<doc id="2961093" url="https://pl.wikipedia.org/wiki?curid=2961093" title="Chełmno Grubno">
Chełmno Grubno

Chełmno Grubno – dawny przystanek osobowy w Chełmnie, w województwie kujawsko-pomorskim, w Polsce. Położony przy linii kolejowej z Kornatowa do Chełmna. Linia ta została otwarta w 1883 roku. W 1991 roku na tej trasie został zlikwidowany ruch pasażerski. W 2000 roku na tym odcinku zostały rozebrane tory.

</doc>
<doc id="2961096" url="https://pl.wikipedia.org/wiki?curid=2961096" title="Farhang Khosro Panah">
Farhang Khosro Panah

Farhang Khosro Panah (pers. فرهنگ خسرو پناه) – irański strzelec, olimpijczyk.
Brał udział w Letnich Igrzyskach Olimpijskich 1948 (Londyn); startował w dwóch konkurencjach indywidualnych, w których zajmował miejsca pod koniec stawki.

</doc>
<doc id="2961098" url="https://pl.wikipedia.org/wiki?curid=2961098" title="Do It to It">
Do It to It

„Do It to It” – singel Cherish wykonany wspólnie z Seanem Paulem i YoungBloodZ, wydany w 2006 roku.

</doc>
<doc id="2961099" url="https://pl.wikipedia.org/wiki?curid=2961099" title="Peter Lundgren">
Peter Lundgren

Peter Lundgren (ur. 28 stycznia 1965 w Sundsvall) – szwedzki tenisista i trener tenisa, reprezentant w Pucharze Davisa.
Kariera tenisowa.
Karierę zawodową Lundgren rozpoczął w 1983 roku, a zakończył w 1995 roku. W grze pojedynczej wywalczył trzy tytuły rangi ATP World Tour oraz osiągnął trzy finały.
W grze podwójnej Szwed zwyciężył w trzech imprezach o randze ATP World Tour i doszedł do siedmiu finałów, w tym do finału Australian Open z 1988 roku w parze z Jeremym Batesem. Finałowe spotkanie debel przegrał z Rickiem Leachem i Jimem Pughem.
W 1990 i 1991 roku Lundgren reprezentował Szwecję w Pucharze Davisa grając w dwóch meczach deblowych, z których w jednym wygrał.
W rankingu gry pojedynczej Lundgren najwyżej był na 25. miejscu (16 grudnia 1985), a w klasyfikacji gry podwójnej na 36. pozycji (26 listopada 1990).
Po zakończeniu kariery Szwed rozpoczął karierę trenerską. W 1996 roku został trenerem Marcelo Ríosa pomagając awansować Chilijczykowi do czołowej dziesiątki rankingu. Od 1997 roku Lundgren współpracował ze szwajcarską federacją tenisową w szkoleniu juniorów. Między 2000 a 2003 rokiem pracował z Rogerem Federerem, który w tym czasie wygrał swój pierwszy wielkoszlemowy tytuł, Wimbledon z 2003 roku. W 2005 roku doprowadził Marata Safina do zwycięstwa w Australian Open. Od września 2006 roku, przez kolejne dwa lata, prowadził brytyjski zespół w Pucharze Davisa. W kolejnych latach trenował, w 2008 roku Markosa Pagdatisa, od 2009 roku Grigora Dimitrowa, i od sierpnia 2010 roku do września 2011 roku Stanislasa Wawrinkę.

</doc>
<doc id="2961102" url="https://pl.wikipedia.org/wiki?curid=2961102" title="Pagoda Zhenfeng">
Pagoda Zhenfeng

Pagoda Zhenfeng () – zabytkowa pagoda, znajdująca się nad rzeką Jangcy w mieście Anqing w prowincji Anhui w Chinach, na terenie pochodzącej z czasów dynastii Song świątyni Yingjiang. Cieszy się sławą najpiękniejszej pagody nad Jangcy.
Zbudowana została w 1570 roku, za panowania dynastii Ming. Ośmiokątna, siedmiopiętrowa budowla ma wysokość 60,86 m. Na każdym poziomie znajduje się ogrodzony balustradą taras, w związku z czym pagoda jest obecnie popularną wieżą widokową. W rogach każdego z pięter zawieszono miedziane dzwonki, poruszane przez wiatr. Na szczyt pagody wiedzie 168 schodów. Wewnątrz umieszczono ponad 600 posągów Buddy i 51 pokrytych inskrypcjami steli.
Ze względu na swoje położenie, w przeszłości pagoda pełniła rolę stawy/latarni morskiej dla statków płynących po Jangcy.

</doc>
<doc id="2961105" url="https://pl.wikipedia.org/wiki?curid=2961105" title="Stolno (stacja kolejowa)">
Stolno (stacja kolejowa)

Stolno – dawny przystanek osobowy w Stolnie, w gminie Stolno, w powiecie chełmińskim, w województwie kujawsko-pomorskim, w Polsce. Położony przy linii kolejowej z Kornatowa do Chełmna. Linia ta została otwarta w 1883 roku. W 1991 roku na tej trasie został zlikwidowany ruch pasażerski. W 2000 roku na tym odcinku zostały rozebrane tory.

</doc>
<doc id="2961106" url="https://pl.wikipedia.org/wiki?curid=2961106" title="Debt Ratio">
Debt Ratio



</doc>
<doc id="2961107" url="https://pl.wikipedia.org/wiki?curid=2961107" title="Mahmoud Sakhaie">
Mahmoud Sakhaie

Mahmoud Sakhaie (pers. محمود سخائی) – irański strzelec, olimpijczyk.
Brał udział w Letnich Igrzyskach Olimpijskich 1948 (Londyn); startował w dwóch konkurencjach indywidualnych, w których zajmował miejsca pod koniec stawki.

</doc>
<doc id="2961108" url="https://pl.wikipedia.org/wiki?curid=2961108" title="Lucjan Szczepański">
Lucjan Szczepański

Lucjan Zygmunt Szczepański (ur. 8 lutego 1908 w Kępnie, zm. 1940 w Charkowie) – podporucznik piechoty rezerwy Wojska Polskiego II RP, ofiara zbrodni katyńskiej.
Życiorys.
Był synem Pawła i Marii Szczepańskich. Po odbyciu jednorocznej służby wojskowej został nauczycielem w Kórniku. Na stopień podporucznika został mianowany ze starszeństwem z 1 stycznia 1933 i 3135. lokatą w korpusie oficerów rezerwy piechoty. Posiadał przydział w rezerwie do 72 Pułku Piechoty w Radomiu.
W kampanii wrześniowej walczył jako dowódca 6. kompanii 72 pp. 3 września odniósł rany w Konopnicy. Po agresji ZSRR na Polskę był więźniem obozu w Starobielsku, z którego według relacji por. Ottona Bisanza wywieziony został 21 kwietnia 1940 r. Zamordowany w Charkowie.
5 października 2007 minister obrony narodowej Aleksander Szczygło mianował go pośmiertnie na stopień porucznika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2961111" url="https://pl.wikipedia.org/wiki?curid=2961111" title="This Is My Life">
This Is My Life

This Is My Life – angielskojęzyczny singel szwedzkiej piosenkarki Anny Bergendahl wydany 28 lutego 2010 roku i umieszczony na albumie "Yours Sincerely". Utwór został napisany przez Bobby'ego Ljunggrena (muzyka) i Kristiana Lagerströma (tekst).
13 marca singel wygrał szwedzkie preselekcje do Konkursu Piosenki Eurowizji "Melodifestivalen 2010", dzięki czemu reprezentował Szwecję podczas 55. edycji festiwalu zorganizowanym w Oslo w Norwegii. 
Historia utworu.
Nagrywanie.
Utwór został wykonany przez Annę Bergendahl podczas szwedzkich preselekcji do Konkursu Piosenki Eurowizji w 2010 roku – "Melodifestivalen 2010". Muzykę do piosenki napisał Bobby Ljunggren, a tekst – Kristian Lagerström. Produkcją zajął się Dan Sundquist. Dragan Tanaskovic odpowiedzialny był natomiast za mastering utworu.
Wydanie.
Utwór został wydany 28 lutego 2010 roku pod szyldem wytwórni M&amp;L Records jako singel reprezentujący Szwecję podczas 55. Konkursu Piosenki Eurowizji organizowanego przez stolicę Norwegii – Oslo. Promował on również płytę artystki "Yours Sincerely", która została opublikowana przez wytwórnię Lionheart International.
Występy na żywo: Melodifestivalen i Konkurs Piosenki Eurowizji.
27 lutego 2010 roku „This Is My Life” zostało wykonane w ostatnim, czwartym półfinale szwedzkich selekcji do 55. Konkursu Piosenki Eurowizji – "Melodifestivalen 2010". W pierwszej rundzie głosowanie utwór zdobył 52 838 głosów i zakwalifikowany został do finału. 13 marca 2010 roku Bergendahl wykonała piosenkę w finale eliminacji jako dziewiąta w kolejności. Ostatecznie wygrała rundę finałową, zdobywając łącznie 214 punktów. Zwyciężyła dzięki wsparciu widzów, jurorzy bowiem przyznali balladzie 82 punkty, które uplasowało ją na 2. miejscu wśród 10. finalistów w finałowym rankingu sędziów. Dzięki 363 546 głosom widzów piosenkarka otrzymała 132 punkty od publiczności. Po zsumowaniu punktacji Anna wygrała selekcje z 31-punktową przewagą nad zdobywcą drugiego miejsca w finale – Salem Al Fakir.
We czwartek 27 maja singel został zaprezentowany jako siódmy w kolejności w drugim półfinale Konkursu Piosenki Eurowizji zorganizowanym w Telenor Arena w Oslo. Zajął 11. miejsce z 62 punktami, zdobył największą liczbę dwunastu punktów od Danii. Nie zakwalifikował się do sobotniego finału, a Bergendahl została pierwszą od 34 lat reprezentantką Szwecji, która nie zapewniła krajowi udziału w rozgrywce finałowej. Do awansu zabrakło jej 6 punktów.

</doc>
<doc id="2961113" url="https://pl.wikipedia.org/wiki?curid=2961113" title="Moscow Challenge 2013">
Moscow Challenge 2013

Moscow Challenge 2013 (ros. Московский вызов) – mityng lekkoatletyczny, który odbył się 11 czerwca (dzień wcześniej rozegrany został konkurs rzutu młotem kobiet) w Moskwie. Zawody były kolejną odsłoną cyklu World Challenge Meetings rozgrywanego pod egidą IAAF.
Biegi na 10 000 metrów kobiet i mężczyzn były zarazem mistrzostwami Rosji na tym dystansie.

</doc>
<doc id="2961115" url="https://pl.wikipedia.org/wiki?curid=2961115" title="Ulica św. Wincentego w Warszawie">
Ulica św. Wincentego w Warszawie

Ulica św. Wincentego – ulica w dzielnicy Targówek w Warszawie, biegnąca od ronda Żaba do skrzyżowania z ulicą Malborską.
Przebieg.
Ulica zaczyna się od ronda Żaba i prowadzi w kierunku północno-wschodnim, kończy się na skrzyżowaniu z ulicą Malborską. Przedłużeniem ulicy jest ul. Głębocka. Numeracja nieparzysta obejmuje numerację od 19 do 103, a parzysta od 6 do 130.
Równolegle do ulicy św. Wincentego (na odcinku od skrzyżowania z ul. Kondratowicza do skrzyżowania z ul. Malborską) biegnie ścieżka rowerowa. 
Pochodzenie nazwy.
Patronem ulicy jest św. Wincenty à Paulo.
Historia.
Szlak łączący Pragę i Nieporęt istniał przed XV wiekiem, droga ta była oznaczana na wszystkich starych mapach. Prowadziła przez wieś Stare Bródno, której historia sięga XV wieku. Przy drodze znajdowały się dwie karczmy i dwa wiatraki, podczas bitwy w 1656 o nią toczyły się walki. Bitwa, która trwała od 28 do 30 lipca 1656, przyniosła Staremu Bródnu zagładę. Po ustąpieniu Szwedów założono dwunastołanowy folwark. 
W 1780 Szmul Zbytkower założył za Rogatkami Bródnowskimi cmentarz żydowski, jego główne wejście wychodziło na dzisiejszą ulicę świętego Wincentego. Wówczas była to droga narolna, prawdopodobnie z luźną zabudową. W XIX wieku zaczęto nazywać ją Drogą Bródnowską, prowadziła obok folwarku Bródno. Za cmentarzem żydowskim znajdowała się wiejska zabudowa, a za nią strzelnica wojskowa, glinianki, piaskarnie zwane Łysymi Górami, których część należała do Rady Miejskiej Dobroczynności Publicznej. 
Po 1850 folwark został przekazany w użytkowanie Szpitalowi św. Ducha, który prowadził tam uprawy i hodowlę zwierząt na własne potrzeby. W 1883 magistrat zakupił 65 hektarów od Rady Dobroczynności pod budowę cmentarza. Cmentarz Bródnowski otwarto 21 listopada 1884 i tę datę uznaje się za początek przemiany wiejskiej drogi w miejską ulicę. Odcinek od Rogatek Bródnowskich do bramy cmentarnej został utwardzony, a wzdłuż drogi zaczęły powstawać zakłady kamieniarskie. Okolica cmentarza zyskała wówczas własny folklor tworzony przez kamieniarzy, wozaków i grabarzy. Vis a vis bramy głównej cmentarza na parterze domu numer 84 powstała legendarna restauracja "Krańcowa", gdzie organizowano konsolacje, których przebieg często był dość oryginalny. 
W 1916 rozszerzono granice miasta i w ten sposób odcinek do końca muru cmentarnego znalazł się w Warszawie i otrzymał za patrona świętego Wincentego à Paulo, którego wezwanie nosił wybudowany na terenie cmentarza drewniany kościół. Problemem był w tamtych czasach brak transportu miejskiego dla odwiedzających cmentarza oraz bardzo duża liczba konduktów ciągnących od strony miasta. W 1927 teren cmentarza został otoczony murem, którego kilometrowy odcinek przylega do ulicy świętego Wincentego. 
W 1932 rozpoczęto budowę linii tramwajowej, 26 października 1933 uruchomiono linię tramwajową "6A", która połączyła plac Narutowicza przez Śródmieście z bramą cmentarną. Ówczesny wygląd ulicy można prześledzić na filmach dokumentujących pogrzeb Romana Dmowskiego, który miał miejsce 7 stycznia 1939. 
10 września 1939 ulica św. Wincentego stała się jednym z celów ataku bombowego wojsk niemieckich. Podczas obrony Warszawy teren cmentarza był szańcem obronnym 20 Dywizji Piechoty Wojska Polskiego. 
Podczas okupacji folwarkiem zarządzała spółka niemiecka, która do prac polowych wykorzystywała robotników przymusowych. Próby kradzieży żywności kończyły się egzekucją, ciała grzebano potajemnie nocami. Po wybuchu Powstania warszawskiego hitlerowcy urządzili łapankę, zatrzymywano mężczyzn udających się w kierunku Śródmieścia, egzekucja siedemnastu z nich miała miejsce pod ścianą domu przy ulicy św. Wincentego 44a. U zbiegu z ulicą Oszmiańską rozstrzelano dwóch dowódców XXVI obwodu Armii Krajowej ps. „Rokita” i „Kruk”. 
Po 1945 ulica nadal posiadała nawierzchnię brukowaną, strona nieparzysta była zabudowana drewnianymi, a parzysta murowanymi domami, komunistyczne władze zmieniły nazwę na "Wincentego", a folwark stał się Państwowym Gospodarstwem Rolnym. W 1951 kolejny raz rozszerzono granice miasta, tym razem do Warszawy przyłączono tereny na północ od cmentarza, tereny folwarku, wieś Stare Bródno, Stefanówek, Ustronie, ulica potroiła swoją długość i objęła całą Drogę Bródnowską kończąc się na ulicy Wielkiego Dębu. 
W latach 1957-1960 powstał kościół pw. Matki Bożej Częstochowskiej (nr. 81). Od lipca 1960 do Starego Bródna wydłużono linię autobusową "120", pętla znajdowała się na placu przy zbiegu Wincentego, Ostródzkiej i Malborskiej. 30 marca 1969 zlikwidowano trakcję tramwajową (linie "2" i "34" skierowano na Bródno ulicą Odrowąża) i zastąpiono ją linią autobusową "169bis". Od października 1969 odcinek pomiędzy ulicami Odrowąża i Kondratowicza zaczęła pokonywać linia "169". Linię tramwajową zlikwidowano ponieważ ulica miała ulec rozbudowie poprzez poszerzenie, dodanie szerokich chodników i zieleńców. W związku z tym od połowy 1967 rozpoczęto wyburzanie nieparzystej i część parzystej pierzei, do prac związanych z rozbudową nigdy nie przystąpiono. 
Pomiędzy 1970 a 1972 za cmentarzem wybudowano pawilon handlowo-usługowy i dwa punktowce, pierwsze nowoczesne bloki mieszkalne z adresem przy ulicy świętego Wincentego (numery 85, 87, 89). Rozbudowa osiedla Bródno sprawiła, że wiosną 1978 przecięto bieg ulicy, zlikwidowano odcinek pomiędzy ulicą Wacława Tokarza a Rzepichy. Od tego czasu funkcjonowały dwa odcinki ulicy, odcinek „bródnowski” i oddalony od niego o ponad kilometr odcinek na terenie Białołęki. Fragment pomiędzy ulicą Ludwika Kondratowicza a Ostródzką został włączony do ciąg ulicy Malborskiej. W 1993 dodatkowo przecięła je ukończona Trasa Toruńska. W 1994 rozpoczęto przebudowę skrzyżowania ulic Odrowąża, św. Wincentego i Praskiej, wybudowano Rondo Żaba. Zburzono wówczas piekarnię mieszczącą się pod numerem 2, zakład kamieniarski i bar "Smrek" pod numerem 1. Przestał też istnieć targ warzywny pod numerem 4/6, teren ten zajmuje obecnie stacja paliw. W 1999 zmieniono przebieg odcinka ulicy pomiędzy ulicą Franciszka Groera a ulicą Kondratowicza. Wybudowano nową jezdnię przez teren należący do tego czasu do PGR, w 2000 rozpoczęto po jego wschodniej stronie budowę osiedla Zielone Zacisze (proj. Maria Janusz-Myszkiewicz i Sławomir Grygorczuk). W 2003 rozpoczęto budowę przedłużenia ulicy na północ, w 2005 nowa jezdnia stała się połączeniem dotychczasowego przebiegu ulicy świętego Wincentego i ulicy Głębockiej. 17 grudnia 2003 uchwała dzielnicy Białołęka zmieniła nazwę pozostałego na jej terenie odcinka ulicy na Ojca Aniceta.

</doc>
<doc id="2961116" url="https://pl.wikipedia.org/wiki?curid=2961116" title="Święty Paweł (obraz El Greca)">
Święty Paweł (obraz El Greca)

Święty Paweł – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Pierwszy portret świętego Pawła powstał pod koniec XVI wieku. Został namalowany w półpostaci. Dekadę później El Greko ponawia temat tworząc już cykl portretów wszystkich apostołów przedstawiając ich w 3/4 postaci. Portret należał do cyklu zwanego "Apostolados". El Greco kilkakrotnie podjął się namalowania cyklu dwunastu portretów świętych i portretu Zbawiciela. Do dnia dzisiejszego zachowały się w komplecie jedynie dwa zespoły; jeden znajduje się w zakrystii katedry w Toledo a drugi w Museo del Greco.
Opis obrazu.
El Greco zrezygnował z typowej ikonografii Świętego Pawła. Paweł ma rysy człowieka Wschodu o wydłużonej głowie, ze smutnymi dużymi oczami. Portret był malowany bezpośrednio po stracie brata El Greca, Manussa. Smutek malarza i rodząca się nostalgia za krajem rodzinnym widoczny jest nie tylko w tym portrecie, ale i w innych portretach świętych wchodzących w skład cyklu trzynastu obrazów. Paweł trzyma swój atrybut miecz, ledwo zaznaczony i widoczny prostotą odbiegający od tych jakie można podziwiać w "Portrecie szlachcica" czy "Portrecie Vincentia Anastagiego". Atrybutem, na który El Greco koncentruje się, jest list trzymany w dłoniach świętego, skierowany wyraźnie w stronę widza. Jest to list w języku greckim adresowany do Tytusa, pierwszego biskupa i patrona Krety; napis "Do pierwszego biskupa Kościoła Tytusa z Krety" odnosi się do List św. Pawła do Tytusa.
Inne wersje.
El Greco namalował kilka wersji Apostolados. Druga bardzo podobna wersja, również namalowana w 3/4 postaci znajduje się w Katedrze w Toledo (wizerunek Pawła podobny do tego z Saint Louis Art Museum). Inne wersje mają podobną konstrukcję, ale ujmują postać od połowy. Różnią się też szczegółami: inna faktura, różny zarost i jego intensywność, różna grubość miecza.

</doc>
<doc id="2961118" url="https://pl.wikipedia.org/wiki?curid=2961118" title="Richard Bohslavsky">
Richard Bohslavsky

Richard Bohslavsky (ur. 19 lipca 1904, zm. ?) – austriacki strzelec, olimpijczyk. 
Brał udział w Letnich Igrzyskach Olimpijskich 1948 (Londyn); startował tylko w konkurencji strzelania z karabinu małokalibrowego leżąc z odl. 50 metrów, w której zajął 58. miejsce.

</doc>
<doc id="2961119" url="https://pl.wikipedia.org/wiki?curid=2961119" title="Cepno (przystanek kolejowy)">
Cepno (przystanek kolejowy)

Cepno – dawny przystanek osobowy w Cepnie, w gminie Stolno, w powiecie chełmińskim, w województwie kujawsko-pomorskim, w Polsce. Położony przy linii kolejowej z Kornatowa do Chełmna. Linia ta została otwarta w 1883 roku. W 1991 roku na tej trasie został zlikwidowany ruch pasażerski. W 2000 roku na tym odcinku zostały rozebrane tory.

</doc>
<doc id="2961123" url="https://pl.wikipedia.org/wiki?curid=2961123" title="Magyar Kupa">
Magyar Kupa



</doc>
<doc id="2961125" url="https://pl.wikipedia.org/wiki?curid=2961125" title="Kamlarki (przystanek kolejowy)">
Kamlarki (przystanek kolejowy)

Kamlarki – dawny przystanek kolejowy w Krusinie, w gminie Lisewo, w powiecie chełmińskim, w województwie kujawsko-pomorskim, w Polsce. Położony przy linii kolejowej z Kornatowa do Chełmna. Linia ta została otwarta w 1883 roku. W 1991 roku na tej trasie został zlikwidowany ruch pasażerski. W 2000 roku na tym odcinku zostały rozebrane tory.

</doc>
<doc id="2961126" url="https://pl.wikipedia.org/wiki?curid=2961126" title="John Knott">
John Knott

John Colin James Knott (ur. w 1914, Epsom, zm. 2 października 1965, Tucson) – brytyjski strzelec, olimpijczyk.
Brał udział w Letnich Igrzyskach Olimpijskich 1948 (Londyn); startował tylko w konkurencji strzelania karabinu dowolnego w trzech pozycjach z odległości 300 metrów; zajął w tej konkurencji 26. miejsce.

</doc>
<doc id="2961127" url="https://pl.wikipedia.org/wiki?curid=2961127" title="Archidiecezja Ndżamena">
Archidiecezja Ndżamena

Archidiecezja Ndżamena – archidiecezja rzymskokatolicka w Czadzie. Powstała w 1947 jako prefektura apostolska Fort-Lamy. Diecezja od 1955, archidiecezja od 1961. Pod obecną nazwą od 1973.
Bibliografia.
Gcatholic

</doc>
<doc id="2961128" url="https://pl.wikipedia.org/wiki?curid=2961128" title="Aleksandar Mitrović (piłkarz)">
Aleksandar Mitrović (piłkarz)

Aleksandar Mitrović (cyr. Александар Митровић; ur. 16 września 1994 w Smederevie) – serbski piłkarz występujący na pozycji napastnika w angielskim klubie Fulham oraz w reprezentacji Serbii.
Kariera klubowa.
Jest wychowankiem belgradzkiego FK Partizan. W latach 2011–2012 grał w FK Teleoptik, jego klubie satelickim. W 2012 powrócił do Partizana. W rozgrywkach Super liga Srbije zadebiutował 18 sierpnia 2012 w przegranym 1:2 meczu z FK Donji Srem. Do gry wszedł w 63. minucie, zastępując Stefana Šćepovicia. W 78. minucie zaliczył asystę przy golu Sašy Markovicia. Pierwszego gola w lidze zdobył natomiast 26 sierpnia 2012 w wygranym 1:0 spotkaniu z FK Jagodina. Ogółem w sezonie 2012/2013 w 25 meczach ligowych zdobył trzy bramki oraz został wraz z klubem mistrzem kraju. Sezon 2013/2014 rozpoczął od strzelenia trzech goli w trzech meczach ligowych, po czym 30 sierpnia 2013 odszedł za około 5 milionów euro do belgijskiego RSC Anderlecht. W Eerste klasse zagrał po raz pierwszy 1 września 2013 – miało to miejsce w przegranym 3:4 meczu przeciwko SV Zulte Waregem. Na boisku pojawił się w 46. minucie, wchodząc za Massimo Bruno. Zanotował asysty przy golach Matíasa Suáreza i Demy de Zeeuwa. 14 września 2013 przeciwko KV Mechelen (5:0 dla Anderlechtu) zdobył dwa pierwsze gole w lidze. Łącznie w sezonie 2013/2014 w lidze belgijskiej zagrał w 32 meczach i zdobył 16 goli oraz został mistrzem kraju. W sezonie 2014/2015 w 37 meczach w lidze strzelił 20 goli, dzięki czemu został królem strzelców Eerste klasse. 21 lipca 2015 został piłkarzem angielskiego Newcastle United F.C., a kwota transferu wyniosła w przybliżeniu 18,5 miliona euro. W Premier League zadebiutował 9 sierpnia 2015 w zremisowanym 2:2 spotkaniu z Southampton F.C. Grał w nim od 75. minuty po zmianie Papissa Cissé. Na pierwsze trafienie w lidze czekał do 3 października 2015, kiedy to Newcastle przegrało 1:5 z Manchesterem City. Sezon 2015/2016 zakończył w Premier League z bilansem 34 mecze, 9 goli. W sezonie 2016/2017 Mitrović wraz z Newcastle występował w Championship. Od 31 stycznia do 31 maja 2018 przebywał na wypożyczeniu w londyńskim Fulham F.C., strzelając w tym czasie 12 bramek w 17 spotkaniach. 30 lipca 2018 został wykupiony przez ten klub.
Kariera reprezentacyjna.
Reprezentował Serbię w kategoriach wiekowych do lat 19 i 21. Wraz z tą pierwszą został w 2013 roku mistrzem Europy. W seniorskiej reprezentacji Serbii zadebiutował 7 czerwca 2013 w przegranym 1:2 meczu z Belgią rozegranym w Brukseli w ramach eliminacji do mistrzostw świata. Grał w nim do 69. minuty, po czym został zmieniony przez Marko Šćepovicia. W 2018 został powołany do kadry na mistrzostwa świata w Rosji.
Życie prywatne.
Od dziecka jest fanem Newcastle United, którym zainteresował się przy okazji jego meczu z FK Partizan. W 2016 na świat przyszedł jego syn Luka.

</doc>
<doc id="2961129" url="https://pl.wikipedia.org/wiki?curid=2961129" title="Thorsten Lindqvist">
Thorsten Lindqvist

Thorsten Ivan Lindqvist (ur. 2 grudnia 1925, zm. 3 listopada 2002) – szwedzki pięcioboista nowoczesny. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Indywidualnie zajął 9 miejsce, po medal sięgnął w drużynie. Tworzyli ją ponadto Lars Hall i Claes Egnell.

</doc>
<doc id="2961131" url="https://pl.wikipedia.org/wiki?curid=2961131" title="Strategia wyszukiwawcza">
Strategia wyszukiwawcza

Strategia wyszukiwawcza (skuteczne wyszukiwanie informacji) – takie formułowanie instrukcji wyszukiwawczej i ustalenie kolejności poszukiwań, aby zidentyfikować maksymalną liczbę dokumentów, które odpowiadają na pytanie zadane przez użytkownika. Strategia wyszukiwawcza uzależniona jest od posiadanej wiedzy, znajomości reguł języka informacyjno-wyszukiwawczego, a także własnych doświadczeń w operowaniu katalogiem przedmiotowym. Strategie wyszukiwawcze uzależnione są od rodzaju informacji, dokumentów, itd., których wyszukanie ma na celu użytkownik.
Historia pojęcia.
Jedną z pierwszych pozycji uwzględniających pojęcie „strategii wyszukiwawczej” jest książka Charlesa Meadowa "Analysis of information systems", która ukazała się w 1967 r. Jej przekład, wydany pod tytułem "Analiza systemów informacyjnych: wyszukiwanie, organizacja i przetwarzanie informacji", ukazał się w 1972 r. Strategia wyszukiwawcza jest tam zdefiniowana, jako: „plan układu i kolejności stawiania pytań przez przeszukującego w trakcie realizacji określonego zapotrzebowania na informacje (…). Strategia wyszukiwania zmienia się z każdym pytaniem” (Meadow, 1972, s. 306).
W polskim piśmiennictwie problematyka ta pojawiła się w książce Józefa Robowskiego "Języki deskryptorowe" (1974). Definiuje on ten termin następująco: „takie formułowanie instrukcji wyszukiwawczej i ustalenie kolejności poszukiwań, aby zidentyfikować maksymalną ilość relewantnych dokumentów pochodnych istniejących w zbiorze przy minimalnej ilości operacji identyfikowania (przeszukiwania zbioru)” (Robowski, 1974, s. 29).
Kolejną publikacją z zakresu wyszukiwania informacji jest artykuł Marcii Bates "Information Search Tactics", który ukazał się w 1979 r., który dotyczy taktyk wyszukiwania, lecz autorka uznała za konieczne dokonać we wprowadzeniu pewnych rozróżnień terminologicznych, w których uwzględniła strategię wyszukiwania, którą zdefiniowała jako: „plan obejmujący całość przeprowadzanego wyszukiwania”. Autorka podaje też drugą definicję strategii, według której rozumiana jest ona jako dziedzina nauki: „o teorii, zasadach i praktyce tworzenia i stosowania strategii i taktyk wyszukiwawczych”.
Sześć powszechnie używanych strategii.
Na początku warto wstępnie poszukać stron, z których można uzyskać dostęp do interesujących źródeł informacji. Etap drugi to wyszukiwanie potrzebnych informacji wewnątrz wyselekcjonowanych wcześniej serwisów za pomocą dostępnych w nich lokalnych narzędzi (spisy, katalogi, kwerendy, wyszukiwarki serwisowe)
Kolejną strategią wyszukiwawczą w ukrytym Internecie jest skorzystanie z kilku różnych narzędzi wyszukiwawczych do szukania dokumentów na ten sam temat. Mogą to być różnorodne wyszukiwarki, a także multiwyszukiwarki, katalogi tematyczne ogólne dziedzinowe, portale, serwisy internetowe oraz biblioteki wirtualne.
Jeśli nie uzyskamy żadnych lub choćby zadowalających wyników wyszukiwania, należy zmienić narzędzie bądź sprecyzować frazę wyszukiwawczą. Można również skorzystać z opcji wyszukiwania zaawansowanego.
Strategie wyszukiwania informacji w życiu codziennym.
Barbara Kamińska-Czubała wyodrębniła osiem strategii wyszukiwawczych, które mają zastosowanie w życiu codziennym.

</doc>
<doc id="2961132" url="https://pl.wikipedia.org/wiki?curid=2961132" title="Uhorniki (samorząd Iwano-Frankowska)">
Uhorniki (samorząd Iwano-Frankowska)



</doc>
<doc id="2961135" url="https://pl.wikipedia.org/wiki?curid=2961135" title="Midnattsolscupen">
Midnattsolscupen

Midnattsolscupen (Puchar Północnego Słońca) – turniej piłkarski rozgrywany corocznie w lipcu w Tornedalen w północnej Szwecji. Był organizowany przez kluby Polcirkeln/Svanstein FF, Ohtana/Aapua FF i Korpilombolo GIF. Mecze odbywały się w Svanstein i Aapui oraz Ohtanajärvi. Większość pojedynków była grana późnym wieczorem lub - jak nazwa wskazuje - o północy. Finałowy mecz odbywał się w Svanstein i zazwyczaj przyciągał tłumy widzów. Kluby uczestniczące najczęściej pochodziły z północnej Szwecji, Finlandii i Norwegii. Czasami brały w nich udział rosyjskie kluby - Spartak Moskwa i Stolica Moskwa. Podczas turnieju były grane rozgrywki mężczyzn i chłopców. W roku 2011 odbyła się ostatnia edycja turnieju. Od 2012 zaprzestano jego organizacji.

</doc>
<doc id="2961137" url="https://pl.wikipedia.org/wiki?curid=2961137" title="Krzysztof Kauba">
Krzysztof Kauba

Krzysztof Andrzej Kauba (ur. 17 lutego 1941 w Warszawie) – polski prawnik, działacz „Solidarności”, sędzia w stanie spoczynku.
Życiorys.
W czasach PRL był sędzią sądu wojewódzkiego w Warszawie. W latach 80. wstąpił do Niezależnego Samorządnego Związku Zawodowego Pracowników Wymiaru Sprawiedliwości (związek przystąpił wkrótce do NSZZ „Solidarność”). W międzyzakładowej komisji „Solidarność” sądów warszawskich i notariatu sprawował funkcje skarbnika i kuratora zawodowego. W trakcie stanu wojennego został odwołany z funkcji sędziego przez Radę Państwa, za posiadanie podziemnej prasy. Publikował w Tygodniku Solidarność. W latach 90. był rzecznikiem prasowym Sądu Najwyższego, a następnie Zastępcą Rzecznika Interesu Publicznego. 22 października 2008 został odznaczony Krzyżem Komandorskim z Gwiazdą Orderu Odrodzenia Polski, "za wybitne zasługi dla przemian demokratycznych w Polsce, za osiągnięcia w działalności publicznej i społecznej", przez prezydenta Lecha Kaczyńskiego. 15 stycznia 2009 został powołany w skład Kapituły Orderu Odrodzenia Polski.

</doc>
<doc id="2961139" url="https://pl.wikipedia.org/wiki?curid=2961139" title="Krzysztof Andrzej Kauba">
Krzysztof Andrzej Kauba



</doc>
<doc id="2961141" url="https://pl.wikipedia.org/wiki?curid=2961141" title="James Wilby">
James Wilby

James Jonathon Wilby (ur. 20 lutego 1958 w Rangunie) – angielski aktor filmowy, teatralny i telewizyjny.
Życiorys.
Wczesne lata.
Urodził się w Rangunie, stolicy Mjanmy. Jego ojciec był kierownikiem firmy. Uczęszczał do Terrington Hall School w North Yorkshire. Naukę kontynuował w Sedbergh School w Kumbrii, a następnie udał się na studia na wydziale matematyki w Grey College na University of Durham (1980). 
Kariera.
We wczesnych latach 80. wstąpił do Royal Academy of Dramatic Art i zaczął grać na scenie w spektaklach: "Inny kraj" ("Another Country", 1983) i "The Common Pursuit" (1988).
Debiutował na ekranie komediodramacie Oxford Film Company "Uprzywilejowany" ("Privileged", 1982) z Hugh Grantem. Za tytułową kreację Maurice’a Halla w melodramacie "Maurycy" (1987) Jamesa Ivory'ego wg powieści E.M. Forstera otrzymał Puchar Volpiego dla najlepszego aktora na 44. MFF w Wenecji. Rola Tony’ego Lasta w ekranizacji powieści Evelyna Waugha "Garść prochu" ("A Handful of Dust", 1988) przyniosła mu nagrodę na Bari Film Festival. Za rolę Freddie Nesbitta w dramacie Roberta Altmana "Gosford Park" (2001) został uhonorowany nagrodą nagrodą Gildii Aktorów Ekranowych i nagrodą Satelity.
W 1995 w londyńskim Barbican Centre grał w przedstawieniu Johna Osborne "A Patriot for Me". Występował też w komedii szekspirowskiej "Jak wam się podoba" w Royal Exchange Theatre w Manchesterze, "Chips with Everything" Arnolda Weskera w Leeds Playhouse w Leeds, "Jane Eyre" Charlotte Brontë w Chichester, "Kto się boi Virginii Woolf?" Edwarda Albeego w Belgrade Theatre w Coventry, "Helping Harry" w Jermyn Street Theatre (2001), "Don Juan" w Lyric Theatre (2004), "Less Than Kind" Terence’a Rattigana (2012), "On Emotion" (2008) w Soho Theatre, "The Consultant" Neila Fleminga (2011) z Hydrocracker Theatre Company w londyńskim Theatre 503.
Pojawił się jako elegancki klient w teledysku do piosenki Westlife „Uptown Girl” (2001) z Claudią Schiffer, Timem McInnerny i Ioanem Gruffuddem.
25 czerwca 1988 ożenił się z Shaną Louise Magraw, z którą ma trójkę dzieci: dwóch synów Barnaby Johna Loxleya (ur. 1988) i Nathaniela Jerome'go (ur. 1996) oraz córkę Florence Hannah Mary (ur. 1992).

</doc>
<doc id="2961142" url="https://pl.wikipedia.org/wiki?curid=2961142" title="Luis Coquis">
Luis Coquis

Luis Alberto Coquis Herrera (ur. w 1919, zm. w 2011) – peruwiański strzelec, olimpijczyk. 
Brał udział w Letnich Igrzyskach Olimpijskich 1956 (Melbourne); startował w dwóch konkurencjach indywidualnych, w których zajmował miejsca w trzeciej dziesiątce.

</doc>
<doc id="2961143" url="https://pl.wikipedia.org/wiki?curid=2961143" title="Nälsta">
Nälsta

Nälsta – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Solhem, Flysta, Råcksta, Vällingby i Vinsta.
Według danych opublikowanych przez gminę Sztokholm, 31 grudnia 2020 r. Nälsta liczyła 5009 mieszkańców. Powierzchnia dzielnicy wynosi 1,38 km².

</doc>
<doc id="2961145" url="https://pl.wikipedia.org/wiki?curid=2961145" title="Port lotniczy Boende">
Port lotniczy Boende

Port lotniczy Boende (IATA: BNB, ICAO: FZGN) – port lotniczy położony w Boende, w Prowincji Równikowej, w Demokratycznej Republice Konga.

</doc>
<doc id="2961147" url="https://pl.wikipedia.org/wiki?curid=2961147" title="Hector de Lima Polanco">
Hector de Lima Polanco

Hector de Lima Polanco (ur. 24 marca 1911) – wenezuelski strzelec, olimpijczyk. 
Brał udział w igrzyskach olimpijskich w 1952 (Helsinki) i 1956 (Melbourne); na obu igrzyskach, startował tylko w jednej konkurencji, w której zajmował odpowiednio: 37. i 24. miejsce.
Jego synem jest Hector de Lima Carrilla – także strzelec.

</doc>
<doc id="2961148" url="https://pl.wikipedia.org/wiki?curid=2961148" title="Kodeks 0182">
Kodeks 0182

Kodeks 0182 (Gregory-Aland no. 0182) – grecki kodeks uncjalny Nowego Testamentu na pergaminie, paleograficznie datowany na V wiek. Przechowywany jest w Wiedniu. Do naszych czasów zachowała się jedna karta kodeksu. Jest wykorzystywany w krytycznych wydaniach greckiego Nowego Testamentu.
Opis.
Do dnia dzisiejszego zachowała się jedna karta kodeksu, z tekstem Ewangelii Łukasza 19,18-20.22-24. Według rekonstrukcji karta kodeksu miała rozmiary 15 na 9 cm. Pergamin z jednej strony ma barwę ciemnoszarą, z drugiej – ciemnobrunatną. 
Tekst pisany jest jedną kolumną na stronę, w 21 linijkach w kolumnie. Litera ny jest bardzo szeroka. Litery są małe, ale bardzo regularne. Pismo przypomina uncjałę Kodeksu Aleksandryjskiego. W jednej linijce mieści się 10-13 liter. 
Tekst.
Tekst fragmentu reprezentuje aleksandryjską tradycję tekstualną. Kurt Aland zaklasyfikował go do kategorii III. 
Historia.
INTF datuje rękopis na V wiek. Prawdopodobnie powstał w Egipcie. Karl Wessely przypuszczał, że pochodzi z Fajjum. Niektórzy paleotrafowie datują na wiek VI. 
Na listę rękopisów Nowego Testamentu wciągnął go Ernst von Dobschütz, oznaczając go przy pomocy siglum 0182. 
Facsimile kodeksu opublikował austriacki paleograf Karl Wessely w 1912. 
Rękopis jest przechowywany w Austriackiej Bibliotece Narodowej (Pap. G. 39781) w Wiedniu. 

</doc>
<doc id="2961149" url="https://pl.wikipedia.org/wiki?curid=2961149" title="Wąsewo (gromada)">
Wąsewo (gromada)

Wąsewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wąsewo z siedzibą GRN w Wąsewie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Bagatele, Brzezienko Nowe, Brzezienko Rościszewskie, Brzezienko Stare, Dalekie, Króle, Mokrylas Szlachecki, Mokrylas Włościański, Rząśnik Szlachecki, Rząśnik Włościański, Wąsewo, Wąsewo kolonia, Wysocze, Zastawie i Zgorzałowo ze zniesionej gminy Komorowo w tymże powiecie oraz obszar dotychczasowej gromady Wysocze-Bartosy ze zniesionej gminy Czerwin w powiecie ostrołęckim (woj. warszawskie). Dla gromady ustalono 27 członków gromadzkiej rady narodowej.
1 stycznia 1957 z gromady Wąsewo wyłączono część obszaru wsi Zastawie włączając ją do gromady Przedświt w tymże powiecie, natomiast z gromady Przedświt przyłączono do gromady Wąsewo część obszaru wsi Brudki Stare.
31 grudnia 1959 do gromady Wąsewo przyłączono obszary zniesionych gromad Przedświt (bez wsi Małaszek, Plewki i Suski Stare) i Grądy (bez wsi Rynek) w tymże powiecie.
1 stycznia 1969 do gromady Wąsewo przyłączono wieś Rososz ze znoszonej gromady Suchcice w powiecie ostrołęckim w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostrowskim utworzono gminę Wąsewo (właściwie "reaktywowano", ponieważ jednostka o nazwie "gmina Wąsewo" istniała także przejściowo w końcu XIX wieku oraz pod okupacją hitlerowską).

</doc>
<doc id="2961150" url="https://pl.wikipedia.org/wiki?curid=2961150" title="Råcksta">
Råcksta

Råcksta – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Nälsta, Flysta, Beckomberga, Norra Ängby, Blackeberg, Grimsta i Vällingby.
Według danych opublikowanych przez gminę Sztokholm, 31 grudnia 2020 r. Råcksta liczyła 10 014 mieszkańców. Powierzchnia dzielnicy wynosi 1,42 km².
Råcksta jest jedną ze stacji na zielonej linii (T19) sztokholmskiego metra.

</doc>
<doc id="2961151" url="https://pl.wikipedia.org/wiki?curid=2961151" title="Carl Simonsson">
Carl Simonsson

Carl Simonsson (ur. 30 listopada 1911 – zm. 13 sierpnia 1992) – piłkarz szwedzki grający na pozycji napastnika. W swojej karierze rozegrał 2 mecze i strzelił 1 gola w reprezentacji Szwecji.
Kariera klubowa.
W swojej karierze piłkarskiej Simonsson grał w klubie Jönköpings Södra IF. Zadebiutował w nim w 1942 roku i grał w nim do 1951 roku. W sezonie 1949/1950 wywalczył z nim wicemistrzostwo Szwecji.
Kariera reprezentacyjna.
W reprezentacji Szwecji Simonsson zadebiutował 26 sierpnia 1945 roku w wygranym 7:2 towarzyskim meczu z Finlandią, rozegranym w Göteborgu. Od 1945 do 1949 roku rozegrał w kadrze narodowej 2 mecze i zdobył 1 gola.

</doc>
<doc id="2961152" url="https://pl.wikipedia.org/wiki?curid=2961152" title="Manboy">
Manboy

„Manboy” – angielskojęzyczny singel szwedzkiego piosenkarza Erica Saade wydany 28 marca 2010 roku i umieszczony na albumie "Masquerade". Utwór został napisany przez Petera Boströma (muzyka) i Fredrika Kempe (tekst).
13 marca singel zajął trzecie miejsce w szwedzkich preselekcjach do Konkursu Piosenki Eurowizji „Melodifestivalen 2010”, tym samym nie wygrał szansy reprezentowania Szwecji podczas 55. edycji festiwalu zorganizowanego w Oslo w Norwegii. 
Utwór był nominowany do nagród Scandipop Awards 2011 w dwóch kategoriach: "Najlepszy singel nowego artysty" oraz "Najlepszy singel artysty".
Historia utworu.
Nagrywanie.
Utwór został wykonany przez Erica Saade podczas szwedzkich preselekcji do Konkursu Piosenki Eurowizji w 2010 roku – „Melodifestivalen 2010”. Muzykę do piosenki napisał Peter Boström, a tekst – Fredrik Kempe. Produkcją zajął się Boström. Ronny Lahti z firmy Hanssonic odpowiedzialny był natomiast za miksowanie utworu. 
Nagranie.
Poszczególne instrumenty w utworze nagrali:
Wydanie.
Utwór został wydany 28 marca 2010 roku pod szyldem wytwórni Roxy Recordings jako singel biorący udział w rywalizacji o możliwość reprezentowania Szwecji podczas 55. Konkursu Piosenki Eurowizji organizowanego przez stolicę Norwegii - Oslo. Promował on również płytę artysty "Masquerade", który również został opublikowany przez wytwórnię Roxy. Okładkę singla zaprojektowała firma Transmit Receive, a zdjęcie wykonała Lina Eidenberg. 
10 maja wydany został singel z akustyczną wersją utworu
Melodifestivalen.
27 lutego 2010 roku singel „Manboy” został wykonany jako pierwszy w drugim półfinale szwedzkich selekcji do 55. Konkursu Piosenki Eurowizji – „Melodifestivalen 2010”. W pierwszej rundzie głosowania utwór zdobył 58 005 głosów i zakwalifikowany został do finału z pierwszego miejsca. 13 marca 2010 roku Saade wykonał piosenkę w finale eliminacji jako ostatni, dziesiąty uczestnik. Ostatecznie zajął trzecie miejsce w rundzie finałowej, zdobywając łącznie 159 punktów. Jurorzy przyznali utworowi 49 punktów, które uplasowały go na 2. miejsce spośród 10. finalistów w finałowym rankingu sędziów. Dzięki 334 750 głosom widzów piosenkarz otrzymał 110 punkty od publiczności (drugie miejsce). Po zsumowaniu punktacji Eric stracił do zwyciężczyni Anny Bergendahl 55 punktów.

</doc>
<doc id="2961153" url="https://pl.wikipedia.org/wiki?curid=2961153" title="Zaręby Kościelne (gromada)">
Zaręby Kościelne (gromada)

Zaręby Kościelne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaręby Kościelne z siedzibą GRN w Zarębach Kościelnych utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Grabowo, Kępiste-Borowe, Kosuty, Niemiry, Nienałty-Brewki, Nienałty-Szymany, Rawy-Gaczkowo, Skłody-Piotrowice, Skłody-Stachy, Skłody Średnie, Świerże-Kończany, Świerże Zielone, Uścianek Wielki, Zaręby Kościelne i Zaręby Leśne ze zniesionej gminy Zaręby Kościelne w tymże powiecie. Dla gromady ustalono 24 członków gromadzkiej rady narodowej.
31 grudnia 1959 do gromady Zaręby Kościelne przyłączono wsie Gąsiorowo, Kietlanka i Pułazie ze znoszonej gromady Zakrzewo-Kopijki, wieś Rostki-Daćbogi ze znoszonej gromady Rostki Wielkie, wsie Gaczkowo, Kańkowo-Piecki, Złotoria Nowa i Złotoria Stara ze znoszonej gromady Daniłowo oraz wieś Budziszewo-Kseksoły ze znoszonej gromady Godlewo-Gorzejewo w tymże powiecie.
1 stycznia 1969 do gromady Zaręby Kościelne włączono wsie Pętkowo Wielkie, Zakrzewo-Kopijki, Zakrzewo-Słomy, Zakrzewo Wielkie, Zgleczewo Panieńskie i Zgleczewo Szlacheckie ze zniesionej gromady Zuzela w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie ostrowskim reaktywowano gminę Zaręby Kościelne.

</doc>
<doc id="2961156" url="https://pl.wikipedia.org/wiki?curid=2961156" title="Ulica Głębocka w Warszawie">
Ulica Głębocka w Warszawie

Ulica Głębocka – ulica w warszawskich dzielnicach Targówek i Białołęka, biegnąca od ul. Malborskiej do skrzyżowania z ul. Berensona.
Przebieg.
Ulica, będąca przedłużeniem ulicy św. Wincentego, ma swój początek przy skrzyżowaniu z ulicą Malborską i biegnie w kierunku północnym, do skrzyżowania z ul. Berensona na Białołęce.
Na odcinku od skrzyżowania z ul. Malborską do skrzyżowania z ul. Magiczną, równolegle do ulicy biegnie ścieżka rowerowa. Na tym odcinku ulica jest dwupasmowa. W roku 2010 niebezpieczne skrzyżowanie ulicy Głębockiej z ul. Małej Brzozy i zjazdem na Trasę Toruńską zostało zastąpione rondem. Wtedy też poszerzono ulicę do szerokości dwóch pasów ruchu, wybudowano drugi wiadukt nad Trasą Toruńską oraz bezkolizyjne wjazdy na Trasę.
Rozważana jest budowa linii tramwajowej wzdłuż ulicy oraz ulokowanie w jej bezpośrednim sąsiedztwie stacji metra.

</doc>
<doc id="2961157" url="https://pl.wikipedia.org/wiki?curid=2961157" title="Félix Cortes">
Félix Cortes

Félix Cortes (ur. 5 lipca 1907) – filipiński strzelec, olimpijczyk. 
Brał udział w Letnich Igrzyskach Olimpijskich 1952 (Helsinki); startował w dwóch konkurencjach indywidualnych. W jednej z nich zajął 22. miejsce, a w drugiej uplasował się na 45. miejscu.

</doc>
<doc id="2961160" url="https://pl.wikipedia.org/wiki?curid=2961160" title="Jasienica (gromada w powiecie ostrowskim)">
Jasienica (gromada w powiecie ostrowskim)

Jasienica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jasienica z siedzibą GRN w Jasienicy utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Chmielewo, Dąbrowa, Jasienica, Jasienica Parcele, Kalinowo Parcele(), Nieskórz i Smolechy ze zniesionej gminy Jasienica w tymże powiecie. Dla gromady ustalono 22 członków gromadzkiej rady narodowej.
31 grudnia 1959 do gromady Jasienica przyłączono obszar zniesionej gromady Ruskołęki Stare (bez wsi Ruskołęki Nowe i Ruskołęki Parcele), a także wieś Ugniewo ze znoszonej gromady Biel w tymże powiecie.
1 stycznia 1969 do gromady Jasienica włączono obszar zniesionej gromady Kalinowo w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2961162" url="https://pl.wikipedia.org/wiki?curid=2961162" title="Dublin Grand Prix of Race Walking 2013">
Dublin Grand Prix of Race Walking 2013

Dublin Grand Prix of Race Walking 2013 – zawody lekkoatletyczne w chodzie sportowym, które odbyły 29 czerwca w Dublinie. Impreza była kolejną w cyklu IAAF Race Walking Challenge w sezonie 2013. 

</doc>
<doc id="2961163" url="https://pl.wikipedia.org/wiki?curid=2961163" title="Komorowo (gromada w powiecie ostrowskim)">
Komorowo (gromada w powiecie ostrowskim)

Komorowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Komorowo z siedzibą GRN w Komorowie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Antoniewo, Komorowo, Lubiejewo Nowe, Lubiejewo Stare i Stok ze zniesionej gminy Komorowo w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Komorowo przyłączono obszar zniesionej gromady Sielc w tymże powiecie.
31 grudnia 1961 do gromady Komorowo włączono wsie Pałapus Szlachecki, Pałapus Włościański, Sulęcin-Kolonia i Zakrzewek ze zniesionej gromady Sulęcin Szlachecki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2961166" url="https://pl.wikipedia.org/wiki?curid=2961166" title="Orło (gromada)">
Orło (gromada)

Orło – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Orło z siedzibą GRN w Orle utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Błędnica, Daniłówka II, Kaczkowo Nowe, Kaczkowo Stare, Niegowiec, Orło i Żachy-Pawły ze zniesionej gminy Orło w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Orło przyłączono obszary zniesionych gromad: Daniłowo (bez wsi Gaczkowo, Kańkowo-Piecki, Złotoria Nowa i Złotoria Stara) i Biel (bez wsi Ugniewo i Kuskowizna) w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2961167" url="https://pl.wikipedia.org/wiki?curid=2961167" title="Came Back Haunted">
Came Back Haunted

Came Back Haunted – pierwszy singel z najnowszego albumu industrialnego zespołu Nine Inch Nails "Hesitation Marks", wydany 6 czerwca 2013 roku w formie digital download na iTunes i oficjalnej stronie grupy. Tak samo jak singel „Discipline” z poprzedniego albumu "The Slip", „Came Back Haunted” nie ma numeru Halo. Okładka została stworzona przez Russella Millsa.
Wydanie.
Premiera „Came Back Haunted” miała miejsce w radiu KNDD w Seattle. Zaraz po tym pojawiła się na oficjalnym profilu zespołu na SoundCloud i na oficjalnym kanale na YouTube.

</doc>
<doc id="2961168" url="https://pl.wikipedia.org/wiki?curid=2961168" title="Jelonki (gromada w powiecie ostrowskim)">
Jelonki (gromada w powiecie ostrowskim)

Jelonki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jelonki z siedzibą GRN w Jelonkach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Czesin, Jelenie, Jelonki, Przyborowie, Przyborowie kolonia, Przyjmy, Trynosy i Zalesie ze zniesionej gminy Komorowo w tymże powiecie. Dla gromady ustalono 16 członków gromadzkiej rady narodowej.
31 grudnia 1959 do gromady Jelonki przyłączono wieś Rynek ze znoszonej gromady Grądy w tymże powiecie.
31 grudnia 1961 do gromady Jelonki włączono wsie Grądziki, Sulęcin Szlachecki i Sulęcin Włościański ze zniesionej gromady Sulęcin Szlachecki w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2961169" url="https://pl.wikipedia.org/wiki?curid=2961169" title="Most Waszyngtona">
Most Waszyngtona

Most Waszyngtona (ang. "George Washington Bridge") – most wiszący nad estuarium Hudsonu, łączący nowojorski okręg Manhattan z Fort Lee w stanie New Jersey. Most nosi imię pierwszego prezydenta Stanów Zjednoczonych George’a Washingtona.
Historia.
Most został zbudowany w latach 1927–1931 przez Othmara Ammanna, według projektu architekta Cassa Gilberta. W latach 1958–1962 most przeszedł modernizację, w ramach której pod istniejącym przęsłem dobudowano drugi poziom. Jednocześnie na manhattańskim skraju mostu zbudowany został modernistyczny terminal autobusowy autorstwa Piera Luigiego Nerviego (George Washington Bridge Bus Station).
Całkowita długość mostu wynosi 1450 m, a rozpiętość głównego przęsła 1067 m. W momencie oddania do użytku most Waszyngtona niemal dwukrotnie pobił poprzedni rekord rozpiętości przęsła, należący do Ambassador Bridge. Most pozostawał rekordzistą do 1937 roku, gdy o 213 m wyprzedził go Golden Gate. Dwa poziomy mostu zawieszone są odpowiednio 35 m i 65 m nad średnim poziomem morza. Stalowe filary mostu o konstrukcji kratownicowej sięgają 184 m n.p.m..
Most przeznaczony jest dla ruchu drogowego (ruch odbywa się na 14 pasach – 8 na górnym i 6 na dolnym poziomie), rowerowego oraz pieszego. Przez most przebiega autostrada międzystanowa nr 95 oraz U.S. Route 1 i U.S. Route 9.
Zarządcą mostu jest Port Authority of New York and New Jersey. Pojazdy silnikowe jadące w kierunku Nowego Jorku objęte są mytem.
W 2011 roku średnia dzienna liczba pojazdów korzystających z mostu wyniosła 276 150.
Most Waszyngtona jest miejscem licznych samobójstw – w rekordowym 2012 roku skacząc z mostu życie odebrało sobie 18 osób, doszło także do 43 prób samobójczych.

</doc>
<doc id="2961170" url="https://pl.wikipedia.org/wiki?curid=2961170" title="Most George'a Washingtona">
Most George'a Washingtona



</doc>
<doc id="2961171" url="https://pl.wikipedia.org/wiki?curid=2961171" title="Nagoszewo (gromada)">
Nagoszewo (gromada)

Nagoszewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nagoszewo z siedzibą GRN w Nagoszewie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Fidury, Laskowizna, Nagoszewka I, Nagoszewka II, Nagoszewo i Puzdrowizna ze zniesionej gminy Poręba oraz obszar dotychczasowej gromady Grabownica Stara i enklawa Grabownica Nowa z miasta Ostrów Mazowiecka w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Nagoszewo przyłączono wsie Osuchowa Nowa i Wiśniewo ze znoszonej gromady Dybki oraz wieś Kuskowizna ze znoszonej gromady Biel w tymże powiecie.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Nagoszewo.

</doc>
<doc id="2961172" url="https://pl.wikipedia.org/wiki?curid=2961172" title="Rolf Andersson">
Rolf Andersson

Rolf Andersson (ur. 21 grudnia 1942, zm. 3 stycznia 2023) – szwedzki piłkarz grający na pozycji napastnika. W swojej karierze rozegrał 8 meczów i strzelił 4 gole w reprezentacji Szwecji.
Kariera klubowa.
Swoją karierę piłkarską Andersson rozpoczął w klubie Hammarby IF ze Sztokholmu. W 1967 roku zadebiutował w jego barwach w pierwszej lidze szwedzkiej. W debiutanckim sezonie spadł z nim do drugiej ligi. W połowie 1969 roku przeszedł z Hammarby do Jönköpings Södra IF. Występował w nim do końca swojej kariery, czyli do 1978 roku.
Kariera reprezentacyjna.
W reprezentacji Szwecji Andersson zadebiutował 22 maja 1968 roku w przegranym 1:3 towarzyskim meczu z Anglią, rozegranym w Londynie. W debiucie zdobył gola. Od 1968 do 1969 roku rozegrał w kadrze narodowej 8 meczów i strzeli 4 bramki.

</doc>
<doc id="2961173" url="https://pl.wikipedia.org/wiki?curid=2961173" title="Kodeks 0183">
Kodeks 0183

Kodeks 0183 (Gregory-Aland no. 0183) – grecki kodeks uncjalny Nowego Testamentu na pergaminie, paleograficznie datowany jest na VII wiek. Przechowywany jest w Wiedniu. Do czasów współczesnych zachowała się jedna karta kodeksu (we fragmentarycznym stanie). Jest cytowany w krytycznych wydaniach greckiego Nowego Testamentu.
Opis.
Do dnia dzisiejszego zachowały się fragmenty jednej karty kodeksu, z tekstem 1. Listu do Tesaloniczan 3,6-9; 4,1-5. Według rekonstrukcji karta kodeksu miała rozmiary 26 na 16 cm. Pergamin ma ciemną barwę, zachował się w tak słabej kondycji, że Karl Wessely nie był w stanie ustalić, która strona pergaminu stanowiła stronę wewnętrzną skóry zwierzęcia, a która zewnętrzną. Stanley i Wendy Porterowie również nie byli w stanie tego określić. 
Tekst pisany jest jedną kolumną na stronę, w 28 linijkach w kolumnie. W jednej linijce mieści się 26–31 liter. Marginesy mają około 1 cm szerokości. Litery bardzo się różnią pod względem szerokości, tau i nu są bardzo szerokie, natomiast epsilon i sigma są bardzo wąskie. Litera fi jest wielka. Dolne, poziome kreski takich liter jak iota, mi oraz delta są często z sobą połączone. Pismo nosi cechy majuskuły aleksandryjskiej (albo koptyjskiej). Stosowana jest punktacja. Niektóre znaki diakrytyczne stosowane we fragmencie są niezrozumiałe dla paleografów. 
Skryba popełnia błąd itacyzmu, nie stosuje "iota adscriptum". Nomina sacra (imiona święte) pisane są skrótami (ΘΥ, ΘΝ, ΚΥ, ΙΥ).
Tekst.
Tekst fragmentu reprezentuje aleksandryjską tradycję tekstualną. Kurt Aland zaklasyfikował go do kategorii III. Tekst zawiera unikalne opuszczenia niektórych słów. Do III kategorii należą rękopisy ważne dla poznania historii tekstu Nowego Testamentu. 
W linijkach 4, 5 i 6 strony "recto" fragment stosuje zaimki w drugiej osobie, a nie w pierwszej. W 8 linijce stosuje wariant θλιψει (ucisku) zamiast θλιψει ημων (ucisku naszego). Wariant nie został odnotowany w wydaniach Nestle-Alanda. Na stronie "verso", w linijce 7, przekazuje wariant krótszy θελημα θεου (wola Boga) zamiast wariantu z rodzajnikiem θελημα του θεου (wola Boga). Wariant nie został odnotowany w wydaniu Nestle-Alanda. 
Rękopis był poprawiany przez późniejszego korektora.
Historia.
Paleografowie datują rękopis na VII wiek (Haelst, Aland, Porterowie). Jest to też oficjalna data szacowana przez INTF. Prawdopodobnie powstał w Egipcie. Dokładna historia rękopisu nie jest znana. Karl Wessely, austriacki paleograf, przypuszczał, że pochodzi z Fajum. 
Faksymile kodeksu opublikował Karl Wessely w 1912 roku. Wessely nie odczytał wszystkich liter fragmentu. Porterowie w 2008 roku opublikowali jego faksymile oraz transkrypcję tekstu. Ich odczyt jest bardziej pełny. 
Na listę rękopisów Nowego Testamentu wciągnął go Ernst von Dobschütz w roku 1924, oznaczając go przy pomocy siglum 0183.
Fragment wykorzystywany jest w przeznaczonych dla biblistów wydaniach greckiego Nowego Testamentu Nestle-Alanda. Po raz pierwszy wykorzystany został w 26. wydaniu Nestle-Alanda (NA26). W NA27 został zaliczony do rękopisów cytowanych w pierwszej kolejności. W przeznaczonych dla tłumaczy biblijnych wydaniach UBS początkowo nie był wykorzystywany (UBS3). Wykorzystany został w 4. wydaniu (UBS4). W aparacie krytycznym NA26 cytowany jest dwukrotnie, za każdym razem wspiera tekst NA26. 
Rękopis jest przechowywany w Austriackiej Bibliotece Narodowej (Pap. G. 39785) w Wiedniu.

</doc>
<doc id="2961175" url="https://pl.wikipedia.org/wiki?curid=2961175" title="Poręba-Kocęby (gromada)">
Poręba-Kocęby (gromada)

Poręba-Kocęby (alt. "Poręba") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poręba-Kocęby z siedzibą GRN w Porębie-Kocębach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Bojany, Dudowizna, Poręba-Kocęby, Poręba Średnia, Udrzyn i Udrzynek ze zniesionej gminy Poręba w tymże powiecie. Dla gromady ustalono 23 członków gromadzkiej rady narodowej.
31 grudnia 1959 do gromady Poręba przyłączono obszar zniesionej gromady Dybki w tymże powiecie (bez wsi Osuchowa Nowa i Wiśniewo).
Gromada przetrwała do końca 1972 roku, czyli do kolejnej reformy gminnej.

</doc>
<doc id="2961178" url="https://pl.wikipedia.org/wiki?curid=2961178" title="Karl Sjöstrand">
Karl Sjöstrand

Karl Sjöstrand (ur. 7 maja 1920, zm. 6 sierpnia 2008) – piłkarz szwedzki grający na pozycji obrońcy. W swojej karierze rozegrał 1 mecz w reprezentacji Szwecji.
Kariera klubowa.
W swojej karierze piłkarskiej Sjöstrand grał w klubie Jönköpings Södra IF. W sezonie 1949/1950 wywalczył z nim wicemistrzostwo Szwecji.
Kariera reprezentacyjna.
W reprezentacji Szwecji Sjöstrand zadebiutował 29 czerwca 1951 roku w przegranym 3:4 towarzyskim meczu z Islandią, rozegranym w Reykjavíku. Był to jego jedyny mecz w kadrze narodowej.

</doc>
<doc id="2961181" url="https://pl.wikipedia.org/wiki?curid=2961181" title="Kalinowo (gromada w powiecie ostrowskim)">
Kalinowo (gromada w powiecie ostrowskim)

Kalinowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kalinowo z siedzibą GRN w Kalinowie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Kalinowo i Króle Duże ze zniesionej gminy Jasienica w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Kalinowo przyłączono obszar zniesionej gromady Prosienica w tymże powiecie.
Gromadę zniesiono 1 stycznia 1969, a jej obszar włączono do gromady Jasienica w tymże powiecie.

</doc>
<doc id="2961183" url="https://pl.wikipedia.org/wiki?curid=2961183" title="Białe Szczepanowice (gromada)">
Białe Szczepanowice (gromada)

Białe Szczepanowice (od 31 XII 1959 "Drewnowo-Gołyń") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białe Szczepanowice z siedzibą GRN w Białych Szczepanowicach (w obecnym brzmieniu "Białe-Szczepanowice") utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Białe Kwaczoły, Białe Misztale, Białe Szczepanowice, Białe Zieje, Drewnowo-Gołyń, Drewnowo Lipskie i Zabiele-Pikuły ze zniesionej gminy Boguty w tymże powiecie. Dla gromady ustalono 11 członków gromadzkiej rady narodowej.
31 grudnia 1959 gromadę Białe Szczepanowice zniesiono przenosząc siedzibę GRN z Białych Szczepanowic do Drewnowa-Gołynia i zmieniając nazwę jednostki na "gromada Drewnowo-Gołyń".

</doc>
<doc id="2961185" url="https://pl.wikipedia.org/wiki?curid=2961185" title="Biel (gromada)">
Biel (gromada)

Biel – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biel z siedzibą GRN w Bieli utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki wszedł obszar dotychczasowej gromady Biel ze zniesionej gminy Orło oraz miejscowości Dudy, Kacpury, Kuskowizna, Pieńki, Sagaje i Ugniewo z miasta Ostrów Mazowiecka w tymże powiecie. Dla gromady ustalono 18 członków gromadzkiej rady narodowej.
31 grudnia 1959 z gromady Biel wyłączono (a) wieś Ugniewo, włączając ją do gromady Jasienica oraz (b) wieś Kuskowizna, włączając ją do gromady Nagoszewo w tymże powiecie, po czym gromadę Biel zniesiono a jej (pozostały) obszar włączono do gromady Orło tamże.

</doc>
<doc id="2961189" url="https://pl.wikipedia.org/wiki?curid=2961189" title="MSDN Academic Alliance">
MSDN Academic Alliance



</doc>
<doc id="2961191" url="https://pl.wikipedia.org/wiki?curid=2961191" title="SM UB-5">
SM UB-5

SM UB-5 – niemiecki okręt podwodny typu "UB I" zbudowany w stoczni Friedrich Krupp Germaniawerft w Kilonii w latach 1914-1915. Wodowany 23 marca 1915 roku, wszedł do służby w Cesarskiej Marynarce Wojennej 25 marca 1915 roku. Pierwszym dowódcą został Wilhelm Smiths. 9 października 1915 roku okręt został przydzielony do Baltic Flottile, a 21 września 1916 roku przeniesiony do flotylli treningowej. UB-5 w czasie 24 patroli zatopił 5 statków nieprzyjaciela o łącznej pojemności 996 BRT.
Czterema ofiarami UB-5 były tradycyjne rybackie łodzie rybackie tzw. „smack”. Wszystkie zatopione w okresie pomiędzy 12 a 14 sierpnia 1915 roku.

</doc>
<doc id="2961192" url="https://pl.wikipedia.org/wiki?curid=2961192" title="Branimir Hrgota">
Branimir Hrgota

Branimir Hrgota (ur. 12 stycznia 1993 w Zenicy) – piłkarz szwedzki pochodzenia chorwackiego grający na pozycji napastnika. Od 2019 roku jest zawodnikiem klubu Greuther Fürth .
Kariera klubowa.
Hrgota urodził się w Bośni i Hercegowinie w rodzinie pochodzenia chorwackiego. W młodym wieku wyemigrował z rodziną do Szwecji. Tam też rozpoczął karierę piłkarską w klubie IK Tord. W 2008 roku podjął treningi w Jönköpings Södra IF. W 2011 roku awansował do kadry pierwszej drużyny. 16 kwietnia 2011 zadebiutował w nim w drugiej lidze szwedzkiej w wygranym 5:1 domowym meczu z Västeråsem SK. W zespole Jönköpings Södra IF grał do połowy 2012 roku.
Latem 2012 roku Hrgota przeszedł do Borussii Mönchengladbach. Swój debiut ligowy w pierwszym zespole Borussii zaliczył 25 sierpnia 2012 w zwycięskim 2:1 domowym meczu z TSG 1899 Hoffenheim. 11 maja 2013 w wygranym 4:2 wyjazdowym meczu z 1. FSV Mainz 05 strzelił swoje pierwsze trzy gole w niemieckiej Bundeslidze.
Latem 2016 roku odszedł do Eintrachtu Frankfurt.
Kariera reprezentacyjna.
W swojej karierze piłkarskiej Hrgota grał w reprezentacji Szwecji U-19 i reprezentacji Szwecji U-21. Z tą drugą wywalczył mistrzostwo Europy na Mistrzostwach Europy 2015. W dorosłej reprezentacji zadebiutował 4 września 2014 w wygranym 2:0 towarzyskim meczu z Estonią, rozegranym w Solnie.

</doc>
<doc id="2961195" url="https://pl.wikipedia.org/wiki?curid=2961195" title="Budżetowanie brutto">
Budżetowanie brutto

Budżetowanie brutto – sposób finansowania się (rozliczania się) jednostek organizacyjnych sektora finansów publicznych z budżetem państwa. Budżetowanie brutto polega na tym, że finansowanie ze środków publicznych nie zależy od uzyskiwanych dochodów własnych. Oznacza innymi słowy, że jednostka organizacyjna sektora finansów publicznych pokrywa swoje wydatki bezpośrednio z budżetu a ewentualne dochody odprowadza w całości bezpośrednio na rachunek budżetu państwa lub rachunek budżetu jednostki samorządu terytorialnego.
W sektorze publicznym rozliczeń w trybie budżetowania brutto dokonują jednostki budżetowe.

</doc>
<doc id="2961196" url="https://pl.wikipedia.org/wiki?curid=2961196" title="Grimsta">
Grimsta

Grimsta – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Hässelby strand, Hässelby gård, Vällingby, Råcksta i Blackeberg oraz przez jezioro Melar z gminą Ekerö.
Według danych opublikowanych przez gminę Sztokholm, 31 grudnia 2020 r. Grimsta liczyła 4886 mieszkańców. Powierzchnia dzielnicy wynosi łącznie 3,36 km², z czego 0,7 km² stanowią wody jeziora Melar oraz 3 hektary terenu w rejonie ulicy Kanaans väg zaliczane są do dzielnicy administracyjnej Bromma.
Na terenie dzielnicy położony jest kompleks sportowy Grimsta IP, gdzie swoje mecze piłkarskie rozgrywa klub IF Brommapojkarna.

</doc>
<doc id="2961197" url="https://pl.wikipedia.org/wiki?curid=2961197" title="Hipnotyzer (film)">
Hipnotyzer (film)

Hipnotyzer (tytuł oryginalny "Hypnotisören") – szwedzki, kryminalny film fabularny z 2012 roku w reżyserii Lasse Hallströma. Film jest filmową adaptacją bestsellerowego kryminału szwedzkiego pisarza Larsa Keplera. W rolach głównych występują: Tobias Zilliacus jako komisarz Joona Linna i Mikael Persbrandt jako psychiatra Erik Maria Bark. Film był kręcony w plenerach Sztokholmu Norrbotten i Luleå, a także w Pradze.
Fabuła.
Sztokholski komisarz Joona Linna prowadzi śledztwo, które dotyczy brutalnego
zabójstwa. Jedynym który ocalał z całej rodziny jest kilkunastoletni chłopak -
Josef. Jednak nie może pomóc w śledztwie, bo nic nie pamięta. Komisarz Linna
zwraca się o pomoc do już nie praktykującego psychiatry Erika Marii Barka,
który przed laty zajmował się hipnozą. Lekarz podejmuje się
wyciągnięcia zeznać w ten sposób. Sprawy się komplikują kiedy syn
doktora Barki zostaje porwany. Komisarz Linna podejrzewa że porwanie
jest bezpośrednio związane z prowadzoną przez niego sprawą.

</doc>
<doc id="2961200" url="https://pl.wikipedia.org/wiki?curid=2961200" title="Europejski Festiwal Lekkoatletyczny 2013">
Europejski Festiwal Lekkoatletyczny 2013

13. Europejski Festiwal Lekkoatletyczny Bydgoszcz Cup – międzynarodowy mityng lekkoatletyczny, który rozegrano 8 czerwca 2013 na stadionie imienia Zdzisława Krzyszkowiaka w Bydgoszczy. 
Transmisję z zawodów przeprowadziła TVP Sport.

</doc>
<doc id="2961201" url="https://pl.wikipedia.org/wiki?curid=2961201" title="Summer Paradise">
Summer Paradise

„Summer Paradise” – singel Simple Plan wykonany wspólnie z Seanem Paulem, wydany w 2011 roku.

</doc>
<doc id="2961202" url="https://pl.wikipedia.org/wiki?curid=2961202" title="Jan Głowacz Leżeński (zm. 1399)">
Jan Głowacz Leżeński (zm. 1399)

Jan Głowacz Leżeński (zm. 12 sierpnia 1399 w Bitwie nad Worsklą) – magnat herbu Nałęcz, rycerz króla Władysława Jagiełły, wojewoda czerski i płocki, starosta Łęczycki od 1392, a w 1399 wojewoda łęczycki. Protoplasta rodu Leżeńskich.
Według legend niektórych herbarzy Jan Leżeński „Głowacz” był jednym z dwóch synów króla Kazimierza Wielkiego – ostatniego z rodu Piastów i Esterki. Wraz ze swoim bratem Niemierzą został oddany pod opiekę do Abrahama z Nowego Dworu. Był właścicielem posiadłości w Leżenicach, gdzie w 1390 roku założył parafię i wybudował pierwszy kościół. W 1393 roku król Władysław Jagiełło nadał synom Abrahama z Nowego Dworu – Niemierzy, Janowi Głowaczowi Leżeńskiemu i Abrahamowi zamki Zbąszyń i Kiebłowo wraz z przyległymi miastami i wsiami. Był to akt wdzięczności za sumy pieniędzy pożyczone królowi Ludwikowi Węgierskiemu oraz królowym Elżbiecie Łokietkównie i Jadwidze. Jan Głowacz Leżeński był żonaty z Jadwigą z Leżenic i miał z nią dwóch synów, Abrahama Leżeńskiego, który później przyjął nazwisko Zbąski i piastował urząd sędziego poznańskiego oraz Jana „Głowacza” Leżeńskiego.

</doc>
<doc id="2961204" url="https://pl.wikipedia.org/wiki?curid=2961204" title="Ingvar Svahn">
Ingvar Svahn

Ingvar Svahn (ur. 22 maja 1938 roku, zm. 16 czerwca 2008 roku) – szwedzki piłkarz.
Svahn rozegrał ponad 200 spotkań w barwach Malmö FF. Trzykrotnie został mistrzem Szwecji. W 1967 roku został wybrany najlepszym piłkarzem w Szwecji.

</doc>
<doc id="2961206" url="https://pl.wikipedia.org/wiki?curid=2961206" title="Kościół poewangelicki św. Antoniego w Grabiach">
Kościół poewangelicki św. Antoniego w Grabiach

Kościół poewangelicki św. Antoniego – rzymskokatolicki kościół filialny, znajdujący się w miejscowości Grabie (gmina Łubniany), należący do parafii św. Bartłomieja Apostoła w Jełowej w dekanacie Zagwiździe, diecezji opolskiej. Dnia 6 maja 2010 roku, pod numerem A-117/2010 kościół został wpisany do rejestru zabytków województwa opolskiego.
Historia kościoła.
Do 1945 roku Grabie w większości były zamieszkane przez ewangelików. Dzięki ich staraniu w 1920 roku został wybudowany, murowany kościół. Jego konsekracja miała miejsce 21 stycznia 1924 roku.
W 1925 roku w Grabiach erygowana zostaje samodzielna, ewangelicka parafia, która obejmuje miejscowości: Grabie, Jełowa, Kały, Kobylno, Rzędów i Turawa. Pierwszym proboszczem został ksiądz Heintz Reder, który funkcję tę sprawował do 1939 roku. Po zakończeniu II wojny światowej kościół był powoli dewastowany, toteż w 1946 roku, katolicki ksiądz Jan Sygulla, poświęcił świątynię. Pozostała ona jednak w rękach katolików tylko przez rok. W 1947 roku kościół ponownie przeszedł pod opiekę duszpasterską pastora ewangelickiego. Do 2009 roku kościół w Grabiach był kościołem filialnym parafii ewangelicko-augsburskiej w Kluczborku. 
W marcu 2009 roku świątynia została przekazana rzymskokatolickiej parafii św. Bartłomieja w Jełowej.

</doc>
<doc id="2961208" url="https://pl.wikipedia.org/wiki?curid=2961208" title="Wacław Makowski (lotnik)">
Wacław Makowski (lotnik)

Wacław Makowski h. Jelita (ur. 30 października 1897 w Jelcu, zm. 11 czerwca 1986 w Manchesterze w stanie Massachusetts) – polski lotnik, pułkownik pilot Wojska Polskiego, inżynier, dyrektor Polskich Linii Lotniczych LOT, pierwszy dowódca 300 dywizjonu bombowego „Ziemi Mazowieckiej”. Kawaler Orderu Virtuti Militari.
Życiorys.
Młodość i początek służby wojskowej.
Był synem lekarza Tytusa i Heleny z domu Billi. Jego babka, Joanna z Leśniewiczów Makowska, była córką powstańca listopadowego Tytusa Leśniewicza h. Półkozic, właściciela Wiktorówki na Podolu. Dzieciństwo i młodość spędził w Machnówce na Ukrainie oraz w Kijowie, gdzie ukończył Szkołę Realną św. Katarzyny zdając maturę w wieku niespełna siedemnastu lat. W 1914 r. zaraz po wybuchu I wojny światowej podjął studia w Kijowskim Instytucie Politechnicznym. Podczas nauki zaczął działać w polskim ruchu niepodległościowym. Studia przerwało powołanie do carskiej armii w lipcu 1916 r. Początkowo wyznaczony do II batalionu studenckiego w Carycynie, kontynuował naukę w Szkole Piechoty dla studentów w Peterhofie, którą ukończył w styczniu 1917 r. Promowany do stopnia praporszczyka, został skierowany do 8 batalionu kolejowego na front południowo-zachodni, gdzie po raz pierwszy miał okazję zetknąć się z lotnictwem i nawiązać kontakty z oficerami korpusu powietrznego. W wyniku wybuchu rewolucji i postępującego rozpadu carskiej armii wyjechał do Warszawy i pod koniec 1918 r. chcąc służyć w lotnictwie zgłosił się ochotniczo do Wojska Polskiego.
Początek kariery lotniczej.
W styczniu 1919 r. został zaliczony na listę oficerów lotnictwa, mianowany na podporucznika i skierowany na teoretyczny kurs oficerów lotniczych w Warszawie, a następnie w maju na kurs w I Niższej Szkole Pilotów w Krakowie. Ukończył ją w lipcu 1919 r. po niespełna sześciu miesiącach nauki jako pierwszy uczeń wyszkolony w szkole. Przeniesiony następnie do Warszawy pełnił funkcję pilota w Oficerskiej Szkole Obserwatorów Lotniczych. Zaliczył w ten sposób wyższy kurs pilotażu i został tym samym pierwszym pilotem wojskowym wyszkolonym od podstaw w niepodległej Polsce.
Udział w wojnie polsko-bolszewickiej.
1 września 1919 r. został skierowany do 11 eskadry wywiadowczej stacjonującej w Dojlidach pod Białymstokiem. 23 stycznia 1920 r. eskadra przeszła do Torunia w związku z wyzwoleniem Pomorza. W lutym 1920 r. został mianowany porucznikiem. W marcu objął dowództwo eskadry, którą następnie przeniesiono na front północny k. Dźwińska. W maju 1920 r. przeszedł do 1 eskadry wywiadowczej na skutek połączenia jednostek. 10 czerwca, w załodze z kpt. pil. Augustynem Domesem przeprowadził rozpoznania w rejonie Połocka oraz bombardowanie przepraw na Dźwinie. Na początku sierpnia eskadra otrzymała w Warszawie nowe angielskie samoloty Bristol F.2B Fighter, które początkowo nie mogły być użyte z uwagi na brak instrukcji obsługi i będących tego konsekwencją wypadków, po których wydano zakaz lotów. Po uzyskaniu zgody przełożonych sam wypróbował samolot, opanował pilotaż i przeszkolił eskadrę. W sierpniu 1920 r. odznaczył się atakami szturmowymi przy wspieraniu przeprawy polskiej kawalerii przez Niemen. Został wówczas zestrzelony, lecz udało mu się szczęśliwie wylądować. Wyróżnił się również we wrześniu, odnajdując na tyłach nieprzyjaciela zagubiony polski oddział majora Bernarda Monda. 24 września jego dwóch obserwatorów zostało rannych (por. Robert Vanderauver i Czesław Niekraszewicz). Wojnę polsko-bolszewicką zakończył jako szef pilotów w 1 eskadrze wywiadowczej, otrzymując wysokie odznaczenia – Krzyż Srebrny Orderu Virtuti Militari oraz Krzyż Walecznych.
Studia inżynierskie oraz służba w wojskowym nadzorze technicznym.
Po wojnie kontynuował studia na Politechnice Lwowskiej, gdzie w 1922 r. zaliczył półdyplom, a następnie po uzyskaniu rządowego stypendium ukończył w 1924 prestiżową École supérieure d’aéronautique et de constructions mécaniques w Paryżu uzyskując dyplom inżyniera lotniczego. W styczniu 1925 został przydzielony do Centralnych Zakładów Lotniczych w Warszawie.
Po powrocie do kraju otrzymał przydział do Centrali Odbiorczej Wydziału Zaopatrzenia Departamentu Żeglugi Powietrznej Ministerstwa Spraw Wojskowych. Został przydzielony do Ekspozytury Odbiorczej (Wojskowego Nadzoru Technicznego) Nr 1 w Lublinie przy wytwórniach lotniczych Zakładów Mechanicznych Plage i Laśkiewicz w Lublinie oraz Podlaskiej Wytwórni Samolotów w Białej Podlaskiej. Kontrolował produkcję samolotów, oraz pełnił funkcję pilota doświadczalnego. W niedługim czasie został szefem ekspozytury w Lublinie. Kontrolował produkcję samolotów licencyjnych Potez XV, Potez XXV i Potez XXVII, a następnie rodzimych konstrukcji – Lublin R-VIII i R-X, oraz pełnił funkcję pilota doświadczalnego, m.in. oblatał 270 remontowanych i wyprodukowanych samolotów Potez. 3 maja 1926 roku został mianowany majorem ze starszeństwem z dniem 1 lipca 1925 roku i 7. lokatą w korpusie oficerów aeronautycznych.
W 1928 uzyskał tytuł inżyniera w Wyższej Szkole Aeronautyki i Konstrukcji Mechanicznych w Paryżu. W 1928 roku wszedł w skład Komisja Odznak Polowych powołanej przy Departamencie Aeronautyki w celu nadania polowej odznaki pilota lub obserwatora. W marcu 1928 r. dokonał oblotu prototypu samolotu Lublin R-VIII, na początku 1929 r. przeprowadził próby w locie prototypu samolotu Lublin R-X, a w lecie 1931 r. uczestniczył w próbach prototypu samolotu Lublin R-XIIIB. W 1929 r. został szefem Wydziału Technicznego w Departamencie Aeronautyki Ministerstwa Spraw Wojskowych. 27 kwietnia 1929 roku został przeniesiony do Wojskowego Zakładu Zaopatrzenia Aeronautyki na stanowisko kierownika Centrali Odbiorczej.
Działalność lotnicza w latach 1925–1939.
Brał udział w licznych wizytach zagranicznych polskich samolotów wojskowych, oraz czynnie działał w lotnictwie sportowym, uczestnicząc w zawodach i rajdach, pełniąc funkcję członka Zarządu oraz Komitetu Sportowego Aeroklubu RP. W lipcu 1925 r. wziął czynny udział w grupowym przelocie samolotów Potez XV z Paryża do Warszawy przez Alpy pod dowództwem gen. Włodzimierza Ostoji-Zagórskiego. W sierpniu 1928 r., w załodze z Wiktorem Szandorowskim, wziął udział w II Locie Małej Ententy i Polski wokół Bałkanów (lot długości 3112 km). Podczas III Lotu Małej Ententy i Polski w 1929 r. był komisarzem sportowym z ramienia Polski. W 1929 r. Opracował projekt wstępny samolotu sportowego PWS-50, który został zbudowany w 1930 r. i uczestniczył w międzynarodowych zawodach lotniczych Challenge 1930. 25 sierpnia 1929 r. wraz z mechanikiem Bolesławem Wiemanem wykonał na samolocie Lublin R-X przelot bez lądowania z Poznania do Barcelony (1800 km) w celu nawiązania kontaktu między Powszechną Wystawą Krajową w Poznaniu a Wystawą Iberyjsko-Amerykańską w Barcelonie. W lecie 1934 r. wykonał wraz z sekretarzem generalnym Aeroklubu RP ppłk. obs. Bogdanem J. Kwiecińskim na samolocie RWD-5, lot sprawdzający przed zawodami Challenge 1934 trasą planowanych zawodów wokół Europy i przez Afrykę Północną (9500 km). Był członkiem zarządu Związku Polskich Inżynierów Lotniczych oraz wiceprezesem (1932–1939) Zrzeszenia Polskiego Przemysłu Lotniczego.
Praca w Polskich Liniach Lotniczych LOT.
W styczniu 1930 r. przyjął propozycję kierowania Polskimi Liniami Lotniczymi LOT, w których pełnił funkcję dyrektora do marca 1939 r. Z dniem 30 kwietnia 1930 r. został przeniesiony w stan nieczynny na 12 miesięcy. Z dniem 30 kwietnia 1931 r. przedłużono mu stan nieczynny na przeciąg 12 miesięcy. Z dniem 30 kwietnia 1932 r. przedłużono mu stan nieczynny na dalsze 12 miesięcy. Z dniem 31 lipca 1933 roku został przeniesiony w stan spoczynku z równoczesnym przeniesieniem ewidencyjnym do Oficerskiej Kadry Okręgowej Nr I.
W czasie swojej pracy w PLL LOT poprzez wydajne zarządzanie znacząco przyczynił się do rozwinięcia siatki połączeń, unowocześnienia floty, a także ograniczenia państwowych dotacji. LOT pod jego dyrekcją stał się symbolem nowoczesności i niepisanym ambasadorem Polski w całej Europie, a nawet na Bliskim Wschodzie. Z jego inicjatywy LOT zakupił nowoczesne samoloty pasażerskie Douglas DC-2, Lockheed L-10 Electra i Lockheed L-14H Super Electra oraz zmodernizował system szkolenia wprowadzając symulatory lotu oraz system naprowadzania do lądowania bez widoczności ziemi. W 1938 r. za zgodą władz dokonał (jako dowódca i pierwszy pilot wraz z załogą w składzie: Zbigniew Wysiekierski, Alfons Rzeczewski, Szymon Piskorz, Jerzy Krassowski) przelotu długości 24 850 km nowo zakupionym samolotem Lockheed L-14H Super Electra o numerze rej. SP-LMK z Burbank k. Los Angeles w USA przez Meksyk, Panamę, Peru, Chile, Argentynę, Brazylię, Ocean Atlantycki, Senegal, Maroko, Tunezję, Włochy do Warszawy. Przelot był próbą dla planowanej w 1940 r. regularnej linii Warszawa – Ameryka Południowa. Dyrektor Makowski został ostatnim przedwojennym prezydentem IATA – Międzynarodowego Zrzeszenia Przewoźników Powietrznych. Za wybitne zasługi dla rozwoju lotnictwa komunikacyjnego został uhonorowany m.in. przez prezydenta Rzeczypospolitej Polskiej Ignacego Mościckiego Krzyżem Oficerskim Orderu Odrodzenia Polski oraz francuskim Krzyżem Oficerskim Orderu Legii Honorowej.
Dalsza służba wojskowa oraz udział w II wojnie światowej.
W marcu 1939 r. został powołany do wojska na funkcję zastępcy dowódcy Lotnictwa do spraw technicznych z zadaniem nadzoru nad przemysłem lotniczym. Oddelegowany do Wielkiej Brytanii współorganizował zakup samolotów bojowych. Po wybuchu wojny zajmował się ewakuacją polskiego personelu lotnictwa przez Rumunię do Francji. 8 grudnia 1939 r. przybył wraz z pierwszym transportem polskich lotników do Eastchurch w Anglii. Otrzymał numer służbowy RAF 76688. Po odbyciu instruktorskiego kursu pilotażu w na lotnisku został dowódcą 1. Polskiej Szkoły Pilotażu w jako instruktor-pilot w stopniu Wing Commandera (ppłk.). Przeznaczony na dowódcę przyszłego polskiego dywizjonu bombowego prowadził szkolenie załóg na samolotach Fairey Battle. W czerwcu 1940 r. tworzony dywizjon przeniesiono do ośrodka treningowego No. 18 Operational Training Unit (OTU) na stacji RAF Bramcote. 1 lipca 1940 r. Wacław Makowski został dowódcą pierwszego polskiego dywizjonu lotniczego w Wielkiej Brytanii – 300 dywizjonu bombowego „Ziemi Mazowieckiej”. W sierpniu jednostkę przesunięto na lotnisko RAF Swinderby. W połowie września dywizjon rozpoczął bombardowanie portów francuskich ze względu na niemieckie przygotowania do inwazji, biorąc tym samym symboliczny udział w bitwie o Anglię. Latał również operacyjnie dowodząc m.in. pierwszemu polskiemu zgrupowaniu bombowemu, które zbombardowało 23 marca 1941 r. Berlin. Dywizjonem dowodził do 18 lipca 1941 r., gdy został polskim komendantem stacji lotniczej RAF Lindholme – bazy polskich dywizjonów bombowych 304 i 305. W maju 1942 r. został awansowany do stopnia pułkownika i oddelegowany do Dowództwa Lotnictwa Bombowego RAF Bomber Command jako oficer łącznikowy Inspektoratu Polskich Sił Powietrznych, a następnie od sierpnia 1943 r. jako oficer łącznikowy Inspektoratu Polskich Sił Powietrznych przy Dowództwie Lotnictwa Transportowego RAF Transport Command. W połowie 1943 r. zaproponowano mu objęcie stanowiska Dowódcy Polskich Sił Powietrznych, lecz go nie przyjął z uwagi na tarcia personalne w dowództwie. W marcu 1944 r. został powołany przez premiera polskiego rządu na uchodźstwie na członka Komitetu Komunikacji Lotniczej w Państwowej Radzie Lotnictwa RP, przygotowującej plan odbudowy polskiego lotnictwa po wojnie. Z jego inicjatywy polskie dywizjony bombowe przenoszono do zadań transportowych, by w ten sposób przygotować kadrę dla polskich linii lotniczych na okres powojenny. Pod koniec wojny został komendantem stacji lotnictwa transportowego w Chedburgh k. Newmarket, w skład której wchodziło 100 polskich załóg z 40 samolotami Handley Page Halifax, utworzonych specjalnie z myślą służby w lotnictwie komunikacyjnym wyzwolonej Polski. Wojnę zakończył z wysokimi odznaczeniami otrzymując m.in. Krzyż Walecznych oraz Krzyż Komandorski Orderu Imperium Brytyjskiego.
Lata powojenne.
W 1947 r. po rozwiązaniu Polskich Sił Powietrznych przez dwa lata był dowódcą obozu Polskiego Korpusu Przysposobienia i Rozmieszczenia, zajmując się przystosowaniem personelu lotnictwa do życia cywilnego. Był jednym z organizatorów i pierwszym prezesem „Samopomocy Lotniczej” (w 1953 roku organizacja ta została przekształcona w „Stowarzyszenie Lotników Polskich”). W wyniku przeżyć wojennych porzucił lotnictwo. Zamieszkał w Nottingham i zajął się wytwarzaniem wyrobów ze srebra oraz hodowlą pieczarek, co stało się źródłem utrzymania jego i rodziny.
Praca eksperta lotniczego i działalność polonijna.
W 1951 r. zaproponowano mu pełnienie funkcji doradcy technicznego w dziedzinie lotnictwa z ramienia Organizacji Narodów Zjednoczonych. Przez czternaście lat działał jako ceniony ekspert lotniczy ICAO – Organizacji Międzynarodowego Lotnictwa Cywilnego w Iranie, Nepalu, Tunezji, Maroku, Mali, Górnej Wolcie, Mauretanii, Gwinei i Afganistanie. W Afganistanie miał szczególny wkład w utworzenie pierwszej narodowej linii lotniczej Ariana Afghan Airlines oraz portu lotniczego w Kandaharze. Stał się znany jako autor „Dziesięciu zaleceń dla doradców technicznych”. Po przejściu na emeryturę w 1965 r. osiadł w Kanadzie, gdzie działał aktywnie w organizacjach polonijnych mając na celu utworzenie programu stypendialnego dla polskiej młodzieży. Publikował w paryskiej „Kulturze”. Napisał wspomnienia o dużej wartości historycznej. Kilkakrotnie odwiedził Polskę, za każdym razem odwiedzając również LOT, który był mu bardzo bliski i którym interesował się do późnej starości. Zmarł 11 czerwca 1986 r. w Manchester, w stanie Massachusetts (USA). Zgodnie z jego ostatnią wolą, prochy zostały podzielone i spoczęły w miejscowości Rockburn w Kanadzie, na cmentarzu w Newark w Wielkiej Brytanii, na cmentarzu rodzinnym w USA oraz na Cmentarzu Wojskowym na Powązkach w Warszawie (kwatera C18-C20-1/2/3).

</doc>
<doc id="2961211" url="https://pl.wikipedia.org/wiki?curid=2961211" title="Memoriał Janusza Kusocińskiego 2013">
Memoriał Janusza Kusocińskiego 2013

59. Memoriał Janusza Kusocińskiego – międzynarodowy mityng lekkoatletyczny, który odbywał się 15 czerwca 2013 na Miejskim Stadionie Lekkoatletycznym im. Wiesława Maniaka w Szczecinie. 
Rywalizacja w rzucie młotem kobiet i mężczyzn była zaliczana do czwartej edycji challenge'u IAAF w tej konkurencji.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="2961212" url="https://pl.wikipedia.org/wiki?curid=2961212" title="Knut Holmqvist">
Knut Holmqvist

Knut Anders Holmqvist (ur. 15 lipca 1918 w Trollenäs, zm. 28 sierpnia 2000 w Rydsgårdzie) – szwedzki strzelec sportowy. Srebrny medalista olimpijski z Helsinek.
Zawody w 1952 były jego pierwszymi igrzyskami olimpijskimi. Zajął drugie miejsce w trapie, wyprzedził go jedynie Kanadyjczyk George Genereux. W tym samym roku był indywidualnie brązowym medalistą mistrzostw świata. W 1956 zajął na igrzyskach siódme miejsce.

</doc>
<doc id="2961213" url="https://pl.wikipedia.org/wiki?curid=2961213" title="Harry Bild">
Harry Bild

Harry Bild (ur. 18 grudnia 1936 w Växjö) – szwedzki piłkarz grający na pozycji napastnika.
Bild zaczął karierę w 1956 roku w IFK Norrköping. W latach 1964-1965 grał w FC Zürich. W październiku 1965 trafił do Feyenoordu, a w czerwcu 1967 powrócił do Szwecji i został zawodnikiem Östers IF.
W 1963 roku zdobył Guldbollen. W tym samym roku poślubił Maud, z którą miał córkę Lotte.

</doc>
<doc id="2961216" url="https://pl.wikipedia.org/wiki?curid=2961216" title="Aero-Plan">
Aero-Plan

Aero-Plan – debiutancki album studyjny polskiej piosenkarki Eweliny Lisowskiej, wydany 7 maja 2013 przez wytwórnię płytową HQT Music Group w dystrybucji Universal Music Polska. Singlami promującymi album zostały utwory „Nieodporny rozum”, „W stronę słońca” i „Jutra nie będzie”.
Album dotarł do 10. miejsca na liście OLiS i został wyróżniony certyfikatem złotej płyty za sprzedaż w nakładzie przekraczającym 15 tysięcy egzemplarzy.

</doc>
<doc id="2961217" url="https://pl.wikipedia.org/wiki?curid=2961217" title="Joakim Nyström">
Joakim Nyström

Joakim Nyström (ur. 20 lutego 1963 w Skellefteå) – szwedzki tenisista, reprezentant w Pucharze Davisa, zwycięzca Wimbledonu 1986 w grze podwójnej.
Kariera tenisowa.
Karierę zawodową Nyström rozpoczął w 1980 roku, a zakończył w 1989 roku. W grze pojedynczej wywalczył trzynaście tytułów rangi ATP World Tour oraz osiągnął pięć finałów.
W grze podwójnej Szwed swój największy sukces odniósł w 1986 roku wygrywając Wimbledon, w parze z Matsem Wilanderem. W finale debel pokonał 7:6, 6:3, 6:3 Gary’ego Donnellya i Petera Fleminga. W 1984 roku Nyström awansował do finału Australian Open, razem z Matsem Wilanderem. Również z Wilanderem osiągnął finał US Open w 1986 roku. W 1985 roku Wilander i Nyström awansowali do finału ATP Finals. Łącznie Nyström triumfował w ośmiu turniejach rangi ATP World Tour oraz był uczestnikiem dwunastu finałów.
W latach 1982–1987 Nyström reprezentował Szwecję w Pucharze Davisa grając w siedmiu meczach singlowych, z których w czterech zwyciężył oraz w trzech wygranych spotkaniach deblowych. W 1985 roku Szwedzi wygrali zawody po finale z RFN, a Nyström zdobył punkt deblowy, wspólnie z Wilanderem. Sukces ten tenisiści ze Skandynawii powtórzyli w 1987 roku kiedy w finale pokonali 5:0 Indie, a Nyström ponownie z Wilanderem wywalczyli punkt w grze podwójnej.
W rankingu gry pojedynczej Nyström najwyżej był na 7. miejscu (31 marca 1986), a w klasyfikacji gry podwójnej na 4. pozycji (10 listopada 1986).
Po zakończeniu tenisowej kariery Nyström był kapitanem żeńskiej reprezentacji w Fed Cup oraz współkapitanem męskiej drużyny w Pucharze Davisa razem z Matsem Wilanderem. W 2008 roku został trenerem Jarkko Nieminena i Jürgena Melzera, a w 2012 roku rozpoczął współpracę z Jackiem Sockiem.

</doc>
<doc id="2961219" url="https://pl.wikipedia.org/wiki?curid=2961219" title="Minulost">
Minulost

Minulost – utwór napisany i wydany na albumie "Tak mě tu máš" przez czeskiego muzyka, Jaromíra Nohavicę. W Polsce kariera piosenki rozpoczęła się od promocji w Programie Trzecim Polskiego Radia. Utwór zadebiutował 30 listopada 2012 r. na Liście Przebojów Programu Trzeciego, gdzie doszedł ośmiokrotnie do samego szczytu. Również na Liście Przebojów Radia Merkury piosenka sześć razy zdobywała 1. miejsce.

</doc>
<doc id="2961220" url="https://pl.wikipedia.org/wiki?curid=2961220" title="Kościół św. Wawrzyńca w Głowaczowie">
Kościół św. Wawrzyńca w Głowaczowie

Kościół św. Wawrzyńca w Głowaczowie – kościół parafii św. Wawrzyńca w Głowaczowie, wybudowany przez księdza Stanisława Sikorskiego w latach 1956–1966 na gruzach dawnej świątyni, zniszczonej w latach 1944–1945 przez żołnierzy niemieckich podczas działań frontowych. Autorem projektu jest architekt Władysław Pieńkowski, konstrukcję opracował Jerzy Jeliński.
9 września 1956 roku bp sandomierski Jan Kanty Lorek dokonał poświęcenia kamienia węgielnego, natomiast 10 sierpnia 1965 r. bp Walenty Wójcik poświęcił krzyże na odbudowanym kościele, a 23 października 1966 r. bp Piotr Gołębiowski dokonał poświęcenia nowej świątyni.
Świątynia jest trójnawową pseudobazyliką z asymetrycznie umiejscowioną na froncie wieżą. Została zbudowana przy użyciu granitu polnego, żelbetowych prefabrykatów i cegły. Forma kościoła nawiązuje do kościołów romańskich.
Wewnątrz znajdują się sgraffitowe stacje drogi krzyżowej i witraże autorstwa Hanny Szczypińskiej. Na ścianach ponad arkadami naw bocznych umieszczono abstrakcyjne kompozycje z prostokątów z szarego i białego tynku na tle cegły, zaprojektowane przez Władysława Pieńkowskiego. Na zakończeniach naw bocznych znajdują się płaskorzeźby przedstawiające św. Wawrzyńca oraz św. Józefa, wykonane przez Annę Grocholską. W głównym ołtarzu umieszczony jest obraz Matki Bożej Wspomożycielki Wiernych, zasłaniany obrazem św. Wawrzyńca. Na chórze znajdują się 18-głosowe organy zbudowane w 1978 r. przez zakład Włodzimierza Truszczyńskiego w Warszawie-Radości. Organy posiadają tremolo.
W dzwonnicy wiszą trzy dzwony: Wawrzyniec (duży), Maryja (średni) oraz Józef (mały). Według planu dzwonnica kościoła miała być dużo wyższa, jednak jej budowa nie została dokończona ze względu na brak pieniędzy, materiałów oraz brak zgody władz PRL. Ukończenie wieży, według pierwotnego projektu, nastąpiło dopiero w 2016 r.

</doc>
<doc id="2961221" url="https://pl.wikipedia.org/wiki?curid=2961221" title="Greg Draper">
Greg Draper

Greg Draper (ur. 13 sierpnia 1989 w Christchurch) – nowozelandzki piłkarz grający na pozycji napastnika.
Kariera klubowa.
Draper profesjonalną karierę zaczynał w Canterbury United. Dość często zmieniał kluby. Występował kolejno w zespołach: Woolston Technical, Canterbury United, Ferrymead Bays, Wellington Phoenix, Whittlesea Zebras, Melbourne Knights i Team Wellington. W 2010 roku postanowił spróbować sił w Europie. Trafił do grającego w niższych ligach angielskiego klubu Basingstoke Town. Od lata 2011 roku jest natomiast zawodnikiem walijskiego The New Saints.
Kariera reprezentacyjna.
Draper występował w młodzieżowych reprezentacjach Nowej Zelandii. W 2007 roku wystąpił w mistrzostwach świata do lat 20, zaś rok później pojechał na igrzyska olimpijskie do Pekinu.
W dorosłej reprezentacji Nowej Zelandii zadebiutował 19 listopada 2008 roku w meczu eliminacji MŚ przeciwko Fidżi. Na boisku przebywał do 60 minuty. Do tej pory rozegrał w niej jedno spotkanie (stan na 6 czerwca 2013).

</doc>
<doc id="2961222" url="https://pl.wikipedia.org/wiki?curid=2961222" title="Hans Liljedahl">
Hans Liljedahl

Hans Gustaf Liljedahl (ur. 17 kwietnia 1913 w Sztokholmie, zm. 9 listopada 1991 w Lidingö) – szwedzki strzelec sportowy. Brązowy medalista olimpijski z Helsinek.
Zawody w 1952 były jego pierwszymi igrzyskami olimpijskimi. Zajął trzecie miejsce w trapie, wyprzedzili go Kanadyjczyk George Genereux i rodak Knut Holmqvist. W 1947 był indywidualnie złotym medalistą mistrzostw świata w trapie oraz srebrnym w konkurencji „biegnący jeleń” (100 m, strzał podwójny). W 1956 zajął na igrzyskach ósme miejsce (ponownie trap).

</doc>
<doc id="2961227" url="https://pl.wikipedia.org/wiki?curid=2961227" title="Bruma">
Bruma

Bruma, właśc. Armindo Tué Na Bangna (wym. [], ur. 24 października 1994 w Bissau) – portugalski piłkarz pochodzenia gwinejskiego występujący na pozycji skrzydłowego w portugalskim klubie Braga, do którego jest wypożyczony z Fenerbahçe. Wychowanek Sportingu, juniorski i młodzieżowy reprezentant Portugalii.
Kariera klubowa.
Urodzony w Bissau zawodnik przeniósł się do Portugalii w 2007 jeszcze przed swoimi 13 urodzinami. Tam też dołączył do akademii Sportingu. Począwszy od grupy do lat 14 przeszedł wszystkie szczeble piłkarskiego rozwoju (U-14, U-15, U-17, U-19). W sezonie 2011/2012 wraz ze Sportingiem został mistrzem Portugalii w kategorii wiekowej do lat 18. We wszystkich drużynach juniorskich zdobył więcej niż 80 goli.
Przed sezonem 2012/2013 został włączony do składu drużyny rezerw – Sportingu B, który występuje w portugalskiej drugiej lidze. W swoim debiutanckim sezonie wśród seniorów rozegrał 25 meczów w rozgrywkach Segunda Liga, przy czym ostatni z nich w lutym 2013. Stało się tak dlatego, że przyjściu do klubu trenera Jesualda Ferreiry Bruma awansował do pierwszego zespołu. W drugiej części sezonu wystąpił w 13 meczach Primeira Liga (11 razy w podstawowym składzie). Debiutował 10 lutego w meczu z CS Marítimo, zaś pierwszą bramkę strzelił tydzień później w meczu z Gil Vicente FC.
W 2013 za sumę 10 mln euro został sprzedany do tureckiego Galatasaray SK, z którym podpisał pięcioletni kontrakt. 13 września zadebiutował w Süper Lig w zremisowanym spotkaniu 1:1 przeciwko Antalyaspor. Pięć dni później w zadebiutował w meczu Ligi Mistrzów przeciwko Realowi Madryt. Bruma pojawił się na boisku w 62 minucie zmieniając Engina Baytara.
Pod koniec stycznia 2014 został wypożyczony do końca sezonu do Gaziantepsporu.
14 lipca 2015 został wypożyczony do końca sezonu do Realu Sociedad.
Kariera reprezentacyjna.
Bruma w oficjalnym meczu reprezentacji Portugalii zadebiutował 9 kwietnia 2009 w meczu towarzyskim z drużyną Bułgarii (zespoły do lat 15). Strzelił wówczas jedyną bramkę spotkania.
W 2010 wziął udział w Mistrzostwach Europy do lat 17. Podczas turnieju w Liechtensteinie wystąpił we wszystkich trzech spotkaniach grupowych, jednak Portugalia nie zdołała awansować dalej. W styczniu 2010, trzy miesiące po skończeniu 15 lat, Armindo zadebiutował w zespole do lat 18.
We wrześniu 2010 (półtora miesiąca przed 16 urodzinami) zadebiutował w reprezentacji U-19. W kolejnym roku bez powodzenia walczył z zespołem do lat 17 o awans do finałów Mistrzostw Europy. W sumie w drużynach juniorskich (do U-18 włącznie) skrzydłowy Sportingu wystąpił 24 razy i strzelił 9 bramek.
To czego nie udało się dokonać z drużyną do lat 17, udało się z reprezentacją w kategorii wiekowej o dwa lata starszej. Na Euro U-19 w Estonii w maju 2012 roku Bruma wystąpił w trzech meczach fazy grupowej strzelając jedną bramkę, jednak ponownie nie udało mu się awansować do dalszej fazy rozgrywek.
W marcu 2013 Bruma zadebiutował na kolejnym, już szóstym szczeblu wiekowym – w reprezentacji U-20. Mimo tego na początku czerwca tego samego roku brał udział w eliminacjach do Euro U-19 na Litwie. Kilka dni później otrzymał powołanie na Mistrzostwa Świata U-20 w Turcji.
W październiku 2013 zadebiutował w drużynie do lat 21.
10 listopada 2017 zadebiutował w dorosłej kadrze w wygranym 3:0 meczu z Arabią Saudyjską.
Życie osobiste.
Starszym bratem Arminda jest Buomesca Tué Na Bangna znany jako "Mesca" – piłkarz, skrzydłowy, który z juniorów Sportingu trafił następnie do Chelsea i Fulham.

</doc>
<doc id="2961229" url="https://pl.wikipedia.org/wiki?curid=2961229" title="Liczba Galileusza">
Liczba Galileusza

Liczba Galileusza (Ga) – bezwymiarowa liczba, charakteryzująca stosunek sił ciężkości do sił lepkości.
Definicja.
Liczba Galileusza zdefiniowana jest jako:
gdzie:

</doc>
<doc id="2961231" url="https://pl.wikipedia.org/wiki?curid=2961231" title="Bruma (ujednoznacznienie)">
Bruma (ujednoznacznienie)



</doc>
<doc id="2961232" url="https://pl.wikipedia.org/wiki?curid=2961232" title="Edmund von Thermann">
Edmund von Thermann

Wilhelm Emil Edmund von Thermann (ur. 6 marca 1884 w Kolonii; zm. 27 lutego 1951 w Bonn) – baron, doktor praw, niemiecki urzędnik konsularny i dyplomata, funkcjonariusz NSDAP i SS.
Wychowywał się w posiadłości Gollma koło Landsbergu w pruskiej prowincji Saksonia-Anhalt. Jego ojciec był sędzią sądu najwyższego. Syn ukończył "Friedrich-Wilhelm-Gymnasium" w Kolonii, studiował na uniwersytetach - w Lozannie, w Heidelbergu i Berlinie. W 1902 pełnił służbę wojskową w gdańskim pułku huzarów gwardii.
Po wstąpieniu w 1913 do niemieckiej służby zagranicznej, pełnił funkcje w przedstawicielstwach dyplomatycznych w Paryżu, Madrycie i Brukseli; od 1919 do 1921 w Budapeszcie (od 1919 w randze sekretarza, od 1920 radcy). Następnie w okresie lat 1921-1922 przebywał w Waszyngtonie, (początkowo jako "charge d'affaires", od 1923 radca. Następnie powierzono mu funkcję konsula generalnego w Gdańsku (1925-1933) oraz początkowo posła, zaś od 1936 ambasadora w Buenos Aires (1933-1942). W 1942 został uznany przez rząd Argentyny za "persona non grata" i urlopowany przez "Auswärtiges Amt" do SS, w 1943 przeszedł na tymczasową emeryturę.
W 1933 wstąpił do NSDAP (nr 1508059) oraz do SS (nr 100 320). W 1933 promowany do stopnia podporucznika SS (SS-Untersturmführer), w 1942 generała brygady SS (SS-Brigadeführer).

</doc>
<doc id="2961233" url="https://pl.wikipedia.org/wiki?curid=2961233" title="Edmund Freiherr von Thermann">
Edmund Freiherr von Thermann



</doc>
<doc id="2961237" url="https://pl.wikipedia.org/wiki?curid=2961237" title="Superbąbel Orion–Erydan">
Superbąbel Orion–Erydan

Superbąbel Orion–Erydan – superbąbel znajdujący się na zachodzie mgławicy Oriona. Obszar został uformowany z zapadającej się pozostałości po wybuchu supernowej, która może być związana z asocjacją Oriona OB1. Bąbel jest rozciągnięty na przestrzeni 1200 lat świetlnych i jest superbąblem najbliższym Bąblowi Lokalnemu (w którym znajduje się Słońce).
Superbąbel Orion–Eridan został odkryty w latach siedemdziesiątych XX wieku przez Carla Heilesa, za pomocą radioobserwacji w paśmie 21 cm.

</doc>
<doc id="2961238" url="https://pl.wikipedia.org/wiki?curid=2961238" title="Dybki (gromada)">
Dybki (gromada)

Dybki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dybki z siedzibą GRN w Dybkach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Dybki, Osuchowo Nowe, Osuchowo Stare, Przyjmy i Wiśniewo ze zniesionej gminy Poręba w tymże powiecie. Dla gromady ustalono 19 członków gromadzkiej rady narodowej.
31 grudnia 1959 z gromady Dybki wyłączono wsie Osuchowa Nowa i Wiśniewo, włączając je do gromady Nagoszewo w tymże powiecie, po czym gromadę Dybki zniesiono a jej (pozostały) obszar włączono do gromady Poręba (Kocęby) tamże.

</doc>
<doc id="2961240" url="https://pl.wikipedia.org/wiki?curid=2961240" title="Glina (gromada)">
Glina (gromada)

Glina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Glina z siedzibą GRN w Glinie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Glina, Klukowo (z wyłączeniem miejscowości Przewóz), Małkinia Dolna i Sumiężne ze zniesionej gminy Orło w tymże powiecie. Dla gromady ustalono 13 członków gromadzkiej rady narodowej.
1 stycznia 1957 z gromady Glina wyłączono wieś Małkinia Dolna włączając ją do gromady Małkinia Górna w tymże powiecie.
Gromadę zniesiono 1 stycznia 1959, a jej obszar włączono do gromady Małkinia Górna w tymże powiecie.

</doc>
<doc id="2961241" url="https://pl.wikipedia.org/wiki?curid=2961241" title="Kutyłowo-Perysie (gromada)">
Kutyłowo-Perysie (gromada)

Kutyłowo-Perysie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kutyłowo-Perysie z siedzibą GRN w Kutyłowie-Perysiach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Godlewo-Baćki, Kutyłowo-Perysie, Zawisty-Dworaki i Złotki-Przeczki oraz wieś Boguty-Milczki z dotychczasowej gromady Boguty-Milczki ze zniesionej gminy Boguty w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Drewnowo-Gołyń w tymże powiecie.

</doc>
<doc id="2961242" url="https://pl.wikipedia.org/wiki?curid=2961242" title="Ołowskie (gromada)">
Ołowskie (gromada)

Ołowskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ołowskie z siedzibą GRN w Ołowskich utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Murawskie Nadbużne, Myślibory, Obryte, Ołowskie, Ślepowrony Nagórne i Zaszków ze zniesionej gminy Nur w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Nur w tymże powiecie.

</doc>
<doc id="2961244" url="https://pl.wikipedia.org/wiki?curid=2961244" title="Prosienica (gromada)">
Prosienica (gromada)

Prosienica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Prosienica z siedzibą GRN w Prosienicy utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy Grudzie, Guty-Bujno i Prosienica ze zniesionej gminy Jasienica w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Kalinowo w tymże powiecie.

</doc>
<doc id="2961245" url="https://pl.wikipedia.org/wiki?curid=2961245" title="Rostki Wielkie (gromada)">
Rostki Wielkie (gromada)

Rostki Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rostki Wielkie z siedzibą GRN w Rostkach Wielkich utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Podgórze-Gazdy, Rostki-Daćbogi, Rostki-Piotrowice, Rostki Wielkie, Zawisty Dzikie, Zawisty Nadbużne i Zawisty Podleśne ze zniesionej gminy Zaręby Kościelne w tymże powiecie. Dla gromady ustalono 11 członków gromadzkiej rady narodowej.
1 stycznia 1959 do gromady Rostki Wielkie przyłączono część obszaru wsi Rytele Święckie (tzw. Ugór-Boreczek) o powierzchni 34 ha z gromady Rytele-Olechny w powiecie sokołowskim, po czym nowa granica powiatów sokołowskiego i ostrowskiego na tym odcinku biegła korytem rzeki Bug.
31 grudnia 1959 z gromady Rostki Wielkie wyłączono wieś Rostki-Daćbogi, włączając ją do gromady Zaręby Kościelne w powiecie ostrowskim, po czym gromadę Rostki Wielkie zniesiono a jej (pozostały) obszar włączono do gromady Małkinia Górna tamże.

</doc>
<doc id="2961246" url="https://pl.wikipedia.org/wiki?curid=2961246" title="Ruskołęki Stare">
Ruskołęki Stare



</doc>
<doc id="2961247" url="https://pl.wikipedia.org/wiki?curid=2961247" title="Ruskołęki Stare (gromada)">
Ruskołęki Stare (gromada)

Ruskołęki Stare – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ruskołęki Stare z siedzibą GRN w Ruskołękach Starych (w obecnym brzmieniu "Stara Ruskołęka") utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Kowalówka, Króle Małe, Pęchratka, Ruskołęki Nowe, Ruskołęki Stare i Ruskołęki parcele ze zniesionej gminy Jasienica w tymże powiecie. Dla gromady ustalono 15 członków gromadzkiej rady narodowej.
31 grudnia 1959 z gromady Ruskołęki Stare wyłączono wsie Ruskołęki Nowe i Ruskołęki Parcele, włączając je do gromady Andrzejewo w tymże powiecie, po czym gromadę Ruskołęki Stare zniesiono a jej (pozostały) obszar włączono do gromady Jasienica tamże.

</doc>
<doc id="2961248" url="https://pl.wikipedia.org/wiki?curid=2961248" title="Sielc (gromada)">
Sielc (gromada)

Sielc – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sielc z siedzibą GRN w Sielcu utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Koziki, Koziki-Majdan, Lipniki, Rogóżnia, Sielc, Popielarnia i Pólki ze zniesionej gminy Komorowo w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Komorowo w tymże powiecie.

</doc>
<doc id="2961249" url="https://pl.wikipedia.org/wiki?curid=2961249" title="Sulęcin Szlachecki (gromada)">
Sulęcin Szlachecki (gromada)

Sulęcin Szlachecki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sulęcin Szlachecki z siedzibą GRN w Sulęcinie Szlacheckim utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Grądziki, Pałapus Szlachecki, Pałapus Włościański, Sulęcin kolonia, Sulęcin Szlachecki, Sulęcin Szlachecki Włościański i Zakrzewek ze zniesionej gminy Komorowo w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę zniesiono, włączając jej obszar do gromad: Jelonki (wsie Grądziki, Sulęcin Szlachecki i Sulęcin Włościański) i Komorowo (wsie Pałapus Szlachecki, Pałapus Włościański, Sulęcin-Kolonia i Zakrzewek) w tymże powiecie.

</doc>
<doc id="2961250" url="https://pl.wikipedia.org/wiki?curid=2961250" title="Zakrzewo-Kopijki (gromada)">
Zakrzewo-Kopijki (gromada)

Zakrzewo-Kopijki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zakrzewo-Kopijki z siedzibą GRN w Zakrzewie-Kopijkach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Gąsiorowo, Kietlanka, Pętkowo Wielkie, Pułazie, Zakrzewo-Kopijki, Zakrzewo Wielkie, Zakrzewo-Zalesie, Zgleczewo Panieńskie i Zgleczewo Szlacheckie ze zniesionej gminy Zaręby Kościelne w tymże powiecie. Dla gromady ustalono 17 członków gromadzkiej rady narodowej.
31 grudnia 1959 z gromady Zakrzewo-Kopijki wyłączono wsie Gąsiorowo, Kietlanka i Pułazie, włączając je do gromady Zaręby Kościelne w tymże powiecie, po czym gromadę Zakrzewo-Kopijki zniesiono a jej (pozostały) obszar włączono do gromady Zuzela tamże.

</doc>
<doc id="2961251" url="https://pl.wikipedia.org/wiki?curid=2961251" title="Zuzela (gromada)">
Zuzela (gromada)

Zuzela – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zuzela z siedzibą GRN w Zuzeli utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Kałęczyn, Opatowina, Smolewo, Smolewo parcele i Zuzela ze zniesionej gminy Szulborze-Koty oraz obszar dotychczasowej gromady Zakrzewo-Słomy ze zniesionej gminy Zaręby Kościelne w tymże powiecie. Dla gromady ustalono 10 członków gromadzkiej rady narodowej.
31 grudnia 1959 do gromady Zuzela przyłączono obszar zniesionej gromady Zakrzewo-Kopijki w tymże powiecie (bez wsi Gąsiorowo, Kietlanka i Pułazie).
1 stycznia 1969 do gromady Zuzela przyłączono część obszaru wsi Grodzickie o powierzchni 76 ha z gromady Rytele-Olechny w powiecie sokołowskim w tymże województwie, po czym gromadę Zuzela zniesiono, włączając jej obszar do gromad: Nur (wieś Zuzela), Zaręby Kościelne (wsie Pętkowo Wielkie, Zakrzewo-Kopijki, Zakrzewo-Słomy, Zakrzewo Wielkie, Zgleczewo Panieńskie i Zgleczewo Szlacheckie) i Szulborze Wielkie (wsie Kałęczyn, Opatowina, Smolewo, Smolewo Parcele i Zakrzewo-Zalesie) w powiecie ostrowskim.

</doc>
<doc id="2961252" url="https://pl.wikipedia.org/wiki?curid=2961252" title="Daniłowo (gromada)">
Daniłowo (gromada)

Daniłowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Daniłowo z siedzibą GRN w Daniłowie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Daniłowo, Daniłowo parcele, Daniłówka I, Gaczkowo, Złotoria Nowa i Złotoria Stara ze zniesionej gminy Orło oraz obszar dotychczasowej gromady Kańkowo-Piecki ze zniesionej gminy Zaręby Kościelne w tymże powiecie. Dla gromady ustalono 12 członków gromadzkiej rady narodowej.
31 grudnia 1959 z gromady Daniłowo wyłączono wsie Gaczkowo, Kańkowo-Piecki, Złotoria Nowa i Złotoria Stara, włączając je do gromady Zaręby Kościelne w tymże powiecie, po czym gromadę Daniłowo zniesiono a jej (pozostały) obszar włączono do gromady Orło tamże.

</doc>
<doc id="2961253" url="https://pl.wikipedia.org/wiki?curid=2961253" title="Godlewo Wielkie (gromada)">
Godlewo Wielkie (gromada)

Godlewo Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Godlewo Wielkie z siedzibą GRN w Godlewie Wielkim utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Brulino-Piwki, Godlewo-Gudosze, Godlewo Łuby, Godlewo-Mierniki, Godlewo-Milewek, Godlewo-Warsze, Godlewo Wielkie, Szulborze-Kozy i Uścianek-Dębianka oraz miejscowość Brulino-Koski z dotychczasowej gromady Brulino Lipski ze zniesionej gminy Szulborze-Koty, a także obszar dotychczasowej gromady Kunin Zamek i miejscowość Kamieńczyk kolonia z dotychczasowej gromady Kamieńczyk Wielki ze zniesionej gminy Boguty – w tymże powiecie. Dla gromady ustalono 15 członków gromadzkiej rady narodowej.
1 stycznia 1957 z gromady Godlewo Wielkie wyłączono wieś Kunin Zamek włączając ją do gromady Boguty-Pianki w tymże powiecie.
31 grudnia 1961 gromadę zniesiono, włączając jej obszar do gromad: Szulborze Wielkie (wsie Brulino-Piwki-Koski, Godlewo-Gudosze, Godlewo-Milewek, Godlewo-Mierniki, Godlewo-Warsze, Godlewo Wielkie, Szulborze-Kozy i Uścianek-Dębianka) i Boguty-Pianki (wieś Godlewo-Łuby) w tymże powiecie.

</doc>
<doc id="2961254" url="https://pl.wikipedia.org/wiki?curid=2961254" title="Grądy (gromada w powiecie ostrowskim)">
Grądy (gromada w powiecie ostrowskim)

Grądy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grądy z siedzibą GRN w Grądach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Chojny, Grądy, Grębki, Ruda, Rynek i Rząśnik-Majdan ze zniesionej gminy Komorowo oraz obszar dotychczasowej gromady Jarząbka ze zniesionej gminy Długosiodło w tymże powiecie. Dla gromady ustalono 13 członków gromadzkiej rady narodowej.
31 grudnia 1959 z gromady Grądy wyłączono wieś Rynek, włączając ją do gromady Jelonki w tymże powiecie, po czym gromadę Grądy zniesiono a jej (pozostały) obszar włączono do gromady Wąsewo tamże.

</doc>
<doc id="2961255" url="https://pl.wikipedia.org/wiki?curid=2961255" title="Stefan Cieślak (fotoreporter)">
Stefan Cieślak (fotoreporter)

Stefan Cieślak (ur. 30 sierpnia 1920 w Trzebieniu, zm. 3 czerwca 2013 w Szczecinie) – polski fotoreporter, nestor fotografii prasowej w Szczecinie.
Życiorys.
Od 15 roku życia interesował się lotami szybowcowymi, a po ukończeniu w 1937, szkoły handlowej, jako ochotnik trafił do pułku lotniczego. Po agresji III Rzeszy na Polskę we wrześniu 1939, z powodu braków maszynowych próbował ewakuować się do Rumunii, ale uniemożliwiła to agresja ZSRR na Polskę. W konspiracji działał najpierw w ramach Związku Walki Zbrojnej a następnie Armii Krajowej. Uczestnik akcji dywersyjnych, nasłuchu radiowego, organizował zrzuty broni oraz lądowanie cichociemnych. Następnie w armii gen. Berlinga, otrzymał skierowanie do szkoły lotniczej, którą ukończył w 1947 r., nie uzyskując przydziału do jednostki za wcześniejszą działalność w AK.
Pracę fotoreportera zaczynał w "Służbie Polsce" oraz jednocześnie w pierwszej polskiej gazecie w Szczecinie – "Kurierze Szczecińskim", gdzie pracował w latach 1948-1973. Od połowy lat 70-XX wieku, do emerytury pracował w "Głosie Szczecińskim". W swojej pracy był bardzo sumienny, był wszędzie tam gdzie działo się coś ważnego. Podczas pracy fotoreportera fotografował najważniejsze wydarzenia w Szczecinie, dokumentował prace szczecińskich zakładów przemysłowych, stoczni, placówek kulturalnych i oświatowych, wydarzenia kulturalne i polityczne, architekturę miasta. Portretował wybitne i ciekawe osobistości miasta. Fotografował powojenne życie miasta, jego zdjęcia są bardzo dobrej jakości i stanowią wielką wartość historyczną.
Na kilka lat przed śmiercią przekazał bogaty zbiór zdjęć Książnicy Pomorskiej. Zmarł 3 czerwca 2013 r., został pochowany 11 czerwca na Cmentarzu Centralnym w Szczecinie (kwatera 41A).
Uhonorowany Krzyżem Ka­walerskim Orderu Odrodzenia Polski, Złotym i Srebrnym Krzyżem Zasługi, medalem „Gryf Szczeciński”, Medalem 40-lecia Polski Ludowej, wieloma dyplomami, odznaczeniami wojskowymi i resortowymi.

</doc>
<doc id="2961256" url="https://pl.wikipedia.org/wiki?curid=2961256" title="Przedświt (gromada)">
Przedświt (gromada)

Przedświt – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przedświt z siedzibą GRN w Przedświciu utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Brudki Nowe, Brudki Stare, Przedświt i Ulasek ze zniesionej gminy Komorowo oraz obszary dotychczasowych gromad Małaszek, Majdan Suski, Plewki i Suski Stare ze zniesionej gminy Długosiodło w tymże powiecie. Dla gromady ustalono 18 członków gromadzkiej rady narodowej.
1 stycznia 1957 z gromady Przedświt wyłączono część obszaru wsi Brudki Stare włączając ją do gromady Wąsewo w tymże powiecie, natomiast z gromady Wąsewo przyłączono do gromady Przedświt część obszaru wsi Zastawie.
31 grudnia 1959 z gromady Przedświt wyłączono wsie Małaszek, Plewki i Suski Stare, włączając je do gromady Długosiodło w powiecie wyszkowskim w tymże województwie, po czym gromadę Przedświt zniesiono a jej (pozostały) obszar włączono do gromady Wąsewo w powiecie ostrowskim.

</doc>
<doc id="2961257" url="https://pl.wikipedia.org/wiki?curid=2961257" title="Tymianki-Okunie (gromada)">
Tymianki-Okunie (gromada)

Tymianki-Okunie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tymianki-Okunie z siedzibą GRN w Tymiankach-Okuniach utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Tymianki-Adamy, Tymianki-Bucie, Tymianki-Moderki, Tymianki-Okunie i Tymianki-Skóry ze zniesionej gminy Boguty oraz obszar dotychczasowej gromady Kramkowo Lipskie ze zniesionej gminy Nur w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromad: Boguty-Pianki (wsie Tymianki-Adamy, Tymianki-Bucie, Tymianki-Dębosze, Tymianki-Sklarze, Tymianki-Wachnie, Tymianki-Moderki, Tymianki-Okunie, Tymianki-Pachoły, Tymianki-Skóry, Tymianki-Stasie i Tymianki-Synaki) i Nur (wieś Kramkowo Lipskie) w tymże powiecie.

</doc>
<doc id="2961258" url="https://pl.wikipedia.org/wiki?curid=2961258" title="Godlewo-Gorzejewo (gromada)">
Godlewo-Gorzejewo (gromada)

Godlewo-Gorzejewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Godlewo-Gorzejewo z siedzibą GRN w Godlewie-Gorzejewie utworzono – jako jedną z 8759 gromad na obszarze Polski – w powiecie ostrowskim w woj. warszawskim, na mocy uchwały nr VI/10/11/54 WRN w Warszawie z dnia 5 października 1954. W skład jednostki weszły obszary dotychczasowych gromad Budziszewo-Ksekoły, Godlewo-Cechny, Godlewo-Gorzejewo, Godlewo-Leśniewo, Kuleszki-Nienałty, Mianowo, Pieńki-Sobótki, Świerże Kiełcze i Świerże Panki ze zniesionej gminy Szulborze-Koty w tymże powiecie i województwie oraz obszar dotychczasowej gromady Pieńki Wielkie ze zniesionej gminy Czyżew w powiecie wysokomazowieckim w woj. białostockim. Dla gromady ustalono 13 członków gromadzkiej rady narodowej.
31 grudnia 1959 z gromady Godlewo-Gorzejewo wyłączono (a) wsie Olszewo-Cechny, Pieńki-Sobótki i Pieńki Wielkie, włączając je do gromady Andrzejewo oraz (b) wieś Budziszewo-Kseksoły, włączając ją do gromady Zaręby Kościelne w tymże powiecie, po czym gromadę Godlewo-Gorzejewo zniesiono a jej (pozostały) obszar włączono do gromady Szulborze Wielkie tamże.

</doc>
<doc id="2961259" url="https://pl.wikipedia.org/wiki?curid=2961259" title="Ignacy Jasiński (malarz)">
Ignacy Jasiński (malarz)

Ignacy Jasiński (ur. 7 grudnia 1833 w Kaliszu, zm. 16 października 1878 w Meranie) – polski malarz, powstaniec styczniowy, zesłaniec.
Był synem Marii za Strzyżowskich i Franciszka Jasińskiego (ur. 1780 w Stopnicy) i bratem Antoniego Ludwika (ur. 1832, zm. 1903). Ojciec od roku mieszkał w Kaliszu, gdzie zaczął pracować jako rachmistrz w kontroli skarbowej województwa kaliskiego.
Brat jego dziadka Jana Jasińskiego − Jakub Jasiński (generał) − był bohaterem insurekcji kościuszkowskiej. Zginął w Warszawie w 1794 roku.
Ignacy Jasiński ukończył gimnazjum gubernialne w Suwałkach w 1852. W 1854 roku Ignacy zaczął studiować w Szkole Sztuk Pięknych w Warszawie w klasie Rafała Hadziewicza, a zarazem studiował na Akademii Medyko-Chirurgicznej. Jako student Ignacy Jasiński zaangażowany był w ruch niepodległościowy. W 1861 roku pojawił się jego rysunek patriotyczny Polski przedstawionej jako „Obłąkana”. W 1863 roku oskarżony o przynależność do partii Mierosławskiego i udział w spisku na życie carskiego namiestnika Berga został skazany na zesłanie w głąb Rosji do Wiatki wraz z Teofilią Błędkowską (Teofilą Blendkowską). W archiwach Wiatki (obecnie Kirow), znajdują się akta policji carskiej z aresztowania obojga w Warszawie, wyroku w Pskowie i zsyłki do Wiatki w 1864 roku. W Polsce zachował się także wykonany przez Jasińskiego portret żony Gubernatora Wiatki, Sukorowa. W Wiatce Jasiński uczył rysunku m.in. młodego Konstantego Ciołkowskiego i późniejszą portrecistkę Annę Bilińską. Dokumentem zsyłki w Polsce pozostał notatnik malarza. Artysta zawarł w nim zapiski, wiersze, ale także recepty na lekarstwa, mydło itp., uzupełnione rysunkami ołówkiem, podmalowywanymi akwarelą. Są to głównie portrety i scenki rodzajowe z życia zesłańców i tubylców Czuwaszy i Czeremisów, oddające szczegóły o charakterze etnograficznym. Z zesłania wrócił do Warszawy w 1866 roku, gdzie wynajął pracownię w Hotelu Europejskim. Zachowały się narysowane ołówkiem w tym samym roku dwa portrety jego narzeczonej Celiny Mejer. Spotkania artystów i studentów sztuk pięknych, w latach 1867−1880 dokumentował rysunkami z których większość znajduje się w kolekcji Muzeum Narodowego w Warszawie i jeden obraz w Muzeum Narodowym w Krakowie. W 1869 roku namalował autoportret ze sztafażem, niosącym wspomnienia zesłania, zatytułowany "Wygnaniec". Portret Arcybiskupa Wiatki znajduje się w Moskwie. Teki rysunków akademickich i akty mężczyzn z pracowni w Hotelu Europejskim znajdują się w Muzeum Uniwersytetu Warszawskiego.
Zamiłowanie artysty do wędrówek plenerowych ze szkicownikiem zaowocowało serią rysunków z różnych stron kraju − Kielecczyzny, Kurpi, Poronina, Zakopanego, Ojcowa, Ogrodzieńca oraz zagranicy w 1872 − dom wuja Strzyżowskiego w Dreźnie, statek w Trieście, Pompeje, Neapol, Mediolan, Florencja, Rzym.
W 1873 roku przez dwa semestry Jasiński studiował w monachijskiej Akademii Sztuk Pięknych w klasie profesora Sandora Wagnera. Prace Jasińskiego wystawiane były i wielokrotnie nagradzane na pokazach Towarzystwa Zachęty Sztuk Pięknych corocznie od 1860 roku aż do śmierci.
Po powrocie z zesłania w swoim malarstwie coraz odważniej odchodził od akademizmu na rzecz portretów psychologicznych malowanych mocnymi pociągnięciami pędzla. Jasiński należał do straconego pokolenia artystów, od których − jak pisał Witkiewicz − zaczął się rzeczywisty, świadomy rozwój sztuki polskiej. Wspaniały i nagradzany portrecista, chwalony za „surowość pędzla”, lapidarność i dosadność.
W 1870 roku Ignacy Jasiński ożenił się z Celiną Mejer. Zmarł na gruźlicę 16 października 1878 roku w Meranie (Szwajcaria) i tam też został pochowany.

</doc>
<doc id="2961260" url="https://pl.wikipedia.org/wiki?curid=2961260" title="Bitwa pod Brodnicą (1920)">
Bitwa pod Brodnicą (1920)

Bitwa pod Brodnicą – starcie zbrojne, stoczone 18 sierpnia 1920 roku pomiędzy oddziałami polskimi pod dowództwem płk. Jarosława Aleksandrowicza de Witolda i rtm. Ignacego Mielżyńskiego, a wojskami bolszewickimi z 12 Dywizji Strzelców pod dowództwem Andrieja Rewy, wspartymi przez oficerów niemieckich.
Geneza.
Po wyprawie kijowskiej Wojska Polskiego i armii URL wiosną 1920 i rozpoczęciu kontrofensywy Armii Czerwonej (14 maja 1920 roku na Białorusi, a wkrótce potem na Ukrainie), 13 czerwca armie polskie opuściły Kijów. 4 lipca grupa armii Michaiła Tuchaczewskiego w sile 4, 15, 3 i 16 Armii uderzyły na froncie północnym, aby jak najkrótszą drogą zająć Warszawę. W wyniku uderzenia bolszewików wojska polskie w ciągu 25 dni wycofały się o ponad 450 km. 15 lipca 1920 bolszewicy zajmują Wilno, 20 lipca Grodno, a 26 lipca Białystok. W wyniku ofensywy ciężar uderzenia sił bolszewickich przesunął się z centrum na północ, zagrażając połączeniu Gdańska i Pomorze z resztą Polski.
24 lipca Wolne Miasto Gdańsk zabroniło na swoim obszarze przeładunku broni i amunicji dla walczącej Polski. Tego samego dnia podobnie uczyniły Republika Weimarska, Czechosłowacja i Austria. Sytuacja militarna Polski stała się katastrofalna.
13 sierpnia rozpoczęła się Bitwa Warszawska. Na lewym skrzydle frontu polskiego sytuacja układała się niepomyślnie. 4 Armia Siergiejewa i 3 Korpus Kawalerii Gaja, kierowały się na Brodnicę, Płock i Włocławek, a w rejonie Nieszawy ten ostatni rozpoczął nawet forsowanie Wisły.
12-13 sierpnia 1920 jedyne większe zgrupowanie na północnym skraju polskiego frontu - Grupa „Działdowo” poniosła porażkę w walkach o to miasto. Po doznanych porażkach przemęczone i zdemoralizowane resztki grupy znalazły się w Lubawie i Nowym Mieście Lubawskim, a dowództwo grupy w Jabłonowie. 14 sierpnia 1920 bez walk zajęty został Lidzbark, co stworzyło już bezpośrednie zagrożenie dla 7-tysięcznej wówczas Brodnicy. Ponieważ Dowództwo Okręgu Generalnego „Pomorze” nie dysponowało w tym rejonie żadnymi rezerwami, nakazało zorganizowanie obrony miasta dowódcy Grupy „Działdowo” płk. Habichowi, który skierował doń wszystkie siły swojej grupy, czyli 400-600 żołnierzy.
Trwożne wieści z frontu oraz brak większej liczby regularnego i bitnego wojska zmobilizowały ludność Brodnicy do stworzenia Straży Obywatelskiej. W powiecie brodnickim komendantem powiatowym mianowano Pawła Michnowskiego, a komendantem miejskim Jana Słoszewskiego. W samej Brodnicy siły pospolitego ruszenia liczyły 4 kompanie. Broni i amunicji było pod dostatkiem. Jedynym mankamentem obrońców były stare japońskie karabiny (prawdopodobnie mowa o karabinach Arisaka Typ 38). Straż Obywatelska rozpoczęła intensywne ćwiczenia strzeleckie.
Sytuacja nie napawała jednak optymizmem ponieważ przez miasto przelewały się tabory z uciekinierami z zajętych już przez bolszewików wschodnich ziem Polski, potęgujące panikę wśród i tak już zdemoralizowanego polskiego wojska. 
Żołnierzowi polskiemu brakowało nie tyle woli walki, ile możliwości jej prowadzenia.
Zdobycie Brodnicy przez bolszewików.
15 sierpnia o godzinie 13:00 rozległa się syrena alarmowa w mieście, po której nastąpił wymarsz sił polskich w kierunku wsi Szczuki, w kierunku nacierających na miasto wojsk bolszewickich. W tym czasie trwał ostrzał artyleryjski dział rosyjskich w kierunku dworca PKP.
Według Sylwestra Bizana w bitwie o Brodnicę dnia 15 sierpnia siły polskie były rozlokowanie w następujący sposób: na polach przed rzeźnią ku środkowi (prawe skrzydło) znajdowały się w sile dwóch kompanii wojska z dwoma karabinami maszynowymi, w środku były dwie kompanie Straży Obywatelskiej z Brodnicy i Michałowa. Lewego skrzydła broniła kompania Straży Obywatelskiej z Górzna. W istocie jednak siły polskie były większe, do miasta dotarła koleją m.in. 6 bateria 16 pułku artylerii polowej.
Bolszewicy wykorzystując zbytnie wysunięcie polskich linii obronnych od granic Brodnicy około godziny 14:00 bez większych przeszkód zaczęli przeprawiać się na drugi brzeg Drwęcy od strony rzeźni i z kierunku Michałowa przy pomocy pozostawionych tam bez opieki łodzi gimnazjalnego klubu wioślarskiego. Pierwszy do Brodnicy wkroczył mały oddział zwiadowczy kozaków, a za nim od strony ul. Ogrodowej i przez most bolszewiccy piechurzy. W rezultacie zarządzono odwrót wszystkich sił polskich w kierunku Jabłonowa Pomorskiego. O godzinie 18:00 opuścił Brodnicę improwizowany pociąg wywiadowczy „Wilczek” i pociąg pancerny Nr 8 „Wilk”, który odjechał do Jabłonowa Pomorskiego, natomiast „Wilczek” stanął w Najmowie.
Straż Obywatelska z Brodnicy, Michałowa i Górzna bez oznak paniki, czego nie można było powiedzieć o polskich żołnierzach z grupy płk. Habicha stacjonujących w mieście w chwili ataku, wycofała się na linie okopów na wysokości Tivoli. Były one obsadzone licznie przez niedobitki polskiego wojska, policji i straży granicznej. Jednak zgromadzone tam wcześniej zdemoralizowane siły nie były w stanie kontratakować, przypieczętowując tym samym klęskę z dnia 15 sierpnia, w której wydatny udział miał także płk. Habich i jego niefortunne rozkazy.
Około godziny 19:00 miasto w większości znajdowało się już rękach oddziałów bolszewickiej 12 Dywizji Strzelców, której siły w Brodnicy szacowano na 4 tys. osób. Strzelanina trwała jednak jeszcze przez całą noc, ponieważ pojedyncze polskie grupy próbowały odbić miasto.
Podczas działań wojennych z dnia 15 sierpnia obrońcy Brodnicy stracili 4 żołnierzy, a 8 odniosło rany. Dwóch Polaków zabili mieszkający w Podgórzu Niemcy. Straty bolszewickie to 8 żołnierzy zabitych i 15 rannych.
Okupacja Brodnicy (15-18 sierpnia 1920).
Na podstawie rozkazu nr 1 komendanta miasta Belejewa z dnia 16 sierpnia biuro komendantury ulokowano w Hotelu „Rzymskim” przy ulicy Wilhelmowskiej 12 (obecnie ul. Hallera), m.in. dozwolono na ruch uliczny do godziny 22:00, zakazano wszelkich rewizji domowych i rekwizycji bez rozkazu komendanta miasta, nakazano także zdanie przez mieszkańców Brodnicy broni ręcznej i palnej, zobowiązano także do rejestracji żołnierzy polskich i dawnych oficerów carskich oraz wprowadzono rubla jako walutę obowiązującą.
We wtorek 17 sierpnia bolszewicy zorganizowali zebranie ludowe w Strzelnicy (ul. Przykop), na którym mowę wygłosił dowódca 12. Dywizji Strzelców komendant Rewa. Przemowę bolszewickiego oficera tłumaczył na język niemiecki Winderlich, żyd z Radomia. Rewa do zebranych zwrócił się słowami: 
Na podstawie rozkazu nr 3 z dnia 18 sierpnia komisarza 12 Dywizji Strzelców Niekrasowa ogłoszono, że wszelką władzę w mieście i okolicy wykonuje odtąd tymczasowy wojenny komitet rewolucyjny w składzie: Julian Wendrich (alias Felski), Antoni Galeja, Hans Schielke, Feliks Bieliński i Richard Felski.
Oceniając 3 dniową okupację Brodnicy przez bolszewików należy przyznać, że odbyła się ona bez większych kłopotów i strat dla mieszkańców miasta, nie zapominając o rannych i kilku ofiarach śmiertelnych wśród ludności cywilnej oraz zniszczeniu paru domów i zabudowań gospodarczych podczas ataku z 15 sierpnia. Kilku przedstawicieli mniejszości niemieckiej zdemolowało także budynek Magistratu.
Kontrofensywa wojsk polskich spod Jabłonowa Pomorskiego.
Wojska.
Polacy.
W sumie 3 bataliony piechoty, 3 baterie artylerii, pułk ułanów (w połowie spieszony), 6 słabych kompanii piechoty; razem około 2,5 tys. żołnierzy, 30 cekaemów, 14 dział polowych. 2 tys. żołnierzy nie posiadało doświadczenia bojowego, oddziały pozbawione były sprzętu telefonicznego, a także wsparcia wyszkolonych zwiadowców i obserwatorów artyleryjskich. Radiostacji nie było w ogóle. Wsparcie medyczne zapewniał szpital garnizonowy w Grudziądzu, szpitale powiatowe oraz szpital polowy na dworcu w Jabłonowie Pomorskim.
Bolszewicy.
Siły bolszewickie to 12 Dywizja Strzelców z 4 Armii pod dowództwem komendanta Rewy w składzie:
Razem około 3 tys. żołnierzy, 80 ckm-ów oraz kilkanaście dział. Ciężka bateria artylerii znajdowała się na wschód, a 2 lekkie na południe od miasta.
Bitwa.
Przygotowania.
Bolszewicy po zajęciu Brodnicy obsadzili szosę Rypin-Brodnica artylerią, a piechotę wysunęli aż do Czekanowa. Obsadziła ona wzgórza nad szosą prowadzącą do Jabłonowa Pomorskiego. Pozostałe części ich wojsk pozostały w mieście jako jednostki rezerwowe. 17 sierpnia 36 Brygada zajmowała rejon wsi Kruszyny Szlacheckie, 35 Brygada i 86 pułk kawalerii rejon Mszano-Przerwa, a 34 Brygada ze sztabem 12 Dywizji stała w Brodnicy. Zadaniem dywizji było opanowanie węzłów kolejowych w Jabłonowie i Kowalewie, w tym celu 36 Brygadę skierowano na Jabłonowo, a 34 i 35 – na Kowalewo.
16 sierpnia do Jabłonowa Pomorskiego drogą kolejową przybył płk Jarosław Aleksandrowicz de Witold na czele II i III baonu 359 pp wspartego 2 bateriami 214 pa z Inowrocławia. Forpocztę wojskowego składu kolejowego stanowił pociąg pancerny nr 8 „Wilk”. Zadaniem płk. Aleksandrowicza był jak najszybszy kontratak w kierunku Brodnicy.
W czasie trzygodzinnej narady, która miała miejsce 17 sierpnia o godz. 17:00 w Hotelu Dworcowym w Jabłonowie Pomorskim (zlokalizowanym naprzeciwko stacji PKP) ustalono, że atak rozpocznie się 18 sierpnia o godzinie 4 rano. W czasie jej trwania minowano także rtm. Ignacego Mielżyńskiego (dowódcę 215 puł) szefem sztabu. W radzie udział wzięli także płk Habich (mianowany dowódcą odwodu taktycznego), ppor. J. Garnecki (adiutant rtm. I. Mielżyńskiego), mjr Lutomski (dowódca 359 pp), por. Bartkowski (dowódca dywizjonu 214 pap), ppor. Rembowski (dowódca 2 szwadronu 215 puł) i por. Ciążyński (dowódca 1 szwadronu, mianowany czasowo dowódcą całego pułku).
Polskie siły główne (2 bataliony piechoty w 2 rzutach (II/359 i II/362), jeden szwadron kawalerii (nr 2) i 2 baterie art. polowej), wzmocnione pociągiem „Wilczek”, miały uderzyć na Brodnicę od Jabłonowa, natomiast pomocniczym kierunkiem natarcie od Golubia ku Brodnicy miały wykonać 2 szwadrony liniowe i szwadron km-ów 215 p. ułanów. Zadanie grupy uderzającej od Golubia polegało na związaniu możliwie jak największych sił wroga i wyjście na tyły i skrzydło pozycji rosyjskich pod Czekanowem. Wspierający działania na tym kierunku pociąg pancerny „Wilk” miał za zadanie absorbować na sobie uwagę artylerii sowieckiej. Osłonę grupy uderzeniowej od wschodu miał zapewniać jeden szwadron 215 pułku, poruszający się po linii Górale – Mieliwo – Zbiczno – Żmijewo. Odwód taktyczny (pozostałości Grupy „Działdowo”) skoncentrowany był w Jabłonowie wraz z towarzyszącą mu 6 baterią 16 pap.
Działania bojowe „Wilczka”, „Wilka” i 215 puł..
18 sierpnia działania bojowe jako pierwszy rozpoczął pociąg wywiadowczy „Wilczek”, który o 4:00 udał się na zwiad do stacji Najmowo. O godzinie 7:00 rano nawiązał kontakt wzrokowy z oddziałami kawalerii nieprzyjaciela. Ppor. J. Pijarowski (dowódca składu) podjął decyzję o nie podejmowaniu walki i wycofaniu składu o 3 km na północny zachód od Najmowa, gdzie natrafił na 2 szwadron 215 p. ułanów, za którymi podążali płk. Aleksandrowicz i mjr. Lutomski, dowódca 359 pp. Po krótkiej naradzie 3 oficerów zapadła decyzja o wypadzie „Wilczka” na wieś Kruszyny Szlacheckie. Tam skład natknął się na oddział bolszewików. Pijarowski mniemając, że ma do czynienia z nielicznym przeciwnikiem, wydał kapralowi Kuczkowskiemu i jego 7 żołnierzom rozkaz zastąpienia drogi bolszewikom, sam natomiast otworzył do nich ogień z ckm-u. Bolszewicy zaskoczeni nagłym pojawieniem się Polaków salwowali się ucieczką w stronę pobliskich zabudowań, jednak już po chwili odpowiedzieli ogniem 6 ciężkich karabinów maszynowych. Dowódca oszacował siły wroga na 3 kompanie. Po krótkiej walce dowódca „Wilczka”, mając na uwadze uszkodzoną lokomotywę, rannego maszynistę i 7 żołnierzy wziętych do niewoli bolszewickiej w czasie wypadu kaprala Kuczkowskiego, nakazał odwrót do stacji Jabłonowo Pomorskie. Natomiast do akcji przeciwko bolszewikom wkroczył 2 szwadron 215 p. ułanów oraz pociąg z III baonem 359 pp, stojący dotąd na stacji Konojady.
Improwizowany pociąg wywiadowczy „Wilczek”, po uzupełnieniu strat w Jabłonowie Pomorskim, powrócił do boju, dokonując wypadów w stronę nieprzyjaciela. U zbiegu linii z Golubia i Jabłonowa zmuszony został do postoju, spowodowanego zniszczeniem toru. Przy jego naprawie wzięła udział miejscowa ludność.
O godzinie 22:00 „Wilczek” wjechał na stację w wyzwolonej Brodnicy, a następnie posunął się jeszcze 2 km w kierunku Działdowa. O 23:30 udał się w drogę do Jabłonowa w celu złożenia meldunku szefowi grupy.
Natomiast pociąg pancerny „Wilk” posuwał się w kierunku Brodnicy od strony Kowalewa i Golubia z zadaniem nękania wroga od wschodu i południa. Ciężkie boje prowadził zwłaszcza na wysokości wsi Niewierz, gdzie wspierał w walce z bolszewikami por. Ciążyńskiego dowodzącego 1, 3, 4 szwadronem 215 puł oraz szwadronem karabinów maszynowych, przesuwającego się z Jabłoniowa przez Lembark – Wielkie Kruszyny – Małki – Niewierz. Po osiągnięciu Drwęcy 4 szwadron 215 pułk sforsował rzekę i skierował się do Osieka na południe od Brodnicy, dokonując oskrzydlenia 12 Dywizji Strzeleckiej od południa, pozostawiając jej jedyną wolną drogę na wschód, w kierunku Działdowa, i odcinając zarazem od 3 Korpusu Konnego Gaj-Chana.
Działania bojowe polskiej artylerii.
2 bateria 214 pap pod dowództwem por. Bałatowskiego wkroczyła do walki pod Grzybnem, gdzie kilkoma salwami zniszczyła stanowiska nieprzyjaciela, a następnie oddała salwy w kierunku lasu za Drużynami. Po zwycięskiej walce piechoty artyleria została przesunięta i od godziny 16:30 ostrzeliwała wschodnią część Brodnicy.
Po wkroczeniu piechoty na przedmieścia miasta polscy artylerzyści z 3 baterii pod dowództwem ppor. Szulca zniszczyli ogniem bolszewicką baterię rozlokowaną na wzgórzu 136 na południowy zachód od Cieląt. Krótko po tym 2 bateria została przemieszczona na skrzyżowanie szos prowadzących z Kowalewa i Jabłonowa. Około 18:30 od strony Szabdy została ona zaatakowana przez znaczne siły bolszewickie, próbujące wyjść z okrążenia po odparciu ataków pociągu pancernego „Wilk” i 215 puł. Szczęśliwie z pomocą przyszła jej 3 bateria. Sytuacja po ciężkiej walce została opanowana.
Działania bojowe 359 pp i 362 pp.
Od godziny 4 rano szosą w kierunku Brodnicy nacierał II baon 359 pp kpt. Podolskiego oraz baon ochotniczy 362 pp. Marsz piechoty na szpicy zabezpieczała kawaleria (70 konnych i 60 pieszych). Około godziny 9:00 szpica kawaleryjska natrafiła na nieprzyjaciela i pod ciężkim ogniem karabinów maszynowych wycofała się. Do natarcia na wieś Wichulec ruszył I baon 359 pp kapitana Podolskiego. Na lewej flance oskrzydlenia bolszewików dokonała jej 5 i 8 kompania pod dowództwem por. Kaczora, której zadaniem było natarcie wschodnim brzegiem jeziora Oleśno w kierunku drogi Bobrowo-Grzybno. W czasie walk ppor. Kaczor został ciężko ranny.
W walkach pod Grzybnem wsławił się miejscowy ksiądz dziekan Rydlewski, który idąc na czele wojska okrzykami: „Za mną chłopcy” zagrzewał żołnierzy do walki.
III baon 359 pp pod dowództwem ppor. Reiske na odgłos walki dochodzący z miejsca operowania II baonu 359 pp wkroczył do akcji bojowej. Dowódca nakazał wyładunek wojska z wagonów kolejowych na otwartym polu między Najmowem a Konojadami i rozwijając wojska w tyralierę ruszył do walki. Przed frontem polskich wojsk co rusz pojawiał się płk Aleksandrowicz, podtrzymując ducha walki i podrywając żołnierzy do ataku. Bolszewicy widząc, że tym razem mają do czynienia z doborowymi jednostkami armii polskiej uderzającymi na nich z szalonym impetem, zaczęli się cofać na linię Kolonia – Bobrowo – Grzybno, aż do toru kolejowego przy Kruszynach. Po opanowaniu paniki w swoich szeregach przystąpili do kontrnatarcia, lecz dzięki wspaniałej postawie mjr. Lutomskiego o godzinie 13:30 wróg został odparty. Dalsza walka toczyła się ze zmiennymi losami, szala zwycięstwa przychylała się co i rusz z jednej na drugą stronę. Jednak dzięki walecznej postawie dowódców, użyciu najsurowszych środków dyscyplinujących (zastrzelono uciekającego z pola bitwy żołnierza narodowości żydowskiej) i po dokonaniu uzupełnienia 2 świeżymi kompaniami I baonu 362 pp pod dowództwem ppor. Winnickiego stroną przeważającą zostali Polacy. Wojska polskie (9 kompania ppor. Szwarca i 12 kompania 362 pp) zdobyły Kruszyny Szlacheckie i Anielewo.
Do kolejnego starcia z bolszewikami doszło we wsi Żmijewo i Żmijewko, gdzie zdążyli się oni już okopać. Po ciężkich walkach na bagnety o godzinie 14:00 obie pozycje wroga były zdobyte (12 bolszewików poległo, 9 wzięto do niewoli), a sztab bolszewików zmuszony został do opuszczenia Żmijewa i przeniesienia się do wsi Karbowo (majątek). Bolszewicy widząc operujących w Żmijewku 40 ułanów sierżanta Stanikowskiego, których wcześniej szef sztabu rtm. Mielżyński wysłał na lewe skrzydło, bojąc się oskrzydlenia opuścili Karbowo i rzucili się do ucieczki w kierunku lasu nad jeziorem Bachotek. Podczas ucieczki poznańscy ułani zadali im dotkliwe straty. Zdobyto 6 wozów, 2 konie i 80 skrzyń amunicji, a 500-osobowy oddział bolszewicki wsparty 50 kozakami przestał istnieć.
W dalszej części bitwy do ciężkich walk doszło także w okolicach wzgórz na północ od jeziora Niskie Brodno, gdzie oddziały 359 pp i 362 pp pod dowództwem mjr. Lutomskiego w potyczce na bagnety rozgromiły siły bolszewickie w sile 400 ludzi. Wyzwolono Szabdę i ruszono na Brodnicę, po zajęciu miasta mjr. Lutomski rzucił oddziały na Szczukę i Cielęta.
Ciężkie walki prowadziła także 10 i 11 kompania por. Reiske, która po przekroczeniu toru kolejowego i ruszeniu w kierunku miasta dostała się pod silny ogień z młyna. Dzięki odważnej postawie porucznika obiekt ten zdobyto. Żołnierze z tratew zbudowali pomosty przeprawili się przez Drwęcę i po przejściu Michałowa ruszyli w stronę Cieląt.
Wyzwolenie Brodnicy.
Wojska polskie około godziny 14:00 wtargnęły do miasta. Ogarnięci paniką bolszewicy, porzucajac broń i zrabowany dobytek rzucili się do ucieczki przez most w stronę ul. Mazurskiej, a nawet wpław, i dalej szosą na Cielęta. Dopiero tam rosyjscy dowódcy opanowali sytuację i zorganizowali linie obronne. Tymczasem wojska polskie wlewały się do miasta witane serdecznie przez mieszkańców Brodnicy. Po krótkim odpoczynku Polacy przypuścili szturm w kierunki Szczuki i Cieląt. Pod Cielętami ok. godziny 21:00 pod huraganowym ogniem nieprzyjaciela jeden z oficerów baonu ochotniczego 362 pp wydał komendę „W tył zwrot”, co doprowadziło do paniki w polskich szeregach i ucieczki całego lewego skrzydła. Pomyłka ta mogła doprowadzić do klęski w bitwie brodnickiej, jednakże bolszewicy nie wykorzystali zamieszania w polskich szeregach, które wnet zostało opanowane przez ppor. Reiske, który rzucił się w pogoń za uciekającymi żołnierzami i w Michałowie strzałami i krzykiem zmusił ich do zatrzymania.
Po przegrupowaniu się w Michałowie zarządzono powtórny atak na Cielęta. Tym razem wieś o godzinie 22:00 została zdobyta, a mieszkańcy Brodnicy mogli cieszyć się już w pełni wolnością.
W tym czasie mjr Lutomski uzyskał informację o rzekomych znacznych siłach bolszewickich, mających zagrażać wojskom polskim przebywającym w mieście odcięciem od sztabu grupy w Jabłonowie. Doniesienia te nie potwierdziły się, a rzekome zgrupowania bolszewików okazały się rozbitymi grupami maruderów.
Skutki militarne bitwy.
W bitwie rozbitych zostało 7 pułków nieprzyjaciela. Zdobyto 3 sztandary, 21 karabinów maszynowych, wielu jeńców, amunicji i wozów.
Według relacji zamieszonej przez korespondenta wojennego w "Kurierze Poznańskim" (nr 200 z 1 września 1920). "Bitwa pod Brodnicą stoczona przez oddziały wielkopolskie i pomorskie, była najważniejszym momentem w walkach z bolszewikami na Pomorzu. (...) Dzięki tej bitwie zdołano w szybkim tempie zająć Lidzbark i Działdowo, nawiązując na południe od tej miejscowości łączność z armią gen. Sikorskiego, zamykając w ten sposób krąg, otaczający nieprzyjaciela. (...) Całe masy wojsk bolszewickich zmuszono do przejścia granicy pruskiej, odcinając je od rosyjskich sił głównych."
Straty ekonomiczne w powiecie brodnickim.
Rada Powiatowa oceniła skutki inwazji bolszewickiej na 200 milionów marek.

</doc>
<doc id="2961262" url="https://pl.wikipedia.org/wiki?curid=2961262" title="Jānis Ķīvītis">
Jānis Ķīvītis

Jānis Ķīvītis (ur. ?) – łotewski lekkoatleta, sprinter.
Na mistrzostwach Europy w 1934 odpadł w eliminacjach na 100 metrów oraz w półfinale na 200 metrów.
Rekordzista Łotwy na różnych dystansach.
Reprezentant kraju w meczach międzypaństwowych na różnych dystansach sprinterskich.

</doc>
<doc id="2961263" url="https://pl.wikipedia.org/wiki?curid=2961263" title="Streptów">
Streptów

Streptów (ukr. Стрептів) – wieś w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Streptów to "wieś w powiecie Kamionka Strumiłowa, położona 14 km na południowy wschód od Kamionki Strumiłowej".

</doc>
<doc id="2961264" url="https://pl.wikipedia.org/wiki?curid=2961264" title="Wyrów (rejon kamionecki)">
Wyrów (rejon kamionecki)

Wyrów (ukr. Вирів) – wieś w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934 r., w ramach reformy scaleniowej stała się częścią gminy Żelechów Wielki w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich": Wyrów to "wieś w powiecie Kamionka Strumiłowa, położona 15 km na południe od Kamionki Strumiłowej".

</doc>
<doc id="2961269" url="https://pl.wikipedia.org/wiki?curid=2961269" title="Żelechów Mały">
Żelechów Mały

Żelechów Mały lub Duszny Kąt – obecnie część Żelechowa Wielkiego (ukr. "Великосілки"), wsi w obwodzie lwowskim, w rejonie kamioneckim na Ukrainie.
W II Rzeczypospolitej gmina wiejska. Od 1 sierpnia 1934, w ramach reformy scaleniowej stała się częścią gminy Żelechów Wielki w powiecie kamioneckim.
Położenie.
Według "Słownika geograficznego Królestwa Polskiego i innych krajów słowiańskich" Żelechów Mały to: „wieś w powiecie Kamionka Strumiłowa, położona 14 km na południowy wschód od Kamionki Strumiłowej”.

</doc>
<doc id="2961270" url="https://pl.wikipedia.org/wiki?curid=2961270" title="Europejskie Kwalifikacje do Mistrzostw Świata Juniorek w Piłce Siatkowej 2013">
Europejskie Kwalifikacje do Mistrzostw Świata Juniorek w Piłce Siatkowej 2013

Europejskie Kwalifikacje do Mistrzostw Świata Juniorek w Piłce Siatkowej 2013 odbyły się w czterech miastach: Subotica, Samokow, Cividale del Friuli oraz Ramienskoje w dniach od 7 do 12 maja 2013 roku. Wzięło w nich udział 18 reprezentacji narodowych podzielonych na cztery grupy. Awans do Mistrzostw Świata Juniorek w Piłce Siatkowej 2013 uzyskała najlepsza drużyna z każdej grupy.

</doc>
<doc id="2961279" url="https://pl.wikipedia.org/wiki?curid=2961279" title="Sigfrid Lindberg">
Sigfrid Lindberg

Sigfrid Oskar Lindberg (ur. 26 marca 1897 w Helsingborgu, zm. 4 stycznia 1977) – szwedzki piłkarz grający na pozycji bramkarza. W swojej karierze rozegrał 49 meczów w reprezentacji Szwecji.
Kariera klubowa.
Swoją karierę piłkarską Lindberg rozpoczął w klubie Helsingborgs IF, w którym zadebiutował w lidze szwedzkiej. W sezonach 1928/1929 i 1929/1930 wywalczył z Helsingborgiem dwa tytuły mistrza Szwecji. W sezonie 1931/1932 grał w Landskronie BoIS, w której zakończył swoją karierę.
Kariera reprezentacyjna.
W reprezentacji Szwecji Lindberg zadebiutował 26 marca 1921 roku w zremisowanym 2:2 towarzyskim meczu z Austrią, rozegranym w Wiedniu. W 1924 roku zdobył ze Szwecją brązowy medal na igrzyskach olimpijskich w Paryżu. Od 1921 do 1930 roku rozegrał w kadrze narodowej 49 spotkań.

</doc>
<doc id="2961282" url="https://pl.wikipedia.org/wiki?curid=2961282" title="Złota wolność szlachecka">
Złota wolność szlachecka



</doc>
<doc id="2961283" url="https://pl.wikipedia.org/wiki?curid=2961283" title="Koncepcja „Boskiego Przeznaczenia”">
Koncepcja „Boskiego Przeznaczenia”



</doc>
<doc id="2961285" url="https://pl.wikipedia.org/wiki?curid=2961285" title="Plan gry">
Plan gry

Plan gry () – amerykański film komediowy z 2007 roku.
Opis fabuły.
Joe Kingman jest wielką gwiazdą amerykańskiego footballu, a jego drużyna z Bostonu walczy o mistrzostwo ligi. Sam Kingman jest człowiekiem bogatym, żyjącym beztrosko i bez zobowiązań. Pewnego dnia u jego drzwi staje siedmioletnia dziewczynka Peyton. Okazuje się, że to jego córka, o której istnieniu nic nie wiedział.
Zdjęcia.
Zdjęcia do filmu realizowane były na terenie amerykańskiego stanu Massachusetts.

</doc>
<doc id="2961286" url="https://pl.wikipedia.org/wiki?curid=2961286" title="Richard Knight">
Richard Knight

Richard John Knight (ur. 26 maja 1959 w Cambridge) – brytyjski żużlowiec.
Wielokrotny reprezentant Wielkiej Brytanii w indywidualnych i drużynowych mistrzostwach świata. Brązowy medalista DMŚ (Long Beach 1985). Finalista IMŚ (Bradford 1990 – X miejsce). Zdobywca I miejsca w otwartych mistrzostwach Republiki Południowej Afryki (1989).
Wielokrotny finalista indywidualnych mistrzostw Wielkiej Brytanii (najlepszy wynik: Coventry 1993 – IV miejsce). Złoty medalista drużynowych mistrzostw Wielkiej Brytanii (1984).
Startował w lidze brytyjskiej, w barwach klubów z Mildenhall (1978–1983), Wimbledonu (1979, 1982, 1983), Reading (1981, 1983), Ipswich (1984–1986), King’s Lynn (1987–1990, 1993, 1994), Exeter (1991, 1994), Berwick (1991, 1992) oraz Newport (1997).

</doc>
<doc id="2961287" url="https://pl.wikipedia.org/wiki?curid=2961287" title="Jens Rasmussen">
Jens Rasmussen

Jens Rasmussen (ur. 26 maja 1959 w Odense) – duński żużlowiec.
Srebrny medalista młodzieżowych indywidualnych mistrzostw Danii (1981). Brązowy medalista indywidualnych mistrzostwa Danii (Hillerød 1983). Wielokrotny reprezentant Danii w eliminacjach indywidualnych mistrzostw świata (najlepszy wynik: Norrköping 1984 – X miejsce w finale skandynawskim).
Startował w lidze brytyjskiej, w barwach klubów z Hackney (1981–1983), Oksfordu (1984, 1985, 1987), Ipswich (1986, 1988), King’s Lynn (1986, 1994), Rye House (1988–1993), Middlesbrough (1994) oraz Peterborough (1995).

</doc>
<doc id="2961288" url="https://pl.wikipedia.org/wiki?curid=2961288" title="Gra o życie">
Gra o życie



</doc>
<doc id="2961290" url="https://pl.wikipedia.org/wiki?curid=2961290" title="SM UB-6">
SM UB-6

SM UB-6 – niemiecki okręt podwodny typu "UB I" zbudowany w stoczni Friedrich Krupp Germaniawerft w Kilonii w latach 1914-1915. Wodowany w marcu 1915 roku, wszedł do służby w Cesarskiej Marynarce Wojennej 8 kwietnia 1915 roku. Pierwszym dowódcą został Erich Haecker. 19 kwietnia 1915 roku okręt został przydzielony do Flotylli Flandria. UB-6 w czasie 60 patroli zatopił 14 statków nieprzyjaciela o łącznej wyporności 5 896 BRT, dwa uszkodził, jeden zajął jako pryz oraz zatopił jeden okręt wojenny. 
Pierwszą zatopioną jednostką był zbudowany w 1896 roku brytyjski niszczyciel HMS „Recruit” o wyporności 335 ts. Okręt został storpedowany i zatopiony 1 maja 1915 roku około 30 mil na południowy zachód od płycizny Galloper u wybrzeży Suffolk. 
1 czerwca 1915 roku UB-6 zatopił największy statek w swojej historii. SS „Saidieh” o nośności 3 303 BRT został zatopiony około 6 mil na północny wschód od boi nawigacyjnej Elbow leżącej u ujścia Tamizy. Statek płynął z ładunkiem nasion bawełny oraz cebulą z Aleksandrii do Hull. W wyniku ataku śmierć poniosło 8 członków załogi. 
13 listopada 1915 roku nowym kapitanem UB-6 został mianowany Ernst Voigt. Pod jego dowództwem UB-6 zatopił dwa statki oraz jeden uszkodził.
15 grudnia 1915 roku nowym dowódcą okrętu został Karl Neumann.
12 marca 1917 roku UB-6, z powodu błędu nawigacyjnego, osiadł na mieliźnie u ujścia Mozy w okolicach Hellevoetsluis. 17 marca 1917 roku UB-6 został zatopiony przez załogę, która została internowana w Holandii. W 1919 roku wrak został przekazany Francji i w 1921 roku został rozebrany w Breście.

</doc>
<doc id="2961291" url="https://pl.wikipedia.org/wiki?curid=2961291" title="Wacław Makowski (ujednoznacznienie)">
Wacław Makowski (ujednoznacznienie)



</doc>
<doc id="2961294" url="https://pl.wikipedia.org/wiki?curid=2961294" title="Franciszek Remón Játiva">
Franciszek Remón Játiva

Franciszek Remón Játiva OFMConv., "Francisco Remón Játiva" (ur. 22 września 1890 w Caudé na terenie diecezji Teruel, zm. 31 lipca 1936 w Granollers) – hiszpański błogosławiony Kościoła katolickiego, męczennik, brat zakonny z Zakonu Braci Mniejszych Konwentualnych, ofiara prześladowań antykatolickich okresu hiszpańskiej wojny domowej.
Życiorys.
Za powołaniem 22 lutego 1906 r. wstąpił do zakonu franciszkańskiego w Granollers. Dla odbycia nowicjatu skierowany został do Asyżu, gdzie udał się w towarzystwie ojca Alfonsa Lópeza. W latach 1909–1911 przebywał w klasztorze w Costacciaro. Po odbyciu rocznego nowicjatu w Asyżu w 1912 r. złożył śluby czasowe, a śluby wieczyste w 1916 r. jako brat świecki i podjął się pełnienia służby jako zakrystian w bazylice św. Franciszka w Asyżu. Z artyzmem kultywował tradycję budowy szopek bożonarodzeniowych. W 1935 r. powrócił do klasztoru w Granollers, gdzie został furtianem i zakrystianem i tam z przykładną franciszkańską życzliwością i starannością spełniał nałożone obowiązki. Gdy po wybuchu wojny domowej w Hiszpanii rozpoczęły się prześladowania katolików, 20 lipca 1936 r. bojownicy Iberyjskiej Federacji Anarchistycznej spalili klasztor w Granollers. Ukrywał się do aresztowania, a po krwotoku wywołanym torturami znalazł się w szpitalu wraz z o. Dionizym Wincentym Ramosem. Dowodem jego głębokiej wiary była odmowa apostazji za cenę życia. Franciszka Remóna Játivę rozstrzelano i pochowano w zbiorowej mogile na cmentarzu w La Roca del Valles.
Proces informacyjny odbył się w Barcelonie w latach 1953–1961. Został beatyfikowany w grupie Józefa Aparicio Sanza i 232 towarzyszy, pierwszych wyniesionych na ołtarze Kościoła katolickiego w trzecim tysiącleciu, przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w "dies natalis" (31 lipca), a także w grupie męczenników 22 września.

</doc>
<doc id="2961295" url="https://pl.wikipedia.org/wiki?curid=2961295" title="Francisco Remón Játiva">
Francisco Remón Játiva



</doc>
<doc id="2961296" url="https://pl.wikipedia.org/wiki?curid=2961296" title="Jan Krysta">
Jan Krysta

Jan Krysta (ur. 25 maja 1912, zm. 17 listopada 1996) – polski żużlowiec; jeden z pionierów sportu żużlowego w Polsce.
Reprezentował klub KM Bielsko. W 1935 r. zdobył w Bydgoszczy brązowy medal indywidualnych mistrzostw Polski. Po zakończeniu mistrzostw Polski, w dniu 15 sierpnia 1935 r., reprezentował narodowe barwy w pierwszym międzypaństwowym meczu, w którym przeciwnikiem Polaków była drużyna złożona z zawodników Austrii i Niemiec. W meczu tym, zakończonym wynikiem 21–6 dla gości, Jan Krysta zdobył 2 punkty. Powołany został również na kolejny mecz reprezentacji, w dniu 13 października 1935 przeciwko Niemcom, ale z powodu defektu motocykla w zawodach nie wystąpił.

</doc>
<doc id="2961298" url="https://pl.wikipedia.org/wiki?curid=2961298" title="Michał Kopczyński (piłkarz)">
Michał Kopczyński (piłkarz)

Michał Kopczyński (ur. 15 czerwca 1992 w Zamościu) – polski piłkarz.
Kariera.
Jest prawnukiem Kazimierza Partyki.
Do Legii Warszawa dołączył w 2000, gdzie przebijał się przez kolejne szczeble kariery juniorskiej. W 2010 włączono go do kadry zespołu grającego w Młodej Ekstraklasie. 5 sierpnia 2012 podczas meczu Pucharu Polski z Okocimskim Klubem Sportowy Brzesko zadebiutował w barwach pierwszej drużyny, zdobywając bramkę. 19 sierpnia 2012 zadebiutował w Ekstraklasie w spotkaniu z Koroną Kielce. Przed sezonem 2014/2015 został wypożyczony do Wigier Suwałki.
W sezonie 2016/2017 jego znaczenie w Legii Warszawa wzrosło o czym świadczy awans w hierarchii zespołu, gdzie zaczął pełnić funkcje jednego z kapitanów. Pierwszy w hierarchii jest Jakub Rzeźniczak, a drugim Miroslav Radović. 23 lutego 2017 pod nieobecność powracającego po kontuzji i zasiadającego na ławce rezerwowych Jakuba Rzeźniczaka oraz pauzującego za nadmiar żółtych kartek Miroslava Radovića pełnił funkcje kapitana w meczu rewanżowym 1/16 Ligi Europy z Ajaxem Amsterdam. Jako kapitan wyprowadził Legie Warszawa w meczu z Arką Gdynia o Superpuchar Polski. 
W sezonie 2017/2018 trener warszawskiego zespołu Jacek Magiera wyznaczył nową hierarchie zespołu. W wyniku odejścia z klubu Jakuba Rzeźniczaka kapitanem został Miroslav Radović a jego zastępcą Artur Jędrzejczyk. W przypadku absencji wspomnianej dwójki funkcje kapitana pełni któryś z członków rady drużyny: Michał Kucharczyk, Michał Kopczyński i Arkadiusz Malarz. W 2018 roku został wypożyczony do Wellington Phoenix. W lipcu 2019 ogłoszono jego transfer do Arki Gdynia. W sierpniu 2020 został zaangażowany w Warcie Poznań, gdzie po sezonie 2021/2022 przedłużył kontrakt. 

</doc>
<doc id="2961300" url="https://pl.wikipedia.org/wiki?curid=2961300" title="Jon Ødegaard">
Jon Ødegaard

Jon Ødegaard (ur. 25 maja 1937 w Revagen, zm. w lutym 2002) – norweski żużlowiec. Mistrz Europy na długim torze z 1970 roku.
Wielokrotny reprezentant Norwegii. Specjalizował się w wyścigach na długim torze. Pięciokrotny finalista indywidualnych mistrzostw świata na długim torze (1971 – XV miejsce, 1972 – III miejsce, 1973 – XVI miejsce, 1974 – VIII miejsce i 1976 – rezerwowy) i siedmiokrotny finalista indywidualnych mistrzostw Europy na długim torze (Scheeßel 1967 – VII miejsce, Seinäjoki 1965 – IV miejsce, Mühldorf 1966 – III miejsce, Scheeßel 1967 – III miejsce, Mühldorf 1968 – IX miejsce, Oslo 1969 – II miejsce i Scheeßel 1970 – I miejsce).
Siedmiokrotny złoty medalista (1964–1965, 1970–1971, 1973–1974 i 1976) indywidualnych mistrzostw Norwegii na długim torze. Brązowy medalista indywidualnych mistrzostw Norwegii w 1962 roku.
Startował w lidze angielskiej w barwach klubu Swindon Robins.

</doc>
<doc id="2961301" url="https://pl.wikipedia.org/wiki?curid=2961301" title="Korkoząb ciemny">
Korkoząb ciemny

Korkoząb ciemny ("Phellodon melaleucus" (Sw. ex Fr.) P. Karst.) – gatunek grzybów należący do rodziny chropiatkowatych ("Thelephoraceae").
Systematyka i nazewnictwo.
Pozycja w klasyfikacji według Index Fungorum: "Phellodon, Thelephoraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1815 roku Olof Swartz i Elias Fries nadając mu nazwę "Hydnum melaleucum". Obecną, uznaną przez Index Fungorum nazwę nadał mu w 1881 roku Petter Adolf Karsten, przenosząc go do rodzaju "Phellodon".
Niektóre synonimy:.
Nazwę polską podali Barbara Gumińska i Władysław Wojewoda w 1983 r. W checklist W. Wojewody z 2003 jest opisany pod błędną nazwą "Phellodon connatus" (według Index Fungorum "P. connatus" to synonim "Phellodon tomentosus").
Morfologia.
Pojedynczy ma średnicę 1–4 cm, jest okrągły, cienki i lejkowato wklęsły. Często kapelusze jednak zrastają się z sobą. Taka zrośnięta grupa owocników może od góry wyglądać jak jeden duży owocnik, ale pod spodem ma wiele trzonów. Powierzchnia błyszcząca, naga i pofałdowana lub chropowata i niewyraźnie koncentrycznie strefowana. Ma kolor czerwono-brązowy, czarno-brązowy, szaroczarny, u starszych okazów granatowo-czarny lub niemal czarny. Często przyjmuje fioletowy odcień. Zewnętrzna, szeroka strefa przyrostu jest biała, wyraźnie kontrastująca z ciemnym środkiem.
W postacie białych lub szarych kolców o długości 1–2 mm.
Wysokość 1–2 cm, grubość 1–5 mm, walcowaty lub spłaszczony. Powierzchnia gładka lub pokryta drobnymi włókienkami, brązowo-czarna.
O lekko gorzkim smaku i słabym zapach kozieradki. Pod wpływem KOH barwi się na oliwkowo-zielono.
Biały. Zarodniki niemal kuliste o rozmiarach 3,5–4,5 × 3–4 μm.
Występowanie.
Występuje w Europie i jest rzadki, w Irlandii np. znany jest tylko z 3 stanowisk. W Polsce gatunek bardzo rzadki. W polskiej literaturze mykologicznej do 2003 r. opisano 10 jego stanowisk, ale niektóre są z końca XIX w. i pierwszej połowy XX w. W nowszych (lata 2008–2011), amatorskich doniesieniach hobbystów-grzybiarzy opisano i udokumentowano 7 innych stanowisk tego gatunku. Znajduje się na "Czerwonej liście roślin i grzybów Polski". Ma status E – gatunek wymierający. Znajduje się na listach gatunków zagrożonych także w Niemczech, Danii, Wielkiej Brytanii, Norwegii, Holandii.
Rośnie w lasach świerkowych i sosnowych, szczególnie na podłożu piaszczystym, często wśród mchów. Owocniki wytwarza od sierpnia do listopada.
Znaczenie.
Saprotrof, grzyb niejadalny.
Gatunki podobne.
Dwa inne występujące w Polsce gatunki korokozębów (korkoząb pozrastany "Phellodon confluens" i korkoząb kieliszkowaty "Phellodon tomentosus") odróżniają się jaśniejszymi owocnikami o brązowym odcieniu. Odróżnienie korkozębu ciemnego od najbardziej podobnego korkozębu czarniawego ("Phellodon niger") jest trudne, obydwa te gatunki mają bowiem czarniawe odcienie i zapach kozieradki. Korkoząb czarniawy ma jednak bardziej ciemny miąższ. Odróżnienie starych okazów tych dwóch gatunków grzybów jest morfologicznie właściwie niemożliwe. Pomaga badanie odczynnikiem KOH; miąższ k. ciemnego wybarwia się na oliwkowo-zielony kolor, k. czarniawego nie.

</doc>
<doc id="2961302" url="https://pl.wikipedia.org/wiki?curid=2961302" title="Phellodon melaleucus">
Phellodon melaleucus



</doc>
<doc id="2961303" url="https://pl.wikipedia.org/wiki?curid=2961303" title="Charles Brommesson">
Charles Brommesson

Fritz Johan Charles Brommesson (ur. 12 sierpnia 1903 w Helsingborg, zm. 1 września 1978 tamże) – piłkarz szwedzki grający na pozycji napastnika. W swojej karierze rozegrał 12 meczów i strzelił 4 gole w reprezentacji Szwecji.
Kariera klubowa.
Swoją karierę piłkarską Brommesson spędził w klubie Helsingborgs IF, w którym zadebiutował w lidze szwedzkiej. W sezonach 1928/1929 i 1929/1930 wywalczył z Helsingborgiem dwa tytuły mistrza Szwecji.
Kariera reprezentacyjna.
W reprezentacji Szwecji Brommesson zadebiutował 28 października 1923 roku w przegranym 1:2 towarzyskim meczu z Węgrami, rozegranym w Budapeszcie. W 1924 roku zdobył ze Szwecją brązowy medal na igrzyskach olimpijskich w Paryżu. Od 1923 do 1930 roku rozegrał w kadrze narodowej 12 spotkań i zdobył w nich 4 bramki.

</doc>
<doc id="2961306" url="https://pl.wikipedia.org/wiki?curid=2961306" title="Koča v Grohatu pod Raduho">
Koča v Grohatu pod Raduho

Koča v Grohatu pod Raduho – schronisko górskie w Alpach Kamnickich w Słowenii. Znajduje się na hali Grohat pod Raduhą.
Opis.
Schronisko jest otwarte od 1 czerwca do 30 września. Od początku stycznia do końca maja oraz październiku jest otwarte w soboty, niedziele i święta.
Obiekty turystyczne.
W pierwszej kolejności schronisko w Grohocie jest punktem wyjściowym do wejścia na Wielka Raduhę. Prowadzą na nią dwa szlaki. Największe skały omija się obszernymi piargami pod ściną Małej Raduhy. Na Duracach, na szczycie, gdzie dochodzi szlak prowadzący ze schroniska na Loce, skręca w prawo do góry. Początkowa stromizna szybko się wypłaszcza. Szlak przecina zbocza Małej i Średniej Raduhy trochę poniżej grani. Aż do szczytu Raduhy jest poprowadzony między połaciami kosodrzewiny i wysokogórskich hal.
Druga możliwość to wejście po zabezpieczonym szlaku górskim. Odbija on od szlaku na Durce trochę pod ścianą Małej Raduhy, koło Masenovca, piramidowego tworu skalnego, porośniętego modrzewiami, u podnóża którego jest wmurowana tablica upamiętniająca poległych alpinistów. Kieruje się w prawo, przecina strome zbocza pod krótkimi ścianami i tam, gdzie Średnia Raduha zaczyna przechodzić w Wielką, rusza stromo do góry, przez żleby i wąwozy, przez zbocza i półki skalne. 
Trzecim celem jest Lanež. Nad Grohotem jest jego krótka ściana na lewo od Durc. Także na niego można wspiąć się dwoma szlakami. Pierwszy najpierw idzie tak, jak znakowany szlak na Raduhę do Durc. Tam skręcamy w lewo i halami dochodzimy na szczyt w 15 min.
Drugi szlak na Lanež nazywa się Hojnikova pot (Szlak Hojnika). W międzywojniu utworzył go ksiądz i nauczyciel Ivan Hojnik, który między 1910 i 1941 pracował w Koprivnej.
Szlak w całości przechodzimy, jeśli już na Slemu (skrzyżowanie dróg, które prowadzą z Koprivnej, Bistrej i Solčavy) poszukamy szlaku na Prosenčev vrh (1487 m n.p.m.) i potem z niego pójdziemy słabo wychodzoną ścieżką przez długi grzbiet, który wiedzie pod ścianę Laneža. Na Prosenčev vrh możemy wspiąć się stromą dróżką także z Bukovnika. Jeśli naszym punktem wyjściowym jest Grohot, wejdziemy na grzbiet, którym prowadzi Hojnikovy szlak już dość wysoko, w pobliżu pierwszych skał.
Koniec szlaku, który wiedzie na grzbiet trochę w prawo od szczytu Laneža, jest poprowadzony przez stromy skalisty wąwóz, przerywany ekspozycjami, gdzie tu i ówdzie ciągle znajdują się stare, zakrzywione kliny.
Linki zewnętrzne.
Schronisko w Grohacie pod Raduhą na stronie PD (Towarzystwa Górskiego) Mežica

</doc>
<doc id="2961308" url="https://pl.wikipedia.org/wiki?curid=2961308" title="Diecezja Doba">
Diecezja Doba

Diecezja Doba – diecezja rzymskokatolicka w Czadzie. Powstała w 1989.

</doc>
<doc id="2961309" url="https://pl.wikipedia.org/wiki?curid=2961309" title="Diecezja Goré">
Diecezja Goré

Diecezja Goré – diecezja rzymskokatolicka w Czadzie. Powstała w 1998.

</doc>
<doc id="2961311" url="https://pl.wikipedia.org/wiki?curid=2961311" title="Diecezja Lai">
Diecezja Lai

Diecezja Lai – diecezja rzymskokatolicka w Czadzie. Powstała w 1998.

</doc>
<doc id="2961313" url="https://pl.wikipedia.org/wiki?curid=2961313" title="Pagoda Songyue">
Pagoda Songyue

Pagoda Songyue () – zabytkowa pagoda znajdująca się w pobliżu miasta Dengfeng w chińskiej prowincji Henan, na południowym stoku góry Song Shan (jednej z pięciu świętych gór chińskich). Jest najstarszą zachowaną pagodą w Państwie Środka.
Wybudowana w 520 roku, za panowania północnej dynastii Wei, jako część nieistniejącego już kompleksu świątyni Songyue. Mierząca 39,8 m wysokości budowla wzniesiona została w całości z cegły i składa się z 15 pięter. Zbudowana jest na planie dwunastoboku, co czyni ją unikatową w skali całego kraju – chińskie pagody są zazwyczaj ośmioboczne.
Reprezentacyjne pierwsze piętro ma 10,6 m średnicy, a jego ściany mają grubość 2,5 m. Podzielone jest na dwa poziomy. Posiada cztery wejścia, po jednym od wschodniej, północnej, zachodniej i południowej strony. Pozostałe osiem boków ozdobiono z zewnątrz w górnej części niszami, w których umieszczone są figurki lwów i dzbanków herbacianych. Wnętrze pierwszego piętra ozdobione jest freskami.
Wyższe piętra pagody, ozdobione na każdym z boków drzwiami i parą okien, mają jedynie charakter zdobniczy – są zbyt małe, by mógł się w nich zmieścić człowiek. Wieńcząca budowlę iglica ma 3,5 m wysokości.

</doc>
<doc id="2961314" url="https://pl.wikipedia.org/wiki?curid=2961314" title="Diecezja Moundou">
Diecezja Moundou

Diecezja Moundou – diecezja rzymskokatolicka w Czadzie. Powstała w 1951 jako prefektura apostolska. Diecezja od 1959.
Diecezja liczy około 530 000 mieszkańców, w tym około 180 000 katolików, 25 kapłanów i 65 posługujących mężczyzn i kobiet 9 w 2004 roku).

</doc>
<doc id="2961315" url="https://pl.wikipedia.org/wiki?curid=2961315" title="Diecezja Pala">
Diecezja Pala

Diecezja Pala – diecezja rzymskokatolicka w Czadzie. Powstała w 1956 jako prefektura apostolska. Podniesiona do rangi diecezji w 1964.

</doc>
<doc id="2961324" url="https://pl.wikipedia.org/wiki?curid=2961324" title="Emiliano Fusco">
Emiliano Fusco

Emiliano Adrián Fusco (ur. 2 marca 1986) – argentyński piłkarz grający na pozycji obrońcy w izraelskim klubie Bene Jehuda Tel Awiw.

</doc>
<doc id="2961327" url="https://pl.wikipedia.org/wiki?curid=2961327" title="Wielki Wóz (film)">
Wielki Wóz (film)

Wielki Wóz – polski telewizyjny film wojenny z 1987, w reżyserii i według scenariusza Marka Wortmana.
Fabuła.
Akcja filmu rozgrywa się na przełomie 1942/1943 w czasie II wojny światowej w niemieckiej miejscowości Murnau am Staffelsee (Bawaria), gdzie znajduje się niemiecki obóz jeniecki-oflag pod nazwą Oflag VII A Murnau, w którym osadzeni się polscy oficerowie wzięci do niewoli po kampanii wrześniowej. Fabuła przedstawia obozowe życie codzienne i próbę ucieczki Polaków za pomocą wykonanego podkopu.
W rzeczywistości w obozie Murnau próbę ucieczki podjęła grupa młodszych oficerów, którzy do jesieni 1944 w czasie ok. 1000 godzin pracy robót ziemnych wykonali podkop o długości sięgającej ok. 40 metrów, którego początek był w przybudówce obok kuchni obozowej, a kończył się w polu pszenicy za drutami obozu.

</doc>
<doc id="2961342" url="https://pl.wikipedia.org/wiki?curid=2961342" title="Czerwoni Khmerowie">
Czerwoni Khmerowie



</doc>
<doc id="2961345" url="https://pl.wikipedia.org/wiki?curid=2961345" title="Mistrzostwa Polski Par Klubowych na Żużlu 1985">
Mistrzostwa Polski Par Klubowych na Żużlu 1985

Mistrzostwa Polski Par Klubowych na Żużlu 1985 – zawody żużlowe, mające na celu wyłonienie medalistów mistrzostw Polski par klubowych w sezonie 1985. Rozegrano dwie eliminacje wstępne, dwa turnieje półfinałowe oraz finał, w którym zwyciężyli zawodnicy Wybrzeża Gdańsk.

</doc>
<doc id="2961350" url="https://pl.wikipedia.org/wiki?curid=2961350" title="Officina ferraria">
Officina ferraria

Officina ferraria (pełny tytuł Officina ferraria, abo huta y warstat z kuźniami szlachetnego dzieła żelaznego) – wierszowany barokowy poemat napisany w 1612 roku w języku polskim przez zarządcę kopalń i hut Walentego Roździeńskiego opisujący stan XVII wiecznego górnictwa i hutnictwa na Śląsku, a także obyczaje hutników i górników. Dzieło stanowi pierwszy polski i jeden z pierwszych w Europie podręczników metalurgicznych.
Historia.
Dzieło powstało podczas pobytu mistrza Walentego na dworze koszęcińskiego szlachcica Andrzeja Kochcickiego, gdzie zajmował się zarządzaniem jego hutami. To pierwszy tego typu utwór w języku polskim, który łączy praktyczne i rzeczowe informacje związane z problematyką XVII-wiecznego przemysłu z zasadami poetyki i wersyfikacji. Autor opisuje w nim historię obróbki żelaza oraz życie i pracę śląskich górników, hutników i kowali, którą znał z własnego doświadczenia. Oprócz opisu realiów pracy ówczesnego robotnika zawarł również szereg wiadomości o jego życiu, zwyczajach i wierzeniach. Dodatkowo, będąc gorliwym ewangelikiem Roździeński wprowadził do swego utworu liczne cytaty i komentarze biblijne, oparte na ewangelickiej postylli górniczej z 1562 roku pt. "Sarepta", której autorem był ksiądz Jan Mathesius, przyjaciel Marcina Lutra.
Dzieło Roździeńskiego zostało po jego śmierci całkowicie zapomniane, dopiero w 1929 roku, po ponad 300 latach, ksiądz Leon Formanowicz przypadkowo odnalazł w Gnieźnie jedyny jego zachowany egzemplarz i nagłośnił to odkrycie. Odkrycie to spotkało się z dużym zainteresowaniem literaturoznawców. Zawiera bowiem informacje z wielu dziedzin ówczesnej nauki, uzupełnia współczesną wiedzę o epoce w zakresie socjologii, językoznawstwa, geografii, literaturoznawstwa i innych, a także wskazuje na kulturową jedność XVII-wiecznego Śląska z ziemiami Królestwa Polskiego. Świadczy to również pozytywnie o samym Roździeńskim, który jako prosty zarządca kuźni wykazał się wyjątkową erudycją. W ostatnich latach "Oficina ferraria..." została wznowiona w druku (w 1976 roku, także w tłumaczeniu na język angielski) i jest sprzedawana jako ciekawostka bibliofilska.
Oryginał w niewyjaśniony sposób dostał się w ręce prywatne w czasie, gdy kardynał Stefan Wyszyński przebywał w więzieniu. W roku 1977 z rąk prywatnych trafił jako dar do Biblioteki Narodowej. Kapituła Prymasowska w Gnieźnie usiłowała odzyskać "klocek", zawierający m.in. to dzieło, a noszący w gnieźnieńskiej bibliotece katedranlej nadal sygnaturę BK Pl 178.

</doc>
<doc id="2961352" url="https://pl.wikipedia.org/wiki?curid=2961352" title="San Carlos Sija">
San Carlos Sija

San Carlos Sija – miasto w Gwatemali, w departamencie Quetzaltenango, położone około 25 km na północ od stolicy departamentu miasta Quetzaltenango. Miasto leży w rozległej kotlinie w górach Sierra Madre de Chiapas, na wysokości 2630 m n.p.m. Według danych statystycznych z 2002 roku miejscowość liczyła 11 461 mieszkańców. 
Gmina San Carlos Sija.
Jest siedzibą władz gminy o tej samej nazwie, która jest jedną z 24 gmin w departamencie. Gmina w 2012 roku liczyła 35 622 mieszkańców. 
Gmina jak na warunki Gwatemali jest średniej wielkości, a jej powierzchnia obejmuje 148 km². Ludność gminy utrzymuje się głównie z rolnictwa i wydobywania piasku budowlanego a także usług i rzemiosła artystycznego. W rolnictwie dominuje hodowla bydła mięsnego i mlecznego a następnie uprawa kukurydzy, pszenicy, fasoli i owsa oraz pozyskiwanie kauczuku naturalnego.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Opad w tym okresie wynosi około 900–100 mm. Ze względu na wyniesienie nad poziom morza temperatury są umiarkowane a amplituda temperatur jest dość duża i oscyluje w granicach 0–24 °C. Średnioroczna temperatura zawiera się w przedziale wynosi 12,5–18,6 °C.

</doc>
<doc id="2961353" url="https://pl.wikipedia.org/wiki?curid=2961353" title="Puchar Panamerykański w Piłce Siatkowej Kobiet 2013">
Puchar Panamerykański w Piłce Siatkowej Kobiet 2013

Puchar Panamerykański w Piłce Siatkowej Kobiet – 12. edycja turnieju siatkarskiego kobiet, który trwa od 10 do 16 czerwca 2013 roku. Gospodarzem turnieju jest Peru, drużyny będą rywalizować w Limie, Callao, Iquitos oraz Huacho. W turnieju udział bierze 12 reprezentacji podzielonych na trzy grupy.
Turniej jest również kwalifikacją do World Grand Prix, do którego awansuje dwie najlepsze drużyny z Ameryki Południowej oraz cztery drużyny ze strefy Ameryki Północnej, Środkowej i Karaibów.
Faza grupowa.
Grupa A.
Tabela
Grupa B.
Tabela
Grupa C.
Tabela
Klasyfikacja końcowa.
Do World Grand Prix 2014 awansowały drużyny: Argentyna, Brazylia, Dominikana, Kuba, Portoryko, USA

</doc>
<doc id="2961354" url="https://pl.wikipedia.org/wiki?curid=2961354" title="Nikołaj Manew">
Nikołaj Manew

Nikołaj Manew, bułg. Николай Манев (ur. 6 czerwca 1956 w Tyrgowiszte, zm. w marcu 2015) – bułgarski żużlowiec.
Dwukrotny finalista indywidualnych mistrzostw świata juniorów (Vojens 1977 – XV miejsce, Lonigo 1978 – XIII miejsce). Pięciokrotny finalista indywidualnego Pucharu Mistrzów (Pardubice 1986 – IX miejsce, Miszkolc 1987 – XIII miejsce, Krsko 1988 – XIII miejsce, Natschbach-Loipersbach 1989 – XIII miejsce, Lonigo 1990 – XIV miejsce). Wielokrotny reprezentant Bułgarii w eliminacjach drużynowych mistrzostw świata, mistrzostw świata par oraz indywidualnych mistrzostw świata (najlepszy wynik: Wiener Neustadt 1986 – X miejsce w finale kontynentalnym).
Sześciokrotny medalista indywidualnych mistrzostw Bułgarii: dwukrotnie złoty (1983, 1994), trzykrotnie srebrny (1980, 1991, 1996) oraz brązowy (1981). Czterokrotny złoty medalista mistrzostw Bułgarii w parach (1981, 1984, 1989, 1990). Czterokrotny złoty medalista drużynowych mistrzostw Bułgarii (1975, 1980, 1985, 1990).

</doc>
<doc id="2961355" url="https://pl.wikipedia.org/wiki?curid=2961355" title="Nikolaj Manev">
Nikolaj Manev



</doc>
<doc id="2961356" url="https://pl.wikipedia.org/wiki?curid=2961356" title="Nikołaj Manev">
Nikołaj Manev



</doc>
<doc id="2961358" url="https://pl.wikipedia.org/wiki?curid=2961358" title="John Carlsson">
John Carlsson

Johan Erik „John” Carlsson (ur. 5 stycznia 1870 w Sztokholmie, zm. 24 lipca 1935 w Värmdö) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1908 wystąpił w klasie 8 metrów zajmując 5 pozycję. Załogę jachtu "Saga" tworzyli również Hjalmar Lönnroth, Karl Ljungberg, August Olsson i Edvin Hagberg.

</doc>
<doc id="2961359" url="https://pl.wikipedia.org/wiki?curid=2961359" title="Oliver Schmitt">
Oliver Schmitt

Oliver Jens Schmitt (ur. 15 lutego 1973 w Bazylei) – szwajcarski historyk, członek Austriackiej Akademii Nauk.
Życiorys.
Kształcił się w Bazylei, Wiedniu, Berlinie i Monachium. W 2000 roku obronił pracę doktorską na Uniwersytecie Ludwika i Maksymiliana w Monachium. Habilitował się na Uniwersytecie w Ratyzbonie. Od 2005 pracuje na stanowisku profesora historii Europy Południowo-Wschodniej na Uniwersytecie Wiedeńskim. Specjalizuje się w średniowiecznej historii Półwyspu Bałkańskiego i jego związków z Republiką Wenecką.
Wydane w 2009 dzieło Schmitta "Skanderbeg. Der neue Alexander auf dem Balkan" stanowiło pierwszą od wielu lat próbę krytycznej biografii Skanderbega, kluczowej postaci w dziejach Albanii. Sugestie Schmitta, że matka Skanderbega Vojsava była Serbką, a nazwa rodu Kastrioti jest pochodzenia greckiego – podobnie jak inne tezy dotyczące postaci Skanderbega – sprowokowały gorącą debatę w albańskich mediach. Schmitta oskarżano o zniesławienie Albańczyków, zaś oskarżenia o zdradę kierowano pod adresem Ardiana Klosiego, tłumacza książki Schmitta na język albański.

</doc>
<doc id="2961360" url="https://pl.wikipedia.org/wiki?curid=2961360" title="Yngve Nordwall">
Yngve Nordwall

Axel Yngve Nordwall (ur. 13 kwietnia 1908 w Uppsali, zm. 23 stycznia 1994 w Göteborgu) – szwedzki aktor oraz reżyser filmowy.

</doc>
<doc id="2961363" url="https://pl.wikipedia.org/wiki?curid=2961363" title="Kristoffer Nordfeldt">
Kristoffer Nordfeldt

Kristoffer Nordfeldt (ur. 23 czerwca 1989 w Sztokholmie) – szwedzki piłkarz występujący na pozycji bramkarza. Obecnie gra w Swansea City. Zaliczył jeden występ w reprezentacji Szwecji.

</doc>
<doc id="2961365" url="https://pl.wikipedia.org/wiki?curid=2961365" title="Sils">
Sils

Hiszpania:
Szwajcaria:
Osoby:
Zobacz też:

</doc>
<doc id="2961366" url="https://pl.wikipedia.org/wiki?curid=2961366" title="Lago di Sils">
Lago di Sils



</doc>
<doc id="2961367" url="https://pl.wikipedia.org/wiki?curid=2961367" title="Porohy (obwód iwanofrankowski)">
Porohy (obwód iwanofrankowski)



</doc>
<doc id="2961369" url="https://pl.wikipedia.org/wiki?curid=2961369" title="Neuchâtel (jezioro)">
Neuchâtel (jezioro)



</doc>
<doc id="2961370" url="https://pl.wikipedia.org/wiki?curid=2961370" title="Neuenburgersee">
Neuenburgersee



</doc>
<doc id="2961371" url="https://pl.wikipedia.org/wiki?curid=2961371" title="Lugano (jezioro)">
Lugano (jezioro)



</doc>
<doc id="2961374" url="https://pl.wikipedia.org/wiki?curid=2961374" title="Hjalmar Lönnroth">
Hjalmar Lönnroth

Arvid Martin Hjalmar Lönnroth (ur. 11 września 1856 w Romelandzie, zm. 15 lipca 1917 w Göteborgu) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1908 wystąpił w klasie 8 metrów zajmując 5 pozycję. Załogę jachtu "Saga" tworzyli również John Carlsson, Karl Ljungberg, August Olsson i Edvin Hagberg.

</doc>
<doc id="2961377" url="https://pl.wikipedia.org/wiki?curid=2961377" title="Albin Dahl">
Albin Dahl

Carl Albin Dahl (ur. 2 stycznia 1900 w Landskronie, zm. 15 lutego 1980 w Helsingborgu) – szwedzki piłkarz występujący na pozycji napastnika, reprezentant Szwecji w latach 1919–1931, brązowy medalista Igrzysk Olimpijskich 1924, trener piłkarski.
Kariera klubowa.
Karierę piłkarską rozpoczął w 1915 roku w klubie Landskrona BoIS. Od 1920 roku występował w nim wraz z bratem Harrym. W 1922 roku przeszedł do Helsingborgs IF. W sezonach 1928/29, 1929/30 oraz 1932/33 wywalczył z Helsingborgiem trzy tytuły mistrza Szwecji. W 1933 roku odszedł do Växjö BK. W latach 1934–1935 pełnił funkcję grającego trenera w Eslövs AI.
Kariera reprezentacyjna.
W reprezentacji Szwecji Dahl zadebiutował 28 września 1919 w zremisowanym 3:3 towarzyskim meczu z Finlandią, rozegranym w Helsinkach. W 1920 roku wystąpił na igrzyskach olimpijskich w Antwerpii. W 1924 roku zdobył ze Szwecją brązowy medal na igrzyskach olimpijskich w Paryżu. Od 1919 do 1931 roku rozegrał w kadrze narodowej 29 spotkań i zdobył w nich 21 bramek.
Kariera trenerska.
Po zakończeniu kariery piłkarskiej Dahl został trenerem. Prowadził takie kluby jak: Eslövs AI, Helsingør IF, Helsingborgs IF, Råå IF, Höganäs BK i Landskrona BoIS. W sezonie 1940/41 doprowadził Helsingborg do wywalczenia dubletu - mistrzostwa i Pucharu Szwecji.
Życie prywatne.
Jego bratem był Harry Dahl.

</doc>
<doc id="2961379" url="https://pl.wikipedia.org/wiki?curid=2961379" title="Walery Kopernicki">
Walery Kopernicki

Walery Kopernicki (ur. 1819, zm. 26 grudnia 1895) – polski filolog i pedagog, brat Franciszka i Izydora. Nauczyciel gimnazjalny w zaborze rosyjskim, wykładał języki starożytne i język polski, pod koniec życia pracował w Warszawie. Ceniony pedagog, od 1893 na emeryturze.
Autor kilku prac, w tym:
Pochowany na cmentarzu na Powązkach (kwatera 165-4-24).

</doc>
