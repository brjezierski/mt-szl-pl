<doc id="2965465" url="https://pl.wikipedia.org/wiki?curid=2965465" title="New World Order (gra komputerowa)">
New World Order (gra komputerowa)

New World Order – komputerowa taktyczna gra akcji wyprodukowana przez szwedzkie studio Termite Games oraz wydana przez Project Three 18 marca 2003 roku na platformę PC. Gra została negatywnie przyjęta przez większość recenzentów, uzyskując średnią 32/100 spośród 12 recenzji w agregatorze Metacritic oraz średnią 44,24% z 18 recenzji według GameRankings.
Rozgrywka.
"New World Order" jest taktyczną grą akcji. Gracz może się wcielić w postać jednej z pięciu klas postaci o różnych specjalizacjach: snajper, szturmowiec, taktyk, ekspert od materiałów wybuchowych oraz ekspert w walce na bliskiej odległości. Gracz może grać po stronie Global Assault Team (GAT) lub The Syndicate, każda ze stron ma odmienne właściwości.
W grze zawarty został tryb gry wieloosobowej dostępny przez Internet lub sieć lokalną. W trybie gry zespołowej zadaniem graczy jest m.in. obrona nowoczesnego laboratorium, atak frontalny lub atak z zaskoczenia na magazyn.

</doc>
<doc id="2965466" url="https://pl.wikipedia.org/wiki?curid=2965466" title="Wólka Służewo">
Wólka Służewo

Wólka Służewo – zlikwidowany wąskotorowy przystanek osobowy w Służewie, w gminie Aleksandrów Kujawski, w powiecie aleksandrowskim, w województwie kujawsko-pomorskim, w Polsce. Został wybudowany po I wojnie światowej. Przystanek został zamknięty w 1974 roku..

</doc>
<doc id="2965468" url="https://pl.wikipedia.org/wiki?curid=2965468" title="Zbrojovka">
Zbrojovka



</doc>
<doc id="2965473" url="https://pl.wikipedia.org/wiki?curid=2965473" title="Opat prymas">
Opat prymas



</doc>
<doc id="2965475" url="https://pl.wikipedia.org/wiki?curid=2965475" title="Nutrienty">
Nutrienty



</doc>
<doc id="2965482" url="https://pl.wikipedia.org/wiki?curid=2965482" title="Kanae Tatsuta">
Kanae Tatsuta

 – japońska lekkoatletka, tyczkarka. 
Mistrzyni Japonii (2013).

</doc>
<doc id="2965491" url="https://pl.wikipedia.org/wiki?curid=2965491" title="Portret nieznanego mężczyzny (obraz El Greca z 1605)">
Portret nieznanego mężczyzny (obraz El Greca z 1605)

Portret nieznanego mężczyzny – obraz olejny przypisywany hiszpańskiemu malarzowi pochodzenia greckiego Dominikosowi Theotokopulosowi, znanemu jako El Greco.
Na początku XVII wieku El Greco namalował kilka portretów znakomitych obywateli Toledo. Wiele z nich przedstawia niezidentyfikowane dziś postacie. Jednym z nich jest "Portret nieznanego mężczyzny" przedstawiający typowego Hiszpana, intelektualistę o bardzo wyraźnych rysach, wykonanego z ogromną dokładnością. Portretowani poprzez modę i ubiór byli do siebie niezmiernie podobni. Widać to na przykładach "Portretu nieznanego mężczyzny" (z tego samego roku), "Portretu młodego mężczyzny" czy "Portret Francisca de Pisy".
W porównaniu z portretem z 1585 El Greco przedstawił mężczyznę o nalanej twarzy, z małymi wydaje się zadowolonymi oczami, z charakterystyczną szpiczastą brodą i wąskimi ustami odpowiednimi dla wysoko postawionego modela. Głowa oparta jest jakoby na wielkiej białej kryzie.
Tożsamość modela nie jest znana. Przypuszcza się, iż może to być Miguel de Cervantes, który przebywał w Toledo w 1604 roku i należał do bliskiego grona przyjaciół El Greca. Pierwotnie, do 1794 roku obraz znajdował się w wiejskiej rezydencji księcia Arco's.

</doc>
<doc id="2965492" url="https://pl.wikipedia.org/wiki?curid=2965492" title="Wikariat apostolski Makokou">
Wikariat apostolski Makokou

Wikariat apostolski Makokou – jednostka podziału administracyjnego Kościoła katolickiego w Gabonie. Powstała w 2003 jako prefektura apostolska. Wikariat apostolski od 11 lipca 2014.

</doc>
<doc id="2965494" url="https://pl.wikipedia.org/wiki?curid=2965494" title="Russell Howard">
Russell Howard

Russell Joseph Howard (ur. 23 marca 1980 w Bristolu) – brytyjski komik, uprawiający komedię typu stand-up i występujący w rozrywkowych programach telewizyjnych.
Ukończył studia ekonomiczne na University of the West of England. Karierę komediową rozpoczął w 1999 roku.
W latach 2006-2010 był stałym panelistą w programie "Mock the Week". Od 2009 roku prowadzi własny program "Russell Howard's Good News". W latach 2006-2008 na antenie radia BBC 6 Music prowadził wraz z Jonem Rochardsonem audycję "The Russell Howard Show".

</doc>
<doc id="2965496" url="https://pl.wikipedia.org/wiki?curid=2965496" title="Baśnie z tysiąca i jednej nocy">
Baśnie z tysiąca i jednej nocy



</doc>
<doc id="2965501" url="https://pl.wikipedia.org/wiki?curid=2965501" title="Belinda Bencić">
Belinda Bencić



</doc>
<doc id="2965506" url="https://pl.wikipedia.org/wiki?curid=2965506" title="Payday 2">
Payday 2

Payday 2 – gra komputerowa typu FPS produkowana przez Starbreeze Studios na konsole PlayStation 3, Xbox 360 oraz komputery osobiste. Jej światowa premiera odbyła się 13 sierpnia 2013. Gra stanowi kontynuację "". W produkcji znajduje się wersja na konsole PlayStation 4 i Xbox One zatytułowana "Payday 2: Crimewave Edition".
Rozgrywka.
"Payday 2" to pierwszoosobowa strzelanina z trybem kooperacji do czterech graczy, którzy wcielają się w jednego z osiemnastu członków gangu. Ich zadaniem jest m.in. okradanie banków, opancerzonych samochodów lub odbijanie więźniów. Postacie mają do wyboru jedną z pięciu specjalności ("mastermind", "enforcer", "technician", "ghost" i "fugitive"). Każda z tych specjalności oferuje rozwój postaci zgodnie z drzewkiem umiejętności oraz pozwala na wykorzystanie odmiennego ekwipunku.

</doc>
<doc id="2965507" url="https://pl.wikipedia.org/wiki?curid=2965507" title="Bernhard Karlgren">
Bernhard Karlgren

Klas Bernhard Johannes Karlgren (, ur. 15 października 1889 – zm. 20 października 1978) – szwedzki sinolog i lingwista, pionier badań nad starożytnymi językami chińskimi i historii fonologii chińskiej metodami porównawczymi. Karlgren zebrał informacje na temat wielu języków i dialektów chińskich i na ich podstawie po raz pierwszy odtworzył brzmienie dawnego języka chińskiego. Mimo że odkrycia Karlgrena zostały poddane wielokrotnej krytyce i przeróbce, jego dzieła, w tym słownik "Grammatica Serica Recensa" pozostają klasykami filologii chińskiej.
Życiorys.
W młodości Bernhard Karlgren fascynował się dialektami języka szwedzkiego i już jako nastolatek opublikował pierwsze prace z zakresu lingwistyki. Podczas studiów w Uppsali zwrócił uwagę profesora-slawisty, który nakłonił go do studiowania rosyjskiego. Po uzyskaniu dyplomu w 1909, Karlgren pojechał na dalsze studia do Sankt Petersburga. Dzięki swoim zdolnościom i poparciu nauczycieli, ceniących jego talent, uzyskał grant na badania nad językiem chińskim (mimo że w ogóle tego języka nie znał) i w 1910 wyruszył do Chin.
W czasie podróży nauczył się angielskiego, którego potem uczył w Chinach, by się utrzymać, gdy skończyły mu się pieniądze z grantu (uczył też francuskiego). Tuż po jego przybyciu do Chin rewolucja Xinhai obaliła monarchię. Karlgren, podróżując w pojedynkę przez ogarnięty wojną domową kraj, w ciągu kilku miesięcy nauczył się chińskiego wystarczająco, by skompilować listę 3100 znaków chińskich; w ciągu następnych dwóch lat zebrał wymowę 22 języków i dialektów chińskich – 19 dialektów mandaryńskiego oraz kantońskiego, szanghajskiego i fujiańskiego; ponadto uzyskał też wymowę japońską i wietnamską do tych znaków.
Po powrocie do Europy w 1912, studiował w Londynie i w Paryżu (u H. Maspero i P. Pelliota); dysponując największą bazą dialektologiczną języków chińskich, przystąpił do historycznej rekonstrukcji starożytnego języka chińskiego. Pierwszą część tej rekonstrukcji przedstawił jako swą pracę doktorską, którą obronił w 1915 roku. Na jej podstawie, w wieku 25 lat, został profesorem Uniwersytetu w Uppsali.
W 1918 został profesorem Uniwersytetu w Göteborgu; w latach 1931–1936 pełnił funkcję rektora tejże uczelni. W 1939 został dyrektorem Östasiatiska Museet i pozostał nim przez 20 lat, do przejścia na emeryturę. W latach 1940–1977 był redaktorem naczelnym pisma "Bulletin of the Museum of Far Eastern Antiquities". Pozostawał aktywny zawodowo do samej śmierci.
Dzieło.
W latach 1915–1926 Karlgren wydał pierwszą systematyczną rekonstrukcję wymowy języka średniochińskiego "Études sur la phonologie chinoise". Był to język, którym mówiono za czasów dynastii Tang (sam Kalrgren nazywał go „starochińskim”). Po raz pierwszy możliwe było odtworzenie, jak brzmiał język znany dotąd jedynie z dzieł pisanych i słowników. Nowatorstwo Karlgrena polegało na zastosowaniu metod europejskiej komparatystyki językoznawczej do języków chińskich. Wychodząc z założenia, że te cechy, które są wspólne dla największej liczby dialektów, są prawdopodobnie najbardziej pierwotne, był on w stanie odtworzyć brzmienie historycznego języka, wspólnego przodka wielu współczesnych języków chińskich.
Karlgren wniósł wielki wkład do chińskiej lingwistyki, fonologii, filologii i historii sztuki. Był też tłumaczem wielu klasycznych dzieł dawnej literatury chińskiej takich jak "Księga Pieśni" czy "Księga Dokumentów"; badał też "Zhou Li" i "Zuozhuan". Jego pracę o starożytnych chińskich brązach przyniosły mu wielkie uznanie wśród chińskich badaczy, którzy nie znali jego dzieł filologicznych, na świecie uznawanych za prawdziwie przełomowe. Jego słownik dawnego chińskiego – "Grammatica Serica Recensa" – jest powszechnie używany przez badaczy na całym świecie.

</doc>
<doc id="2965509" url="https://pl.wikipedia.org/wiki?curid=2965509" title="Zetor 4011">
Zetor 4011



</doc>
<doc id="2965512" url="https://pl.wikipedia.org/wiki?curid=2965512" title="Popular (utwór muzyczny Erica Saade)">
Popular (utwór muzyczny Erica Saade)

Popular – angielskojęzyczny utwór szwedzkiego wokalisty Erica Saade, napisany przez Fredrika Kempe, wydany w formie singla w 2011 i umieszczony na płycie pt. "Saade Vol. 1".
Utwór wygrał w finale "Melodifestivalen 2011", dzięki czemu reprezentował Szwecję podczas 56. Konkursu Piosenki Eurowizji w Düsseldorfie.
Utwór trafił na pierwsze miejsce listy przebojów w Szwecji.
Historia utworu.
Muzykę do piosenki stworzył Fredrik Kempe. Producentem singla został Peter Boström, który wykonał też miks singla. Za mastering odpowiedzialny był Erik Broheden. Utwór został zgłoszony do szwedzkich preselekcji do Konkursu Piosenki Eurowizji w 2011 – "Melodifestivalen 2011".
Poza oryginalną wersją singla, 14 maja opublikowany został oficjalny remiks utworu oraz wolną wersję piosenki. W 2012 autorską wersję piosenki nagrała Elena Paparizou.
Nominacje, nagrody i certyfikaty.
Utwór zapewnił twórcom nagrodę ESC Radio 2011 w kategorii "Najlepsza piosenka" oraz podczas Scandipop Award 2012 w kategorii "Najlepszy singel artysty". Ponadto był nominowany do Rockbjörnen Award 2011 w kategorii "najlepsza szwedzka piosenka" i szwedzkiej nagrody Grammy 2012 w kategorii "piosenka roku". SoundFactory Remix zdobył nominację do Nagrody Scandipop Award 2012 w kategorii "Najlepszy Remix".
W lipcu 2011 singiel został sprzedany w ponad 40 tys. egzemplarzach, co zapewniło mu status podwójnej platynowej płyty w Szwecji.
Teledysk.
14 kwietnia opublikowano dwie wersje oficjalnego teledysku do utworu „Popular”. Jedna z nich została ocenzurowana – usunięto z niej scenę bijatyki. Klip, który wyreżyserowała firma Mikadelica Videos, przedstawia sceny bitwy tanecznej.
Występy na żywo: "Melodifestivalen" i Konkurs Piosenki Eurowizji.
19 lutego 2011 utwór został wykonany w trzecim półfinale szwedzkich selekcji do 56. Konkursu Piosenki Eurowizji – "Melodifestivalen 2011". W pierwszej rundzie głosowania utwór zdobył 89 175 głosów i zakwalifikowany został do finału. 12 marca Saade wykonał piosenkę w finale eliminacji jako ostatni, dziesiąty uczestnik. Ostatecznie wygrał rundę finałową, zdobywając łącznie 193 punkty. Jurorzy przyznali propozycji 81 punktów, które uplasowało go na 1. miejscu wśród 10 finalistów w finałowym rankingu sędziów. Dzięki 314 229 głosom widzów Saade otrzymał 112 punktów od publiczności (pierwsze miejsce). Wygrał selekcje z 44-punktową przewagą nad zdobywcą drugiego miejsca w finale, Dannym Saucedo. 15 marca odbyła się konferencja prasowa, podczas której Saade przyznano w drodze losowania ósmy numer startowy w drugim półfinale Eurowizji 2011. Kilka dni później w ESPRIT Arena zaczął próby generalne do występu. Podczas jednej z nich pojawiły się problemy ze szklaną klatką, która była głównym rekwizytem piosenkarza w trakcie występu. Podczas przygotowań szyba nie rozbijała się, przez co pojawiły się obawy przed prezentacją w półfinale. Z tego powodu szwedzka reprezentacja miała dodatkową próbę. Przed półfinałem konkursu utwór uznawany był za jednego z faworytów, a w głosowaniu członków Stowarzyszenia Miłośników Eurowizji (OGAE) zajął czwarte miejsce z wynikiem 238 punktów. W czwartek 12 maja został zaprezentowany w drugim półfinale konkursu i awansował do finału, który zorganizowano 14 maja. Podczas konferencji prasowej dla finalistów Saade wylosował siódmy numer startowy. Ostatecznie utwór zdobył 185 punktów i zajął trzecie miejsce. Na scenie wykonawcę wsparł chórek w składzie: Joel Börjesson i Fernando Fuentes, a także tancerze: Robin Haghi, Alvaro Estrella i Daniel Gill. Choreografię do występu przygotował Fredrik "Benke" Rydman

</doc>
<doc id="2965513" url="https://pl.wikipedia.org/wiki?curid=2965513" title="Gabriel Turowski">
Gabriel Turowski

Gabriel Turowski (ur. 21 lutego 1929 w Monasterzyskach na Podolu, zm. 2 grudnia 2021 w Krakowie) – polski lekarz, profesor nauk medycznych, specjalizujący się w immunologii klinicznej, doktor bakteriologii i mikrobiologii.`
Życiorys.
Urodził się na zachodnim Podolu w Monasterzyskach. Był świadkiem rzezi dokonanej przez Ukraińców w Małopolsce Wschodniej. Jako ministrant towarzyszył księdzu w pochówku polskich cywili zabitych podczas masowych mordów w Korościatynie.
Po zakończeniu II wojny światowej wysiedlony z innymi Polakami z Podola, osiadł w Krakowie. W 1952 ukończył chemię i biologię na Uniwersytecie Jagiellońskim. Długoletni (22 lata) pracownik oddziału chirurgii w III Klinice Chirurgicznej Akademii Medycznej w Krakowie, gdzie prowadził Laboratorium Immunologii Transplantologicznej. Autor 6 patentów z zakresu biotechnologii, współautor kilkunastu kolejnych. 19 maja 1981 znalazł się w sześcioosobowym zespole specjalistów z całego świata mającym pomóc w pooperacyjnym leczeniu papieża Jana Pawła II zamachu.
Współautor patentu na lek Thymus Factor X, pierwszego w świecie leku ubikwityn, a także inicjator wprowadzenia bioterapii ubikwitynowej m.in. w łuszczycy, w urazach czaszkowo-mózgowych, w osteoporozie i wielu innych.
Był publicystą prasy katolickiej, znawcą pontyfikatu Jana Pawła II, członkiem Katolickiego Stowarzyszenia Dziennikarzy i Zespołu Wspierania Radia Maryja.
Autor ponad 300 prac naukowych.
Odznaczenia i wyróżnienia.
Kawaler, a od 2015 Komandor Zakonu Rycerskiego Grobu Bożego w Jerozolimie, laureat nagrody im. Włodzimierza Pietrzaka i Nagrody im. Sługi Bożego Jerzego Ciesielskiego, wyróżniony złotą odznaką honorową Katolickiego Stowarzyszenia Civitas Christiana. Honorowy Obywatel Stołecznego Królewskiego Miasta Krakowa (2011).

</doc>
<doc id="2965517" url="https://pl.wikipedia.org/wiki?curid=2965517" title="Yacouba Sylla">
Yacouba Sylla

Yacouba Sylla (ur. 29 listopada 1990 w Étampes) – francuski piłkarz pochodzenia malijskiego występujący na pozycji pomocnika. Obecnie zawodnik FC Botoșani.
Życiorys.
Kariera klubowa.
Od 2009 szkolił się w szkółce piłkarskiej SM Caen. W 2013 podpisał trzyipółletni kontrakt z pierwszoligowym Aston Villa. 14 lipca 2014 został wypożyczony do Kayseri Erciyesspor. 22 czerwca 2015 podpisał 4–letni kontrakt z pierwszoligowym Stade Rennais FC.
25 sierpnia 2016 został wypożyczony do Montpellier HSC, a w 2017 do Panathinaikosu. W 2018 trafił do KV Mechelen.
Kariera reprezentacyjna.
Sylla, pomimo występów w kadrze Francji U-21, zdecydował się grać dla reprezentacji Mali. Pierwszy mecz rozegrał 9 czerwca 2013 w meczu eliminacji do MŚ 2014 w Brazylii z reprezentacją Rwandy (wynik 1:1). Wszedł wtedy na boisko w 70 minucie za Tongo Doumbię. Zaś pełny mecz zaliczył w spotkaniu z Beninem (2:2).

</doc>
<doc id="2965522" url="https://pl.wikipedia.org/wiki?curid=2965522" title="Jordan Bowery">
Jordan Bowery

Jordan Nathaniel Bowery (ur. 2 lipca 1991 w Nottingham) – angielski piłkarz występujący na pozycji napastnika w Rotherham United.

</doc>
<doc id="2965529" url="https://pl.wikipedia.org/wiki?curid=2965529" title="Popular">
Popular



</doc>
<doc id="2965532" url="https://pl.wikipedia.org/wiki?curid=2965532" title="Chmielewo k/Nasielska">
Chmielewo k/Nasielska

Chmielewo k/Nasielska (lub "Chmielewo k. Nasielska", inaczej "Chmielewo koło Nasielska"; od 1 I 1960 "Nasielsk") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chmielewo k/Nasielska z siedzibą GRN w Chmielewie k/Nasielska utworzono – jako jedną z 8759 gromad na obszarze Polski – w powiecie pułtuskim w woj. warszawskim, na mocy uchwały nr VI/10/17/54 WRN w Warszawie z dnia 5 października 1954. W skład jednostki weszły obszary dotychczasowych gromad Chmielewo, Jackowo, Kowalewice Nowe, Kowalewice, Kędzierzawice, Pianowo-Daczki, Pianowo-Bargły i Stpice ze zniesionej gminy Gołębie oraz obszary dotychczasowych gromad Górki-Witowice i Górki-Baćki ze zniesionej gminy Winnica w tymże powiecie. Dla gromady ustalono 16 członków gromadzkiej rady narodowej.
&lt;del&gt;31 grudnia 1959 do gromady Chmielewo k/Nasielska przyłączono obszar zniesionej gromady Mazewo Dworskie w tymże powiecie (bez wsi Świerkowo, Świeszewo i Świeszewko)&lt;/del&gt; (wykreślone zmiany retroaktywnie uchylone uchwałami z 25 lutego 1960).
1 stycznia 1960 gromadę Chmielewo k/Nasielska zniesiono przenosząc siedzibę GRN z Chmielewa k/Nasielska do Nasielska i zmieniając nazwę jednostki na "gromada Nasielsk".
Uwaga: Nie mylić z gromadą Chmielewo k/Pułtuska, również w powiecie pułtuskim.

</doc>
<doc id="2965533" url="https://pl.wikipedia.org/wiki?curid=2965533" title="Chmielewo k. Nasielska (gromada)">
Chmielewo k. Nasielska (gromada)



</doc>
<doc id="2965534" url="https://pl.wikipedia.org/wiki?curid=2965534" title="Chmielewo k/Pułtuska">
Chmielewo k/Pułtuska

Chmielewo k/Pułtuska (lub "Chmielewo k. Pułtuska", inaczej "Chmielewo koło Pułtuska") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chmielewo k/Pułtuska z siedzibą GRN w Chmielewie k/Pułtuska utworzono – jako jedną z 8759 gromad na obszarze Polski – w powiecie pułtuskim w woj. warszawskim, na mocy uchwały nr VI/10/17/54 WRN w Warszawie z dnia 5 października 1954. W skład jednostki weszły obszary dotychczasowych gromad Boby, Chmielewo, Gnojno, Kleszewo i Lipa ze zniesionej gminy Kleszewo w tymże powiecie. Dla gromady ustalono 11 członków gromadzkiej rady narodowej.
Gromadę zniesiono &lt;del&gt;31 grudnia 1959&lt;/del&gt; 1 stycznia 1960, a jej obszar włączono do nowo utworzonej &lt;del&gt;gromady Kleszewo&lt;/del&gt; gromady Pułtusk w tymże powiecie (wykreślone zmiany retroaktywnie uchylone uchwałami z 25 lutego 1960).
Uwaga: Nie mylić z gromadą Chmielewo k/Nasielska, również w powiecie pułtuskim.

</doc>
<doc id="2965535" url="https://pl.wikipedia.org/wiki?curid=2965535" title="Chmielewo k. Pułtuska (gromada)">
Chmielewo k. Pułtuska (gromada)



</doc>
<doc id="2965536" url="https://pl.wikipedia.org/wiki?curid=2965536" title="Cegielnia Psucka (gromada)">
Cegielnia Psucka (gromada)

Cegielnia Psucka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cegielnia Psucka z siedzibą GRN w Cegielni Psuckiej utworzono – jako jedną z 8759 gromad na obszarze Polski – w powiecie pułtuskim w woj. warszawskim, na mocy uchwały nr VI/10/17/54 WRN w Warszawie z dnia 5 października 1954. W skład jednostki weszły obszary dotychczasowych gromad Budy Siennickie, Cegielnia Psucka, Krogule, Psucin i Wągrodno ze zniesionej gminy Nasielsk w tymże powiecie. Dla gromady ustalono 12 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Pieścirogi Stare w tymże powiecie.

</doc>
<doc id="2965538" url="https://pl.wikipedia.org/wiki?curid=2965538" title="Borsuki (gromada)">
Borsuki (gromada)

Borsuki (alt. "Borsuki Nowe") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borsuki z siedzibą GRN w Borsukach (w obecnym brzmieniu "Nowe Borsuki") utworzono – jako jedną z 8759 gromad na obszarze Polski – w powiecie pułtuskim w woj. warszawskim, na mocy uchwały nr VI/10/17/54 WRN w Warszawie z dnia 5 października 1954. W skład jednostki weszły obszary dotychczasowych gromad Borsuki-Kolonia, Borsuki, Grabówiec, Gładczyn, Łęcino i Malwinowo ze zniesionej gminy Zatory w tymże powiecie. Dla gromady ustalono 11 członków gromadzkiej rady narodowej.
&lt;del&gt;31 grudnia 1959&lt;/del&gt; 1 stycznia 1960 z gromady Borsuki Nowe wyłączono wieś Grabówiec, włączając ją do nowo utworzonej &lt;del&gt;gromady Kleszewo&lt;/del&gt; gromady Pułtusk w tymże powiecie, po czym gromadę Borsuki Nowe zniesiono a jej (pozostały) obszar włączono do gromady Zatory tamże (wykreślone zmiany retroaktywnie uchylone uchwałami z 25 lutego 1960).

</doc>
<doc id="2965539" url="https://pl.wikipedia.org/wiki?curid=2965539" title="Dębinki (gromada)">
Dębinki (gromada)

Dębinki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dębinki z siedzibą GRN w Dębinkach utworzono – jako jedną z 8759 gromad na obszarze Polski – w powiecie pułtuskim w woj. warszawskim, na mocy uchwały nr VI/10/17/54 WRN w Warszawie z dnia 5 października 1954. W skład jednostki weszły obszary dotychczasowych gromad Dębinki, Miękoszynek, Miękoszyn, Lelewo, Studzianki, Toruń Dworski, Toruń Włościański i Zaborze ze zniesionej gminy Nasielsk w tymże powiecie. Dla gromady ustalono 11 członków gromadzkiej rady narodowej.
31 grudnia 1961 gromadę zniesiono, włączając jej obszar do gromady Pieścirogi Stare w tymże powiecie.

</doc>
<doc id="2965540" url="https://pl.wikipedia.org/wiki?curid=2965540" title="Ryż czarny">
Ryż czarny

Ryż czarny – grupa odmian ryżu (w tym ryżu kleistego) o charakterystycznym ciemnym kolorze. Do jego odmian należą indonezyjski czarny ryż, filipiński ryż "balatinaw" i tajski czarny ryż jaśminowy. W starożytnych Chinach ziarna czarnego ryżu, uważane za najlepsze, były spożywane wyłącznie przez cesarza. Dlatego też w Chinach nazywa się go ryżem „zakazanym”, ponieważ nie był dostępny dla ogółu społeczeństwa. W Manipurze jest znany jako "chak-hao", a desery z czarnego ryżu są przygotowywane podczas świąt. W Bangladeszu znany jest jako "kalo dhaner chaal" (czarny ryż niełuskany) i jest używany do przyrządzania polao i deserów ryżowych.
Otręby (najbardziej zewnętrzna warstwa) ziaren czarnego ryżu zawierają jeden z najwyższych poziomów antocyjanów występujących w żywności. Ziarno ma podobną ilość błonnika do ryżu brązowego i podobnie jak ryż brązowy ma łagodny, orzechowy smak. Czarny kolor tej odmiany ryżu zmienia się w głęboki fiolet po ugotowaniu. Swoją ciemnofioletową barwę zawdzięcza antocyjanom, których posiada więcej niż inne odmiany zbóż. Czarny ryż jest bogaty w wartości odżywcze, zawiera 18 aminokwasów, żelazo, cynk, miedź, karoten oraz kilka ważnych witamin. Ziarno ryżu czarnego ma więcej błonnika i witaminy E niż ziarno ryżu białego.
Nadaje się do gotowania kleiku ryżowego, deserów, tradycyjnych chińskich ciastek ryżowych, chleba i makaronu.

</doc>
<doc id="2965541" url="https://pl.wikipedia.org/wiki?curid=2965541" title="Je cherche après Titine">
Je cherche après Titine

Je cherche après Titine (znana jako Titine albo Titina) – francuska piosenka skomponowana przez Léo Daniderffa w 1917 dla francuskich kabaretów. 
W Polsce od 1924, ze słowami Willy'ego, utwór ten wykonywał Eugeniusz Bodo. Piosenkę wykorzystał Charles Chaplin w filmie "Dzisiejsze czasy" (1936), a w 1937 w Casino de Paris zaśpiewała ją Mistinguett. W 1939 z nowymi słowami Mariana Hemara ("Ten wąsik, ach, ten wąsik") i w wykonaniu Ludwika Sempolińskiego stała się sensacją rewii "Orzeł czy Rzeszka" w teatrzyku Ali-Baba w Warszawie. Do piosenki nawiązał również Julian Tuwim w swoim poemacie dygresyjnym „Kwiaty polskie”, pisząc „Siedziała pod cyprysem, bawiła się z tygrysem, a potem miała syna, Titina, ach Titina...”; nie był to jednak dosłowny cytat.

</doc>
<doc id="2965542" url="https://pl.wikipedia.org/wiki?curid=2965542" title="Ciski (gromada)">
Ciski (gromada)

Ciski (planowana lecz nie zimplementowana nazwa: "Dębiny", z siedzibą w Dębinach) – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ciski z siedzibą GRN w Ciskach utworzono – jako jedną z 8759 gromad na obszarze Polski – w powiecie pułtuskim w woj. warszawskim, na mocy uchwały nr VI/10/17/54 WRN w Warszawie z dnia 5 października 1954. W skład jednostki weszły obszary dotychczasowych gromad Ciski, Mystkowiec-Szczuczyn, Suwin i Zdziebórz ze zniesionej gminy Somianka oraz obszary dotychczasowych gromad Dębiny i Mierzęcin (z wyłączeniem kolonii Ostrówek) ze zniesionej gminy Zatory w tymże powiecie. Dla gromady (zapisanej w wykazie jako "Dębiny") ustalono 10 członków gromadzkiej rady narodowej.
31 grudnia 1959 z gromady Ciski wyłączono wieś Mystkówiec Szczucin, włączając ją do gromady Pniewo k. Pułtuska w tymże powiecie, po czym gromadę Ciski zniesiono a jej (pozostały) obszar włączono do gromady Zatory tamże.

</doc>
<doc id="2965543" url="https://pl.wikipedia.org/wiki?curid=2965543" title="Dębiny (gromada)">
Dębiny (gromada)



</doc>
<doc id="2965549" url="https://pl.wikipedia.org/wiki?curid=2965549" title="Pomnik ofiar ukraińskiego ludobójstwa na Cmentarzu Rakowickim">
Pomnik ofiar ukraińskiego ludobójstwa na Cmentarzu Rakowickim

Pomnik ofiar ukraińskiego ludobójstwa na Wołyniu – pomnik znajdujący się w Krakowie na Cmentarzu Rakowickim przy ulicy Rakowickiej 26.
Uchwałę o budowie pomnika podjęła Rada Miasta Krakowa 26 maja 2004 roku. Inicjatorem i fundatorem budowy jest Towarzystwo Pamięci Narodowej im. Pierwszego Marszałka Polski Józefa Piłsudskiego w Krakowie.
Pomnik autorstwa prof. Akademii Sztuk Pięknych im. Jana Matejki w Krakowie Czesława Dźwigaja ma kształt otwartej księgi i składa się z dwóch skośnych względem siebie tablic połączonych spiżowym odlewem z brązu przedstawiającym ludzkie postacie. Na prawej płycie znajduje się zarys obszaru kresów południowo-wschodnich II RP wraz z niektórymi miejscowościami. Pomnik stoi na postumencie o wymiarach 90x90 cm. Szerokość pomnika to 150 cm, wysokość z cokołem 240 cm. Pomnik upamiętnia polskie ofiary rzezi wołyńskiej. Napisy na postumencie głoszą: "Nie o zemstę, lecz o pamięć wołają ofiary", "Ojczyzna to ziemia i groby – narody tracąc pamięć tracą życie", "Dla narodowej pamięci oraz w hołdzie ofiarom ludobójstwa, którego dopuściły się w latach drugiej wojny światowej na Polakach – Organizacja Ukraińskich Nacjonalistów i Ukraińska Powstańcza Armia. W 61 rocznicę tej tragedii – Kraków 2004".
Pomnik zlokalizowany jest przy południowo-zachodnim murze cmentarza Rakowickiego, w pasie nr 49, obok austriackiego cmentarza wojennego nr 388. Odsłonięto go 17 września 2004 w 61 rocznicę masowej rzezi Polaków zamieszkujących kresowe województwa Rzeczypospolitej Polskiej i w 76 rocznicę najazdu sowieckiego na wschodnie tereny II Rzeczypospolitej.

</doc>
<doc id="2965550" url="https://pl.wikipedia.org/wiki?curid=2965550" title="Saade Vol. 1">
Saade Vol. 1

Saade Vol. 1 – drugi album studyjny szwedzkiego piosenkarza Erica Saade, który został wydany 29 czerwca 2011 roku na terenie Szwecji i Norwegii przez wytwórnię płytową Roxy Recordings.
Album wygrał nagrodę Scandipop Award 2011 w kategorii "Najlepszy album artysty", a w sierpniu 2011 roku przekroczył liczbę 40 000 sprzedanych egzemplarzy, dzięki czemu otrzymał status Platynowej Płyty w Szwecji. W listopadzie wynik wzrósł do ponad 55 000 sprzedanych płyt.

</doc>
<doc id="2965552" url="https://pl.wikipedia.org/wiki?curid=2965552" title="Saade Vol.1">
Saade Vol.1



</doc>
<doc id="2965554" url="https://pl.wikipedia.org/wiki?curid=2965554" title="Saade Vol. 2">
Saade Vol. 2

Saade Vol. 2 – trzeci album studyjny szwedzkiego piosenkarza Erica Saade, który został wydany 30 listopada 2011 roku na terenie Szwecji przez wytwórnię płytową Roxy Recordings.
W 2011 roku album przekroczył liczbę 40 000 sprzedanych egzemplarzy, dzięki czemu otrzymał status Platynowej Płyty w Szwecji.

</doc>
<doc id="2965555" url="https://pl.wikipedia.org/wiki?curid=2965555" title="Saade Vol.2">
Saade Vol.2



</doc>
<doc id="2965557" url="https://pl.wikipedia.org/wiki?curid=2965557" title="Folke Janson">
Folke Janson



</doc>
<doc id="2965560" url="https://pl.wikipedia.org/wiki?curid=2965560" title="Thorvig Svahn">
Thorvig Svahn

Karl Axel Thorvig Svahn (ur. 5 lipca 1893 w Falköping, zm. 8 września 1942 w Tomelilla) – szwedzki lekkoatleta, skoczek wzwyż.
Podczas igrzysk olimpijskich w Antwerpii (1920) zajął 9. miejsce z wynikiem 1,75 (w eliminacjach uzyskał 1,80).

</doc>
<doc id="2965561" url="https://pl.wikipedia.org/wiki?curid=2965561" title="Hiperrzeczywistość">
Hiperrzeczywistość

Hiperrzeczywistość – w filozofii Jeana Baudrillarda, rzeczywistość zapośredniczona przez symulacje, dla odbiorców bardziej rzeczywista od samej rzeczywistości, powstająca w efekcie zastąpienia elementów świata realnego znakami. Wytwarzana przez symulakrum, zacierające granice pomiędzy wyobrażeniem o rzeczy, od rzeczy samej w sobie. Jean Baudrillard użył pojęcia hiperzeczywistość po raz pierwszy w swojej książce "Symulakry i symulacja" z 1981 roku. Według tego autora, wraz z rozwojem systemów znakowych, granica pomiędzy światem rzeczywistym a jego przedstawieniem stopniowo zatarła się, prowadząc do uniezależnienia się znaku, jako formy obrazu rzeczywistości, od samego świata realnego.
Koncepcja J. Baudrillarda.
Jean Baudrillard wysunął hipotezę, że rzeczywistość nie istnieje, nie w dosłownym tego słowa znaczeniu lecz, że nie sposób do niej dotrzeć w formie niezapośredniczonej przez simulacrum, ponieważ różnica pomiędzy tym co rzeczywiste a jego przedstawieniem jest trudna do rozróżnienia dla ludzkiego umysłu. Symulacja prowadzi do wytworzenia hiperrzeczywistości, która nie ma jakiegokolwiek związku z rzeczywistością ponieważ została wchłonięta przez swój własny obraz i jest jedynie jego wyobrażeniem. Baudrillard uważa, że proces zmiany rzeczywistości w hiperrzeczywistość jest destrukcyjny.
Odbiorca w hiperrzeczywistości.
Według Baudrillarda w hiperrzeczywistości odbiorca nie może funkcjonować już jako całość, gdyż musi ulec fragmentaryzacji w obliczu przekazu, który jest rozdrobniony i poszatkowany. Przekaz medialny unieważnia realność przyspieszając obieg informacji co prowadzi według filozofa do utraty poczucia całości i braku świadomości następstwa zdarzeń. Przedstawiony obraz jest jedynie szczątkowym i niekompletnym obrazem rzeczywistości w związku z czym odbiorca również musi ulec fragmentaryzacji. Według filozofa ludzka podmiotowość w świecie hiperrzeczywistości zyskuje wymiar fraktalny.

</doc>
<doc id="2965566" url="https://pl.wikipedia.org/wiki?curid=2965566" title="Hypomesus">
Hypomesus

Hypomesus – rodzaj morskich ryb stynkokształtnych z rodziny stynkowatych (Osmeridae). Charakteryzują się małymi zębami i małym otworem gębowym, dlatego określane są nazwą "stynki małe" lub "małouste".
Zasięg występowania.
Ocean Spokojny.
Klasyfikacja.
Gatunki zaliczane do tego rodzaju:
Gatunkiem typowym jest "Argentina pretiosa" ("H. pretiosus").

</doc>
<doc id="2965567" url="https://pl.wikipedia.org/wiki?curid=2965567" title="Mesopus">
Mesopus



</doc>
<doc id="2965569" url="https://pl.wikipedia.org/wiki?curid=2965569" title="Jamrozowizna">
Jamrozowizna

Jamrozowizna – wieś w Polsce położona w województwie śląskim, w powiecie częstochowskim, w gminie Kłomnice.

</doc>
<doc id="2965570" url="https://pl.wikipedia.org/wiki?curid=2965570" title="Ślepak bezzębny">
Ślepak bezzębny

Ślepak bezzębny ("Trogloglanis pattersoni") – endemiczny gatunek słodkowodnej ryby z rodziny sumikowatych (Ictaluridae). Jedyny przedstawiciel rodzaju "Trogloglanis". 
Zasięg występowania.
Zasiedla 5 studni artezyjskich w pobliżu San Antonio w Teksasie w USA na głębokości przekraczającej 300 m.
Charakterystyka.
Osiąga 10–11 cm długości.

</doc>
<doc id="2965571" url="https://pl.wikipedia.org/wiki?curid=2965571" title="Trogloglanis">
Trogloglanis



</doc>
<doc id="2965572" url="https://pl.wikipedia.org/wiki?curid=2965572" title="Trogloglanis pattersoni">
Trogloglanis pattersoni



</doc>
<doc id="2965573" url="https://pl.wikipedia.org/wiki?curid=2965573" title="Trząska-Zawodzie">
Trząska-Zawodzie

Trząska-Zawodzie – wieś w Polsce położona w województwie śląskim, w powiecie częstochowskim, w gminie Kłomnice.

</doc>
<doc id="2965574" url="https://pl.wikipedia.org/wiki?curid=2965574" title="Janaszów (województwo śląskie)">
Janaszów (województwo śląskie)

Janaszów – kolonia w Polsce położona w województwie śląskim, w powiecie częstochowskim, w gminie Kłomnice.
Pod koniec XIX wieku majątek Janaszów zakupili bracia Jan i Edward Reszkowie, śpiewacy operowi.
Zobacz też: Janaszów

</doc>
<doc id="2965575" url="https://pl.wikipedia.org/wiki?curid=2965575" title="Łysa Góra (województwo śląskie)">
Łysa Góra (województwo śląskie)

Łysa Góra – kolonia w Polsce położona w województwie śląskim, w powiecie częstochowskim, w gminie Kłomnice.
Zobacz też: Łysa Góra

</doc>
<doc id="2965576" url="https://pl.wikipedia.org/wiki?curid=2965576" title="Skrzydlów (osada)">
Skrzydlów (osada)

Skrzydlów – osada w Polsce położona w województwie śląskim, w powiecie częstochowskim, w gminie Kłomnice.
Zobacz też: Skrzydlów

</doc>
<doc id="2965577" url="https://pl.wikipedia.org/wiki?curid=2965577" title="Smardzew (województwo śląskie)">
Smardzew (województwo śląskie)

Smardzew – osada w Polsce położona w województwie śląskim, w powiecie częstochowskim, w gminie Kłomnice.
Zobacz też: Smardzew

</doc>
<doc id="2965579" url="https://pl.wikipedia.org/wiki?curid=2965579" title="Antoniów (gmina Kłomnice)">
Antoniów (gmina Kłomnice)

Antoniów – osada leśna w Polsce położona w województwie śląskim, w powiecie częstochowskim, w gminie Kłomnice.
Pod koniec XIX wieku majątek Janaszów zakupili bracia Jan i Edward Reszkowie, znani śpiewacy operowi.
Zobacz też: Antoniów

</doc>
<doc id="2965580" url="https://pl.wikipedia.org/wiki?curid=2965580" title="Lipicze (osada leśna w województwie śląskim)">
Lipicze (osada leśna w województwie śląskim)

Lipicze – osada leśna w Polsce położona w województwie śląskim, w powiecie częstochowskim, w gminie Kłomnice.
Zobacz też: Lipicze

</doc>
<doc id="2965581" url="https://pl.wikipedia.org/wiki?curid=2965581" title="Mostki (województwo śląskie)">
Mostki (województwo śląskie)

Mostki – osada leśna w Polsce położona w województwie śląskim, w powiecie częstochowskim, w gminie Kłomnice.
Zobacz też: Mostki

</doc>
<doc id="2965582" url="https://pl.wikipedia.org/wiki?curid=2965582" title="Wymysłów (powiat częstochowski)">
Wymysłów (powiat częstochowski)

Wymysłów – osada leśna w Polsce położona w województwie śląskim, w powiecie częstochowskim, w gminie Kłomnice.
Zobacz też: Wymysłów

</doc>
<doc id="2965583" url="https://pl.wikipedia.org/wiki?curid=2965583" title="Ślepak szerokogębowy">
Ślepak szerokogębowy

Ślepak szerokogębowy, ślepak szerokozębny ("Satan eurystomus") – gatunek słodkowodnej ryby sumokształtnej z rodziny sumikowatych (Ictaluridae). Jedyny przedstawiciel rodzaju "Satan". 
Zasięg występowania.
Zasiedla wody podziemne artezyjskie w pobliżu San Antonio w Teksasie w USA na głębokości przekraczającej 300 m.
Charakterystyka.
Osiąga długość 13–14 cm długości.

</doc>
<doc id="2965584" url="https://pl.wikipedia.org/wiki?curid=2965584" title="Satan eurystomus">
Satan eurystomus



</doc>
<doc id="2965586" url="https://pl.wikipedia.org/wiki?curid=2965586" title="Ground Control">
Ground Control

Ground Control – komputerowa strategiczna gra czasu rzeczywistego wyprodukowana przez szwedzkie studio Massive Entertainment oraz wydana przez Sierra Entertainment 31 maja 2000 roku na platformę PC.
Wersja na PlayStation 2 została anulowana.
Fabuła.
Akcja gry ma miejsce w odległym Nowym Świecie.
Rozgrywka.
"Ground Control" jest strategiczną grą czasu rzeczywistego. Rozgrywka jest skupiona na taktyce, strategii i sztuce walki. W grze zawartych zostało 30 misji. Gracz dowodzi jednostkami w różnych formacjach, w różnym terenie, realizując odmienne cele by odnieść zwycięstwo. Gracz może wybrać przed bitwą swoje jednostki, są to: czołgi, poduszkowce, samoloty i żołnierze. Gracz może wybrać dla jednostek inną bronią, różniącą się możliwościami i opancerzeniem, może też kierować się w wyborze podpowiedziami sztucznej inteligencji.
W grze zawarte zostało kilka trybów gry wieloosobowej dostępnych przez Internet lub sieć LAN.
Dodatek.
14 grudnia 2000 roku został wydany dodatek zatytułowany "". Został wyprodukowany przez High Voltage Software.

</doc>
<doc id="2965591" url="https://pl.wikipedia.org/wiki?curid=2965591" title="Henryk Brodala">
Henryk Brodala

Henryk Brodala (ur. 9 czerwca 1959 w Lesznie) – polski żużlowiec.
Sport żużlowy uprawiał w latach 1976–1981 w barwach klubów Unia Leszno (1976–1980) oraz Ostrovia Ostrów Wielkopolski (1981). Czterokrotny medalista drużynowych mistrzostw Polski: dwukrotnie złoty (1979, 1980), srebrny (1977) oraz brązowy (1976).
Dwukrotny złoty medalista młodzieżowych drużynowych mistrzostw Polski (1978, 1979). Dwukrotny finalista młodzieżowych indywidualnych mistrzostw Polski (1978, 1980 – w obu przypadkach jako rezerwowy).

</doc>
<doc id="2965592" url="https://pl.wikipedia.org/wiki?curid=2965592" title="Anna Neagle">
Anna Neagle

Anna Neagle (ur. 20 października 1904 zm. 3 czerwca 1986) – brytyjska aktorka filmowa.

</doc>
<doc id="2965593" url="https://pl.wikipedia.org/wiki?curid=2965593" title="Svea Rike III">
Svea Rike III



</doc>
<doc id="2965594" url="https://pl.wikipedia.org/wiki?curid=2965594" title="Joaquín de Albocacer">
Joaquín de Albocacer



</doc>
<doc id="2965595" url="https://pl.wikipedia.org/wiki?curid=2965595" title="Ukryta prawda (film 2011)">
Ukryta prawda (film 2011)

 Ukryta prawda (ang. "Exposed") – telewizyjny kanadyjski thriller z 2011 roku, znany też w Polsce pod alternatywnym tytułem "Na oczach wszystkich".
Fabuła.
Piękna nauczycielka, Emily Bennett, pada ofiarą nieznanego sprawcy, który rozesłał do pracowników jej szkoły i uczniów zmontowane fotografie, przedstawiające nagą kobietę z jej twarzą. Policja przesłuchuje wszystkich podejrzanych: byłego chłopaka Emily, jej obecnego partnera Andrew oraz jednego z uczniów, Josha, z którym nauczycielka miała zatarg. Wkrótce wychodzi na jaw, że sprawa wiąże się z porwaniem innej młodej kobiety Amy. Dziewczyna ta także dostawała swoje sfabrykowane zdjęcia w negliżu. Wszystko wskazuje na to, że teraz Emily stała się celem groźnego psychopaty. 

</doc>
<doc id="2965596" url="https://pl.wikipedia.org/wiki?curid=2965596" title="Rafał Fleger">
Rafał Fleger

Rafał Fleger (ur. 9 czerwca 1989 w Jastrzębiu-Zdroju) – polski żużlowiec.
Sport żużlowy uprawia od 2007 r. w klubach RKM Rybnik (2007, 2009–2010), Kolejarz Opole (2008, 2011–2012, 2014) oraz Wanda Kraków (2013).
Trzykrotny medalista młodzieżowych drużynowych mistrzostw Polski: złoty (Rybnik 2007), srebrny (Leszno 2008) oraz brązowy (Rzeszów 2006). Dwukrotny medalista młodzieżowych mistrzostw Polski par klubowych: złoty (Gorzów Wielkopolski 2008) oraz brązowy (Gorzów Wielkopolski 2010). Dwukrotny finalista młodzieżowych indywidualnych mistrzostw Polski (Leszno 2009 – IX miejsce, Toruń 2010 – IX miejsce). Dwukrotny finalista turniejów o „Brązowy Kask” (Gorzów Wielkopolski 2007 – XIV miejsce, Gdańsk 2008 – V miejsce). Dwukrotny finalista turniejów o „Srebrny Kask” (Rzeszów 2008 – XVI miejsce, Częstochowa 2009 – XIV miejsce). Finalista indywidualnych mistrzostw Argentyny (2012 – IX miejsce).

</doc>
<doc id="2965597" url="https://pl.wikipedia.org/wiki?curid=2965597" title="Na oczach wszystkich">
Na oczach wszystkich



</doc>
<doc id="2965600" url="https://pl.wikipedia.org/wiki?curid=2965600" title="Lotnicza Szkoła Strzelania i Bombardowania">
Lotnicza Szkoła Strzelania i Bombardowania

Lotnicza Szkoła Strzelania i Bombardowania – szkoła lotnictwa Wojska Polskiego w II Rzeczypospolitej Polskiej.
Historia szkoły.
Rozwój lotnictwa spowodował konieczność zwiększenia liczby wyszkolonych kadr. Konieczne było stworzenie placówki zajmująca się szkoleniem personelu latającego i technicznego. 4 lutego 1928 roku Minister Spraw Wojskowych, marszałek Polski Józef Piłsudski zatwierdził tymczasową organizację Lotniczej Szkoły Strzelania i Bombardowania. Szkoła została utworzona rozkazem wydanym przez ministra Spraw Wojskowych w dniu 8 marca 1928r. w Grudziądzu, ale zajęcia rozpoczęły się 15 lipca 1928 roku. Początkowo w strukturę szkoły wchodziły: dowództwo, administracja, kwatermistrzostwo z kasynem, Dział Nauk, sale wykładowe, Park Lotniczy, warsztaty – magazyny, Dział Uzbrojenia (rusznikarnia), magazyny amunicyjne, spadochroniarnia oraz eskadra treningowa.
Szkoła została zorganizowana w budynkach, które pozostały po Oficerskiej Szkole Lotnictwa, którą przeniesiono do Dęblina. Baza lokalowa i warsztatowa nie była wystarczająca, np. remonty płatowców w początkowym okresie funkcjonowania szkoły przeprowadzano w Toruniu i Bydgoszczy. Początkowo rozpoczynała działalność od zajęć dla strzelców pokładowych. W następnym roku rozpoczęły się kursy doskonalące, których uczestnikami tych byli już piloci i obserwatorzy. Zapoznawali się na nich z techniką strzelania i bombardowania. Na tym nie poprzestano, zorganizowano dodatkowe kursy:
Forma organizacyjna Szkoły ustaliła się ostatecznie w 1929 roku i upodobniła się do szkół w Dęblinie i Bydgoszczy. W ramach szkoły stworzono jeden dział nauk, dzielący się na zespoły wg specjalności. W ramach Kursu Wyższego Pilotażu piloci liniowi i obserwatorzy byli przeszkalani na pilotów samolotów myśliwskich. Szkoła dysponowała dwoma eskadrami szkolnymi: eskadrą myśliwską na potrzeby kursu wyższego pilotażu i eskadrą liniową dla obsługi pozostałych kursów. Eskadry dysponowały samolotami: Potez XV, Lublin R.XIII, PWS-A, PWS-10, PZL P.7, PWS-16, PWS 16a, PWS-14, Wibault 70 C1, Lublin XIII t (przystosowany do lotów bez widoczności), SPAD 51, SPAD 61, Bartel BM-6, PWS-11. Farman F-68 Goliath. Wzrost liczby samolotów i różnorodność stosowanych typów doprowadziła do stworzenia w Szkole Parku Lotniczego, który składał się z Działu Płatowcowego, Działu Silnikowego oraz Magazynów.
Pierwszy kurs rozpoczął się 11 marca 1928 roku i był to kurs strzelców pokładowych dla szeregowców niezawodowych. We wrześniu uruchomiono kurs dla podoficerów instruktorów strzelców samolotowych. W następnych latach taka organizacja stała się powszechną praktyką, Szkoła prowadziła kurs wiosenny i jesienny. Przeszkolenie strzelców-szeregowców trwało od dwóch i pół miesiąca do trzech miesięcy, było to uwarunkowane indywidualnie umiejętnościami przeszkalanego. Natomiast szkolenie instruktorów-podoficerów zajmowało siedem miesięcy, obejmowało 584 godzin zajęć teoretycznych i ćwiczeń naziemnych oraz odbycie 34 lotów ćwiczebnych. W ramach zajęć naziemnych uczestnicy kursów mieli zajęcia z zakresu znajomości broni, amunicji i bomb lotniczych. Program ćwiczeń w powietrzu obejmował strzelanie z fotokarabinu i ostrą amunicją przez pilota i obserwatora do tarcz na ziemi oraz naukę bombardowania bombami ćwiczebnymi. W późniejszych latach wprowadzono do programu szkolenia strzelanie ostrą amunicją do holowanego rękawa oraz bombardowanie bombami ostrymi. Ukończenie kursu nie obligował absolwenta do pozostania w wojsku (w przypadku żołnierzy niezawodowych).
Piloci myśliwcy poznawali w czasie kursu wyższego pilotażu nie tylko tajniki akrobacji, ale także technikę lotów grupowych. Kursant nabywał umiejętności strzeleckie prowadzenia ognia do celów powietrznych i naziemnych. W latach 1930–1934 organizowano różne dodatkowe kursy dla pilotów, np. dla pilotów samolotów liniowych przeprowadzono szkolenie mające na celu poszerzenie umiejętności obrony i manewrów obronnych. Od połowy lat trzydziestych w każdym z organizowanych kursów uczestniczyło średnio 60. kursantów. Na początku lat trzydziestych odbył się kurs pilotażu bez widoczności ziemi, jednak nie był kontynuowany ze względu na brak odpowiednich samolotów.
Absolwenci Szkoły zostawali następnie instruktorami w macierzystych jednostkach, zgodnie z istniejącymi w pułkach etatami.
W szkole organizowano ogólnopolskie zawody myśliwskie w strzelaniu powietrznym, w lipcu 1935 roku odbyły się tu Mistrzostwa Pilotów Myśliwskich Armii, w 1931 roku międzynarodowe zawody lotnicze, w których wzięła udział reprezentacja Rumunii. W 1934 roku przygotowywała się tu polska reprezentacja do startu w Międzynarodowych Zawodach Samolotów Turystycznych (Challengede Tourisme Internationale) w 1934 roku. Również w 1934 roku, z inicjatywy mjr. Bolesława Stachonia zorganizowano przy Szkole Koło Szybowcowe. Członkowie Koła przechodzili na terenie Szkoły lotnicze przeszkolenie praktyczne, następnie wykonywali loty na lotnisku w Księżych Górach. W 1946 roku Koło Szybowcowe przekształciło się w Aeroklub Grudziądzki.
Na podstawie rozkazu Ministra Spraw Wojskowych L.dz. 4358/Org. tjn. z dnia 28 sierpnia 1937 roku szkoła została rozwiązana, natomiast Kurs Wyższego Pilotażu został usamodzielniony i przemianowany na Wyższą Szkołę Pilotażu. Rozwiązanie Szkoły było związane ze zmianą koncepcji szkolenia, wg której kursy w zakresie podstawowego pilotażu oraz strzelania i bombardowania miały prowadzić we własnym zakresie pułki lotnicze. Ponadto w trakcie działalności szkoły wyszkolono znaczną liczbę instruktorów, który mogli prowadzić szkolenia w jednostkach, w których służyli.
W czasie istnienia Szkoły jej kursanci wykonali ok. 70 000 lotów trwających ok. 18 000 godzin. W trakcie szkolenia zginęło 9 kursantów i instruktorów.

</doc>
<doc id="2965601" url="https://pl.wikipedia.org/wiki?curid=2965601" title="Strzebla przekopowa">
Strzebla przekopowa



</doc>
<doc id="2965602" url="https://pl.wikipedia.org/wiki?curid=2965602" title="Cyprinoidei">
Cyprinoidei



</doc>
<doc id="2965607" url="https://pl.wikipedia.org/wiki?curid=2965607" title="Modest García Martí">
Modest García Martí

Modest García Martí znany też jako Modest z Albocácer "Modesto García Martí" (ur. 18 stycznia 1880 w Albocácer na terenie prowincji Castellón, zm. 30 sierpnia 1936 pod Albocácer) – hiszpański błogosławiony Kościoła katolickiego, męczennik, prezbiter, kapucyn, ofiara prześladowań antykatolickich okresu hiszpańskiej wojny domowej.
Życiorys.
Pochodził z wielodzietnej rodziny Francisco Garcíi i Joaquiny Martí. Ochrzczony został w dzień po urodzeniu. Pierwsze nauki pobierał w małym seminarium kapucynów w Massamagrell i tam też wstąpił do zakonu 1 stycznia 1896 r. W klasztorze odbył nowicjat i złożył śluby czasowe 3 stycznia 1897 r., a profesję wieczystą 6 stycznia 1900 r. Studiował filozofię w Orihuela i teologię w Massamagrell, a po zakończeniu nauki 19 grudnia 1903 r. otrzymał sakramentu święceń kapłańskich. Skierowany został na misje do Kolumbii, gdzie przez kilkanaście lat prowadził apostolat w Bogocie. Po powrocie do Hiszpanii powierzono mu obowiązki gwardiana domu zakonnego w Orihuelii. Realizując powołanie dał się poznać jako ceniony przez współwyznawców przewodnik duchowy, rekolekcjonista i spowiednik.
Gdy po wybuchu wojny domowej rozpoczęły się prześladowania katolików i napaści na klasztory, powierzona jego pieczy placówka wraz z kościołem i całym otoczeniem zostały spalone i zdewastowane przez milicję, ukrył się w domu swojej siostry. Aresztowany 13 sierpnia, został stracony jeszcze tego samego dnia. Pochowany został w zbiorowej mogile. Podczas ekshumacji stwierdzono, że śmierć spowodowana została przebiciem głowy przy pomocy gwoździa. Miejscem pochówku relikwii jest nisza na cmentarzu.
Proces informacyjny odbył się w Walencji w latach 1957–1959. Beatyfikowany w pierwszej grupie wyniesionych na ołtarze męczenników z zakonu kapucynów zamordowanych podczas prześladowań religijnych 1936–1939, razem z Józefem Aparicio Sanzem i 232 towarzyszami, pierwszymi wyniesionymi na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w dzienną rocznicę śmierci (13 sierpnia), a także w grupie męczenników 22 września.
Miejscem kultu Modesta z Albocácer jest archidiecezja walencka.

</doc>
<doc id="2965609" url="https://pl.wikipedia.org/wiki?curid=2965609" title="Modesto de Albocácer">
Modesto de Albocácer



</doc>
<doc id="2965610" url="https://pl.wikipedia.org/wiki?curid=2965610" title="Modesto García Martí">
Modesto García Martí



</doc>
<doc id="2965611" url="https://pl.wikipedia.org/wiki?curid=2965611" title="Fritz Albert Lipmann">
Fritz Albert Lipmann



</doc>
<doc id="2965613" url="https://pl.wikipedia.org/wiki?curid=2965613" title="Kwas glicerolowy">
Kwas glicerolowy



</doc>
<doc id="2965616" url="https://pl.wikipedia.org/wiki?curid=2965616" title="Hana Doskočilová">
Hana Doskočilová

Hana Doskočilová (ur. 11 lipca 1936 w Igławie, zm. 7 lutego 2019 w Pradze) – czeska pisarka, prozaik, autorka literatury dla dzieci.
Po ukończeniu szkoły średniej pracowała jako urzędniczka w Igławie i Pradze. Po opublikowaniu pierwszej książki rozpoczęła współpracę z SNDK (od 1969 wydawnictwo Albatros). Była pisarką tworzącą tylko dla dzieci i była zaliczana do grupy czołowych twórców czeskich twórców prozy dziecięcej. Pisała głównie baśnie i opowiadania, które opowiadają o codziennym życiu i relacjach pomiędzy dziećmi i dorosłymi. Stosując realistyczne opisy i humor, pokazują jak ciekawe może być życie bez przemocy. Jej książki zostały przetłumaczone na wiele języków i były wielokrotnie wznawiane. Tworzyła również krótkie formy literackie, które były publikowane w czasopismach dla dzieci, m.in. „Mateřídouška”.
Twórczość.
Krecik.
Istotną część twórczości pisarki stanowią napisane wspólnie ze Zdenkiem Milerem opowiadania o Kreciku, które następnie zostały zekranizowane. Hana Doskočilová napisała czternaście opowieści o Kreciku, były to:

</doc>
<doc id="2965624" url="https://pl.wikipedia.org/wiki?curid=2965624" title="Tour de France 1914">
Tour de France 1914

12. Tour de France rozpoczął się 28 czerwca, a zakończył 26 lipca 1914 roku w Paryżu. Pierwsze miejsce zajął po raz drugi z rzędu Philippe Thys z Belgii.

</doc>
<doc id="2965629" url="https://pl.wikipedia.org/wiki?curid=2965629" title="Oko diabła (film 1960)">
Oko diabła (film 1960)

Oko diabła (szw. "Djävulens öga") – szwedzki komedia filmowa z 1960 roku w reżyserii Ingmara Bergmana. Scenariusz filmu powstał na podstawie sztuki teatralnej Olufa Banga pt. "Don Juan vender tillbage".
Fabuła.
Diabeł dostaje jęczmienia na oku, przyczyną jest niewinność córki pastora. Aby sobie pomóc, wysyła na Ziemię Don Juana. Jego celem jest skradzenie dziewictwa i wiary w miłość 20-letniej Britt-Marie. Jednak ona zdałała się mu oprzeć i to Don Juan się w niej zakochał. Plan Diabła spalił na panewce i Don Juan wrócił do piekła.

</doc>
<doc id="2965632" url="https://pl.wikipedia.org/wiki?curid=2965632" title="Pertraktacje">
Pertraktacje



</doc>
<doc id="2965634" url="https://pl.wikipedia.org/wiki?curid=2965634" title="Zasłonak glinkowaty">
Zasłonak glinkowaty

Zasłonak glinkowaty ("Cortinarius bolaris" (Pers.) Fr.) – gatunek grzybów należący do rodziny zasłonakowatych ("Cortinariaceae")
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy naukowe:
Nazwę polską podał Andrzej Nespiak w 1975 r. 
Morfologia.
Średnica 3-6 cm, kształt początkowo półkulisty lub łukowaty, później prostołukowaty, starsze okazy stają się płaskie. Powierzchnia jasnożółtawa, pokryta łuskami w kolorze od cynobrowoczerwonego do szafranoczerwonego. Podczas suchej pogody kapelusz płowieje. Powierzchnia jest sucha, niehigrofaniczna.
Początkowo kremowożółte lub bladoochrowożółte, z czasem ciemnieją i stają się płowordzawe, na koniec jasnocynamonowe. Są nieco przyrośnięte do trzonu i dość gęste.
Wysokość 4-8 cm, grubość do 1,5 cm, walcowaty. U młodych okazów pełny, u starszych pusty. Powierzchnia pod kapeluszem białokremowa i trochę łuskowata, poza tym ma kolor białawożółtawy i pokryta jest dość gęsto cynowobrowoczerwonymi włókienkami i łuskami. Podstawa ciemniejsza, ciemnoczerwona.
W kapeluszu białawy, w trzonie żółtawy lub ochrowy, u podstawy jeszcze ciemniejszy, szarawożółty. Z czasem stopniowo coraz bardziej ciemnieje i staje się czerwonobrązowy. Smak i zapach niewyraźny.
Wysyp zarodników czerwonobrązowy. Zarodniki jajowate lub niemal kuliste, nieco brodawkowate, o rozmiarach 6-8 × 5-6 μm. Pleurocystyd brak.
Występowanie i siedlisko.
Jest szeroko rozprzestrzeniony we wschodniej części Ameryki Północnej, notowany jest też w Kostaryce. Występuje także w większości krajów Europy. 
Rośnie w lasach liściastych i mieszanych, na ziemi, wśród mchów. W Polsce owocniki wytwarza od sierpnia do listopada. Rośnie niemal wyłącznie pod bukami, rzadko tylko pod dębami. Preferuje gleby kwaśne. Zazwyczaj występuje pojedynczo, czasami tylko tworzy niewielkie grupki owocników i.
Znaczenie.
Grzyb mikoryzowy, grzyb trujący. Zawiera orellaninę i powoduje zatrucia orellaninowe (8 grupa zatruć grzybowych).
Gatunki podobne.
Zasłonaki tworzą bardzo liczną grupę gatunków, na ogół trudnych do rozróżnienia. Zasłonaka glinkowatego jednak łatwo odróżnić, gdyż posiada kilka charakterystycznych cech: czerwonołuskowaty kapelusz, trzon typowo walcowaty i charakterystyczną barwę kapelusza i trzonu.

</doc>
<doc id="2965635" url="https://pl.wikipedia.org/wiki?curid=2965635" title="Cortinarius bolaris">
Cortinarius bolaris



</doc>
<doc id="2965639" url="https://pl.wikipedia.org/wiki?curid=2965639" title="Jezioro Szyba">
Jezioro Szyba



</doc>
<doc id="2965641" url="https://pl.wikipedia.org/wiki?curid=2965641" title="Viking (satelita)">
Viking (satelita)

Viking – pierwszy szwedzki sztuczny satelita naukowy i technologiczny.
Wystrzelony 22 lutego 1986 roku z kosmodromu Korurou w Gujanie Francuskiej jako ładunek dodatkowy rakiety Ariane 1 wynoszącej francuskiego satelitę SPOT-1. Prowadził badania magnetosfery i jonosfery: pól elektrycznych i magnetycznych, cząstek naładowanych, zórz polarnych.
Opis misji.
Viking pierwotnie miał być satelitą technologicznym, który pozwoli doskonalić wiedzę i umiejętności szwedzkich naukowców i inżynierów pracujących w sektorze kosmicznym. Z czasem misja obrała jednak profil bardziej naukowy, kontynuując badania prowadzone za pomocą rakiet sondażowych nad ziemską magnetosferą i zorzami polarnymi. Statek przyniósł dużą ilość danych naukowych obserwując pełny cykl zórz.
Projekt był prowadzony przez państwową firmę Swedish Space Corporation na zlecenie szwedzkiej agencji kosmicznej. Statek został zbudowany przez Saab Space AB z siedzibą w Linköping, a głównym podwykonawcą był Boeing, który dostarczył platformę satelity. Instrumenty naukowe zostały zbudowane przez Szwecję, Kanadę, Danię, Francję, Norwegię, USA i Republikę Federalną Niemiec. Wartość misji wyniosła około 20 milionów dolarów amerykańskich (1986). Sumę wyasygnowała Szwedzka Korporacja Kosmiczna SSC, ciało rządowe podległe Ministerstwu Przemysłu, które nadzorowało ten projekt.
Po starcie Viking poruszał się wspólnie z satelitą SPOT-1 na orbicie zbliżonej do biegunowej i przebiegającej na wysokości od 818,3 do 833,3 km. Następnie po trzech godzinach i 16 minutach po starcie został uruchomiony silnik Thiocol Star 26-C wbudowany w satelitę i wprowadził go na docelową orbitę o perygeum 800 km, apogeum 15 000 km oraz okresie obiegu 283 minuty. Nachylenie orbity pozostało bez zmian. Po zakończeniu manewru silnikowego zmniejszono prędkość wirowania z 50 do 11 obr./min.
Pracował do 12 maja 1987 roku. Planowany czas pracy wynosił 240 dni (z 80% prawdopodobieństwem).
Budowa.
Konstrukcja statku była oparta o platformę firmy Boeing Aerospace, używaną również w małych misjach NASA. Statek miał kształt płaskiego cylindra zbliżonego do niskiego ośmiobocznego ostrosłupa ściętego o wysokości o,5 m i przekątnej 2 m. Satelita został umieszczony pod zasadniczym ładunkiem, w związku z czym pełnił on rolę adaptera (łącznika między tym ładunkiem a ostatnim stopniem rakiety). Centralny rurowy rdzeń Vikinga mógł przyjąć występujące przy starcie obciążenia dynamiczne. Był stabilizowany obrotowo (3 obr./min.). Posiadał silnik Thiocol Star 26-C firmy Thiokol na paliwo stałe. Skośne ściany boczne zwartej bryły Vikinga były utworzone przez płyty ogniw słonecznych o powierzchni 2,2 metra kwadratowego, wytwarzające średnio 80 W energii. Ładowały one akumulatory NiCd o pojemności 12 Ah. Poniżej i powyżej tej bryły wystawały stożkowe anteny umieszczone na zawiasowo zamocowanych wspornikach. Cztery sztywne, łamane zawiasowo na czas startu z Ziemi maszty i cztery giętkie,drutowe (nawinięte na szpule i rozpostarte w kosmosie do rozpiętości 40 m) wysięgniki posłużyły do zamocowania czujników przyrządów naukowych. Górna powierzchnia styku z SPOT-em stanowiła replikę powierzchni znormalizowanego łącznika stosowanego do sprzęgania ładunku użytecznego z ostatnim członem Ariane. Statek przekazywał dane jedynie w czasie rzeczywistym łączem w paśmie S (2033,5 MHz) o przepustowości 49,6 kbps. Telemetria była nadawana 2,5-watowym nadajnikiem na częstotliwości 2208,163 MHz z przepustowością 54,6 kbps. Na wykorzystanie gotowych, typowych podzespołów i okazji startu z innym obiektem zdecydowano się, pragnąc obniżyć koszty. Z tego samego względu zbudowano tylko jeden egzemplarz Vikinga.
Doświadczenia.
Wyboru doświadczeń dokonali uczeni szwedzcy współpracujący ze Szwedzką Korporacją Kosmiczną (SSC). Dwa eksperymenty zostały przygotowane przez kanadyjską i amerykańską placówkę naukową, zaś przy opracowaniu jednego współpracowali Duńczycy.
Były to badania związane bezpośrednio lub pośrednio z zorzami polarnymi. Poznawaniu obszaru magnetosfery ziemskiej poświęcono już wcześniej wiele uwagi, prowadząc na przykład sondaże za pomocą rakiet wysokościowych. Choć osiągały znacznie niższe pułapy niż ten, na którym poruszał się Viking, dostarczały cennych danych porównawczych. Badania naziemne, wykonywane przez specjalnego typu radary, również wspierały cenne dane uzyskane przez satelitę.

</doc>
<doc id="2965649" url="https://pl.wikipedia.org/wiki?curid=2965649" title="Jan Jönsson">
Jan Jönsson

Jan Jönsson (ur. 24 maja 1960) – szwedzki piłkarz.
Kariera.
Przez większość swojej piłkarskiej kariery grał w szwedzkim klubie Halmstads BK. W 1993 roku wyjechał do Japonii, gdzie po sezonie gry w Sanfrecce Hiroszima objął posadę asystenta trenera. W 1995 przeniósł się do Vissel Kobe, gdzie równolegle grał w zespole i był asystentem szkoleniowca. W tym klubie zakończył swoją karierę piłkarską (1996).
W 1998 powrócił do Szwecji, gdzie objął posadę asystenta trenera w Ljungskile SK. Po dwóch latach został managerem szwedzkiego zespołu Landskrona BoIS, z którym awansował do najwyższej klasy rozgrywkowej – Allsvenskan. W 2005 rozpoczął pracę w norweskim klubie Stabæk IF. W lipcu następnego roku został trenerem miesiąca Tippeligaen. Po roku pracy w Rosenborg BK (2011–2012) przejął posadę szkoleniowca w Aalesunds FK, gdzie pracował do 2015, kiedy przeszedł do Halmstads BK, gdzie podpisał 3-letni kontrakt.

</doc>
<doc id="2965651" url="https://pl.wikipedia.org/wiki?curid=2965651" title="Action (album B’z)">
Action (album B’z)

ACTION – szesnasty album studyjny japońskiego zespołu B’z, wydany 5 grudnia 2007 roku. Osiągnął 1 pozycję w rankingu Oricon i pozostał na liście przez 27 tygodni, sprzedał się w nakładzie . Album zdobył status platynowej płyty.

</doc>
<doc id="2965652" url="https://pl.wikipedia.org/wiki?curid=2965652" title="F1 Championship Edition">
F1 Championship Edition



</doc>
<doc id="2965654" url="https://pl.wikipedia.org/wiki?curid=2965654" title="Nuri Seferi">
Nuri Seferi

Nuri Seferi, maced. Нури Сефери (ur. 23 grudnia 1976 w Gostiwarze) – szwajcarski bokser pochodzenia albańsko-macedońskiego, były mistrz Europy federacji WBO w wadze cruiser, do 200 funtów (90.719 kg).
Kariera zawodowa.
Pochodzi z rodziny albańskiej, mieszkającej w macedońskim Gostiwarze. W 1992 przeniósł się wraz z rodziną do szwajcarskiego Burgdorfu. W Szwajcarii zaczął trenować boks, pod kierunkiem Sandora Konya, współpracował też z kickbokserem Andy Hugiem. W 1998 został amatorskim mistrzem Szwajcarii w wadze ciężkiej. Karierę w boksie amatorskim zakończył z dorobkiem 10 zwycięstw, nie doznając porażki.
Seferi zadebiutował na zawodowym ringu 31 marca 1999 roku, pokonując w I rundzie przez nokaut Słowaka Miroslava Dzurendę. Pierwszą porażkę na ringu poniósł 16 czerwca 2001. Z powodu kontuzji przegrał w 4 rundzie pojedynku z Ukraińcem Kostantinem Ochrejem. We wrześniu 2004 na ringu w Burgdorfie pokonał na punkty polskiego pięściarza Andrzeja Witkowskiego. Najbardziej nieudanym sezonem w karierze Seferiego był rok 2006, kiedy poniósł dwie porażki - z Nikołajem Popowem i Marco Huckiem, obie na punkty.
26 czerwca 2010 zdobył tytuł mistrza Europy federacji WBO, po zwycięstwie nad Gruzinem Sandro Siproszwilim. Tytuł obronił czterokrotnie - po raz ostatni pokonując przez na punkty Węgra – Tamasa Lodiego (walka odbyła się 14 maja 2014 w Hamburgu).
31 stycznia 2015 na gali Wojak Boxing Night w Toruniu zmierzył się z polskim bokserem Krzysztofem Głowackim (23-0-0) w eliminatorze do tytułu mistrza świata federacji WBO. Po dwunastu rundach przegrał jednogłośnie na punkty 110:118, 110:118 i 108:120. W 2016 stoczył dwie walki, wygrywając z Dušanem Krstinem przez nokaut i przegrywając na punkty z Firatem Arslanem. W 2020 na ringu w Hamburgu wygrał przez nokaut w piątej rundzie z Mazenem Girke, a następnie w październiku 2020 przegrał przez nokaut z Muratem Gassijewem. Powrócił na ring w lipcu 2022 pokonując w drugiej rundzie przez nokaut Tamasa Laskę na gali w Bad Wildungen.
Mieszka w Burgdorf. Trenuje pod kierunkiem Oktaya Urkala. Ma brata Sefera, który także jest bokserem, występującym w kategorii cruiser.

</doc>
<doc id="2965657" url="https://pl.wikipedia.org/wiki?curid=2965657" title="Rezerwat przyrody Darżlubskie Buki">
Rezerwat przyrody Darżlubskie Buki



</doc>
<doc id="2965658" url="https://pl.wikipedia.org/wiki?curid=2965658" title="Puszcza Darzlubska">
Puszcza Darzlubska



</doc>
<doc id="2965659" url="https://pl.wikipedia.org/wiki?curid=2965659" title="David Joseph Carpenter">
David Joseph Carpenter

David Joseph Carpenter (ur. 6 maja 1930 w San Francisco) – amerykański seryjny morderca, który dopuścił się serii morderstw młodych kobiet na szlakach turystycznych w pobliżu San Francisco w Kalifornii. Nazywany Mordercą ze szlaku.
Życiorys.
Carpenter urodził się i wychował w San Francisco. W dzieciństwie był maltretowany fizycznie przez ojca-alkoholika i dominującą matkę. Będąc chłopcem bardzo się jąkał i moczył w łóżku, a także torturował zwierzęta. Mając 17 lat trafił do więzienia za seksualne molestowanie dwóch swoich kuzynów.
W 1955 roku ożenił się i z tego związku miał później troje dzieci.
Zbrodnie.
W 1960 roku Carpenter dopuścił się usiłowania zabójstwa, za co trafił na siedem lat do więzienia. W 1970 roku został aresztowany za porwanie i spędził kolejnych siedem lat za kratkami. Po wyjściu na wolność policja podejrzewała, że może być poszukiwanym seryjnym mordercą o pseudonimie Zodiak, ale ostatecznie został oczyszczony z podejrzeń.
W latach 1980-1981 zamordował sześć kobiet. Zabił też mężczyznę towarzyszącego jednej z ofiar.
Carpenter został w końcu aresztowany i uznany za winnego tych morderstw, za co został skazany na śmierć w komorze gazowej. Obecnie przebywa w celi śmierci więzienia stanowego San Quentin, gdzie oczekuje na wykonanie wyroku.

</doc>
<doc id="2965664" url="https://pl.wikipedia.org/wiki?curid=2965664" title="Vera">
Vera



</doc>
<doc id="2965665" url="https://pl.wikipedia.org/wiki?curid=2965665" title="Gratias Agit">
Gratias Agit

Nagroda Gratias Agit – czeska nagroda resortowa nadawana od 1997 przez Ministra Spraw Zagranicznych Republiki Czeskiej osobom w szczególny sposób dbającym o dobre imię Republiki Czeskiej poza jej granicami. Odznaczony otrzymuje dyplom potwierdzający nadanie i statuetkę w formie ustylizowanej kuli ziemskiej.
Nagradzane mogą być także fundacje, stowarzyszenia, organizacje pozarządowe, zagraniczne organizacje i inne.

</doc>
<doc id="2965667" url="https://pl.wikipedia.org/wiki?curid=2965667" title="Ukamienowanie Sorayi M.">
Ukamienowanie Sorayi M.

Ukamienowanie Sorayi M. (ang. "The Stoning of Soraya M.", perski ".سنگسار ثريا م") − amerykański dramat społeczny z 2008 roku. Adaptacja powieści Freidoune'a Sahebjama "La Femme Lapidée", opowiadającej o życiu Sorayi Manutchehri.
Opis fabuły.
W małej irańskiej wiosce dochodzi do tragicznego wydarzenia – niesłusznie oskarżona przez własnego męża kobieta zostaje ukamienowana. Przypadkowo do wioski trafia dziennikarz, któremu o całym zajściu opowiada ciotka ukamienowanej.

</doc>
<doc id="2965670" url="https://pl.wikipedia.org/wiki?curid=2965670" title="Jacob Delagardie">
Jacob Delagardie



</doc>
<doc id="2965677" url="https://pl.wikipedia.org/wiki?curid=2965677" title="Seinajoki">
Seinajoki



</doc>
<doc id="2965678" url="https://pl.wikipedia.org/wiki?curid=2965678" title="Pekka Hautamäki">
Pekka Hautamäki

Pekka Hautamäki (ur. 9 czerwca 1955 w Seinäjoki) – fiński żużlowiec.
Srebrny medalista indywidualnych mistrzostw Finlandii (Tampere 1981). Czterokrotny złoty medalista mistrzostw Finlandii par (1977, 1980, 1983, 1985). Złoty medalista drużynowych mistrzostw Finlandii (1986).
Wielokrotny reprezentant Finlandii w eliminacjach drużynowych mistrzostw świata oraz indywidualnych mistrzostw świata (najlepsze wyniki: dwukrotnie XIV miejsca w finałach skandynawskich, Fjelsted 1982 oraz Norrköping 1984).

</doc>
<doc id="2965679" url="https://pl.wikipedia.org/wiki?curid=2965679" title="Pekka Hautamaki">
Pekka Hautamaki



</doc>
<doc id="2965681" url="https://pl.wikipedia.org/wiki?curid=2965681" title="Janjaweed">
Janjaweed



</doc>
<doc id="2965682" url="https://pl.wikipedia.org/wiki?curid=2965682" title="Janjawid">
Janjawid



</doc>
<doc id="2965684" url="https://pl.wikipedia.org/wiki?curid=2965684" title="Celina (województwo łódzkie)">
Celina (województwo łódzkie)

Celina – osada leśna w Polsce położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 miejscowość administracyjnie należała do województwa piotrkowskiego.

</doc>
<doc id="2965685" url="https://pl.wikipedia.org/wiki?curid=2965685" title="Stanisław Ostwind-Zuzga">
Stanisław Ostwind-Zuzga

Stanisław Ostwind-Zuzga ps. „Kropidło”, „Bolesław” (ur. 26 kwietnia 1899 w Warszawie, zm. 4 lutego 1945 tamże) – polski Żyd, starszy sierżant Wojska Polskiego, major Narodowych Sił Zbrojnych, komendant powiatowy placówki NSZ w Węgrowie, najwyższej rangi dowódca pochodzenia żydowskiego w polskiej konspiracji w czasie II wojny światowej.
Życiorys.
Urodził się w Warszawie jako Szmul Ostwind, syn dwojga żydowskich rodziców, Wolfa (Władysława) Ostwinda i Rebeki (Reginy) z domu Saudel. Od 1915 do 1917 walczył w Legionach Polskich, w 1 pułku piechoty, pod dowództwem mjr. Edwarda Śmigłego-Rydza, uczestniczył m.in. w bitwie pod Kostiuchnówką. Po kryzysie przysięgowym został internowany przez Niemców w obozie w Szczypiornie. W 1919 ukończył szkołę podoficerską w stopniu starszego sierżanta, po czym otrzymał przydział do 36 pułku piechoty Legii Akademickiej i wziął udział w wojnie polsko-bolszewickiej. W 1920 r. przyjął chrzest w Kościele katolickim. Od 1921 pracował jako posterunkowy Policji Państwowej, a od 1932, po awansie na przodownika PP, pracował aż do wybuchu II wojny światowej na stanowisku referenta Wydziału Personalnego Komendy Policji w Warszawie.
Podczas okupacji nosił nazwisko Zuzga. Od zakończenia działań wojennych kampanii wrześniowej ukrywał się na Podlasiu. Od sierpnia 1942 należał do Narodowej Organizacji Wojskowej w powiecie łukowskim (z polecenia kpt. Jerzego Wojtkowskiego), skąd przeszedł do NSZ. Ukończył szkolenie w ośrodku szkoleniowym NSZ „Dym” w Jacie, po czym działał w powiecie siedleckim. W maju 1944 został dowódcą komendy powiatowej NSZ w Węgrowie. Był jedynym Polakiem pochodzenia żydowskiego na tak wysokim stanowisku dowódczym w polskiej konspiracji. 1 czerwca 1944 został awansowany do stopnia majora. Jedną z jego pierwszych dowódczych czynności było umówienie się z lokalnym dowódcą Armii Krajowej na rozmowy zjednoczeniowe, które jednak najprawdopodobniej zakończyły się niepowodzeniem. 3 stycznia 1945 roku aresztowany przez UB, przewieziony do aresztu w Otwocku i bestialsko torturowany podczas śledztwa. Kiedy komuniści odkryli jego żydowskie pochodzenie, usiłowali przekonać go do przejścia na ich stronę. Ten jednak odmówił i stwierdził, że pozostanie wierny Polsce, swoim ideałom oraz Narodowym Siłom Zbrojnym, którym złożył przysięgę. Pytany, dlaczego jako Żyd zadawał się z faszystami, odrzekł: „Po pierwsze jestem Polakiem, po drugie tylko oni [narodowcy] chcieli mi pomóc”. 2 lutego, po niejawnym procesie, skazany na karę śmierci przez Sąd Wojskowy Garnizonu Warszawskiego. Został rozstrzelany 4 lutego 1945.

</doc>
<doc id="2965686" url="https://pl.wikipedia.org/wiki?curid=2965686" title="Lars Lundström">
Lars Lundström

Lars Lundström (ur. 23 sierpnia 1914 w Solnie, zm. 30 czerwca 1982 w Djursholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1952 wystąpił w klasie 6 metrów zajmując 4 pozycję. Załogę jachtu "May Be VII" tworzyli wraz z nim medaliści wcześniejszych igrzysk – Karl-Robert Ameln, Martin Hindorff, Sven Salén i Torsten Lord.

</doc>
<doc id="2965687" url="https://pl.wikipedia.org/wiki?curid=2965687" title="John Pettersson">
John Pettersson

John Pettersson (ur. 11 września 1886, zm. 12 października 1951) – szwedzki trener piłkarski. W latach 1921-1936 był selekcjonerem reprezentacji Szwecji. W latach 1908-1951 był prezesem klubu Helsingborgs IF.
Kariera trenerska.
W latach 1921-1936 Pettersson był selekcjonerem reprezentacji Szwecji. Na tym stanowisku zastąpił Antona Johansona. W 1936 roku poprowadził kadrę Szwecji na igrzyskach olimpijskich w Berlinie. Po tym turnieju został zastąpiony przez Carla Lindego.

</doc>
<doc id="2965688" url="https://pl.wikipedia.org/wiki?curid=2965688" title="Kajetanówka (województwo łódzkie)">
Kajetanówka (województwo łódzkie)

Kajetanówka – osada leśna w Polsce położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 miejscowość administracyjnie należała do województwa piotrkowskiego.
Zobacz też: Kajetanówka

</doc>
<doc id="2965689" url="https://pl.wikipedia.org/wiki?curid=2965689" title="Tomaszów (gmina Kobiele Wielkie)">
Tomaszów (gmina Kobiele Wielkie)

Tomaszów – wieś w Polsce położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 miejscowość administracyjnie należała do województwa piotrkowskiego.
Zobacz też: Tomaszów

</doc>
<doc id="2965691" url="https://pl.wikipedia.org/wiki?curid=2965691" title="Antonín Šváb (ur. 1974)">
Antonín Šváb (ur. 1974)

Antonín Šváb (ur. 9 czerwca 1974 we Vlašimiu) – czeski żużlowiec, syn Antonína Švába – również żużlowca.
Srebrny medalista młodzieżowych indywidualnych mistrzostw Czechosłowacji (1992). Pięciokrotny medalista indywidualnych mistrzostw Czech: trzykrotnie srebrny (1995, 1999, 2001) oraz dwukrotnie brązowy (2002, 2003). Złoty medalista indywidualnych mistrzostw Argentyny (2001).
Trzykrotny finalista indywidualnych mistrzostw świata juniorów (Pardubice 1993 – IX miejsce, Elgane 1994 – X miejsce, Tampere 1995 – XII miejsce). Dwukrotny uczestnik turniejów o Grand Prix Czech – jako zawodnik z „dzikimi kartami” (Praga 1999 – XXII miejsce, Praga 2004 – XXII miejsce). Srebrny medalista drużynowych mistrzostw świata (Pardubice 1999). Finalista indywidualnych mistrzostw Europy (Slaný 2003 – XI miejsce).
Czterokrotny finalista indywidualnych mistrzostw świata na długim torze (1998 – V miejsce, 2000 – VII miejsce, 2003 – XVI miejsce, 2005 – V miejsce). Finalista indywidualnych mistrzostw Europy na torze trawiastym (1999 – VI miejsce).
Startował w ligach czeskiej, czechosłowackiej, duńskiej, niemieckiej, szwedzkiej, brytyjskiej (w klubach z Exeter – 1994, 1995, 2005, Cradley – 1994, Bradford – 1994, Middlesbrough – 1996, Ipswich – 1997, 1998, 1999, 2000, Eastbourne – 2001, 2002, Belle Vue – 2004, Poole – 2005) oraz polskiej (w klubach ROW Rybnik – 1997 i Falubaz Zielona Góra – 1999, 2000, 2001, 2002, 2003)
W lidze brytyjskiej dwukrotnie zdobył złote medale, w latach 1998 oraz 2002

</doc>
<doc id="2965692" url="https://pl.wikipedia.org/wiki?curid=2965692" title="Nils Rinman">
Nils Rinman

Nils Rinman (ur. 28 listopada 1880 w Sztokholmie, zm. 19 października 1939 w Sztokholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 6 metrów zajmując 4 pozycję. Załogę jachtu "Aloha II" tworzyli również Olle Rinman i Magnus Hellström.
Ojciec Olle Rinmana.

</doc>
<doc id="2965693" url="https://pl.wikipedia.org/wiki?curid=2965693" title="Antonín Šváb (junior)">
Antonín Šváb (junior)



</doc>
<doc id="2965697" url="https://pl.wikipedia.org/wiki?curid=2965697" title="Cyrus Nowrasteh">
Cyrus Nowrasteh

Cyrus Nowrasteh (ur. 19 września 1956 w Boulder) − amerykański scenarzysta, producent i reżyser filmowy.
Życiorys.
Reżyser pochodzi z rodziny o irańskich korzeniach. Urodził się w Boulder w stanie Kolorado. Dzieciństwo spędził w Madison w stanie Wisconsin. W 1974 ukończył Madison West High School. Był miejscowym mistrzem w tenisie. Początkowo studiował w New Mexico State University, następnie przeniósł się do University of Southern California, w którym ukończył w 1977 USC School of Cinematic Arts. Jest żonaty z Elizabeth G. Nowrasteh (ur. 9 marca 1953). Najstarszy syn Alex Nowrasteh jest analitykiem w Cato Institute.

</doc>
<doc id="2965698" url="https://pl.wikipedia.org/wiki?curid=2965698" title="Abu-I Muzzaffar Ala ud-din I Bahman Szach">
Abu-I Muzzaffar Ala ud-din I Bahman Szach

Abu-I Muzzaffar Ala ud-din I Bahman Szach (ur. ok. 1291, zm. 2 lutego 1359) – pierwszy sułtan Dekanu.
Sułtan Dekanu w latach 1347–1359. Założyciel dynastii Bahmanidów w Dekanie. W trakcie swego panowania udaremnił wewnętrzne spiski i rozszerzył terytorium sułtanatu w kierunku Bhongiru (okolice dzisiejszego Hajdarabadu na wschodzie do Goa na zachodzie i rzeki Kryszny na południu.

</doc>
<doc id="2965701" url="https://pl.wikipedia.org/wiki?curid=2965701" title="Ahmad I Szach">
Ahmad I Szach

Ahmad I Szach (ur. ?, zm. 1436) – sułtan Dekanu w latach 1422–1436, wnuk Abu-I Muzzaffar Ala ud-din I Bahman Szacha.
W 1429 r. przeniósł stolicę państwa z Gulbargi do Ahmadnagaru.

</doc>
<doc id="2965702" url="https://pl.wikipedia.org/wiki?curid=2965702" title="Olle Rinman">
Olle Rinman

Olle Rinman (ur. 30 marca 1908 w Sztokholmie, zm. 28 maja 1985 w Lidingö) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 6 metrów zajmując 4 pozycję. Załogę jachtu "Aloha II" tworzyli również Nils Rinman i Magnus Hellström.
Syn Nilsa Rinmana.

</doc>
<doc id="2965703" url="https://pl.wikipedia.org/wiki?curid=2965703" title="Ahmad II Szach">
Ahmad II Szach

Ahmad II Szach (ur. ?, zm. 6 maja 1458 – sułtan Dekanu w latach 1436–1458, syn Ahmada I Szacha.

</doc>
<doc id="2965704" url="https://pl.wikipedia.org/wiki?curid=2965704" title="Juha Hautamäki">
Juha Hautamäki

Juha Hautamäki (ur. 8 czerwca 1982 w Seinäjoki) – fiński żużlowiec.
Czterokrotny medalista młodzieżowych indywidualnych mistrzostw Finlandii: złoty (2003), dwukrotnie srebrny (1999, 2000) oraz brązowy (2001). Dziewięciokrotny medalista indywidualnych mistrzostw Finlandii: czterokrotnie złoty (2005, 2007, 2008, 2013), czterokrotnie srebrny (2004, 2006, 2011, 2014) oraz brązowy (2012). Czterokrotny złoty medalista mistrzostw Finlandii par (2007, 2008, 2009, 2010). Ośmiokrotny złoty medalista drużynowych mistrzostw Finlandii (1998, 2002, 2003, 2005, 2006, 2007, 2008, 2009). 
Finalista mistrzostw Europy par (Terenzano 2007 – IV miejsce). Wielokrotny reprezentant Finlandii w eliminacjach drużynowego Pucharu Świata.
W 2008 r. startował w lidze polskiej, w barwach klubu Kolejarz Opole.

</doc>
<doc id="2965705" url="https://pl.wikipedia.org/wiki?curid=2965705" title="Juha Hautamaki">
Juha Hautamaki



</doc>
<doc id="2965706" url="https://pl.wikipedia.org/wiki?curid=2965706" title="Juha Hautamaeki">
Juha Hautamaeki



</doc>
<doc id="2965707" url="https://pl.wikipedia.org/wiki?curid=2965707" title="Ahmad III Szach">
Ahmad III Szach

Ahmad III Szach (ur. ok. 1452, zm. 30 czerwca 1463) – sułtan Dekanu w latach 1461–1463.
Rzeczywistą władzę w czasie panowania Ahmada III Szacha sprawowała jego matka, królowa wdowa. Ogłosił amnestię polityczną.

</doc>
<doc id="2965708" url="https://pl.wikipedia.org/wiki?curid=2965708" title="Gregorio Chil y Naranjo">
Gregorio Chil y Naranjo

Gregorio Chil y Naranjo (ur. 13 marca 1831 w Telde, zm. 4 lipca 1901 w Las Palmas de Gran Canaria) – kanaryjski antropolog i historyk.
Po ukończeniu 1848 seminarium prowadzonego przez księży dzięki pomocy finansowej wuja, który był kapłanem wyjechał na studia medyczne do Paryża. W 1857 ukończył naukę zdobywając tytuł lekarza chirurga, a następnie powrócił na Gran Canarię i zamieszkał w Las Palmas de Gran Canaria i rozpoczął praktykę lekarską. Duża część życia poświęcił promowaniu nauk biologicznych i antropologii biologicznej. W 1879 razem z innymi intelektualistami zamieszkującymi wyspę założył Towarzystwo Naukowe Muzeum Gran Canarii i kierował nim aż do śmierci. Założone przez Towarzystwo muzeum posiadało już w chwili powstania duże zbiory historyczne sztuki tworzonej przez rdzennych mieszkańców, a także dokumenty dotyczące historii Wysp Kanaryjskich i plemion je zamieszkujących. Najważniejszą pracą naukową Greogorio Chil y Naranjo są nieukończone "Studia historyczne, klimatyczne i patologiczne Wysp Kanaryjskich" "("Estudios históricos, climatológicos y patológicos de las Islas Canarias")", których pierwsze trzy tomy zostały opublikowane pomiędzy 1876 a 1891. Pierwszy tom wywołał ostry spór pomiędzy autorem a zwolennikami i krytykami teorii ewolucji. 
Był członkiem wielu stowarzyszeń naukowych m.in.:

</doc>
<doc id="2965709" url="https://pl.wikipedia.org/wiki?curid=2965709" title="Ahmad IV Szach">
Ahmad IV Szach

Ahmad IV Szach (ur. ?, zm. 15 grudnia 1520) – sułtan Dekanu w latach 1518–1520.
Osadzony na tronie dzięki poparciu wezyra Amira Barida (władcy państwa Bidary), który przez całe jego panowanie sprawował faktyczną władzę.

</doc>
<doc id="2965710" url="https://pl.wikipedia.org/wiki?curid=2965710" title="Polski Wielometryczny Wskaźnik Stanu Ekologicznego Rzek">
Polski Wielometryczny Wskaźnik Stanu Ekologicznego Rzek

Polski Wielometryczny Wskaźnik Stanu Ekologicznego Rzek (MMI, MMI_PL) – wskaźnik stosowany w Polsce do monitorowania jakości wód rzecznych w ramach Państwowego Monitoringu Środowiska.
Wskaźnik MMI został opracowany na potrzeby oceny jakości wód na podstawie stanu makrozoobentosu zgodnie z wymaganiami Ramowej Dyrektywy Wodnej. Jest średnią ważoną kilku innych wskaźników biotycznych, które są zaadaptowanymi do polskich warunków wskaźnikami stosowanymi w biomonitoringu hydrobiologicznym. Dane do obliczenia wskaźnika uzyskuje się pobierając próbę zoobentosu ze strefy przydennej cieku i licząc osobniki należące do poszczególnych rodzin (ewentualnie innych jednostek taksonomicznych).
Struktura wskaźnika MMI:
MMI= 0,334 ASPT + 0,266 Log10(Sel_EPTD + 1) + 0,067 (1 – GOLD) + 0,167 S + 0,083 EPT + 0,083 H'
Wskaźniki kluczowe wchodzące w skład MMI to:
W celu odrzucenia wartości skrajnych, do obliczenia MMI używa się normalizacji, przez co znormalizowany wskaźnik (określany jako ICMi) może osiągać wartości od nieco poniżej 0 do nieco powyżej 1. Gdy ICMi jest niższe od 0, odpowiada mu MMI=0, gdy wyższe od 1, MMI=1. Dla ICMi w zakresie &lt;0;1&gt; MMI=ICMi.
Ponieważ w ciekach różnych typów zespoły fauny wskazującej na stan zdegradowany lub bliski naturalnemu są różne, wyodrębniono kilka typów cieków, dla których zdefiniowano wartości graniczne klas jakości wód. Wartości dla nizinnych potoków i małych rzek o dnie piaszczystym (typ 17 w polskiej typologii wód powierzchniowych, typ R-C1 w typologii europejskiego ćwiczenia interkalibracyjnego) zostały poddane procesowi interkalibracji w ramach systemu oceny jakości wód obowiązującego w Unii Europejskiej. Wartości graniczne klas jakości wód dla wskaźnika MMI przedstawia poniższa tabela:

</doc>
<doc id="2965711" url="https://pl.wikipedia.org/wiki?curid=2965711" title="Ali ud-din Szach">
Ali ud-din Szach

Ali ud-din Szach (ur. ?, zm. ?) – sułtan Dekanu w latach 1520–1523. Syn Achmada IV Szacha.
Osadzony po śmierci ojca na tronie Dekanu przez wezyra Amira Baridy (władcy państwa Bidary). Próba samodzielnej polityki wobec wezyra zakończyła się buntem możnych i detronizacją.

</doc>
<doc id="2965712" url="https://pl.wikipedia.org/wiki?curid=2965712" title="Rezolucja Rady Bezpieczeństwa NZ nr 1373">
Rezolucja Rady Bezpieczeństwa NZ nr 1373

Rezolucja Rady Bezpieczeństwa ONZ nr 1373 (ang. "United Nations Security Council Resolution 1373") - rezolucja, która została ona przyjęta przed Radę Bezpieczeństwa Organizacji Narodów Zjednoczonych na 4385 spotkaniu, w dniu 28 września 2001, w związku z atakami terrorystycznymi, jakie miały miejsce w Stanach Zjednoczonych 11 września 2001, m.in. w Nowym Yorku na wieżę WTC oraz w Waszyngtonie na budynek Pentagonu. Potwierdziła fakt, że akty terroryzmu są zagrożeniem dla bezpieczeństwa i pokoju, jak również jasno określiła środki, które mają za zadanie zwalczanie terroryzmu. Zgodnie z postanowieniem Rady Bezpieczeństwa wszystkie państwa powinny zapobiegać tym, którzy planują lub współfinansują akty terrorystyczne, dokonywane na terenie ich państwa lub za sprawą jego obywateli. Państwa powinny także pociągnąć do odpowiedzialności karnej osoby, które brały udział w finansowaniu lub planowaniu aktów terroryzmu. Zobowiązuje również państwa do zamrażania rachunków bankowych osób powiązanych z organizacjami terrorystycznym, jak również współpracy, w zakresie przepływu informacji dotyczącymi działalności terrorystycznej z innymi państwami członkowskimi.
Uchwała została podjęta na podstawie rozdziału VII Karty Narodów Zjednoczonych, co uczyniło ją wiążącą dla wszystkich państw członkowskich Organizacji Narodów Zjednoczonych. Rezolucja została przyjęta jednogłośnie przez wszystkich 15 członków Rady Bezpieczeństwa Organizacji Narodów Zjednoczonych.
Na mocy Rezolucji 1373 powstał Komitet Antyterrorystyczny (ang. Counter-Terrorism Committee), w składu którego weszło 15 przedstawicieli członków Rady Bezpieczeństwa Organizacji Narodów Zjednoczonych. Ma on za zadanie doradzać krajom członkowskim, jak dostosować obowiązujące prawo, aby możliwie najskuteczniej wypełniać postanowienia Rezolucji Rady Bezpieczeństwa ONZ nr 1373. Głównym celem Komitetu Antyterrorystycznego jest doradztwo, nie ma on bowiem możliwości nakładania sankcji za nie wypełnienie postanowień Rezolucji 1373.

</doc>
<doc id="2965713" url="https://pl.wikipedia.org/wiki?curid=2965713" title="Daud Szach">
Daud Szach

Daud Szach (ur. ?, zm. 21 maja 1378) – sułtan Dekanu w 1378 r., wnuk Abu-I Muzzaffar Ala ud-din I Bahman Szacha.
Zamorodowany po kilkumiesięcznym panowaniu.

</doc>
<doc id="2965714" url="https://pl.wikipedia.org/wiki?curid=2965714" title="Jiří Štancl (senior)">
Jiří Štancl (senior)



</doc>
<doc id="2965715" url="https://pl.wikipedia.org/wiki?curid=2965715" title="Daud II Szach">
Daud II Szach

Daud II Szach (ur. ?, zm. 1413/1416) – sułtan Dekanu w 1397 roku.
Po 5-miesięcznym panowaniu został oślepiony i usunięty z tronu. Ostatnie lata życia spędził w Mekce.

</doc>
<doc id="2965716" url="https://pl.wikipedia.org/wiki?curid=2965716" title="Aleš Dryml (junior)">
Aleš Dryml (junior)



</doc>
<doc id="2965718" url="https://pl.wikipedia.org/wiki?curid=2965718" title="Marzena Kot">
Marzena Kot

Marzena Kot, z d. Kocot (ur. 8 kwietnia 1973) – polska piłkarka ręczna, medalistka mistrzostw Polski i reprezentantka Polski.
Życiorys.
Kariera klubowa.
Była zawodniczką Pogoni Szczecin, Łącznościowca Szczecin i od 1999 Zagłębia Lubin, z którym zdobyła wicemistrzostwo Polski w 2000 i 2002 oraz brązowy medal w 2001. Od 2005 występowała w klubach niemieckich Frankfurter HC (2005–2008) i SC Riesa (2008–2010).
Kariera reprezentacyjna.
W reprezentacji Polski debiutowała 22 stycznia 1997 w towarzyskim spotkaniu z Belgią. W 2005 wystąpiła na mistrzostwach świata, zajmując z drużyną 19 miejsce. (1993 – 10 miejsce, 1997 – 8 miejsce, 1999 – 11 miejsce) i dwukrotnie na mistrzostwach Europy (1996 – 11 miejsce, 1998 – 5 miejsce). Ostatni raz wystąpiła w reprezentacji 9 grudnia 2005 w meczu mistrzostw świata z Wybrzeżem Kości Słoniowej. Łącznie w biało-czerwonych barwach wystąpiła 51 razy, zdobywając 92 bramki.

</doc>
<doc id="2965722" url="https://pl.wikipedia.org/wiki?curid=2965722" title="Kościół Matki Bożej Szkaplerznej w Przemyślu">
Kościół Matki Bożej Szkaplerznej w Przemyślu

Kościół Matki Bożej Szkaplerznej w Przemyślu – kościół i klasztor sióstr Karmelitanek bosych, znajdujący się w Przemyślu, w województwie podkarpackim. Zespół klasztorny położony jest na zboczu Wzgórza Tatarskiego i jest najwyżej położonym obiektem sakralnym w mieście.
Historia.
W dniu 1 marca 1884 roku karmelitanki bose przybyły do Przemyśla. Zostały przywiezione do miasta przez świętego Rafała Kalinowskiego. Do dnia 11 listopada 1900 roku, czyli do momentu konsekracji kościoła i klasztoru, mieszkały w małym i ciasnym klasztorze. Przez ten czas zbierały fundusze na budowę swojej nowej siedziby. Budowa była kierowana przez przyjaciela karmelitanek, księdza kanonika Józefa Wiejowskiego, kanclerza kurii diecezjalnej przemyskiej. Dzięki jego determinacji, w ciągu roku został wybudowany kościół i klasztor. Autorem projektu był architekt miejski Michał Zajączkowski. Konsekracji zespołu klasztornego dokonał ówczesny biskup przemyski święty Józef Sebastian Pelczar. Na uroczystość konsekracji przybyło wielu gości. Uroczystość wywołała wielkie poruszenie na ziemi przemyskiej, mimo że Polska była wtedy pod zaborami. Siostry zakonne budując kościół i klasztor zaciągnęły wiele kredytów, dlatego kuria diecezjalna przemyska zdecydowała o wydaniu książki o karmelitankach. Dzięki zyskom z ich sprzedaży, należności te, chociaż częściowo zostały uregulowane. Nabożeństwa ówcześnie były odprawiane przez księży diecezjalnych, ponieważ kościół Karmelitów Bosych był użytkowany przez unitów. W dniu 11 listopada 2000 klasztor Karmelitanek Bosych obchodził swoje stulecie.

</doc>
<doc id="2965723" url="https://pl.wikipedia.org/wiki?curid=2965723" title="Antonín Kasper (junior)">
Antonín Kasper (junior)



</doc>
<doc id="2965724" url="https://pl.wikipedia.org/wiki?curid=2965724" title="Magnus Hellström">
Magnus Hellström

Magnus Hellström (ur. 3 listopada 1900 w Göteborgu, zm. 29 kwietnia 1980 w Sztokholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 6 metrów zajmując 4 pozycję. Załogę jachtu "Aloha II" tworzyli również Nils Rinman i Olle Rinman.

</doc>
<doc id="2965725" url="https://pl.wikipedia.org/wiki?curid=2965725" title="Instytut Studiów Informacyjnych Uniwersytetu Jagiellońskiego">
Instytut Studiów Informacyjnych Uniwersytetu Jagiellońskiego

Instytut Studiów Informacyjnych Uniwersytetu Jagiellońskiego wchodzi w skład Wydziału Zarządzania i Komunikacji Społecznej Uniwersytetu Jagiellońskiego. Prowadzi działalność dydaktyczną (studia licencjackie, magisterskie, doktorskie i studia podyplomowe) oraz naukową w zakresie dyscypliny "nauki o komunikacji społecznej i mediach", przede wszystkim w obszarze badań informatologicznych i bibliologicznych. Rozwija również działalność o charakterze eksperckim i doradczym dla środowiska profesjonalnego. Dyrektorką instytutu jest dr hab. Magdalena Wójcik, prof. UJ. 
Historia.
Instytut Studiów Informacyjnych (wcześniej Instytut Informacji Naukowej i Bibliotekoznawstwa) powstał w 1996 roku na bazie katedry istniejącej od roku 1992 w ramach Instytutu Filologii Polskiej UJ, która z kolei wywodziła się z zakładu funkcjonującego już od roku 1974. Od roku 1996 Instytut wchodzi w skład Wydziału Zarządzania i Komunikacji Społecznej UJ.
Badania.
Działalność naukowa Instytutu Studiów Informacyjnych mieści się w dziedzinie nauk społecznych, w dyscyplinie "nauki o komunikacji społecznej i mediach". Szczególny obszar zainteresowania stanowią zagadnienia informatologiczne ("information science"), a także bibliologiczne ("book science") i bibliotekoznawcze ("librarianship"), w tym przede wszystkim: 
Studia.
Zarządzanie informacją - studia I stopnia (licencjackie).
Studia trwają trzy lata i kończą się uzyskaniem tytułu licencjata. Studia zaprojektowane są dla osób zainteresowanych problematyką profesjonalnego poszukiwania, zdobywania, gromadzenia, opracowania, analizowania, oceniania i udostępniania informacji w firmach, instytucjach i społecznościach, jak również projektowaniem i oceną różnych rozwiązań, produktów i usług informacyjnych. Studenci poznają między innymi: podstawy działalności infobrokerskiej i wywiadu rynkowego, zasady realizowania projektów informacyjnych w oparciu o podejście "user experience design", zasady funkcjonowania środowiska informacyjnego człowieka, profesjonalne źródła informacji, znane na rynku narzędzia wykorzystywane do zarządzania informacją w działalności zawodowej, sposoby skutecznego poszukiwania, opracowania i organizowania zasobów informacji oraz analizowania stopnia i sposobu ich wykorzystania, podstawowe zasady wizualizacji i architektury informacji, a także uczą się dostrzegać i interpretować różne zachowania informacyjne ludzi. Studenci poznają też wybrane aspekty komunikacji społecznej, problematykę działalności podmiotów realizujących zadania z zakresu publicznego dostępu do informacji (w tym bibliotek i archiwów) i zagadnienia funkcjonowania informacji w społeczeństwie dawniej i współcześnie oraz uczą się podstaw teorii i metodologii badań naukowych.
Zarządzanie informacją - studia II stopnia (magisterskie).
Studia trwają dwa lata, kończą się przygotowaniem pracy magisterskiej i egzaminem magisterskim. Studia przeznaczone są dla osób (bez względu na to, jakie studia licencjackie ukończyły) zainteresowanych naukowym poznaniem zjawisk i procesów informacyjnych w kluczowych kontekstach profesjonalnych: usług informacyjnych (w tym infobrokeringu i wywiadu rynkowego), zarządzania informacją w organizacjach działających w sferze biznesu, nauki, komunikacji publicznej, kultury, edukacji i administracji (włącznie z tworzeniem i zarządzaniem kolekcjami cyfrowymi), transferu informacji między różnymi grupami społecznymi i sektorami gospodarki. Program studiów pozwala także na zdobycie i pogłębienie kompetencji badawczych i profesjonalnych w zakresie między innymi: indywidualnego i grupowego zarządzania informacją, informacyjnego wspomagania decyzji, zarządzania informacją instytucjonalną, zarządzania informacją w sektorze nauki, a także w ramach zajęć do wyboru np. zarządzania informacją w sektorze kultury czy nowoczesnego bibliotekarstwa. Studenci poznają też podstawy prawne działalności informacyjnej, są zaznajamiani z realiami rynku pracy dla absolwentów i mają możliwość rozwijania znajomości języka obcego na poziomie B2+.
Studia III stopnia (doktoranckie).
Studia trwają 4 lata. Od roku 2019 oferowane są w ramach Szkoły Doktorskiej Nauk Społecznych Uniwersytetu Jagiellońskiego. Studia te przeznaczone są dla osób chcących uzyskać stopień naukowy doktora w dziedzinie nauk społecznych, w dyscyplinie "nauki o komunikacji społecznej i mediach".
Studia podyplomowe: Dawna książka, zbiory specjalne i archiwalia.
Studia trwają jeden rok (dwa semestry) i organizowane są w ramach 10 zjazdów (po 5 w każdym semestrze) weekendowych. Przeznaczone są dla  wszystkich zainteresowanych problematyką profesjonalną, badawczą i naukową, związaną z dawną książką, zbiorami specjalnymi i archiwaliami. W szczególności adresowane są do pracowników instytucji gromadzących, dokumentujących i udostępniających tego rodzaju zbiory, a także absolwentów różnych kierunków studiów, którzy chcą specjalizować się w tym obszarze działalności zawodowej. Studia mają unikatowy charakter. Ich program powstał w oparciu o doświadczenia pracowników naukowych Instytutu INIB UJ oraz specjalistów-praktyków z Biblioteki Jagiellońskiej i Archiwum Narodowego w Krakowie. Zajęcia, w dużej części o charakterze praktycznym i warsztatowym, realizowane są w dobrze wyposażonych salach i laboratoriach komputerowych Wydziału Zarządzania i Komunikacji Społecznej UJ oraz pracowniach i czytelniach BJ i Archiwum Narodowego w Krakowie, z dostępem do zróżnicowanych kategorii zbiorów i specjalistycznego warsztatu informacyjnego. 

</doc>
<doc id="2965726" url="https://pl.wikipedia.org/wiki?curid=2965726" title="Szumata">
Szumata

Szumata (bułg. "Шумата") – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 401 mieszkańców.
Historia.
W trakcie wojny bałkańskiej jeden mieszkaniec wstąpił do legionu Macedońsko-Adrianopolskiego.

</doc>
<doc id="2965727" url="https://pl.wikipedia.org/wiki?curid=2965727" title="Cheryl Strayed">
Cheryl Strayed

Cheryl Strayed (ur. 17 września 1968) – amerykańska prozaiczka i eseistka.
Życiorys.
Strayed urodziła się w Spangler w Pensylwanii jako drugie z trojga dzieci. W wieku pięciu lat przeniosła się wraz z rodziną do Chaska w Minnesocie. Rok później rozwiedli się jej rodzice. W wieku 13 lat przeniosła się z matką, ojczymem i rodzeństwem na wieś Aitkin County.
W 1986 roku Strayed zakończyła naukę w McGregor High School w McGregor. Uczęszczała przez rok na Uniwersytet Świętego Tomasza w St. Paul, po czym przeniosła się na University of Minnesota w Minneapolis, gdzie uzyskała tytuł bakalaureatu. W marcu 1991 jej matka, Bobbi Lambrecht, zmarła nagle na raka płuc w wieku 45 lat. W 2002 roku Strayed uzyskała tytuł magistra sztuk pięknych na Uniwersytecie Syracuse, gdzie studiowała creative writing pod kierunkiem pisarzy George’a Saundersa, Arthura Flowersa, Mary Gaitskill i Mary Caponegro.
W 1999 Cheryl Strayed wyszła za mąż za reżysera filmowego Briana Lindstroma. Mają dwójkę dzieci i mieszkają w Portland.
Jest długoletnią działaczką feministyczną, należy do zarządu , organizacji badającej krytyczne i kulturowe postrzeganie pisarstwa kobiet.
Twórczość.
Strayed współpracowała m.in. z „The Washington Post Magazine”, „The New York Times Magazine”, „Vogue”, „Allure”, „The Missouri Review”, „The Sun Magazine”, „The Best American Essays” i „Creative Nonfiction”. Jej prace zostały dwukrotnie wybrane do grona Najlepszych Amerykańskich Esejów ("Heroina/e" z roku 2000) oraz "Love of My Life" z 2003 roku. Otrzymała również Pushcart Prize za esej "Munro Country", który został pierwotnie opublikowany w „The Missouri Review”. Esej ten jest o liście, który Strayed otrzymała od Alice Munro oraz o wpływie kanadyjskiej pisarki na pisarstwo Strayed.
Pierwsza książka Strayed, "Torch", została opublikowana w 2006 r. przez wydawnictwo Houghton Mifflin Harcourt. "Torch" był finalistą Great Lakes Book Award i został wybrany przez „Oregonian” jako jedna z dziesięciu najlepszych książek 2006 autorstwa pisarzy żyjących na północno-zachodnim Pacyfiku. W 2012 "Torch" został wznowiony przez Vintage Books z nowym wprowadzeniem Strayed.
Jej druga książka, "Dzika droga. Jak odnalazłam siebie", jest zapisem szczegółowych wspomnień z przebycia 1100-milowej trasy Pacific Crest Trail z pustyni Mojave do granicy między Oregonem i Waszyngtonem oraz jest opowieścią o osobistych zmaganiach, które zmusiły ją do tej wędrówki. "Dzika droga" ukazała się w wydawnictwie Alfred A. Knopf w 2012 roku i została przetłumaczona na 28 języków. Książka ta zadebiutowała na 7 miejscu listy bestsellerów New York Timesa, a 15 lipca 2012 dotarła na pierwsze miejsce, na którym utrzymywała się przez siedem kolejnych tygodni. W czerwcu 2012 Oprah Winfrey przyjęła "Dziką drogę" do swojego klubu książki Oprah’s Book Club 2.0. Reese Witherspoon kupiła prawa do ekranizacji książki jeszcze przed jej publikacją i sama zagrała rolę Strayed.
W marcu 2010 rozpoczęła pisanie „Dear Sugar”, rubryki z poradami w internetowym piśmie literackim TheRumpus.net. W lipcu 2012 w wydawnictwie Vintage Books opublikowany został jej zbiór artykułów z „Dear Sugar” jako "Tiny Beautiful Things: Advice on Love and Life from Dear Sugar", który zadebiutował na liście bestsellerów New York Timesa na 5. miejscu.

</doc>
<doc id="2965729" url="https://pl.wikipedia.org/wiki?curid=2965729" title="Most Golden Gate">
Most Golden Gate



</doc>
<doc id="2965731" url="https://pl.wikipedia.org/wiki?curid=2965731" title="Georg Lindahl">
Georg Lindahl

Georg Lindahl (ur. 24 listopada 1899 w Göteborgu, zm. 21 maja 1970 w Göteborgu) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1928 wystąpił w klasie 6 metrów zajmując 7 pozycję. Załogę jachtu "Ingegerd" tworzyli również Yngve Lindqvist, Harry Hanson i Hakon Reuter.

</doc>
<doc id="2965732" url="https://pl.wikipedia.org/wiki?curid=2965732" title="Cieśnina Golden Gate">
Cieśnina Golden Gate



</doc>
<doc id="2965734" url="https://pl.wikipedia.org/wiki?curid=2965734" title="Olujni jahač">
Olujni jahač

Olujni jahač – pierwszy album serbskiej grupy rockowej Faust, wydany w 1991 roku. Album został nagrany w kwietniu i maju 1991 roku w studio Milana Ćiricia w Nowym Sadzie. Album został wydany w 1993 roku w języku węgierskim jako "Rockkernek születtem".

</doc>
<doc id="2965738" url="https://pl.wikipedia.org/wiki?curid=2965738" title="Erik Pettersson (sztangista)">
Erik Pettersson (sztangista)

Erik Albert Pettersson (ur. 18 maja 1890 w Nyköping, zm. 4 kwietnia 1975 w Sztokholmie) – szwedzki sztangista. Brązowy medalista olimpijski z Antwerpii.
Kariera sportowa.
Zawody w 1920 były jego jedynymi igrzyskami olimpijskimi. Zajął trzecie miejsce w rywalizacji w wadze lekkociężkiej (do 82,5 kg). Wyprzedzili go Francuz Ernest Cadine i Szwajcar Fritz Hünenberger.

</doc>
<doc id="2965741" url="https://pl.wikipedia.org/wiki?curid=2965741" title="Thomas Laycock">
Thomas Laycock

Thomas Laycock (1812-1876) był angielskim neurofizjologiem, pochodził z Bedale obok York. Wśród historyków medycyny, jest najlepiej znany z wpływu na Johna Hughlingsa Jacksona i psychiatrę Jamesa Crichton-Browne’a. Laycock interesował się układem nerwowym i psychologią.
Laycock był synem duchownego Kościoła metodystycznego. Na praktyce w Bedale szkolił się na chirurga i aptekarza, następnie zaczął studia medyczne na University College London. Kontynuował swoją edukację w Paryżu, gdzie jego nauczycielami byli Alfred Armand Velpeau (1795-1867) i Pierre Charles Alexandre Louis (1787-1872), znany jako inicjator statystyki. W 1839 roku uzyskał stopień doktora medycyny na Uniwersytecie w Getyndze. Następnie wrócił do York i wykładał na York Medical School oraz pracował jako lekarz w poradni. Od 1855 aż do śmierci w 1876 roku, kierował katedrą medycyny w Edynburgu.
W 1852 Laycock spotkał studenta Johna Hughlingsa Jacksona, nauczał także Jonathana Hutchinsona, z którym Jackson spotkał się w 1859 i mieszkał przez trzy lata przy ulicy 14 Finsbury Circus w Londynie. W Edynburgu Laycock przyjaźnił się z reformatorem Williamem A. F. Brownem (1805-1885), gdzie miał duży wpływ na karierę syna przyjaciela Jamesa Crichton-Browne’a (1840-1938).
Laycock w świecie znany jest z teorii obejmującej „działanie odruchu mózgu”, zakładając, że odruch to inteligentna, ale nieświadoma reakcja na bodźce. Twierdził, że mózg, pomimo iż jest siedliskiem świadomości, nadal podlega działaniu odruchów i dlatego nie różni się od innych zwojów układu nerwowego. Przekonany był o „jedności natury” i uważał, że charakter pracy natury jest wynikowym działaniem zasad organizacji układu nerwowego.

</doc>
<doc id="2965743" url="https://pl.wikipedia.org/wiki?curid=2965743" title="Yngve Lindqvist">
Yngve Lindqvist

Yngve Lindqvist (ur. 24 czerwca 1897 w Göteborgu, zm. 15 lipca 1937 w Göteborgu) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1928 wystąpił w klasie 6 metrów zajmując 7 pozycję. Załogę jachtu "Ingegerd" tworzyli również Georg Lindahl, Harry Hanson i Hakon Reuter.

</doc>
<doc id="2965744" url="https://pl.wikipedia.org/wiki?curid=2965744" title="Marcinki (gajówka)">
Marcinki (gajówka)

Marcinki – osada leśna (gajówka) w Polsce położona w województwie wielkopolskim, w powiecie ostrzeszowskim, w gminie Kobyla Góra.
Zobacz też: Marcinki

</doc>
<doc id="2965745" url="https://pl.wikipedia.org/wiki?curid=2965745" title="Marcinki (leśniczówka)">
Marcinki (leśniczówka)

Marcinki – osada leśna (leśniczówka) w Polsce położona w województwie wielkopolskim, w powiecie ostrzeszowskim, w gminie Kobyla Góra.
Zobacz też: Marcinki

</doc>
<doc id="2965746" url="https://pl.wikipedia.org/wiki?curid=2965746" title="René Bach">
René Bach

René Bach (ur. 7 czerwca 1990 w Hjordkær) – duński żużlowiec.
Dwukrotny srebrny medalista młodzieżowych indywidualnych mistrzostw Danii: złoty (2010) oraz brązowy (2008). Finalista indywidualnych mistrzostw Danii (2010 – XII miejsce).
Dwukrotny finalista indywidualnych mistrzostw świata juniorów (2010 – VIII miejsce, 2011 – XXII miejsce). Czterokrotny medalista drużynowych mistrzostw świata juniorów: złoty (Rye House 2010) oraz trzykrotnie srebrny (Holsted 2008, Gorzów Wielkopolski 2009, Bałakowo 2011). Brązowy medalista drużynowych mistrzostw Europy juniorów (Holsted 2009). Finalista indywidualnych mistrzostw Europy juniorów (Tarnów 2009 – XV miejsce).
W lidze brytyjskiej reprezentant klubów z Peterborough (2009, 2012), Newcastle (2009–2011) oraz Workington (2012, 2013), natomiast w lidze polskiej startował w barwach klubu Orzeł Łódź (2008, 2013).

</doc>
<doc id="2965747" url="https://pl.wikipedia.org/wiki?curid=2965747" title="Rene Bach">
Rene Bach



</doc>
<doc id="2965749" url="https://pl.wikipedia.org/wiki?curid=2965749" title="Freidoune Sahebjam">
Freidoune Sahebjam

Freidoune Sahebjam (pers. فریدون صاحب جمع, "Ferejdun Sahebdżam"; ur. 4 lutego 1933 w Nicei, zm. 26 marca 2008 w Neuilly-sur-Seine) − francuski pisarz i dziennikarz pochodzenia irańskiego.
Życiorys.
Sahebjam zdobył światową sławę w 1990, wydając powieść "La Femme Lapidée", opowiadającą historię życia Sorajji Manuczehri, kobiety ukamienowanej w irańskiej miejscowości Kuhpaje. Adaptacja filmowa książki powstała w 2008 − Ukamienowanie Sorayi M..
Sahebjam pracował dla francuskich czasopism: Le Monde i Le Télégramme. Był jednym z pierwszych dziennikarzy, który informował o zbrodniach Islamskiej Republiki Iranu na wyznawcach bahaizmu oraz procederze powoływania do armii dzieci w czasie wojny iracko-irańskiej.

</doc>
<doc id="2965750" url="https://pl.wikipedia.org/wiki?curid=2965750" title="Anton Babczuk">
Anton Babczuk

Anton Anatoljewicz Babczuk (ros. Антон Анатольевич Бабчук, ukr. Антон Анатолійович Бабчук – Anton Anatolijowycz Babczuk; ur. 6 maja 1984 w Kijowie, Ukraińska SRR) – rosyjski hokeista pochodzenia ukraińskiego, reprezentant Rosji.
Kariera klubowa.
Pochodzi z Ukrainy. Wychowanek Sokiła Kijów. Karierę zawodową kontynuował w Rosji i ten kraj reprezentował na mistrzostwach świata juniorów do lat 18. Wraz z nim karierę rozpoczynał w Sokile Kijów i następnie do 2002 kontynuował w Elektrostali inny reprezentant Rosji pochodzenia ukraińskiego, jego rówieśnik Nikołaj Żerdiew.
W drafcie NHL z 2002 został wybrany przez Chicago Blackhawks. Od listopada 2010 był zawodnikiem Calgary Flames. Od września 2012 do stycznia 2013 roku na okres lokautu w sezonie NHL (2012/2013) związany z Donbasem Donieck. W czerwcu 2013 został zawodnikiem Saławatu Jułajew Ufa podpisując dwuletni kontrakt. W lipcu 2014 odszedł z klubu. Od lipca do października 2014 zawodnik Torpedo Niżny Nowogród. Od końca grudnia 2014 zawodnik Atłanta Mytiszczi.

</doc>
<doc id="2965751" url="https://pl.wikipedia.org/wiki?curid=2965751" title="Wilcze Oko">
Wilcze Oko

Wilcze Oko – osada w Polsce położona w województwie wielkopolskim, w powiecie ostrzeszowskim, w gminie Kobyla Góra.

</doc>
<doc id="2965752" url="https://pl.wikipedia.org/wiki?curid=2965752" title="Jedzenie zwierząt">
Jedzenie zwierząt



</doc>
<doc id="2965760" url="https://pl.wikipedia.org/wiki?curid=2965760" title="Eating Animals">
Eating Animals



</doc>
<doc id="2965762" url="https://pl.wikipedia.org/wiki?curid=2965762" title="Albert Pettersson">
Albert Pettersson

Erik Albert Pettersson (ur. 5 maja 1885 w Örebro, zm. 8 marca 1960 w Sztokholmie) – szwedzki sztangista. Brązowy medalista olimpijski z Antwerpii.
Zawody w 1920 były jego jedynymi igrzyskami olimpijskimi. Zajął trzecie miejsce w rywalizacji w wadze średniej (do 75 kg). Wyprzedzili go Francuz Henri Gance i Włoch Pietro Bianchi.

</doc>
<doc id="2965770" url="https://pl.wikipedia.org/wiki?curid=2965770" title="Agatowo (Bułgaria)">
Agatowo (Bułgaria)

Agatowo (bułg. "Агатово") – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 306 mieszkańców.

</doc>
<doc id="2965772" url="https://pl.wikipedia.org/wiki?curid=2965772" title="Löttorp">
Löttorp

Löttorp – miejscowość (tätort) w Szwecji, w regionie administracyjnym ("län") Kalmar, w gminie Borgholm.
Według danych Szwedzkiego Urzędu Statystycznego liczba ludności wyniosła: 562 (31 grudnia 2015), 584 (31 grudnia 2018) i 577 (31 grudnia 2019).

</doc>
<doc id="2965774" url="https://pl.wikipedia.org/wiki?curid=2965774" title="Jannick de Jong">
Jannick de Jong

Jannick de Jong (ur. 7 czerwca 1987 w Drachten) – holenderski żużlowiec.
Największe osiągnięcia:

</doc>
<doc id="2965779" url="https://pl.wikipedia.org/wiki?curid=2965779" title="Era Seleucydów">
Era Seleucydów

Era Seleucydów – system liczenia lat stosowany w hellenistycznym imperium Seleucydów i w państwach pozostających pod jego wpływem. Początkiem ery był 1 października 312 roku p.n.e.
Era wzięła nazwę od imienia wodza Aleksandra Wielkiego Seleukosa, najpierw oficera armii macedońskiej, a potem założyciela dynastii. Bywa też nazywana „erą syryjsko-macedońską”, jako że powstała w Syrii pod rządami dynastii macedońskiej, albo „chaldejską”, od Babilonii (Chaldei). Za początek rachuby lat przyjmowano datę równonocy jesiennej, lub wiosennej, roku bitwy pod Gazą (312 p.n.e.), w której Seleukos zwyciężył konkurenta Demetriosa Poliorketesa. W późniejszych czasach za początek ery przyjęto 1 października 312 roku.
Istniały też oboczności lokalne: Babilończycy liczyli ją od roku 311 p.n.e., Grecy syryjscy od września, Seleucja od 1 lipca, Efez od 24 września, Gaza od 27 października, Tyr od 18 listopada, niektóre plemiona arabskie od 1 września lub od 1 października. Erą Seleucydów przez długi czas, aż do wprowadzenia „ery żydowskiej” w XI wieku, posługiwali się też Żydzi, wewnątrz roku podając daty według księżycowego kalendarza żydowskiego. Rabini żydowscy nazywali ją „erą kontraktów” (hebr. "minjaz szetaroth"), jako że zmuszeni byli nią się posługiwać w aktach publicznych. Według tej ery liczą też lata autorzy obydwu "Ksiąg Machabejskich" zwąc ją „latami panowania Greków”. W obliczaniu lat obydwie księgi różnią się między sobą o rok. "1 Księga Machabejska" (6, 16) datuje śmierć Antiocha IV Epifanesa na rok 149 ery Seleucydów, podczas gdy "2 Księga Machabejska" (11, 21) na rok 148; początek panowania Demetriusza I – 1 Machabejska (7, 1) na rok 151, 2 Machabejska (14, 4) na 150. 

</doc>
<doc id="2965781" url="https://pl.wikipedia.org/wiki?curid=2965781" title="Łona, Webber &amp; The Pimps w S-1">
Łona, Webber &amp; The Pimps w S-1

Łona, Webber &amp; The Pimps w S-1 - wydany w 2013 roku koncertowy album duetu hip-hopowego Łona i Webber, wspartych przez zespół The Pimps. Koncert nagrany został 28 kwietnia 2013 w szczecińskim studio radiowym S-1. Wydawnictwo składa się z płyt CD oraz DVD. Koncert stanowi przekrój wspólnej twórczości Łony i Webbera. Najwięcej utworów na płycie pochodzi z ich ostatniego albumu "Cztery i pół" (9), "Nic dziwnego" (4), "Absurd i nonsens" oraz "Koniec żartów" (po 3) oraz "Insert EP" (1 utwór).
Wersja DVD zawiera liczne dodatki: "Making Of", dokument o zespole pt. "Zaraz coś tu wypożyczę" (w reżyserii Adama Barwińskiego), serię 4 filmików pt. "Chcę zostać Pimpem" oraz galerię zdjęć.
Przy zakupie wydawnictwa w sklepie DobrzeWiesz kupujący może ściągnąć darmowo nagrania dwu utworów, które nie zmieściły się na DVD/CD - "Miej wątpliwość" oraz "Szkoda zachodu" - w formacie mp4.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2965785" url="https://pl.wikipedia.org/wiki?curid=2965785" title="Jerzy Faryno">
Jerzy Faryno

Jerzy Faryno (ur. 18 lutego 1941) – polski literaturoznawca, rusycysta. 
Życiorys.
Ukończył w roku 1964 studia filologii rosyjskiej na Uniwersytecie Warszawskim. Po dyplomie prowadził na macierzystej uczelni działalność dydaktyczną do roku 1974. 
W latach 1974–1996 wykładał na Wyższej Szkole Rolniczo-Pedagogicznej – Akademii Podlaskiej w Siedlcach, od roku 1992 profesor nadzwyczajny. Od 1991 docent szwedzkojęzycznego uniwersytetu Åbo Akademi w Turku (Finlandia), emerytowany profesor Instytutu Slawistyki PAN. W roku 1973 uzyskał doktorat na Uniwersytecie Gdańskim na podstawie pracy o twórczości Mariny Cwietajewej. W roku 1986 uzyskał habilitację na podstawie pracy o twórczości Jewgienija Winokurowa.
Jest członkiem kolegiów redakcyjnych "Essays in Poetics" (Keele, Wielka Brytania), "Диалог. Хронотоп. Карнавал" (Witebsk, Białoruś), "Philologia" (Rīga, Łotwa) oraz "Вестник Молодых Ученых" (Petersburg)

</doc>
<doc id="2965787" url="https://pl.wikipedia.org/wiki?curid=2965787" title="Masquerade">
Masquerade



</doc>
<doc id="2965790" url="https://pl.wikipedia.org/wiki?curid=2965790" title="Bonnie Zacherle">
Bonnie Zacherle

Bonnie D. Zacherle – amerykańska ilustratorka i projektantka, twórczyni zabawek My Little Pony oraz Nerful.
Prowadziła także konsultacje dla firmy Bliss House w zakresie grafiki i rozwoju produktu. W 2003 roku została członkinią organizacji "Women In Toys". Obecnie mieszka w Warrenton w stanie Wirginia.
My Little Pony.
W sierpniu 1981 roku, gdy była zatrudniona w firmie Hasbro, przy współpracy z rzeźbiarzem Charlesem Muenchingerem i menedżerem Steve'em D'Aguanno przedstawiła wniosek patentowy na "wzór zdobniczy dla zabawki - zwierzęcia". Patent o numerze U.S. #D269986 został przyznany w sierpniu 1983 roku.
Nerful.
W czerwcu 1985 roku Bonnie Zacherle złożyła serię wniosków patentowych na zabawki, które później stały się znane pod nazwą Nerful. Zabawki te były produkowane w latach 1985-1987 przez firmę Parker Brothers w USA, Kenner w Wielkiej Brytanii i Cromy w Argentynie.

</doc>
<doc id="2965791" url="https://pl.wikipedia.org/wiki?curid=2965791" title="Erik Dahlström">
Erik Dahlström

Erik Arvid Teofron Dahlström (ur. 26 czerwca 1894 w Eskilstunie, zm. 30 października 1953 w Eskilstunie) – szwedzki piłkarz, reprezentant kraju grający na pozycji napastnika.
Kariera klubowa.
Podczas swojej kariery piłkarskiej Erik Dahlström występował w IFK Eskilstuna. Z IFK zdobył mistrzostwo Szwecji w 1921.
Kariera reprezentacyjna.
W reprezentacji Szwecji Dahlström zadebiutował 27 czerwca 1912 w wygranym 7-1 towarzyskim meczu z Finlandią. Dahlström w 52 i 87 min. dwukrotnie wpisał się na listę strzelców. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji wystąpił w meczu w turnieju pocieszenia z Włochami. W 1920 po raz drugi uczestniczył w Igrzyska Olimpijskie. Na turnieju w Antwerpii był rezerwowym i nie wystąpił w żadnym meczu. Trzeci i ostatni raz w reprezentacji wystąpił 22 lipca 1921 w zremisowanym 0-0 towarzyskim meczu z Estonią. W sumie wystąpił w 3 spotkaniach, w których zdobył 2 bramki.

</doc>
<doc id="2965792" url="https://pl.wikipedia.org/wiki?curid=2965792" title="Daniił Kondratiuk">
Daniił Kondratiuk

Daniił Fiodorowicz Kondratiuk, ros. Даниил Фёдорович Кондратюк (ur. w Watynie, zm. 30 października 1956 w Moskwie) – Ukrainiec, radziecki wojskowy, pilot nawigator, generał porucznik lotnictwa.
Życiorys.
Urodził się we wsi Watyn (gubernia wołyńska) w rodzinie ukraińskiej.
W 1915 roku powołany do armii carskiej brał udział w I wojnie światowej, W armii carskiej otrzymał stopień chorążego.
W listopadzie 1917 roku wstąpił do Czerwonej Gwardii, a następnie Armii Czerwonej. Uczestniczył w wojnie domowej walcząc na Froncie Południowym i Kaukaskim.
Po zakończeniu wojny domowej ukończył w 1923 Wyższą Szkołę Kawalerii w Piotrogrodzie, a następnie przeszedł do lotnictwa i w 1925 roku ukończył Wyższą Szkołę Lotniczą w Piotrogrodzie.
Po ukończeniu szkoły lotniczej kolejno zajmował stanowiska pilota nawigatora, starszego nawigatora, instruktora w Szkole Pilotów i Nawigatorów w Orenburgu, dowódcy oddziału lotniczego, szefa oddziału szkoły lotniczej, dowódcy eskadry i brygady lotniczej. W tym czasie ukończył wyższy kurs dowódczy przy Wojskowo-Lotniczej Akademii im. Żukowskiego w 1931 roku oraz Wyższą Lotniczo-Taktyczną Szkołę Sił Powietrznych w Lipiecku w 1936 roku.
W lutym 1940 roku został zastępcą dowódcy lotnictwa 1 Grupy Armijnej Zabajkalskiego Okręgu Wojskowego, a w sierpniu 1940 dowódcą 37 Dywizji Lotniczej, którą dowodził do kwietnia 1941 roku. Następnie pozostawał w dyspozycji komisariatu Obrony ZSRR.
W czerwcu 1941 roku został komendantem Tambowskiej Wojskowej Szkoły Pilotów. We wrześniu 1941 roku został zastępcą dowódcy lotnictwa Frontu Północno-Zachodniego a potem jednocześnie dowódcą 2 Uderzeniowej Grupy Lotniczej.
W kwietniu 1942 roku został dowódcą lotnictwa Frontu Północno-Zachodniego, a w czerwcu dowódcą 6 Armii Lotniczej utworzonej z lotnictwa podległego frontowi. Armia ta dowodził do stycznia 1943 roku, został wtedy szefem Głównego Zarządu Wyszkolenia Bojowego Lotnictwa Frontowego i jednocześnie zastępca dowódcy lotnictwa Armii Czerwonej.
Od lutego 1944 roku był kolejno dowódcą lotnictwa w Południowouralskim, Kubańskim i Nadwołżańskim Okręgu Wojskowym. Funkcję tę pełnił także po zakończeniu II wojny światowej.
W kwietniu 1949 roku został dowódcą 29 Armii Lotniczej, a następnie w lutym 1951 roku dowódcą 48 Armii Lotniczej. W czerwcu 1953 roku został przeniesiony do rezerwy.
Zmarł w Moskwie.

</doc>
<doc id="2965793" url="https://pl.wikipedia.org/wiki?curid=2965793" title="Maria Bolognesi">
Maria Bolognesi

Maria Bolognesi (ur. 21 października 1924 w Bosaro zm. 30 stycznia 1980) – włoska mistyczka, błogosławiona Kościoła katolickiego.
Życiorys.
Maria Bolognesi urodziła się 21 października 1924 roku w Bosaro we Włoszech. Była mistyczką, doznawała objawień Jezusa Chrystusa, a także opętania. W ostatnich dniach życia cierpiała na wiele chorób. Zmarła 30 stycznia 1980 roku.
W dniu 2 maja 2013 roku papież Franciszek ogłosił ją czcigodną, a 7 września została ogłoszoną błogosławioną.

</doc>
<doc id="2965798" url="https://pl.wikipedia.org/wiki?curid=2965798" title="Götrik Frykman">
Götrik Frykman

Götrik Wilhelm Adolf „Putte” Frykman (ur. 1 grudnia 1891 w Sztokholmie, zm. 7 kwietnia 1948 w Sztokholmie) – szwedzki hokeista i piłkarz, reprezentant kraju grający na pozycji pomocnika. Był również zawodnikiem bandy.
Kariera klubowa.
Podczas swojej kariery piłkarskiej Götrik Frykman występował w Djurgårdens IF. Z Djurgårdens dwukrotnie zdobył mistrzostwo Szwecji w 1912 i 1915.
Kariera reprezentacyjna.
W reprezentacji Szwecji Frykman zadebiutował 18 czerwca 1911 w przegranym 2-4 towarzyskim meczu z Niemcami. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji wystąpił w meczu w turnieju pocieszenia z Włochami. Ostatni raz w reprezentacji wystąpił 8 października 1916 w wygranym 4-0 towarzyskim meczu z Danią. W sumie wystąpił w 6 spotkaniach, w których zdobył bramkę.
Kariera hokejowa i bandy.
W hokeja na lodzie i bandy Frykman grał w klubie Djurgårdens IF. W 1908 i 1912 zdobył z nim mistrzostwo Szwecji w bandy.

</doc>
<doc id="2965799" url="https://pl.wikipedia.org/wiki?curid=2965799" title="Czeskie schronisko na Spodnjich Ravnich">
Czeskie schronisko na Spodnjich Ravnich

Czeskie schronisko na Spodnjich Ravnich (słoweń. "Češka koča na Spodnjih Ravneh") – schronisko turystyczne położone w kotlinie Spodnje Ravni nad przepastnym zboczem Ravenskiej Kočny, pod północną ścianą Grintovca i Dolgiego hrbtu. Wybudowała je czeska sekcja Słoweńskiego towarzystwa Górskiego (SPD) z Pragi w 1990, skąd pochodzi nazwa. Na początku lat 70. XX wieku zostało wyremontowane i unowocześnione, ale zachowało styl czeskiego budownictwa ludowego. Zarządza nią PD (Towarzystwo Górskie) Jezersko. Leży na trasie Słoweńskiego Szlaku Górskiego.
Gospodarz schroniska, Tone Karničar, jest kuzynem słoweńskiego narciarza, Davorina Karničara.

</doc>
<doc id="2965805" url="https://pl.wikipedia.org/wiki?curid=2965805" title="Ragnar Wicksell">
Ragnar Wicksell

Per Edgar „Ragnar” Wicksell (ur. 26 września 1892 w Enköping, zm. 31 lipca 1974 w Sztokholmie) – szwedzki hokeista i piłkarz, reprezentant kraju grający na pozycji pomocnika. Był również zawodnikiem bandy.
Kariera klubowa.
Podczas swojej kariery piłkarskiej Ragnar Wicksell występował w Djurgårdens IF. Z Djurgårdens czterokrotnie zdobył mistrzostwo Szwecji w 1912, 1915, 1917 i 1920.
Kariera reprezentacyjna.
W reprezentacji Szwecji Wicksell zadebiutował 18 czerwca 1911 w przegranym 2-4 towarzyskim meczu z Niemcami. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji wystąpił w meczu z Holandią oraz w meczu w turnieju pocieszenia z Włochami. W 1920 po raz drugi uczestniczył w igrzyskach olimpijskich. Na turnieju w Antwerpii wystąpił we wszystkich trzech meczach z Grecji (bramka w 25 min.), Holandią i Hiszpanią. Ostatni raz w reprezentacji wystąpił 9 października 1921 w zremisowanym 0-0 towarzyskim meczu z Danią. W sumie wystąpił w 33 spotkaniach, w których zdobył 3 bramki.
Kariera hokejowa i bandy.
W hokeja na lodzie i bandy Wicksell grał w klubie Djurgårdens IF. W 1912 zdobył z nim mistrzostwo Szwecji w bandy.

</doc>
<doc id="2965810" url="https://pl.wikipedia.org/wiki?curid=2965810" title="Sorajja Manuczehri">
Sorajja Manuczehri

Sorajja Manuczehri, "Soraya Manutchehri" (pers. ثریا منوچهری; ur. 1951 w Kuhpaje, zm. 15 sierpnia 1986 tamże) − 35-letnia Iranka, ofiara ukamienowania za przestępstwo cudzołóstwa, bohaterka powieści "La Femme Lapidée" Freidoune'a Sahebjama oraz powstałego na jej podstawie w 2008 filmu "Ukamienowanie Sorayi M." w reżyserii Cyrusa Nowrasteha.
Manutchehri została posądzona o rzekomą zdradę męża. Mąż oskarżonej − strażnik więzienny Ghorban-Ali, mający za sobą nieznaczną przeszłość kryminalną, miał powód, by przyczynić się do zabicia Sorajji. Mężczyzna był zainteresowany nowym ożenkiem z 14-letnią dziewczyną. Nie chcąc brać odpowiedzialności za utrzymywanie dwóch rodzin ani oddać wniesionego przez Sorajję posagu, rozpuścił fałszywą plotkę o zdradzie. Karą za zdradę jest według prawa koranicznego ukamienowanie. Szariat nakazuje jednak zbadanie świadectwa czterech świadków. Mułła nie do końca wywiązał się w tym względzie z nałożonego na niego prawem obowiązku. Manuczehri stała się ofiarą niesprawiedliwego sądu .

</doc>
<doc id="2965811" url="https://pl.wikipedia.org/wiki?curid=2965811" title="Europa Universalis IV">
Europa Universalis IV

Europa Universalis IV – gra komputerowa z gatunku grand strategy wargame osadzona w realiach epoki nowożytnej, wyprodukowana i wydana przez szwedzkie przedsiębiorstwo Paradox Interactive. Premiera gry odbyła się w 2013 roku w wersji na platformy Microsoft Windows, Macintosh oraz Unix. "Europa Universalis IV" stanowi czwartą numerycznie i piątą chronologicznie (po grze "") część serii gier wojennych pod tytułem "Europa Universalis". Gracz w niej przejmuje kontrolę nad dowolnym państwem historycznym z lat 1444–1821, próbując doprowadzić je do miana potęgi poprzez administrację posiadanych terenów, wspieranie rozwoju handlu, prowadzenie dyplomacji oraz działania militarne. Rozgrywka toczy się na planszy podzielonej na prowincje, z których gracz czerpie dochody przeznaczane na bieżące wydatki.
"Europa Universalis IV" stanowi twórcze rozwinięcie mechanizmów znanych z poprzedniej numerycznie części serii, "Europy Universalis III". Oprócz odnowionego silnika graficznego wprowadza nowe rozwiązania w rozgrywce, częściowo zapożyczone z dodatków do "Europy Universalis III" (podejmowanie decyzji narodowych, zróżnicowanie buntowników i tym podobne elementy mechaniki gry), a po części nowatorskie w ramach serii. Między innymi finansowanie rozwoju technologicznego oraz stabilizacji państwa zostało uproszczone za sprawą systemu punktów monarchy; zmianie uległ również sposób prowadzenia handlu międzypaństwowego.
"Europa Universalis IV" została wyprodukowana w Paradox Development Studio, którego głównymi pracownikami byli projektanci Johan Andersson oraz Thomas Johansson. Głównym celem twórców było uproszczenie interfejsu gry oraz uczynienie jej bardziej przystępną dla nowicjuszy. Efektem zmian był pozytywny odbiór gry przez krytyków, którzy chwalili rozgrywkę, zmiany w serii oraz oprawę audiowizualną. "Europa Universalis IV" zyskała także popularność wśród graczy korzystających z systemu dystrybucji cyfrowej Steam.
Rozgrywka.
"Europa Universalis IV" jest strategiczną grą czasu rzeczywistego, jako że gracz podejmuje w niej działania na bieżąco; twórcy wolą jednak określać ją mianem "grand strategy game" ze względu na rozbudowaną sieć zależności międzypaństwowych. Gracz rozpoczyna rozgrywkę na planszy, którą można przybliżać i oddalać; początkowo część mapy jest niewidoczna dla gracza, dodatkowo znane już obszary poza zasięgiem widzenia osnute są mgłą wojny. Na górze ekranu widnieją aktualna data w świecie gry i pasek informacyjny ze wskaźnikami dla kierowanego państwa (prestiż, stabilność itd.), a także pasek powiadomień ukazujący pilne zdarzenia oraz sytuacje; na dole ekranu położone są minimapa, pasek narzędziowy z podstawowymi opcjami do wybrania oraz dziennik wydarzeń z całego świata. Dodatkowo możliwe jest otwarcie wyspecjalizowanych interfejsów dotyczących poszczególnych aspektów zarządzania państwa.
W "Europie Universalis IV" gracz wciela się w przywódcę wybranego przez siebie państwa historycznego. Możliwe jest wybranie dowolnej daty rozpoczęcia gry z przedziału od 11 listopada 1444 roku do 31 grudnia 1820 roku; cel rozgrywki może ustalić sam gracz, aczkolwiek gra opiera się na systemie punktów zwycięstwa, przyznawanych za szczególne osiągnięcia gracza. Zarządzanie własnym państwem opiera się na administracji, dyplomacji, handlu oraz działaniach militarnych.
Administracja.
W "Europie Universalis IV" państwo gracza podzielone jest na prowincje. Generują one dochody z produkcji i handlu, produkują też jednostki militarne. Gracz w poszczególnych prowincjach może wznosić budynki (na przykład sąd, świątynię czy katedrę), które na przykład zwiększają zdolności produkcyjne czy też siłę roboczą. Budynki podzielone są według kategorii (przykładowo rządowe, produkcyjne) oraz według rodzaju (budynki podstawowe, specjalne oraz manufaktury).
Administracja państwem dokonuje się przy użyciu nowego w serii systemu tzw. punktów monarchy. Państwem nominalnie kierują zmieniający się cyklicznie władcy. Oznaczeni są oni punktami umiejętności administracyjnych, dyplomatycznych i wojskowych, od których zależy skuteczność aktualnego władcy oraz prędkość przyrostu punktów monarchy. Dzięki nim gracz może podejmować decyzje skutkujące między innymi wznoszeniem nowych budowli, zatrudnianiem generałów i admirałów oraz przeprowadzeniem reform państwowych. Osobny element stanowią tzw. decyzje narodowe, czyli ustanawiane przez gracza dekrety skutkujące wprowadzeniem modyfikatorów do współczynników oraz zmianami w ustroju państwa. Możliwe dla gracza jest również zatrudnienie doradców, przynoszących bonusy do wskaźników państwa.
Punkty monarchów służą również do wynajdywania nowych technologii. W "Europie Universalis IV" nie są one finansowane bezpośrednio z budżetu państwa, jak w poprzednich odsłonach. Technologie w grze zostały podzielone na trzy kategorie: administracyjne, które odblokowują między innymi nowe ustroje, budynki i idee; dyplomatyczne, powiązane oprócz dyplomacji z rozwojem handlu i floty; a także wojskowe, poprawiające współczynniki armii oraz udostępniające nowe rodzaje jednostek. Wspomniane idee narodowe, odblokowywane wraz z postępem technologicznym, dodają nowe opcje dla państwa i modyfikatory do współczynników.
Gracz musi utrzymać stabilność swojego państwa. Jest ona wyrażona poprzez wskaźnik przyjmujący wartości od -3 do +3; stabilność wyższa od zera zmniejsza ryzyko buntów i podnosi dochody z podatków, natomiast niższa obniża skuteczność ściągania podatków i zwiększa prawdopodobieństwo powstań. Jako że w czwartej odsłonie serii zlikwidowano finansowanie odbudowy stabilności z budżetu, gracz może kosztem punktów monarchy spowodować jej przyrost. Na bunty ludności wpływają niekiedy też różnice w wyznawanej przez poszczególne prowincje religii. Z buntownikami, którzy występują w różnych postaciach (od chłopów do nacjonalistów), gracz może pójść na ugodę.
Ekonomia i handel.
Gracz w trakcie rozgrywki wpływa również na budżet państwa. Dochody państwa pochodzą z produkcji, handlu czy też podatków; wydatki obejmują utrzymanie armii i floty, opłacanie prac nad technologiami i tym podobne pozycje. Gracz ma możliwość wpływania na budżet poprzez zmniejszanie wydatków, a w kryzysowych sytuacjach – zaciągania pożyczek. W przeciwieństwie do poprzednich części serii, w których należało spłacić pożyczkę po upływie określonego terminu, w "Europie Universalis IV" gracz ma możliwość spłaty w dogodnym momencie.
Handel również został zmieniony w stosunku do poprzednich części serii; poprzednio odbywał się w specjalnych centrach handlu, natomiast w "Europie Universalis IV" do wymiany handlowej przeznaczone są szlaki handlowe. Gracz może czerpać dochody z nich poprzez wysyłanie kupców; możliwości państwa w zakresie handlu zależą między innymi od skuteczności handlu, odległości od szlaku oraz polityki handlowej państwa.
Dyplomacja i wojna.
W grze kluczową rolę odgrywa dyplomacja. Państwa powiązane są siecią zależności dyplomatycznych, zawierając wzajemne sojusze i umowy oraz prowadząc wojny. Stosunki między krajami wyrażone są zakresem liczbowym od -200 do 200. Gracz może – w zależności od rodzaju państwa – wypowiadać wojny, zawierać sojusze, zlecać działania wywiadowcze, zawierać mariaże dynastyczne, podejmować działania ekonomiczne względem innego kraju (wliczając embargo) i tym podobne. W specyficznych warunkach gracz ma również możliwość przejęcia kontroli nad papiestwem bądź Świętym Cesarstwem Rzymskim, co przynosi państwu korzyści.
Wojnę gracz może wypowiedzieć bez uszczerbku na reputacji państwa tylko wtedy, gdy ma stosowne "casus belli". W przypadku wojny gracz ma do dyspozycji – w zależności od sytuacji na planszy – armię i flotę. Na tę pierwszą składają się pułki piechoty, kawalerii i artylerii; tę drugą reprezentują okręty ciężkie, lekkie, galery i statki transportowe. Poszczególne jednostki można łączyć w większe armie i "vice versa" – dzielić większe oddziały na mniejsze; kieruje się je do odpowiednich prowincji poprzez naciśnięcie prawego przycisku myszy. Gdy obie strony konfliktu spotkają się w określonej prowincji lub akwenie, dochodzi do bitwy. Jej wynik w dużej mierze zależy od morale obu stron oraz technologii państw; armia, która straci wszystkie punkty morale, ucieka z pola bitwy. Pomyślny atak na wrogą prowincję skutkuje oblężeniem, po którym gracz ją zajmuje. Prowincje są główną kartą przetargową przy negocjacji z wrogimi siłami; możliwe jest żądanie od wroga na przykład określonych prowincji, zapłacenia kontrybucji, przyznania niepodległości innym państwom lub zerwania układów z innymi państwami.
Produkcja.
"Europa Universalis IV" została wyprodukowana przez Paradox Development Studio, filię szwedzkiego przedsiębiorstwa Paradox Interactive. Pracami nad grą kierowali Johan Andersson, autor jej projektu, oraz Thomas Johansson, pełniący funkcję głównego projektanta. Po produkcji "Europy Universalis III" studio producenckie ustaliło, że nowa część serii nie będzie różniła się zbytnio od poprzedniczek. Zamiast tego postanowiono skupić się na dopracowaniu istniejących elementów gry, co nie wykluczało jednak wprowadzenia nowych rozwiązań. Jednym z nich jest system punktów monarchy prowadzący do personalizacji przywódców państw. Został on zapożyczony z innej gry Paradoksu pod nazwą "" z 2012 roku. Podobne zmiany dotyczą systemu handlu, który jednak został maksymalnie uproszczony dla zapewnienia graczowi prostoty obsługi. Ostatnią znaczącą zmianą było wprowadzenie nowego, autorskiego silnika gry Clausewitz Engine, który obsługuje grafikę trójwymiarową.
Zadaniem postawionym przez Johanssona było „uczłowieczenie” gatunku "grand strategy game", postrzeganego wówczas jako przeznaczonego jedynie dla koneserów gier strategicznych. Stąd zmiany dotyczące interfejsu, który stał się czytelniejszy dla przeciętnego gracza. Andersson z kolei stwierdził, że zamierza tworzyć gry, w które sam chciałby grać, i tym kierował się przy nadzorowaniu projektu. Zaznaczył przy tym, że "Europa Universalis IV" niczym nie różni się od poprzednich części serii w kwestii złożoności świata gry. Andersson zdecydował również o przywróceniu systemu wydarzeń historycznych, dopasowanych jednak do rzeczywistości na planszy; stąd w krytycznej sytuacji w Anglii może wybuchnąć konflikt podobny do Wojny Dwóch Róż. Zrównoważono zarazem stopień trudności zarządzania poszczególnymi państwami, aby nie dochodziło do sytuacji, w której na planszy rządzą same imperia. Mimo podobieństw do serii "Civilization" w zarządzaniu imperium "Europa Universalis IV" nie narzuca graczowi szczególnego celu; Johansson przyrównał ją do piaskownicy, w której gracz sam ustala, co chce osiągnąć.
"Europa Universalis IV" miała premierę 13 sierpnia 2013 roku w Stanach Zjednoczonych. Wydał ją sam Paradox Interactive na platformy Microsoft Windows, Macintosh oraz implementacje systemu Unix. Gra była również dystrybuowana poprzez system dystrybucji cyfrowej Steam.
Dodatki do gry.
Paradox Interactive oferuje graczom kupno dodatków do gry, które pełnią funkcje rozszerzeń:
Odbiór gry.
"Europa Universalis IV" została entuzjastycznie przyjęta przez recenzentów; zyskała też popularność wśród graczy, gdyż w sierpniu 2013 roku znajdowała się w czołówce najczęściej kupowanych gier dystrybuowanych przez Steam. Maciej Kozłowski ze strony Gry-Online stwierdził, że „to zdecydowanie najlepsza, najbardziej satysfakcjonująca i najciekawsza część sagi”. Zdaniem T.J. Hafera z amerykańskiego pisma „PC Gamer” pozycja, będąca arcydziełem wśród gier strategicznych, idealnie wypełnia niszę między "Civilization V" oraz tradycyjnymi strategicznymi grami wojennymi. Daniel Shannon z portalu GameSpot uznał "Europę Universalis IV" za szczytowe osiągnięcie serii; tak samo ocenił grę redaktor witryny IGN Rowan Kaiser, upatrując w niej pozycję godną klasyka gatunku.
Krytycy doceniali na ogół rozgrywkę oraz zmiany wprowadzone w stosunku do poprzednich części serii. Kaiser docenił fakt, że gra w sposób logiczny za pomocą wydarzeń losowych konstruuje sytuację na planszy, nie idąc jednak po linii sztywnej prawdy historycznej. Shannon pozytywnie ocenił też nowy sposób wysyłania dyplomatów, misjonarzy, osadników i kolonistów, którzy pozostają w miejscu przeznaczenia aż do osiągnięcia sukcesu, za co grę chwalił również José Álvaro Sañudo Díaz z hiszpańskiej strony Meristation. Shannon uznał za właściwe także zmiany w zachowaniu sztucznej inteligencji, zarazem krytykował jednak grę w chwili premiery za poważne błędy konstrukcyjne, w rodzaju wasali stających się przywódcami sojuszu militarnego. Ponadto Claudio Chianese z włoskiej filii IGN-u zwrócił uwagę na to, że "Europa Universalis IV" zbytnio opiera się na systemie punktów monarchy, co ogranicza możliwości gracza. Ponadto jego zdaniem nadal bardzo trudno kieruje się pozaeuropejskimi państwami, przy czym narzekał na ahistoryczny system frakcji w przypadku państwa dynastii Ming.
Pochwały zebrały także nowy interfejs i oprawa audiowizualna. Mattias Holberg, redaktor szwedzkiej filii portalu Eurogamer, uznał interfejs za dużo bardziej intuicyjny niż w poprzednich częściach serii, a tym samym zwiększający przyjemność z rozgrywki; zarazem zwrócił uwagę na to, że nadal gra jest bardzo skomplikowana. Zdaniem Kozłowskiego stopień złożoności rozgrywki nawet się zwiększył, ale recenzent docenił fakt, że wszystkie ważniejsze wskaźniki zostały pokazane „w czytelny i zrozumiały sposób”, według Hafera – graniczący nawet z traktowaniem gracza jak idioty. Shannon zarazem zauważył, że dołączony do gry samouczek nadal nie wyjaśnia wielu tajników rozgrywki. Kaiser był też zniesmaczony systemem handlu, który na tle złożonych elementów gry wydał mu się trywialny. Powszechnie chwalono natomiast nowy silnik graficzny; Shannon opisał mapę terenu jako „fantastyczną” i pełną życia, Kozłowski z aplauzem przyjął drobiazgowe elementy mapy oraz modele postaci, Díaz zaś uznał oprawę graficzną za przełom techniczny w porównaniu nie tylko z poprzednimi grami serii, ale również względem innych gier Paradoksu korzystających z Clausewitz. W podsumowaniu Shannon stwierdził, że zmiany w porównaniu z poprzednimi częściami serii są zdecydowanie na plus, a zdaniem Holmberga "Europa Universalis IV" stanowi archetyp wśród gier strategicznych.

</doc>
<doc id="2965814" url="https://pl.wikipedia.org/wiki?curid=2965814" title="Einar Halling-Johansson">
Einar Halling-Johansson

Einar Alexius Halling-Johansson (ur. 14 października 1893 w Göteborgu, zm. 4 lutego 1958 w Sztokholmie) – szwedzki piłkarz, reprezentant kraju grający na pozycji pomocnika.
Kariera klubowa.
Podczas swojej kariery piłkarskiej Einar Halling-Johansson występował w Örgryte IS, IFK Eskilstuna i Mariebergs IK. Z Örgryte zdobył mistrzostwo Szwecji w 1913.
Kariera reprezentacyjna.
W reprezentacji Szwecji Dahlström zadebiutował 16 czerwca 1912 w wygranym 2-1 towarzyskim meczu z Norwegią. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji był rezerwowym i nie wystąpił w żadnym meczu. W 1920 po raz drugi uczestniczył w Igrzyska Olimpijskie. Na turnieju w Antwerpii był rezerwowym i nie wystąpił w żadnym meczu. Ostatni raz w reprezentacji wystąpił 18 września 1921 w przegranym 0-3 towarzyskim meczu z Norwegią. W sumie wystąpił w 6 spotkaniach.

</doc>
<doc id="2965815" url="https://pl.wikipedia.org/wiki?curid=2965815" title="MOT – Monstrualny Oryginalny Twór">
MOT – Monstrualny Oryginalny Twór

MOT - Monstrualny Oryginalny Twór (tytuł oryg. "Mot", 1996) – francuski serial animowany.
Światowa premiera serialu miała miejsce w 1996 roku. W Polsce premiera serialu odbyła się 9 stycznia 1996 roku na antenie Canal+. Emisja serialu zakończyła się 13 lutego 1996 roku. W późniejszym czasie serial powtarzano na nieistniejącym kanale MiniMax. W latach 1996–97 MOT emitowany był także w Stanach Zjednoczonych oraz Australii.
Opis fabuły.
Podczas podróży w czasie i przestrzeni, potwór Mot niespodziewanie znajduje drzwi do świata ludzi, gdzie poznaje chłopaka o imieniu Leo. Za każdym razem, gdy Mot odwiedza jego pokój, razem przeżywają niezwykłe przygody.
Wersja polska.
Opracowanie i udźwiękowienie: PAANFILM STUDIO WARSZAWA
Reżyseria i dialogi: Dariusz Dunowski
Dźwięk i montaż: Michał Skarżyński
Organizacja produkcji: Lidia Masiak
Wystąpili:
oraz:
Spis odcinków.
Źródło: 

</doc>
<doc id="2965816" url="https://pl.wikipedia.org/wiki?curid=2965816" title="John H. Hall">
John H. Hall



</doc>
<doc id="2965818" url="https://pl.wikipedia.org/wiki?curid=2965818" title="ERM II">
ERM II



</doc>
<doc id="2965820" url="https://pl.wikipedia.org/wiki?curid=2965820" title="Fort Batenstein">
Fort Batenstein

Fort Batenstein – drugi punkt handlowy Holendrów na ich Złotym Wybrzeżu pomiędzy rokiem 1595 i 1600, po Fort Nassau. Był on usytuowany w pobliżu Butre (dawniejsza pisownia: Boutry). W 1650 fort przejęli Szwedzi. Fort był oddany z całym Złotym Wybrzeżem Wielkiej Brytanii w 1872 roku.
W tym forcie 27 sierpnia 1656 został podpisany traktat pomiędzy Holendrami a Ahanta

</doc>
<doc id="2965826" url="https://pl.wikipedia.org/wiki?curid=2965826" title="Konrad Törnqvist">
Konrad Törnqvist

Konrad Emanuel Törnqvist (ur. 17 lipca 1888 w Falköping, zm. 12 lipca 1952 w Jonsered) - szwedzki piłkarz, reprezentant kraju grający na pozycji obrońcy.
Kariera klubowa.
Podczas swojej kariery piłkarskiej Konrad Törnqvist występował w Jonsereds IF i IFK Göteborg. Z IFK trzykrotnie zdobył mistrzostwo Szwecji w 1908, 1910 i 1918.
Kariera reprezentacyjna.
W reprezentacji Szwecji Törnqvist zadebiutował 6 listopada 1909 w przegranym 0-7 towarzyskim meczu z amatorską reprezentacją Anglii. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji wystąpił w meczu w turnieju pocieszenia z Włochami. Ostatni raz w reprezentacji wystąpił 12 października 1919 w wygranym 3-0 towarzyskim meczu z Danią. W sumie wystąpił w 14 spotkaniach, w których zdobył 2 bramki.

</doc>
<doc id="2965827" url="https://pl.wikipedia.org/wiki?curid=2965827" title="Maczeta zabija">
Maczeta zabija

Maczeta zabija ("Machete Kills") – amerykański film fabularny w reżyserii Roberta Rodrigueza, stworzony na podstawie fikcyjnego traileru z dylogii „Grindhouse” i kontynuuje wątki powstałego w 2010 roku filmu „Maczeta”.
Fabuła.
Meksykanin, Maczeta Cortez (Danny Trejo), zostaje zwerbowany przez prezydenta USA, który powierza mu misję odnalezienia i powstrzymania Luthera Voza – handlarza bronią, szykującego ekspansję w kosmos.

</doc>
<doc id="2965829" url="https://pl.wikipedia.org/wiki?curid=2965829" title="Pastiglia">
Pastiglia

 Pastiglia - technika zdobnicza stosowana w meblarstwie włoskim w XV- XVII wieku. Polegała na naklejaniu do drewnianego podłoża tkaniny, którą następnie pokrywano za pomocą pędzla gęstą masą. Masa składała się z mieszaniny gipsu i kleju. Następnie za pomocą niewielkich metalowych matryc wyciskano wzór na wilgotnym podłożu; zastosowanie wielu matryc pozwalało osiągnąć złożony efekt końcowy. Po całkowitym wyschnięciu pasty wykonywano drobne szczegóły za pomocą noża. Na końcu całość była malowana lub pokrywana cienkimi blaszkami różnych metali, w przypadku drogich mebli było to złoto. Wykonane w ten sposób zdobienie było lekko wypukłe.

</doc>
<doc id="2965830" url="https://pl.wikipedia.org/wiki?curid=2965830" title="ESC 2014">
ESC 2014



</doc>
<doc id="2965831" url="https://pl.wikipedia.org/wiki?curid=2965831" title="Ivar Svensson">
Ivar Svensson

Ivar Samuel „Iffa-Sven” Svensson (ur. 7 listopada 1893 w Norrköping - zm. 18 czerwca 1934 w Värmdö) - szwedzki piłkarz, reprezentant kraju grający na pozycji napastnika.
Kariera klubowa.
Podczas swojej kariery piłkarskiej Ivar Svensson występował w IFK Norrköping i AIK Fotboll. Z AIK dwukrotnie zdobył mistrzostwo Szwecji w 1914 i 1916.
Kariera reprezentacyjna.
W reprezentacji Szwecji Svensson zadebiutował 20 czerwca 1912 w zremisowanym 2-2 towarzyskim meczu z Węgrami. W 46 min. meczu zdobył drugą bramkę dla Szwecji. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji wystąpił w meczu z Holandią (dwie bramki w 3 i 80 min.) oraz w meczu w turnieju pocieszenia z Włochami. Ostatni raz w reprezentacji wystąpił 8 października 1916 w wygranym 4-0 towarzyskim meczu z Danią (bramka Svenssona na 3-0 w 49 min.). W sumie wystąpił w 21 spotkaniach, w których zdobył 16 bramek.

</doc>
<doc id="2965836" url="https://pl.wikipedia.org/wiki?curid=2965836" title="John Ohlson">
John Ohlson

John Ohlson (ur. ? – zm. ?) – szwedzki trener piłkarski, selekcjoner reprezentacji Szwecji. 
W 1912 roku Ohlson pełnił rolę selekcjonera reprezentacji Szwecji Szwecji na Igrzyskach Olimpijskich w Sztokholmie. Na turnieju w Szwecji Szwecja przegrała 3-4 z Holandią w ćwierćfinale oraz 0-1 w meczu turnieju pocieszenia z Włochami. Ogółem Ohlson prowadził Szwecję w 5 meczach, z których dwa wygrał, jeden zremisował i dwa przegrał, przy bilansie bramkowym 14-9. 

</doc>
<doc id="2965837" url="https://pl.wikipedia.org/wiki?curid=2965837" title="Oko diabła">
Oko diabła



</doc>
<doc id="2965844" url="https://pl.wikipedia.org/wiki?curid=2965844" title="Szkoła naddunajska">
Szkoła naddunajska

Szkoła naddunajska, szkoła dunajska lub styl dunajski (niem. "Donauschule", "Donaustil") - pod tym pojęciem rozumie się grupę malarzy działających około 1500-1530/40 na terenach południowych krajów historycznej Rzeszy (głównie Bawaria, Austria) położonych w dolinie Dunaju. Wytworzyli charakterystyczny styl łączący tradycje malarstwa schyłkowego gotyku z wczesnym i dojrzałym renesansem. Zasadniczą cechą jest położenie nacisku na naturę, przyrodę i krajobraz, które w przedstawieniach figuralnych nie stanowią jak dotąd podrzędny, lecz równorzędny, a nawet nadrzędny element kompozycji malarskiej. Oprócz malarstwa tablicowego i sztalugowego, cechy te preferowano także w rysunku i grafice.
Szkołę naddunajską reprezentują m.in. Albrecht Altdorfer (warsztat w Ratyzbonie), Lucas Cranach Starszy (okres wiedeński), Wolf Huber (tworzący w Pasawie), Jörg Breu (starszy) (działający w Krems). Ważnymi ośrodkami sprzyjającymi rozwojowi szkoły naddunajskiej były także klasztory, głównie w Zwettl, Sankt Florian, Melku czy Klosterneuburgu.
Malarstwo szkoły naddunajskiej charakteryzuje się przede wszystkim wnikliwą obserwacją natury oraz traktowaniem człowieka jako integralnej części przyrody. Krajobraz charakteryzuje się nowożytnym zmysłem obserwacji, wyczuciem perspektywy, światła i przestrzeni oraz swoistą ekspresją i nastrojem. Pejzaż jest najczęściej fikcyjny, jednakże jego składniki są efektem wnikliwej obserwacji natury oraz studyjnych szkiców, rysunków poszczególnych detali. 
Szkoła naddunajska stanowi kluczowe ogniwo w kształtowaniu się autonomicznego malarstwa pejzażowego, jednakże wciąż przeważa tematyka tradycyjna, typowa dla późnego gotyku i wczesnego renesansu. W krajobrazową scenerię wpisywano nie tylko wątki biblijne (np. "Święty Hieronim", "Ukrzyżowanie" i "Odpoczynek w czasie ucieczki do Egiptu" Lucasa Cranacha Starszego, "Modlitwa św. Bernarda" i Ołtarz z Aggsbach Jorga Breu, Ołtarz Św. Floriana Albrechta Altdorfera), wizerunki i portrety ("Portrety dr Johannesa i Anny Cuspinianów" Lucasa Cranacha Starszego), lecz także kształtujące się wówczas wątki historyczne (Bitwa Aleksandra Wielkiego Albrechta Altdorfera) i rodzajowe ("Pejzaż z drwalem" Altdorfera, "Polowanie na dzika" Ruelanda Frueaufa Starszego). Niemniej pojedyncze obrazy, grafiki i rysunki ukazujące wyłącznie krajobraz stanowiły nieodłączny element "oeuvre" twórców szkoły naddunajskiej czego przykładem są m.in. rysunek "Dolina Dunaju koło Krems" Wolfa Hubera, "Krajobraz naddunajski" pędzla Albrechta Altdorfera, etc. Dzieła te są zaliczane jako pierwsze w dziejach sztuki samodzielne pejzaże. 
Pojęcie "styl dunajski" ("Donaustil") będące synonimem "szkoły naddunajskiej" po raz pierwszy zostało wylansowane w 1892 przez Theodor von Frimmel w recenzji dysertacji o Albrechcie Altdorferze pióra berlińskiego historyka sztuki Maxa Jakoba Friedländera.

</doc>
<doc id="2965846" url="https://pl.wikipedia.org/wiki?curid=2965846" title="Firuz Szach">
Firuz Szach

Firuz Szach (ur. ?, zm. 1422) – sułtan Dekanu w latach 1397–1422, wnuk Abu-I Muzzaffar Ala ud-din I Bahman Szacha.
Dążąc do wzmocnienia władzy centralnej, zreformował administrację państwową. Powszechne niezadowolenie budziła jego polityka obsadzania wyższych urzędów państwowych niewolnikami.
Abdykował w 1422 r. na rzecz brata Ahmada I Szacha.

</doc>
<doc id="2965847" url="https://pl.wikipedia.org/wiki?curid=2965847" title="Enda Stevens">
Enda Stevens

Enda John Stevens (ur. 9 lipca 1990 w Dublinie) – irlandzki piłkarz występujący na pozycji obrońcy w Sheffield United.

</doc>
<doc id="2965848" url="https://pl.wikipedia.org/wiki?curid=2965848" title="The Messiah">
The Messiah

The Messiah – pięćdziesiąty album studyjny Sizzli, jamajskiego wykonawcy muzyki reggae i dancehall.
Płyta została wydana 28 maja 2013 roku przez nowojorską wytwórnię VP Records. Mimo iż był to faktycznie jubileuszowy, pięćdziesiąty album studyjny muzyka, promowano go jako siedemdziesiąty (prawdopodobnie wliczono albumy koncertowe oraz niektóre kompilacje). Produkcją nagrań zajął się sam wokalista. Trzon akompaniującej mu grupy stanowili muzycy riddim bandu The Fire House Crew. 
15 czerwca 2013 roku album osiągnął 4. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 7 tygodni).
W roku 2014 krążek został nominowany do nagrody Grammy w kategorii najlepszy album reggae. Była to pierwsza nominacja do tej statuetki w karierze muzyka.

</doc>
<doc id="2965850" url="https://pl.wikipedia.org/wiki?curid=2965850" title="Danijela Rundqvist">
Danijela Rundqvist

Danijela Rundqvist (ur. 26 września 1984 w Sztokholmie) — szwedzka hokeistka grająca na pozycji napastnika, reprezentantka kraju, trzykrotna uczestniczka igrzysk olimpijskich.
Kariera.
Profesjonalną karierę rozpoczęła w 2001 w klubie Kälvesta Iof. W 2005 z AIK Solna wygrała klubowe mistrzostwa Europy. Ponadto gra w reprezentacji Szwecji, z którą zdobyła brązowy medal na igrzyskach w 2002 w Salt Lake City i srebrny cztery lata później w Turynie. W 2010 została wybrana jako 13. w drafcie kanadyjskiej ligi hokeja kobiet. Trafiła do Burlington Barracudas. W sezonie 2011/2012 grała w lidze rosyjskiej, w klubie Tornado. W 2012 mieszkała w Lugano i grała dla tamtejszego zespołu HC Lugano.
Życie prywatne.
Jeździ na łyżwach od piątego roku życia. Nauczył jej tego ojciec. Ma młodszą siostrę Sandrę i młodszego brata Alexandra.

</doc>
<doc id="2965852" url="https://pl.wikipedia.org/wiki?curid=2965852" title="Humajun Szach">
Humajun Szach

Humajun Szach (ur. ?, zm. 4 września 1461) – sułtan Dekanu w latach 1458–1461. Syn Ahmada II Szacha, ojciec Ahmada III Szacha i Muhammada III Szacha. 
Słynął z okrucieństwa.

</doc>
<doc id="2965857" url="https://pl.wikipedia.org/wiki?curid=2965857" title="Kalimulla Szach">
Kalimulla Szach

Kalimulla Szach (ur. ?, zm. ? w Ahmadangarze) – ostatni sułtan Dekanu z dynastii Bahmanidów w latach 1526–1527.
Próbował bezskuczecznie wyzwolić się spod wpływów wezyra Amira Barida, władcy Bidary. Zmarł na wygnaniu.
Sułtanat Bahamanidów rozpadł się ostatecznie ok. 1538 r.

</doc>
<doc id="2965859" url="https://pl.wikipedia.org/wiki?curid=2965859" title="Myrmica atratula">
Myrmica atratula



</doc>
<doc id="2965860" url="https://pl.wikipedia.org/wiki?curid=2965860" title="Mahmud Szach">
Mahmud Szach

Mahmud Szach (ur. ok. 1470, zm. 27 grudnia 1518) – sułtan Dekanu w latach 1482–1518.
W okresie jego panowania rozpoczął się powolny upadek sułtanatu Bahmanidów. Sułtan nie posiadał faktycznej władzy, która spoczywała na rywalizujących o wpływy stronnictwach politycznych. Rządy w prowincjach przeszły na lokalnych rządców, którzy jednakże nadal uznawali nominalnie Mahmuda Szacha.

</doc>
<doc id="2965861" url="https://pl.wikipedia.org/wiki?curid=2965861" title="Anergates friedlandi">
Anergates friedlandi



</doc>
<doc id="2965866" url="https://pl.wikipedia.org/wiki?curid=2965866" title="Mudżahid Szach">
Mudżahid Szach

Mudżahid Szach (ur. ok. 1356, zm. 16 kwietnia 1378) – sułtan Dekanu w latach 1375–1378 r.
Zamorodowany przez Masuda Chana.

</doc>
<doc id="2965867" url="https://pl.wikipedia.org/wiki?curid=2965867" title="Gustav Sandberg">
Gustav Sandberg

Karl Gustav Emanuel „Skädda” Sandberg (ur. 29 lutego 1888 w Göteborgu, zm. 27 maja 1958 tamże) – szwedzki piłkarz, reprezentant kraju grający na pozycji pomocnika.
Kariera klubowa.
Podczas swojej kariery piłkarskiej Gustav Sandberg występował w Örgryte IS. Z Örgryte zdobył mistrzostwo Szwecji w 1913.
Kariera reprezentacyjna.
W reprezentacji Szwecji Sandberg zadebiutował 16 czerwca 1912 w wygranym 2-1 towarzyskim meczu z Norwegią. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji wystąpił w przegranym meczu 3-4 meczu z Holandią. Ostatni raz w reprezentacji wystąpił 25 maja 1913 w przegranym 0-8 towarzyskim meczu z Danią. W sumie w reprezentacji wystąpił w 4 spotkaniach.

</doc>
<doc id="2965870" url="https://pl.wikipedia.org/wiki?curid=2965870" title="Muhammad I (zm. 1375)">
Muhammad I (zm. 1375)

Muhammad I (ur. ?, zm. 21 kwietnia 1375) – sułtan Dekanu w latach 1359–1375 r.
Ustanowił instytucję rady doradczej przy sułtanie składającej się z 8 ministrów. Rozpoczął bicie własnej monety.
W 1361 r. uzyskał potwierdzenie tytułu sułtana od kalifa Egiptu.

</doc>
<doc id="2965872" url="https://pl.wikipedia.org/wiki?curid=2965872" title="Muhammad II Szach">
Muhammad II Szach

Muhammad II Szach (ur. ?, zm. 20 kwietnia 1397) – sułtan Dekanu w latach 1378–1397.
Czas jego panowania był najbardziej pokojowym okresem w czasie istnienia sułtanatu.

</doc>
<doc id="2965875" url="https://pl.wikipedia.org/wiki?curid=2965875" title="Muhammad III Szach">
Muhammad III Szach

Muhammad III Szach (ur. ok. 1453, zm. 26 marca 1482) – sułtan Dekanu w latach 1463–1482.
Okres panowania Muhammada III to czasy największej świetności państwa Bahmanidów. Przeprowadził wiele reform, m.in. wprowadził nowy podział administracyjny państwa, nowy system wynagradzania w armii.
Zmarł wskutek nadużycia alkoholu.

</doc>
<doc id="2965877" url="https://pl.wikipedia.org/wiki?curid=2965877" title="Knut Nilsson">
Knut Nilsson

Knut Oskar Valfrid „Knutte” Nilsson (ur. 22 marca 1887 w Sztokholm, zm. 30 listopada 1958 tamże) – szwedzki hokeista i piłkarz, reprezentant kraju grający na pozycji pomocnika. Był również zawodnikiem bandy.
Kariera klubowa.
Podczas swojej kariery piłkarskiej Knut Nilsson występował w AIK Fotboll. Z AIK dwukrotnie zdobył mistrzostwo Szwecji w 1911, 1914 i 1916.
Kariera reprezentacyjna.
W reprezentacji Szwecji Nilsson zadebiutował 29 października 1911 w wygranym 3-1 towarzyskim meczu z Niemcami. W 1912 był w kadrze Szwecji na Igrzyska Olimpijskie w Sztokholmie. Na turnieju w Szwecji był rezerwowym i nie wystąpił w żadnym meczu. Ostatni raz w reprezentacji Nilsson wystąpił 24 października 1915 w wygranym 5-2 towarzyskim meczu z Norwegią. W sumie w reprezentacji wystąpił w 9 spotkaniach.
Kariera hokejowa i bandy.
W hokeja na lodzie i bandy Nilsson grał w klubie AIK Fotboll. W 1914 zdobył z nim mistrzostwo Szwecji w bandy.

</doc>
<doc id="2965883" url="https://pl.wikipedia.org/wiki?curid=2965883" title="Tajemnica Edwina Drooda">
Tajemnica Edwina Drooda

Tajemnica Edwina Drooda (ang. "The Mystery of Edwin Drood") – piętnasta i ostatnia nieukończona powieść Karola Dickensa zmarłego nagle w czerwcu 1870 roku, po wykańczającym tournée, przedstawiającym publicznie jego dwanaście powieści. Jedynie sześć z dwunastu zaplanowanych ksiąg zostało wydanych przez Chapman and Hall, od kwietnia do września 1870 roku, z ilustracjami Samuel Luke Fidles, okładką zaprojektowaną przez Charles Allston Collins.
GŁÓWNE POSTACIE KSIĄŻKI
- Edwin Drood, sierota zamierzający poślubić Rosa Bud
- Rosa Bud, sierota przeznaczona przez testament Edwinowi Drood
- John Jasper, dyrygent chóru i kantor w katedrze Cloisterham, anonimowy klient palarni opium.
- Neville et Helena Landlees, bliźniaki sieroty
- Reverend Septimus Crisparkle, drugi kanonik w katedrze Cloisterham
- Mr (Hiram) Grewgious, adwokat w Londynie, opiekun Rosa Bud
- Mr Bazzard, sekretarka i autorka sztuki teatralnej. Znika z Cloisterham kiedy pojawia się Datchery
- (Stony) Durdles, murarz, szlifierz
- Deputy, kryptonim gwarantujące anonimowość
- Dick Datchery, przejezdny cudzoziemiec, pojawiający się po zniknięciu Edwina, mieszkający u Mrs Tope
- Princess Puffer, dzierżawca palarni opium w Londynie
- Mr Thomas Sapsea, mer Cloisterham
- Mr Tope, kościelny
- Mrs Tope, małżonka kościelnego
- Miss Twinkleton, dyrektorka szkoły katolickiej do której uczęszcza Rosa
- Mrs Tisher, zastępca i pomocnik Miss Twinkleton
- Mrw Crisparkle, wdowa, matka przełożona Crisparkle
- Mr Honeythunder, opiekun Neville et Helena Landless
- Mr Tartar, emerytowany oficer marynarki
- Mrs Billickin, daleka kuzynka Mr Bazzard

</doc>
<doc id="2965886" url="https://pl.wikipedia.org/wiki?curid=2965886" title="Tahamtan">
Tahamtan

Tahamtan (ur. ok. 1380, zm. ?) – sułtan Dekanu w 1397 r.
Po półtoramiesięcznym panowaniu został oślepiony przez Tagalchina, jednego z urzędników. Usunięty z tronu i uwięziony.

</doc>
<doc id="2965888" url="https://pl.wikipedia.org/wiki?curid=2965888" title="Lubomir Jędrasik">
Lubomir Jędrasik



</doc>
<doc id="2965897" url="https://pl.wikipedia.org/wiki?curid=2965897" title="Tracz brazylijski">
Tracz brazylijski

Tracz brazylijski ("Mergus octosetaceus") – gatunek średniej wielkości ptaka z rodziny kaczkowatych (Anatidae). Występuje endemicznie w Brazylii. Nie wyróżnia się podgatunków. Krytycznie zagrożony wyginięciem.
Zasięg występowania.
Gatunek znany z 6 stanowisk w Brazylii, w XXI wieku jednokrotnie odnotowany w Argentynie. Główną część zasięgu stanowi Park Narodowy Serra da Canastra w Minas Gerais. Odnotowany także w stanie Bahia w okolicach rzeki São Francisco, jednak w trakcie badań w 2003 roku nie zaobserwowano go; również okolice Patrocínio. W Goiás obserwowany w Parku Narodowym Emas i Parku Narodowym Chapada dos Veadeiros. W stanie Parana w 1995 roku odkryto małą populację, jednak późniejsze badania w 1998 roku nie przyniosły rezultatów. W 2002 roku w stanie Tocantins zaobserwowano tracze brazylijskie, a w trakcie 6 wypraw w 2007 i 2008 roku odnaleziono 3 pary lęgowe ok. 55 km od pierwotnego miejsca odkrycia. W stanach Mato Grosso do Sul, Rio de Janeiro, São Paulo oraz Santa Catarina gatunek ten wymarł. W Argentynie w Arroyo Uruzú (prowincja Misiones) w 2002 roku znaleziono 12 osobników i było to pierwsze stwierdzenie gatunku w tym kraju od 10 lat, mimo wcześniejszych intensywnych poszukiwań. W Paragwaju ostatnia obserwacja miała miejsce w 1984 roku.
Morfologia.
Długość ciała wynosi 48 cm, w tym ogona ok. 10 cm i dzioba 4,6 cm. Skrzydło mierzy około 18,3 cm, skok 3,8 cm. Występuje nieznaczny dymorfizm płciowy; samica posiada czekoladowobrązowy wierzch głowy i długie pióra z tyłu głowy. U samca obszary te są czarne z zielonym połyskiem, podobnie jak i górna część szyi. Pozostała część szyi, boki i pierś szare, pokryte drobnymi, białymi prążkami. Skrzydła ciemnoszare z białym lusterkiem, utworzonym na większych pokrywach skrzydłowych i lotkach drugorzędowych; lusterko posiada 2 białe paski. Pokrywy podskrzydłowe czarnobrązowe. Dziób i sterówki czarne, nogi bordowe. Tęczówka brązowa.
Status, zagrożenia i ochrona.
IUCN klasyfikuje tracza brazylijskiego jako gatunek krytycznie zagrożony wyginięciem (CR – "Critically Endangered") nieprzerwanie od 1994 roku. Całkowita populacja szacowana jest na 50–249 dorosłych osobników. Zagrożenie dla gatunku stanowi zanieczyszczanie rzek, w regionie Serra da Canastra tworzenie kopalń diamentów; poza tym rolnictwo, budowa tam oraz niepokojenie ptaków w ich terytoriach, np. poprzez turystykę. Tracz brazylijski jest objęty ochroną we wszystkich trzech krajach, w których występuje bądź występował.

</doc>
<doc id="2965903" url="https://pl.wikipedia.org/wiki?curid=2965903" title="Philepitta castanea">
Philepitta castanea



</doc>
<doc id="2965905" url="https://pl.wikipedia.org/wiki?curid=2965905" title="Munin">
Munin



</doc>
<doc id="2965906" url="https://pl.wikipedia.org/wiki?curid=2965906" title="Fluvicola nengeta">
Fluvicola nengeta



</doc>
<doc id="2965907" url="https://pl.wikipedia.org/wiki?curid=2965907" title="Pipra fasciicauda">
Pipra fasciicauda



</doc>
<doc id="2965910" url="https://pl.wikipedia.org/wiki?curid=2965910" title="Choi Hyeon-ju">
Choi Hyeon-ju

Choi Hyeon-ju (kor. 최현주; ur. 6 sierpnia 1984) – południowokoreańska łuczniczka, mistrzyni olimpijska drużynowo. Startuje w konkurencji łuków klasycznych.
Największym sukcesem zawodniczki jest zdobycie złotego medalu podczas igrzysk w Londynie.

</doc>
<doc id="2965911" url="https://pl.wikipedia.org/wiki?curid=2965911" title="Roman Pusiak">
Roman Pusiak

Roman Pusiak (ur. 5 października 1934 w Czerwonogrodzie, zm. 31 grudnia 2021) – generał brygady Wojska Polskiego.
Życiorys.
Syn Walentego i Marii z Kosteckich. Jego ojciec był policjantem, uczestnikiem powstania wielkopolskiego. Został zamordowany przez NKWD w 1940.
W kwietniu 1940 deportowany wraz z matką i trojgiem rodzeństwa na Syberię. Do Polski powrócił w maju 1946 i osiadł wraz z rodziną w Trzciance. Po ukończeniu liceum ogólnokształcącego, w 1953 wstąpił do WP. We wrześniu 1956 ukończył Oficerską Szkołę Artylerii nr 2 w Olsztynie i został promowany na stopień podporucznika w korpusie oficerów artylerii. Został dowódcą plutonu dowodzenia baterii, a następnie dowódcą plutonu dowodzenia dywizjonu w 24. Brygadzie Moździerzy Ciężkich w Orzyszu. W 1959 w drodze wyróżnienia został skierowany do dywizyjnej szkoły podoficerskiej, gdzie prowadził szkolenie topograficzne i zwiadowcze plutonów dowodzenia. W latach 1960–1965 studiował na Wydziale Inżynierii i Geodezji Wojskowej w Wojskowej Akademii Technicznej, gdzie uzyskał dyplom magistra inżyniera budownictwa lądowego. Następnie został kolejno starszym inspektorem sekcji organizacji i wykonawstawa robót i dowódcą kompanii inżynieryjno-budowlanej w 36. Batalionie Inżynieryjno-Budowlanej w Szczecinie w stopniu kapitana. W listopadzie 1968 został kierownikiem sekcji przygotowania i organizacji robót, od 1969 do 1976 był zastępca dowódcy, a od kwietnia 1976 do września 1978 był dowódcą 36. Pułku Inżynieryjno-Budowlanego. W 1972 uzyskał uprawnienia budowlane w specjalności konstrukcyjno-inżynieryjnej do kierowania robotami budowlanymi na budowie obiektów budowlanych. Absolwent studium podyplomowego w Instytucie Planowania Przestrzennego Politechniki Warszawskiej (z wynikiem bardzo dobrym) i wyższego kursu akademickiego w zakresie fortyfikacji i budownictwa w Wojskowej Akademii Inżynieryjnej w Moskwie w 1975.
W latach 1978–1987 szef Służby Zakwaterowania i Budownictwa i zastępca kwatermistrza Pomorskiego Okręgu Wojskowego w Bydgoszczy w stopniu pułkownika. Od lutego 1987 do grudnia 1988 zastępca szefa, a w latach 1988–1993 szef Służby Zakwaterowania i Budownictwa Głównego Kwatermistrzostwa WP i zastępca Głównego Kwatermistrza WP. 3 października 1989 postanowieniem Prezydenta PRL został awansowany do stopnia generała brygady. Nominację wręczył mu w Belwederze 9 października 1989 Prezydent PRL gen. armii Wojciech Jaruzelski w obecności premiera Tadeusza Mazowieckiego oraz marszałków Sejmu i Senatu. W okresie gdy kierował Służbą Zakwaterowania i Budownictwa Wojskowego zrealizowano szereg inwestycji takich jak Centrum Szkoleniowe MON i Centralna Biblioteka Wojskowa. W 1993 przez kilka miesięcy był dyrektorem Grupy Organizacyjnej Infrastruktury Wojskowej w pionie Wiceministra Obrony Narodowej ds. Uzbrojenia i Infrastruktury Wojskowej. Od lipca 1993 przebywał w dyspozycji ministra obrony narodowej. W styczniu 1995 pożegnany przez p.o. ministra obrony narodowej Jerzego Milewskiego i szefa Sztabu Generalnego WP gen. broni Tadeusza Wileckiego, po czym przeniesiony w stan spoczynku z dniem 28 kwietnia 1995.
Wieloletni członek Klubu Generałów WP, a następnie Klubu Generałów i Admirałów RP, w którym w latach 2010-2019 pełnił funkcję przewodniczącego Komisji Rewizyjnej.
Msza święta pogrzebowa w intencji gen. bryg. w stanie spoczynku Romana Pusiaka miała miejsce 10 stycznia 2022 w katedrze polowej Wojska Polskiego w Warszawie. Warty honorowe przy grobie zmarłego zaciągnęli generałowie w stanie spoczynku Zdzisław Graczyk, Stanisław Świtalski, Stanisław Ferenz i Roman Kloc, który wygłosił przemówienie w imieniu Klubu Generałów i Admirałów WP. Pogrzeb gen. Pusiaka odbył się 12 stycznia 2022 na Cmentarzu Centralnym w Szczecinie.
Życie prywatne.
Mieszkał w Warszawie. Żonaty z Teresą z domu Kucharską, dwoje dzieci.

</doc>
<doc id="2965914" url="https://pl.wikipedia.org/wiki?curid=2965914" title="Clupea indigena">
Clupea indigena



</doc>
<doc id="2965916" url="https://pl.wikipedia.org/wiki?curid=2965916" title="Clupea sapidissima">
Clupea sapidissima



</doc>
<doc id="2965917" url="https://pl.wikipedia.org/wiki?curid=2965917" title="Alosa praestabilis">
Alosa praestabilis



</doc>
<doc id="2965920" url="https://pl.wikipedia.org/wiki?curid=2965920" title="Thalassarche chlororhynchos">
Thalassarche chlororhynchos



</doc>
<doc id="2965922" url="https://pl.wikipedia.org/wiki?curid=2965922" title="Apalis thoracica">
Apalis thoracica



</doc>
<doc id="2965924" url="https://pl.wikipedia.org/wiki?curid=2965924" title="Pablo Bastianini">
Pablo Bastianini

Pablo Bastianini (ur. 9 listopada 1982 w Zárate, w prowincji Buenos Aires) – argentyński piłkarz, grający na pozycji napastnika.
Kariera klubowa.
Swoją przygodę z piłką rozpoczął od rozgrywek juniorskich w barwach Defensores de Belgrano w 2002 roku. Pierwsze spotkanie zagrał przeciwko Club Almagro w lidze Primera B Nacional, a mecz skończył się wynikiem 1-1.
W 2003 roku dołączył do Quilmes, gdzie grał w Copa Sudamericana 2004 i Copa Libertadores 2005. W 2005 roku przeniósł się do Anglii do Yeovil Town F.C., który grał w Football League One. Podpisał dwuletni kontrakt, jednak po upływie 12 miesięcy przeniósł się do greckiej Super League, gdzie reprezentował Ionikos FC z Aten.
W 2008 powrócił do Ameryki Południowej, a dokładniej do Wenezueli, gdzie ma swoje miejsce klub Caracas FC. Dzięki temu Pablo miał okazję wystąpić w Copa Libertadores 2008, gdzie w fazie grupowej rywalizował z Cruzeiro Esporte Clube, San Lorenzo i Real Potosí.
W czerwcu 2008 podpisał roczny kontrakt z Maccabi Petach Tikwa, drużyną z Izraela. W maju 2009 roku został zwolniony przez swojego pracodawcę.
W styczniu 2010 przeniósł się do Yokohama F. Marinos z japońskiej J. League.

</doc>
<doc id="2965925" url="https://pl.wikipedia.org/wiki?curid=2965925" title="Malaconotus alius">
Malaconotus alius



</doc>
<doc id="2965927" url="https://pl.wikipedia.org/wiki?curid=2965927" title="Cheng Ming">
Cheng Ming

Cheng Ming (; ur. 11 lutego 1986) – chińska łuczniczka, wicemistrzyni olimpijska, dwukrotna srebrna medalistka Igrzysk azjatyckich. Startuje w konkurencji łuków klasycznych.

</doc>
<doc id="2965928" url="https://pl.wikipedia.org/wiki?curid=2965928" title="Anthus antarcticus">
Anthus antarcticus



</doc>
<doc id="2965931" url="https://pl.wikipedia.org/wiki?curid=2965931" title="Pępawa miękka">
Pępawa miękka

Pępawa miękka ("Crepis mollis" (Jacq.) Asch.) – gatunek rośliny należący do rodziny astrowatych. W Polsce jest rzadka na niżu, lecz częsta w górach, gdzie sięga po piętro alpejskie. Gatunek osiąga w Polsce północną granicę swego zasięgu.
Biologia i ekologia.
Bylina. Kwitnie od maja do sierpnia. Występuje na wilgotnych łąkach, polanach, zaroślach i halach górskich.

</doc>
<doc id="2965932" url="https://pl.wikipedia.org/wiki?curid=2965932" title="Munin (satelita)">
Munin (satelita)

Munin – szwedzki nanosatelita naukowy do badań zórz polarnych skonstruowany przez studentów. Wystrzelony na pokładzie amerykańskiej rakiety Delta II, której głównym ładunkiem były satelity EO 1 i SAS C. 
Opis misji.
Munin był misją studencką (Umeå universitet, Luleå tekniska universitet, Southwest Research Institute), budowaną pod kierownictwem państwowej firmy Swedish Space Corporation i Szwedzkiego Instytutu Fizyki Przestrzeni Kosmicznej (Institutet för Rymdfysik). Nazwa satelity pochodzi od imienia jednego z mitologicznych kruków towarzyszących nordyckiemu bogowi Odynowi.
Kontakt ze statkiem utracono 12 lutego 2001 roku, po ręcznie zainicjowanym resecie komputera pokładowego (procesor Texas Instruments TMS320C50, taktowany częstotliwością 40 MHz). Satelita przestał działań najpewniej ze względu na uszkodzenie pamięci PROM koniecznej w procesie uruchomiania komputera.
Budowa.
Satelita miał kształt sześcienny i masę 6 kilogramów. Wszystkie ściany pokryte były ogniwami słonecznymi. Przenosił spektrometr elektronowo-jonowy (MEDUSA, o masie 600 gramów) i detektor cząstek energetycznych (DINA, o masie 340 gramów). Obrazy zórz były wykonywane miniaturową kamerą CCD. Statek posiadał 2 MB wewnętrznej pamięci, której zawartość okresowo przesyłano do stacji naziemnej w Kirunie. Łączność ze statkiem odbywała się na częstotliwościach 449,95 i 400,55 MHz.

</doc>
<doc id="2965934" url="https://pl.wikipedia.org/wiki?curid=2965934" title="Inkwilinizm">
Inkwilinizm

Inkwilinizm – termin pochodzący od łacińskiego słowa "inquilinus", czyli najemca lub lokator. W ekologii oznacza mieszkanie organizmów jednego gatunku w domu innego gatunku. Zależność między gospodarzem a gatunkiem zamieszkującym wraz z nim może mieć formę mutualizmu, pasożytnictwa lub komensalizmu. Organizmy osiedlające się w gnieździe innego gatunku unikają kosztów budowy. Dlatego strategia ta jest dość szeroko rozpowszechniona wśród zwierząt. Obce gniazda mogą być zajmowane przez ptaki, takie jak dzięcioły albo "Molothrus". Ze wspólnych gniazd mogą korzystać także salamandry, inkwilinistyczne trzmiele oraz motyle będące pasożytami społecznymi. Wiele gatunków ptaków, nietoperzy i stawonogów, określanych jako termitofile, osiedla się w gniazdach termitów. Chociaż uniknięcie negatywnych skutków osiedlania się dodatkowych gatunków jest zwykle trudne, zwykle w wyniku ewolucji doszło minimalizacji kosztów osiedlania się inkwilinów. Niekiedy zamieszkanie gatunku gościa przynosi gospodarzowi korzyści niwelujące straty w przestrzeni życiowej gospodarza. Stabilne ewolucyjnie układy gospodarz-gość możliwe są przede wszystkim dzięki wyraźnemu rozdzieleniu diety obu gatunków.
Inkwilinistyczne gatunki mrówek, takie jak: "Anergates atratulus", "Myrmica karavajevi", "Doronomyrmex kutteri" są pasożytami społecznymi stale zamieszkującymi kolonie wykorzystywanego gatunku gospodarza.
Inkwilinami są także organizmy zamieszkujące w specjalnych strukturach roślin. W pułapkach owadożernej rośliny "Sarracenia purpurea" mieszkają bakterie, glony, grzyby, wrotki, skorupiaki, pajęczaki, owady oraz płazy. Roślina z tego gatunku może być gospodarzem dla nawet 165 gatunków inkwilinów. Zdecydowana większość tych gatunków to mutualiści, którzy poprzez wydzielanie enzymów, rozdrabnianie oraz wydalanie składników nieorganicznych lub asymilację azotu atmosferycznego umożliwiają zaopatrzenie rośliny składniki mineralne. Strukturami, w których osiedlają się inkwiliny mogą być także galasy. Gatunki inkwilinistycznych owadów nie indukują wzrostu tej struktury, a jedynie osiedlają się w już istniejących galasach.

</doc>
<doc id="2965936" url="https://pl.wikipedia.org/wiki?curid=2965936" title="Basen grudziądzki">
Basen grudziądzki



</doc>
<doc id="2965938" url="https://pl.wikipedia.org/wiki?curid=2965938" title="Betsy Saina">
Betsy Saina

Betsy Saina (ur. 30 czerwca 1988) – kenijska lekkoatletka specjalizująca się w biegach długich. 
W 2012 zdobyła brąz na 10 000 metrów podczas mistrzostw Afryki w Porto-Novo. W 2016 zajęła 5. miejsce na igrzyskach olimpijskich w Rio de Janeiro.
Stawała na najwyższym stopniu podium mistrzostw NCAA (także w przełajach).

</doc>
<doc id="2965941" url="https://pl.wikipedia.org/wiki?curid=2965941" title="Xenoglaux loweryi">
Xenoglaux loweryi



</doc>
<doc id="2965942" url="https://pl.wikipedia.org/wiki?curid=2965942" title="Rynna fletnowska">
Rynna fletnowska



</doc>
<doc id="2965944" url="https://pl.wikipedia.org/wiki?curid=2965944" title="Emmydrichthys vulcanus">
Emmydrichthys vulcanus



</doc>
<doc id="2965945" url="https://pl.wikipedia.org/wiki?curid=2965945" title="Synanceia thersites">
Synanceia thersites



</doc>
<doc id="2965946" url="https://pl.wikipedia.org/wiki?curid=2965946" title="Barffianus maneae">
Barffianus maneae



</doc>
<doc id="2965947" url="https://pl.wikipedia.org/wiki?curid=2965947" title="Deleastes daector">
Deleastes daector



</doc>
<doc id="2965948" url="https://pl.wikipedia.org/wiki?curid=2965948" title="Synanceia brachio">
Synanceia brachio



</doc>
<doc id="2965950" url="https://pl.wikipedia.org/wiki?curid=2965950" title="Scorpaena brachiata">
Scorpaena brachiata



</doc>
<doc id="2965951" url="https://pl.wikipedia.org/wiki?curid=2965951" title="Scorpaena bicirrata">
Scorpaena bicirrata



</doc>
<doc id="2965952" url="https://pl.wikipedia.org/wiki?curid=2965952" title="Scorpaena bicapillata">
Scorpaena bicapillata



</doc>
<doc id="2965953" url="https://pl.wikipedia.org/wiki?curid=2965953" title="Synanceja verrucosa">
Synanceja verrucosa



</doc>
<doc id="2965954" url="https://pl.wikipedia.org/wiki?curid=2965954" title="Synancia verrucosa">
Synancia verrucosa



</doc>
<doc id="2965955" url="https://pl.wikipedia.org/wiki?curid=2965955" title="Xu Jing (łuczniczka)">
Xu Jing (łuczniczka)

Xu Jing (; ur. 6 września 1990) – chińska łuczniczka, wicemistrzyni olimpijska. Startuje w konkurencji łuków klasycznych.

</doc>
<doc id="2965957" url="https://pl.wikipedia.org/wiki?curid=2965957" title="Synancejia verrucosa">
Synancejia verrucosa



</doc>
<doc id="2965958" url="https://pl.wikipedia.org/wiki?curid=2965958" title="Sephanoides fernandensis">
Sephanoides fernandensis



</doc>
<doc id="2965959" url="https://pl.wikipedia.org/wiki?curid=2965959" title="Synanceichthys verrucosus">
Synanceichthys verrucosus



</doc>
<doc id="2965960" url="https://pl.wikipedia.org/wiki?curid=2965960" title="Synanceichthys verrucosa">
Synanceichthys verrucosa



</doc>
<doc id="2965961" url="https://pl.wikipedia.org/wiki?curid=2965961" title="Synaceia verrucosa">
Synaceia verrucosa



</doc>
<doc id="2965962" url="https://pl.wikipedia.org/wiki?curid=2965962" title="Scorpaena brachion">
Scorpaena brachion



</doc>
<doc id="2965964" url="https://pl.wikipedia.org/wiki?curid=2965964" title="Setophaga subita">
Setophaga subita



</doc>
<doc id="2965965" url="https://pl.wikipedia.org/wiki?curid=2965965" title="Scytalopus diamantinensis">
Scytalopus diamantinensis



</doc>
<doc id="2965968" url="https://pl.wikipedia.org/wiki?curid=2965968" title="Philydor novaesi">
Philydor novaesi



</doc>
<doc id="2965970" url="https://pl.wikipedia.org/wiki?curid=2965970" title="Tomáš Vybíral">
Tomáš Vybíral

Tomáš Vybíral (ur. 29 września 1911 w Písku, zm. 21 lutego 1981 w Londynie) – czechosłowacki wojskowy, as myśliwski okresu II wojny światowej, uczestnik kampanii francuskiej i bitwy o Anglię, dowódca 312 czechosłowackiego dywizjonu, po wojnie na emigracji.
Życiorys.
Tomáš Vybíral rozpoczął swoją karierę wojskową w latach 30. XX wieku. Po ukończeniu akademii wojskowej i kursu pilotażu, od lutego 1937 roku był pilotem 4 pułku lotniczego, bazującego na lotnisku Bratysława-Vajnory, od początku 1938 roku przeniesionego do bazy w Pradze-Kbely. Po zajęciu Czech przez III Rzeszę przedostał się do Polski, a stamtąd drogą morską do Francji, gdzie podobnie jak inni czescy uchodźcy podpisał kontrakt w Legii Cudzoziemskiej.
Po wypowiedzeniu Rzeszy wojny przez Francję został powołany w stopniu oficerskim do Armée de l'air. Po odbyciu treningu pilotażu na samolocie myśliwskim Hawk 75 otrzymał przydział do GC 1/5. W kampanii francuskiej 1940 roku uzyskał siedem potwierdzonych zestrzeleń, co przyniosło mu między innymi odznaczenie Krzyżem Wojennym z trzema palmami i dwiema srebrnymi gwiazdami oraz kawalerię Legii Honorowej. Po załamaniu się frontu przeleciał do Algierii, a stamtąd przedostał się do Wielkiej Brytanii.
Wstąpił do Royal Air Force i otrzymał przydział do 312 dywizjonu, formowanego z czechosłowackiego personelu. Na myśliwcach Hawker Hurricane uczestniczył w bitwie o Anglię, następnie brał udział w akcjach nad okupowaną Europą, Morzem Północnym i kanałem La Manche. Pod koniec 1941 roku został dowódcą eskadry, a w styczniu 1943 roku powierzono mu dowodzenie 312 dywizjonem, przezbrojonym wcześniej w myśliwce Supermarine Spitfire. Od stycznia 1944 roku dowodził bazą lotniczą RAF Ibsley, w której stacjonowały wszystkie trzy czechosłowackie dywizjony. Aktywnie uczestniczył w misjach taktycznych nad Europą, w tym wspieraniu lądowania w Normandii i desantu pod Arnhem oraz lotach nad Niemcami. Ogółem odbył 194 loty bojowe. Wojnę zakończył w stopniu podpułkownika lotnictwa czechosłowackiego i Wing Commandera RAF. Był odznaczony między innymi pięciokrotnie Krzyżem Wojennym Czechosłowackim 1939 oraz brytyjskimi Distinguished Service Order i Distinguished Flying Cross.
24 sierpnia 1945 roku przeleciał z grupą 11 innych pilotów do bazy lotniczej Praga-Ruzyně na samolocie o indywidualnym oznaczeniu kodowym VY. Powrócił do służby w lotnictwie wojskowym. Po przejęciu władzy przez komunistów przekroczył nielegalnie wraz z żoną granicę z Niemcami i przedostał się do Wielkiej Brytanii. Był oficerem RAF-u i aktywnym działaczem organizacji emigracyjnych. Zmarł w 1981 roku w Londynie, został pochowany na Brookwood Cemetery. Pośmiertnie został awansowany do czeskiego stopnia generała majora ("Generálmajor").

</doc>
<doc id="2965971" url="https://pl.wikipedia.org/wiki?curid=2965971" title="Dolina Wisły">
Dolina Wisły



</doc>
<doc id="2965972" url="https://pl.wikipedia.org/wiki?curid=2965972" title="Antonín Šváb (1932–2014)">
Antonín Šváb (1932–2014)

Antonín Šváb (ur. 12 czerwca 1932, zm. 21 listopada 2014) – czechosłowacki żużlowiec, ojciec Antonína Švába – również żużlowca.
Trzykrotny medalista indywidualnych mistrzostw Czechosłowacji: dwukrotnie złoty (1966, 1967) oraz brązowy (1968). Wielokrotny reprezentant Czechosłowacji w eliminacjach drużynowych mistrzostw świata oraz indywidualnych mistrzostw świata (najlepszy wynik: Pardubice 1970 – IX miejsce w półfinale kontynentalnym). Zdobywca III miejsca w turnieju "Zlatá Přilba" w Pardubicach (1962). Finalista indywidualnych mistrzostw świata na długim torze (Mühldorf 1972 – VI miejsce). Finalista indywidualnych mistrzostw Europy na długim torze (Mühldorf 1968 – VII miejsce).
Największe sukcesy odnosił w wyścigach na lodzie, trzykrotnie zdobywając medale indywidualnych mistrzostw świata: złoty (1970), srebrny (1972) oraz brązowy (1966).

</doc>
<doc id="2965973" url="https://pl.wikipedia.org/wiki?curid=2965973" title="Antonín Šváb (senior)">
Antonín Šváb (senior)



</doc>
<doc id="2965974" url="https://pl.wikipedia.org/wiki?curid=2965974" title="Cinnyris loveridgei">
Cinnyris loveridgei



</doc>
<doc id="2965975" url="https://pl.wikipedia.org/wiki?curid=2965975" title="Góry Łomnickie">
Góry Łomnickie



</doc>
<doc id="2965976" url="https://pl.wikipedia.org/wiki?curid=2965976" title="Tomas Vybiral">
Tomas Vybiral



</doc>
<doc id="2965977" url="https://pl.wikipedia.org/wiki?curid=2965977" title="Życie jest piękne (film 1995)">
Życie jest piękne (film 1995)

Życie jest piękne (szw. "Lust och fägring stor") – szwedzki dramat z 1995 r. w reżyserii Bo Widerberga, opowiadający o intymnych relacjach pomiędzy nauczycielką i jej piętnastoletnim uczniem, którego akcja rozgrywa się podczas II wojny światowej. Oryginalny tytuł zaczerpnięto z siedemnastowiecznej, szwedzkiej pieśni "Den blomstertid nu kommer", która tradycyjnie śpiewana jest w szkołach na zakończenie roku szkolnego.
Fabuła.
Akcja filmu rozgrywa się w 1943 roku w Malmö. Stojący u progu dorosłości piętnastoletni Stig Santesson, przyjaźni się ze swoją piękną nauczycielką Violą. Trzydziestosiedmioletnia kobieta również jest nim zafascynowana, pociąga ją jego młodzieńczość i niewinność. Stara się także znaleźć odskocznię od swojego zapijaczonego i nieprzyjemnego męża. Wkrótce zaczynają się ze sobą spotykać, ale ich namiętne i zakazane relacje mają też swoje konsekwencje.
Nagrody i nominacje.
Nagrody:
Nominacje:

</doc>
<doc id="2965979" url="https://pl.wikipedia.org/wiki?curid=2965979" title="Otus moheliensis">
Otus moheliensis



</doc>
<doc id="2965980" url="https://pl.wikipedia.org/wiki?curid=2965980" title="Kronogård">
Kronogård

Kronogard – cywilny ośrodek rakietowy w Szwecji, w regionie Norrbotten, około 40 km na południe od Jokkmokk, nad jeziorem Abborrträsket. W latach 1961-1964 miejsce startu 18 rakiet sondażowych, które osiągnęły wysokość do 135 kilometrów. Wcześniej królewski posterunek łowiecki. Zamknięty po otworzeniu ośrodka kosmicznego ESRANGE koło Kiruny.

</doc>
<doc id="2965981" url="https://pl.wikipedia.org/wiki?curid=2965981" title="Kaori Kawanaka">
Kaori Kawanaka

 – japońska łuczniczka, brązowa medalistka olimpijska. Startuje w konkurencji łuków klasycznych.

</doc>
<doc id="2965982" url="https://pl.wikipedia.org/wiki?curid=2965982" title="Garb Herbski">
Garb Herbski



</doc>
<doc id="2965983" url="https://pl.wikipedia.org/wiki?curid=2965983" title="Lala Sjöqvist">
Lala Sjöqvist

Laura Valborg "Lala" Sjöqvist (ur. 23 września 1903 w Nybro, zm. 8 sierpnia 1964 w Rockneby) – szwedzka skoczkini do wody. Brązowa medalistka olimpijska z Amsterdamu.
Zawody w 1928 były jej jedynymi igrzyskami olimpijskimi. Po medal sięgnęła w skokach z wieży. Jej siostra Ingeborg również była skoczkinią do wody i olimpijką.

</doc>
<doc id="2965985" url="https://pl.wikipedia.org/wiki?curid=2965985" title="Laura Sjoeqvist">
Laura Sjoeqvist



</doc>
<doc id="2965987" url="https://pl.wikipedia.org/wiki?curid=2965987" title="Lala Sjöquist">
Lala Sjöquist



</doc>
<doc id="2965988" url="https://pl.wikipedia.org/wiki?curid=2965988" title="If Stockholm Open 2006">
If Stockholm Open 2006

If Stockholm Open 2006 – tenisowy turniej ATP rangi ATP International Series z cyklu If Stockholm Open rozgrywany w dniach 9–15 października 2006 roku w Sztokholmie na kortach twardych w hali o puli nagród 680 250 euro.

</doc>
<doc id="2965990" url="https://pl.wikipedia.org/wiki?curid=2965990" title="Nannopsittaca dachilleae">
Nannopsittaca dachilleae



</doc>
<doc id="2965992" url="https://pl.wikipedia.org/wiki?curid=2965992" title="Kevin McNaughton">
Kevin McNaughton

Kevin Paul McNaughton (ur. 28 sierpnia 1982 w Dundee) – szkocki piłkarz występujący na pozycji obrońcy w Boltonie Wanderers, do którego jest wypożyczony z Cardiff City.

</doc>
<doc id="2965993" url="https://pl.wikipedia.org/wiki?curid=2965993" title="Kopparvallen">
Kopparvallen

Kopparvallen – stadion piłkarski w Åtvidabergu, w Szwecji. Obiekt może pomieścić 8600 widzów. Swoje spotkania rozgrywają na nim piłkarze klubu Åtvidabergs FF. Stadion został otwarty w 1920 roku i od tego czasu był kilkakrotnie modernizowany. W 1999 roku obiekt gościł część spotkań piłkarskich Mistrzostw Europy do lat 18.

</doc>
<doc id="2965994" url="https://pl.wikipedia.org/wiki?curid=2965994" title="Puchar Świata w skokach narciarskich 2013/2014">
Puchar Świata w skokach narciarskich 2013/2014

Puchar Świata w skokach narciarskich 2013/2014 – 35. edycja Pucharu Świata mężczyzn w skokach narciarskich, która rozpoczęła się 23 listopada 2013 na skoczni Vogtland Arena w niemieckim Klingenthal. Finałowy konkurs według pierwszych ustaleń miał zostać rozegrany 23 marca 2014 na Letalnicy w słoweńskiej Planicy, lecz z powodu opóźnionej przebudowy obiektu konkursy zostały przeniesione na Bloudkovą Velikankę. Ostateczny terminarz zawodów został zatwierdzony w czerwcu 2013 w chorwackim Dubrowniku. Zostało rozegranych 28 konkursów indywidualnych (w tym 2 w lotach narciarskich), 4 konkursy drużynowe i 1 konkurs mieszany.
Podczas sezonu 2013/2014 odbyły się dwie imprezy, na których rozdane zostały medale. Na terenie Rosji, w Soczi, w dniach 7–23 lutego 2014, odbyły się Zimowe Igrzyska Olimpijskie 2014. Na terenie Czech, na mamuciej skoczni Čerťák w Harrachovie, w dniu 14 marca 2014 zostały rozegrane Mistrzostwa Świata w Lotach Narciarskich 2014. Zawody miały się rozgrywać również 15 i 16 marca, lecz z powodu niekorzystnych warunków atmosferycznych zostały odwołane. Zarówno olimpijskie konkursy, jak i mistrzostwa świata w lotach narciarskich, nie są zaliczane do generalnej klasyfikacji Pucharu Świata i Pucharu Narodów. W sezonie 2013/2014 zrezygnowano z organizowania FIS Team Tour.
Poza wspomnianym przesunięciem zawodów w Planicy, w kalendarzu PŚ podczas sezonu nastąpiły następujące zmiany:
Kalendarz zawodów.
Legenda:
Skocznie.
W tabeli podano rekordy skoczni obowiązujące przed rozpoczęciem Pucharu Świata 2013/2014 lub ustanowione w trakcie jego trwania.
Klasyfikacje.
Klasyfikacja generalna Pucharu Świata.
"Stan po zakończeniu sezonu"
Klasyfikacja generalna Pucharu Narodów.
"Klasyfikacja końcowa"
Klasyfikacja Turnieju Czterech Skoczni.
"Klasyfikacja końcowa"
Klasyfikacja generalna Pucharu Świata w lotach narciarskich.
"Klasyfikacja końcowa"
Zwycięzcy kwalifikacji do zawodów.
Przed każdymi zawodami Pucharu Świata rozgrywane są kwalifikacje, których 40 najlepszych uczestników (30 w przypadku konkursów lotów) bierze udział w konkursie głównym. Pierwsza dziesiątka klasyfikacji generalnej Pucharu Świata udział w konkursie ma zapewniony.
Liderzy klasyfikacji generalnej Pucharu Świata.
Pozycja lidera Pucharu Świata należy do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata jest ten zawodnik, który ma na swoim koncie więcej wygranych konkursów. W konkursie inaugurującym nowy sezon, rolę lidera przyjmuje zawodnik, który zwyciężył w poprzedniej edycji.
Man of the Day.
W sezonie 2013/2014 tytuł przyznawano podczas:
Kwoty startowe.
Na podstawie Światowej Listy Rankingowej (WRL) wyznaczono kwoty startowe dla poszczególnych krajów na dane periody Pucharu Świata 2013/2014. Kwota oznacza maksymalną liczbę reprezentantów, którą dany kraj ma prawo wystawić w zawodach. Państwo, będące gospodarzem zawodów może w swoim kraju dwa razy w sezonie wystawić dodatkowo grupę krajową, składającą się z maksymalnie sześciu skoczków.
Poniżej wykaz kwot startowych, przysługujących danym krajom w poszczególnych periodach. Państwa, których nie podano w poniższej tabeli mogą wystawić do każdego konkursu co najwyżej dwóch skoczków.

</doc>
<doc id="2965996" url="https://pl.wikipedia.org/wiki?curid=2965996" title="Mark Bright">
Mark Bright

Mark Abraham Bright (ur. 6 czerwca 1962) – angielski piłkarz, który występował na pozycji napastnika.

</doc>
<doc id="2965998" url="https://pl.wikipedia.org/wiki?curid=2965998" title="The Worrying Kind">
The Worrying Kind

The Worrying Kind – angielskojęzyczny singel szwedzkiego zespołu glam rockowego The Ark wydany 5 marca 2007 roku i umieszczony na albumie "Prayer for the Weekend". Utwór został napisany i wyprodukowany przez zespół, w produkcji pomagał Marco Manieri.
10 marca singel wygrał szwedzkie preselekcje do Konkursu Piosenki Eurowizji "Melodifestivalen 2007", dzięki czemu reprezentował Szwecję podczas 52. edycji festiwalu zorganizowanym w Helsinkach w Finlandii.
Historia utworu.
Nagrywanie.
Utwór został zgłoszony do szwedzkich preselekcji do Konkursu Piosenki Eurowizji w 2007 roku – "Melodifestivalen 2007". Muzykę do piosenki napisał Ola Salo, wokalista grupy, a w produkcji pomagał mu Marco Manieri, który zmiksował singel. Björn Engelmann odpowiedzialny był natomiast za mastering.
Nagranie.
Poszczególne instrumenty w utworze nagrali:
Wydanie.
Utwór został wydany 5 marca 2007 roku pod szyldem wytwórni Roxy Recordings jako singel reprezentujący Szwecję podczas 52. Konkursu Piosenki Eurowizji organizowanego przez stolicę Finlandii – Helsinki. Promował on również płytę "„Prayer for the Weekend”". Okładkę singla zaprojektowała firma Zion Graphics.
Występy na żywo: Melodifestivalen i Konkurs Piosenki Eurowizji.
10 lutego 2007 roku „The Worrying Kind” został wykonany w drugim półfinale szwedzkich selekcji do 52. Konkursu Piosenki Eurowizji – "Melodifestivalen 2007". W pierwszej rundzie głosowanie utwór zdobył 81 793 głosów i zakwalifikowany został do drugiego etapu, który wygrał z 104 065 głosami na koncie. 10 marca zespół wykonał piosenkę w finale eliminacji jako ostatni, dziesiąty w kolejności. Ostatecznie wygrał rundę finałową, zdobywając łącznie 248 punktów. Jurorzy przyznali rockowej kompozycji 116 punktów, które uplasowało ją na 1. miejscu w finałowym rankingu sędziów. Dzięki 492 180 głosom widzów The Ark otrzymał 132 punkty od publiczności. Po zsumowaniu punktacji grupa wygrała selekcje z 59-punktową przewagą nad zdobywcą drugiego miejsca w finale – Andreasem Johnsonem.
Dzięki wysokiemu, piątemu miejscu Caroli na 51. edycji festiwalu, zespół nie musiał brać udziału w rundzie półfinałowej. W sobotę 12 maja singel został zaprezentowany w finale konkursu w Hartwall Arena w Helsinkach. Zajął 18. miejsce z 58 punktami na koncie, z czego większość z nich otrzymał od krajów nordyckich - najwyższe noty (12 punktów) od Danii i Norwegii, dziesięć punktów od Islandii oraz osiem od Finlandii. 

</doc>
<doc id="2966006" url="https://pl.wikipedia.org/wiki?curid=2966006" title="Ramphocoris clotbey">
Ramphocoris clotbey



</doc>
<doc id="2966007" url="https://pl.wikipedia.org/wiki?curid=2966007" title="Niecka Miechowska">
Niecka Miechowska



</doc>
<doc id="2966008" url="https://pl.wikipedia.org/wiki?curid=2966008" title="Forpus modestus">
Forpus modestus



</doc>
<doc id="2966009" url="https://pl.wikipedia.org/wiki?curid=2966009" title="Nizina Warmińska">
Nizina Warmińska



</doc>
<doc id="2966012" url="https://pl.wikipedia.org/wiki?curid=2966012" title="Claire Dux">
Claire Dux

Claire Auguste Dux (ur. 2 sierpnia 1885 w Witkowie, zm. 8 października 1967 w Chicago) – niemiecka śpiewaczka operowa (sopran).
Życiorys.
Pochodziła z rodziny o muzycznych tradycjach, siostrą jej matki była Klara, żona kompozytora Roberta Schumanna. W dzieciństwie przeprowadziła się z rodziną do Bydgoszczy, gdzie pobierała pierwsze lekcje śpiewu. Mieszkała w nieistniejącym dziś domu śluzowego (był nim jej ojciec) przy ulicy Grottgera. Budynek rozebrano w 2013 r. Śluza II Św. Trójcy.
Aby kształcić głos wyjechała do Berlina, gdzie pobierała lekcje u Adolfa Deppe i Marii Schwadtke, która była uczennicą Marianne Brandt. Z Berlina udała się do Mediolanu szkolić śpiew u Teresy Arkel. Debiut Claire Dux miał miejsce w operze Kolonii, gdzie zaśpiewała partię Pamiry w "Czarodziejskim flecie" W.A. Mozarta. Następną rolą była Mimi w "Cyganerii" Pucciniego, dzięki której zdobyła międzynarodowe uznanie. Podczas gościnnego występu, który miał miejsce w 1909 zaśpiewała partię Mimi u boku Enrico Caruso. W 1911 podpisała kontrakt z Operą Berlińską i występowała tam do 1918. Śpiewała partię Sophie w "Kawalerze srebrnej róży", jej głos usłyszał Thomas Beecham i urzeczony jego barwą zaproponował Claire Dux aby zaśpiewała tę rolę w londyńskiej Royal Opera House (co nastąpiło w 1913). Śpiewaczka debiutowała w Londynie w 1911 z akompaniamentem Thomasa Beechama w Her Majesty’s Theatre. Od 1918 przez trzy lata występowała w Kungliga Operan, w 1921 wyjechała do USA i została członkiem Chicago Civic Opera, gdzie zadebiutowała partię Needy w "Pajacach" Ruggero Leoncavallo. Pozostała w USA do końca życia, w 1926 poślubiła trzeciego męża Charlesa W. Swifta (pierwszym był pisarz Alfred Imperatori, a drugim niemiecki aktor Hans Albert), który był potentatem spożywczym. Swift był fundatorem Newberry Library i ofiarodawcą znacznych kwot dla University of Chicago. Po zakończeniu kariery śpiewaczej podjęła pracę pedagogiczną na Wydziale Muzyki Uniwersytetu w Chicago.
Salvador Dalí w 1942 namalował obraz Melancholia – Portret śpiewaczki Claire Dux.

</doc>
<doc id="2966013" url="https://pl.wikipedia.org/wiki?curid=2966013" title="Geositta cunicularia">
Geositta cunicularia



</doc>
<doc id="2966014" url="https://pl.wikipedia.org/wiki?curid=2966014" title="Pardirallus maculatus">
Pardirallus maculatus



</doc>
<doc id="2966015" url="https://pl.wikipedia.org/wiki?curid=2966015" title="Doświadczenie Mariotte'a">
Doświadczenie Mariotte'a



</doc>
<doc id="2966016" url="https://pl.wikipedia.org/wiki?curid=2966016" title="Czyszek">
Czyszek

Osoby nosczące nazwisko Czyszek:

</doc>
<doc id="2966018" url="https://pl.wikipedia.org/wiki?curid=2966018" title="Paulo Fonseca">
Paulo Fonseca

Paulo Alexandre Rodrigues Fonseca (ur. 5 marca 1973 w Nampula, Mozambik portugalski) – portugalski piłkarz, grający na pozycji obrońcy, trener piłkarski.
Kariera piłkarska.
W 1991 rozpoczął karierę piłkarską w FC Barreirense. Potem występował w klubach Leça, CF Os Belenenses, CS Marítimo i Vitória SC. Latem 2000 przeszedł do Estreli Amadora, w którym zakończył karierę piłkarza w roku 2005.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw trenował 1º de Dezembro. Potem prowadził Odivelas, Pinhalnovense, CD Aves i FC Paços de Ferreira. W sezonie 2013/14 był trenerem FC Porto. Od 2014 do 2015 ponownie kierował klubem FC Paços de Ferreira. W lipcu 2015 stał na czele SC Braga. 31 maja 2016 podpisał 3-letni kontrakt z ukraińskim Szachtarem Donieck. Od czerwca 2019 do czerwca 2021 prowadził włoską AS Romę.

</doc>
<doc id="2966019" url="https://pl.wikipedia.org/wiki?curid=2966019" title="Pojezierze Kartuskie">
Pojezierze Kartuskie



</doc>
<doc id="2966020" url="https://pl.wikipedia.org/wiki?curid=2966020" title="Buphagus africanus">
Buphagus africanus



</doc>
<doc id="2966021" url="https://pl.wikipedia.org/wiki?curid=2966021" title="Aegithina tiphia">
Aegithina tiphia



</doc>
<doc id="2966022" url="https://pl.wikipedia.org/wiki?curid=2966022" title="Geopelia humeralis">
Geopelia humeralis



</doc>
<doc id="2966024" url="https://pl.wikipedia.org/wiki?curid=2966024" title="Ketupa flavipes">
Ketupa flavipes



</doc>
<doc id="2966025" url="https://pl.wikipedia.org/wiki?curid=2966025" title="Joseph Grinnell">
Joseph Grinnell

Joseph Grinnell (ur. 27 lutego 1877 koło Fort Sill, Terytorium Indian, Oklahoma, zm. 29 maja 1939 w Berkeley, Kalifornia) − amerykański biolog, zoolog (ornitolog), ekolog związany z Stanford University, Throop Polytechnic Institute, University of California, Berkeley, współzałożyciel i wieloletni dyrektor Museum of Vertebrate Zoology UC, redaktor czasopisma "The Condor".
Życiorys.
Dzieciństwo i edukacja.
Joseph Grinnell był synem kwakrów – Fordyca Grinnella, lekarza w agencji rządowej Terytorium Indiańskiego (Komancze, Kiowa i Wichita), i Sarah Elizabeth Pratt. W wieku kilku lat, gdy rodzina mieszkała w Dakocie, bawił się z indiańskimi kolegami i był ulubieńcem Czerwonej Chmury.
W roku 1885 wraz z rodziną zamieszkał w Pasadenie (Kalifornia), gdzie skończył "Central School", a następnie "Pasadena High School" (1893). Wkrótce odbył, wspólnie z kolegą (Robertem Louthianem), swoją pierwszą ekspedycję do hrabstwa Ventura. Studiował biologię w Throop Polytechnic Institute; jako 18-letni student opracował pierwszą publikację – listę ptaków Pasadeny, która rozpoczęła przyszłą kolekcję. Stopień B.A. otrzymał w roku 1897.
Przebieg pracy zawodowej.
W latach 1897–1898 był asystentem instruktora zoologii w Throop Polytechnic Institute. Swoje badania ornitologiczne kontynuował na Alasce w roku 1896 i w latach 1898-1899 (towarzysząc poszukiwaczom złota).
W latach 1900–1902 pracował w Stanford University jako asystent w Hopkins Laboratory (embriologia) i instruktor ornitologii. W tej uczelni otrzymał stopień M.A. (1901) i został przyjęty – jako najmłodszy członek – do "American Ornithologists' Union". W kolejnych latach pracował w Throop Polytechnic Institute (TPI) i UC Berkeley) jako: 
Poza pracą naukową i dydaktyczną w Berkeley gromadził materiały w warunkach naturalnych:
Będąc wykładowcą w Throop Polytechnic Institute (ok. 1907) poznał Annie Alexander – filantropkę, która pod wpływem wykładów paleontologa Johna Campbella Merriama uległa fascynacji tą dziedziną nauki i organizowała ekspedycje. Zdecydowała się też sfinansować utworzenie i prowadzenie Museum of Vertebrate Zoology (MVZ) w Berkeley. Zachowała dla siebie kontrolę nad MVZ i jego programem badań. Joseph Grinnell pełnił funkcję dyrektora tej jednostki przez ponad 40 lat – od chwili powstania w roku 1908 do swojej śmierci (1939). Przekazał do MVZ swoją kolekcję 8 000 ptaków i 2 000 ssaków. 
Joseph Grinnell był w latach 1906–1939 redaktorem ornitologicznego czasopisma "The Condor". 
Opublikowana w "The Condor" w roku 1940 lista stowarzyszeń naukowych, do których należał, obejmuje ok. 30 pozycji. Był m.in.: 
Zakres badań naukowych.
Jako ornitolog Joseph Grinnell zajmował się ptakami Zatoki Kotzebuego (Kotzebue Sound, Alaska), lądowymi kręgowcami Mt. Lassen, Yosemite, San Jacinto Mountains, Lower Colorado Valley i Półwyspu Kalifornijskiego. W swoich pracach akcentował problemy zależności między organizmami żywymi, głównie zwierzętami należącymi do różnych gatunków, i ich zmieniającym się środowiskiem (zob. historia naturalna, ekologia, struktura ekosystemu). Jest głównym autorem "Bibliography of California Ornithology" oraz kompleksowych, aktualizowanych opracowań na temat geograficznego rozmieszczenia populacji ptaków i ssaków Kalifornii ("The Game Birds of California" i "The Fur-Bearing Mammals of California"). Wyniki obserwacji analizował m.in. pod kątem zmian rozmieszczenia i liczebności wraz ze zmianami klimatu. Pozwoliły sformułować pojęcie „niszy” (ang. "niche") gatunku, które zostało przez niego wprowadzone do piśmiennictwa w roku 1917, i podjąć badania w dziedzinie zwanej obecnie ekologią ewolucyjną. Koncepcja niszy była związana z rozmieszczeniem populacji. Niszą nazywał Grinnell część siedliska gatunku (zob. habitat, zasięg), przede wszystkim komplet właściwych czynników abiotycznych. 
Publikacje.
Lista publikacji J. Grinnella, opublikowana w "The Condor" w roku 1940, obejmuje 554 pozycje. W bazie The Online Books Page University of Pennsylvania zamieszczono wybór: 
Życie prywatne.
W roku 1906 Joseph Grinnell, wówczas profesor biologii TPI, ożenił się z Hildą Wood, która w tym roku uzyskała w Throop Polytechnic Institute stopień B.S. Mieli trzech synów i córkę. Hilda Wood Grinnell towarzyszyła mężowi w ekspedycjach i pomagała przygotowywać rękopisy do publikacji. Po jego śmierci (Berkeley, 29 maja 1939) kontynuowała jego dzieło ochrony przyrody Kalifornii m.in. pracując w "Cooper Ornithological Club" i "Nature Department at Camp Sugar Pine". Zajęła się też własną pracą naukową oraz opracowywaniem bibliografii (m.in. C.H. Merriama) i biografii (m.in. Annie Montague Alexander). Była członkiem "American Ornithologists' Union", "American Society of Mammalogists" i "California Academy of Sciences". Zmarła w roku 1963.

</doc>
<doc id="2966027" url="https://pl.wikipedia.org/wiki?curid=2966027" title="Paradisaea minor">
Paradisaea minor



</doc>
<doc id="2966029" url="https://pl.wikipedia.org/wiki?curid=2966029" title="Płaskowyż Chyrowsko-Gródecki">
Płaskowyż Chyrowsko-Gródecki



</doc>
<doc id="2966030" url="https://pl.wikipedia.org/wiki?curid=2966030" title="Płaskowyż Ojcowski">
Płaskowyż Ojcowski



</doc>
<doc id="2966031" url="https://pl.wikipedia.org/wiki?curid=2966031" title="Płyta Ojcowska">
Płyta Ojcowska



</doc>
<doc id="2966035" url="https://pl.wikipedia.org/wiki?curid=2966035" title="Piorunka (potok)">
Piorunka (potok)

Piorunka – potok, prawobrzeżny dopływ Mostyszy o długości 7,58 km. Płynie w południowo-zachodniej części Beskidu Niskiego.
Źródła na wysokości ok. 720-740 m n.p.m. na północnych i zachodnich zboczach Harniaków Wierchu. Spływa generalnie w kierunku północnym. W rozszerzeniu doliny w środkowej części biegu potoku leży wieś Piorunka. W dolnym biegu potok przeciska się wąską doliną między masywami Chłopskiego Wierchu (660 m n.p.m.) na wschodzie i Kruhli (647 m n.p.m.) na zachodzie, po czym na terenie wsi Polany, na wysokości ok. 435 m n.p.m., wpada do Mostyszy.

</doc>
<doc id="2966036" url="https://pl.wikipedia.org/wiki?curid=2966036" title="Równina Świecka">
Równina Świecka



</doc>
<doc id="2966038" url="https://pl.wikipedia.org/wiki?curid=2966038" title="Jacob Markström">
Jacob Markström

Jacob Markström (ur. 31 stycznia 1990 w Gävle) – szwedzki hokeista, reprezentant Szwecji.
Kariera.
Wychowanek klubu IK Sätra. Od 2006 zawodnik Brynäs IF, z którym 12 maja 2008 podpisał kontrakt seniorski z klubem. Miesiąc później został wybrany w drafcie NHL z 2008 z 31 numerem przez Florida Panthers (jako pierwszy numer w drugiej rundzie; oddany do Floridy z Tampa Bay Lightning). W 2010 zdobył Trofeum Honkena dla najlepszego bramkarza Elitserien i został wybrany najlepszym pierwszoroczniakiem, po czym w maju 2010 podpisał kontrakt z Florida Panthers. W sezonie 2010/2011 grał w klubie Rochester Americans w rozgrywkach AHL. 23 stycznia 2011 zadebiutował w NHL, gdy zmienił Scotta Clemmensena w meczu z New Jersey Devils. Stał się najmłodszym bramkarzem w historii Panthers. Od tego czasu był wielokrotnie przekazywany do zespołu San Antonio Rampage w AHL. W lipcu 2013 przedłużył kontrakt z o dwa lata. Od marca 2014 zawodnik Vancouver Canucks (w toku wymiany czterech graczy między klubami, m.in. za bramkarza Roberto Luongo). Po sześciu latach tamże w październiku 2020 przeszedł do innego kanadyjskiego klubu, Calgary Flames, podpisując sześcioletni kontrakt.
Uczestniczył w turniejach mistrzostw świata 2010, 2013, 2016, 2019, Pucharu Świata 2016.

</doc>
<doc id="2966039" url="https://pl.wikipedia.org/wiki?curid=2966039" title="Michajłowsk (Kraj Stawropolski)">
Michajłowsk (Kraj Stawropolski)

Michajłowsk () – miasto w Rosji w Kraju Stawropolskim, siedziba administracyjna rejonu szpakowskiego. Miejscowość położona jest w odległości 12 km od miasta Stawropol.
Historia.
Osada Michajłowskoje została założona w październiku 1784 roku przez ludność przybyłą z rejonów obecnego obwodu kurskiego. Osadnikami tymi byli chłopi pańszczyźniani w liczbie około 1,5 tysiąca. W 1963 roku nazwę miejscowości zmieniono na Szpakowskoje, a po uzyskaniu praw miejskich w 1999 roku miasto przemianowano na Michajłowsk.

</doc>
<doc id="2966040" url="https://pl.wikipedia.org/wiki?curid=2966040" title="Jan Brink">
Jan Brink

Jan Erik Christer Brink (ur. 26 sierpnia 1960 roku w Hörby) – szwedzki jeździec specjalizujący się w ujeżdżeniu. Uczestniczył w LIO 2000, LIO 2004 i LIO 2008, gdzie drużynowo uplasował się na czwartym miejscu. 

</doc>
<doc id="2966042" url="https://pl.wikipedia.org/wiki?curid=2966042" title="Ihor Podolczak">
Ihor Podolczak

Ihor Podolczak (ukr. Ігор Подольчак; ur. 9 kwietnia 1962 we Lwowie) – ukraiński reżyser filmowy, scenarzysta, producent filmowy, fotograf, artysta plastyk oraz kurator wystaw sztuki współczesnej. Członek Ukraińskiej Akademii Filmowej.
Życiorys.
Absolwent Akademii Sztuk Pięknych (z wyróżnieniem, 1984) we Lwowie. Uczestnik ponad 150 międzynarodowych wystaw sztuki na Ukrainie i świecie, laureat 25 z nich. Jedna z 25 wystaw personalnych artysty była pierwszą w historii wystawą sztuki w kosmosie, przeprowadzoną na pokładzie stacji kosmicznej Mir 25 grudnia 1993 roku. W dorobku filmowym Ihora Podolczaka znajdują się obecnie dwa pełnometrażowe filmy ("Las Meninas" (2008), "Delirium" (2013)) i jeden krótkometrażowy ("Merry-Go-Round" (2017)).
Podolczak jest także współzałożycielem twórczego stowarzyszenia „Fond Mazocha” (razem z Ihorem Diuryczem i Romanem Wiktiukiem) i współautorem wszystkich akcji i projektów realizowanych w jego ramach. Mieszka i pracuje w Kijowe oraz Lwowie.
W 2014 roku redakcja ukraińskiej edycji magazynu Forbes uznała Ihora Podolczaka jednym z 10 wybitnych reżyserów filmowych Ukrainy.
Twórczość artystyczna.
Ihor Podolczak pracuje w różnych technikach artystycznych: malarstwo, grafika, fotografia, video-art, happeningi. Na początku kariery dominującą była grafika, co wiąże się z tym, iż w ZSRR trudno było przedstawiać prace malarskie za granicą, a mała grafika doskonale nadawała się do przesyłek pocztowych. Poczynając od lat 90. ubiegłego stulecia aktywnie dołącza do swojej działalności praktycznie wszystkie gałęzie artystyczne. W połowie lat 90. – akcje artystyczne i performance, pod koniec lat 90. – wideoart.
Malarstwo i technika mieszana.
Do początku lat 90. w malarstwie były wykorzystywane farby olejowe, a obrazy były z reguły niedużych formatów (do 1 m). Później tylko akryl i płótno, rozmiar którego się powiększył (do 2,5 m). „Technika mieszana” – nazewnictwo umowne unikatowej technologii, będącą kombinacja monotypii i malarstwa akrylowego na papierze z następującym naklejaniem na płótnie. Do połowy lat 90. prace wykonane tą techniką były wystawiane pod pseudonimem O. Serdiuk.
Grafika.
Grafiką warsztatową zajmuje się od 1981 roku. W swoich pracach wykorzystuje techniki akwaforty, akwatinty, miedziorytu, suchej igły. Z reguły łączy wymienione techniki osiągając tym samym niewiarygodnej głębi czarnego, szerokiego rozpięcia szarości, różnorodnych faktur i reliefów. Pracuje na płatach cynkowych. Format prac wariuje pomiędzy miniaturą (2x3 cm) do wielkich prac (50x40 cm), co jest mało charakterystyczne dla techniki intaglio.
Fotografia.
Fotografią zaczął się zajmować jeszcze podczas studiów. Do 1996 roku fotografie były wystawiane pod pseudonimem Gor Gori. W większości były to fotografie czarno-białe, kolorowane farbami winylowymi. Później zaczął wykorzystywać technikę solaryzacji. Od roku 2000 zaczął wykonywać kolorowe zdjęcia. Fotografuje zarówno modele, jak i naturę nieożywioną. Wykorzystuje średnioformatową kamerę Mamiya RB67 z różnorodną optyką. Często wykorzystuje kolorowe oświetlenie. Format waha się od 15 cm do 1 m po stronie długiej. Zdjęcia Podolczaka są drukowane w różnych wydaniach fotograficznych: elitarnych („Scenario”, The Art Photography Magazine, Wielka Brytania), fetyszystycznych (Secret, Belgia) i nawet praktycznie pornograficznych („Nu”, Włochy).
Książka artystyczna.
W 1992 roku polskie wydawnictwo książki artystycznej Correspondance des Arts (Łódź) wydało książkę Jakob Böhme z oryginalnymi akwafortami Podolczaka, integrowanymi z ręcznie wyrobionym papierze długości 8 m. Książka cieszyła się wielką popularnością na międzynarodowych jarmarkach książkowych i była nagrodzona brązem w konkursie Najlepsza Książka świata na Targi Książki we Frankfurcie nad Menem w 1994 roku, Walter Tiemann Prize na targach książkowym w Lipsku w tym samym roku, odznaczona nagrodą Najlepsza Książka Roku przez Polskie Towarzystwo Wydawców Książek (Warszawa) w 1992 roku. Książka brała udział w pierwszej ekspozycji Ukrainy na Biennale w São Paulo, Brazylia (1994). W 1995 roku polskie wydawnictwo Muzeum Książki Artystycznej w Łodzi wydało książkę Podolczaka pod tytułem Gilgamesz z tekstami Craig Raine.
Fond Masocha.
W 1991 roku wspólnie z Igorem Dyuryczem i Romanem Wiktiukiem założył twórczą spółkę Fond Masocha, która odznaczyła się szeregiem prowokujących akcji artystycznych w okresie z 1994 po 2004 rok w Wielkiej Brytanii (2001 rok, "Najlepsi artyści dwudziestego wieku"), na Ukrainie ("Marka – ukraińskie", kurator – Jerzy Onuch); 2000, "Ostatnia trasa koncertowa na Ukrainie"; 1998, "Bezpredel s/masochizmu"; 1995, "Świeże gazety dla..." (kurator – Marta Kuźma); 1994, "Mauzoleum dla prezydenta"; 1993, "Sztuka w kosmosie", w Rosji 1997, "Bezpredel humanizmu" (Władywostok, współproducenci: Dmytro Kulikow i Tymofij Sergiejcew); 1995, "Ostatni pogrom żydowski" (Moskwa, galeria Gelmana) oraz w Niemczech (1995, "Wszystkiego najlepszego z okazji Dnia Zwycięstwa, panie Müller", Berlin).
Wystawy i kolekcje.
Działalność wystawiennicza rozpoczęła się w 1985 roku. Brał udział w ponad 160 międzynarodowych wystawach, jest laureatem 25 z nich w Kanadzie, Stanach Zjednoczonych, Korei Południowej, Polsce, Norwegii, Hiszpanii na Ukrainie oraz Łotwie. W latach 1989–2018 odbyło się 27 wystaw indywidualnych w Wenecji, Londynie, Moguncji, Kijowie, Monachium, Łodzi, Bayreuth, Bridewood (Australia), Seulu, Lwowie, Hobarcie, Cadaqués, Paryżu, Koninie, Poznaniu, Gross-Gerau (Niemcy).
Jedną z wystaw indywidualnych była pierwszą w historii wystawa sztuki w kosmosie na pokładzie rosyjskiej stacji kosmicznej Mir 25 stycznia 1993 roku. Ten projekt („Sztuka w kosmosie”) po raz pierwszy reprezentował Ukrainę w 1994 roku na Biennale w São Paulo, Brazylia.
Prace Podolczaka znajdują się w 26 muzeach i kolekcjach publicznych w Australii, Bośni i Hercegowiny, Wielka Brytania, Izraelu, Włochach, Kubie, Macedonii Północnej, Niemcach, Norwegii, Polski, Rosji, Stanach Zjednoczonych, Francji, Ukrainy, Egiptu:
Działalność kuratorska.
W latach 1990–1995 był aktywnie zaangażowany w działalność kuratorską. Organizował głównie wystawy, współpracując z Muzeum Historii Religii we Lwowie, które zapewniało pomieszczenia i zasoby organizacyjne. To właśnie w tym muzeum Podolczak zorganizował Międzynarodowe Biennale grafiki „Interdruk” – pierwszą wystawę tego typu na terytorium ZSRR. Odbyli się 2 wystawy w 1989 i 1991 roku.
W latach 1990–1992 zorganizował szereg wystaw artystów zagranicznych na Ukrainie i ukraińskich za granicą. W 1993 roku zorganizował wystawę pamiątkową "Bruno Schulz", w 1995 wystawę „Projekt koncepcyjny pomnika Masochowi”, w latach 1998–1999 projekt ekspozycyjno-wydawniczy "Corpus Delicti" (Post erotyczna fotografia artystyczna), w 2004 r. (z Igorem Duryczem) pod szyldem „Instytut Kultury Współczesnej”. Zorganizował w Kijowie charytatywną aukcję na rzecz Muzeum Narodowego "Czas mecenata".
Twórczość kinematograficzna.
Filmy Igora Podolczaka charakteryzują się odejściem od tradycyjnej formy narracji, hermetycznością ukazywanego świata, zrównoważoną budową kadru, niespodziewanym kątem ujęcia oraz skrajnią dialektyką w podejściu do reprezentowania czasu-przestrzeni. Przestrzeń zarówno w "Las Meninas", jak i w "Delirium" jest szczelna, ciężko się w jej obrębie poruszać, jest ona jednocześnie męcząca i dla bohaterów filmu, i dla widzów, którzy ich obserwują, co z kolei odzwierciedla czas „końca historii”, jego somnambulizm, bezsilność, chorobliwość, sytuację bez wyjścia.
"Las Meninas".
"Las Meninas" (2008 rok, Ukraina) – debiutancki pełnometrażowy film. Światowa premiera odbyła się w programie konkursowym na w 2008 roku. Film wziął udział w 27 międzynarodowych festiwalach filmowych, w 10 z nich w programie konkursowym, w innych w oficjalnej selekcji. W rankingu «Podsumowanie ukraińskiej kinematografii» przeprowadzonym przez Biuro ukraińskiego dziennikarstwa filmowego oraz Państwowa asocjacją kinematografii "Las Menians" znalazł się w dwudziestce najlepszych ukraińskich filmów 1992–2011 lat.
"Delirium".
"Delirium" (2012, Ukraina, Czechy) – drugi pełnometrażowy film Ihora Podolczaka. Punktem wyjścia do napisania scenariusza stała się powieść «Induktor» ukraińskiego pisarza i dziennikarza Dmytra Bielańskiego. Zdjęcia do filmu trwały z 2008 po 2010 rok. Według Mail.ru "Delirium" znalazł się w rankingu dziesięciu najlepszych ukraińskich filmów 2012 roku. Światowa premiera filmu odbyła się 4 marca 2013 roku w programie konkursowym «Tydzień reżyserów» na Międzynarodowym Festiwalu Filmowym w Porto w 2013 roku.
"Merry-Go-Round".
"Merry-Go-Round" (2017, Polska, Ukraina. 5 min)  – pierwszy krótkometrażowy film. Producentami filmu razem z Ihorem Podolczakiem byli Igor Diurycz, Lilia Młynarycz; koproducentami: Maksym Asadczy i Sergiusz Niedzielski. Operator filmowy – Sergiusz Mychalczuk, dyrektor artystyczny – Swietłana Makarenko. Muzykę do filmu stworzył Oleksandr Szczetyński. Światowa premiera filmu odbyła się 9 lipca 2017 roku w Australii w ramach Międzynarodowego Festiwalu Filmowego w Perth «Revelation». Film został nominowany do nagrody za najlepszy ukraiński krótkometrażowy film na Międzynarodowym Festiwalu Filmowym w Odessie.
Merry-Go-Round został pokazany w konkursach na Fantasporto – Oporto International Film Festival (Portugalia), Skepto International Film Festival (Włochy) oraz w programie oficjalnym na Brisbane Film Festival (Australia), Braunschweig International Film Festival (Niemcy).
Nagrody i nominacje.
Nagrody:
Nominacje:
Inna działalność.
Od 1997 r. Podolczak jest zaangażowany w opracowanie politycznych kampanii wyborczych na Ukrainie i w Rosji. Razem z Igorem Diuryczem opracował kampanii wyborcze:
Klasyką plakatu politycznego stali się prace Podolczaka "Wszystko będzie dobrze" ("Wesele" (1999)), "A ty kupujesz ukraińskie" (1999), "Wszystko będzie OK" (1999). W serii plakatów "Nas Łączy miłość" (2002), Podolczak po raz pierwszy w reklamie politycznej wykorzystał motywy homoseksualne.
Był członkiem jury międzynarodowych wystaw artystycznych i festiwali filmowych:
W 1991 roku prowadził wykłady na uniwersytetach australijskich w Hobarcie i Melbourne.

</doc>
<doc id="2966044" url="https://pl.wikipedia.org/wiki?curid=2966044" title="IV Rada Rzeczypospolitej Polskiej">
IV Rada Rzeczypospolitej Polskiej

IV Rada Rzeczypospolitej Polskiej – powołana została 28 października 1968 r. pod przewodnictwem Antoniego Brochwicz-Lewińskiego. 
W skład rady weszło 89 członków, w tym:
Pierwsze posiedzenie odbyło się 9 listopada 1968 r. Rada została rozwiązana 7 listopada 1970 r.
Na pierwszym posiedzeniu Rada 9 listopada 1968 jednomyślnie uchwaliła, że prezydent RP August Zaleski "swą przeszło 50-letnią służbą dla Polski dobrze zasłużył się Ojczyźnie".
Sesje.
I 9 listopada 1968 r. - 14 grudnia 1968 r.
II 10 maja 1969 r. - 14 czerwca 1969 r.
III 11 października 1969 r. - 6 grudnia 1969 r.
IV 11 kwietnia 1970 r. - 6 czerwca 1970 r.
V 10 października 1970 r. - 7 listopada 1970 r.

</doc>
<doc id="2966047" url="https://pl.wikipedia.org/wiki?curid=2966047" title="Park Narodowy Serra da Canastra">
Park Narodowy Serra da Canastra

Park Narodowy Serra da Canastra – park narodowy leżący w stanie Minas Gerais w Brazylii. Zajmuje powierzchnię około 71.525 hektarów. Leży w ekoregionie Cerrado, na wysokości 900-1496 m n.p.m.; najwyższy punkt to Serra Brava. Park powstał w 1972 roku. 
Fauna.
Ze ssaków napotkać w nim można jelenie pampasowe ("Ozotocerus bezoarticus"), wilki grzywiaste ("Chrysocyon brachyurus"), mrówkojady wielkie ("Myrmecophaga tridactyla"), pumy ("Puma concolor") oraz titi maskowe ("Callicebus personatus"). Z ptaków występujących na terenie parku narodowego Serra de Canastra wymienić można m.in. następujące:

</doc>
<doc id="2966052" url="https://pl.wikipedia.org/wiki?curid=2966052" title="Marta Kurkowska-Budzan">
Marta Kurkowska-Budzan

Marta Kurkowska-Budzan (ur. 1971) – historyk, doktor habilitowany, zatrudniona jako adiunkt w Instytucie Historii Uniwersytetu Jagiellońskiego. 
Studiowała socjologię i historię na Uniwersytecie Jagiellońskim, którą ukończyła w 1995 r. W 2001 roku obroniła doktorat na podstawie rozprawy "Historia zwykłych ludzi. Współczesna angielska historiografia dziejów społecznych". Stypendystka New York University (E.M. Remarque Institute for European Studies) i United States Holocaust Memorial Museum. Stopień naukowy doktora habilitowanego uzyskała w 2011 roku na podstawie monografii „Antykomunistyczne podziemie zbrojne na Białostocczyźnie. Analiza współczesnej symbolizacji przeszłości”..
Jej głównymi zainteresowaniami badawczymi są teoria i metodologia historii. . 
Była/jest członkiem redakcji czasopism naukowych takich jak „Oral History Review”, „Historyka. Studia Metodologiczne”, „Rocznik Antropologii Historii”, „Stan Rzeczy”. W ostatnich latach kierowała trzema projektami badawczymi finansowanymi przez NCN, w trakcie realizacji jest projekt pt. „Re-inspekcja źródeł wywołanych”. 
Najnowsze publikacje to m.in. „Stadion na peryferiach” (razem z Marcinem Stasiakiem), Universitas 2016 i „Oral history – historia publiczna. Wersja radykalna” (w: J. Wojdon (red), Historia w przestrzeni publicznej, PWN 2018).
Książka Kurkowskiej-Budzan i Marcina Stasiaka pt. "Stadion na peryferiach" (Universitas, 2016), w 2017 roku znalazła się w gronie dziesięciu publikacji nominowanych do Nagrody im. Kazimierza Moczarskiego za najlepszą książkę historyczną roku.

</doc>
<doc id="2966054" url="https://pl.wikipedia.org/wiki?curid=2966054" title="Evaldas Gustas">
Evaldas Gustas

Evaldas Gustas (ur. 1 kwietnia 1959 w Poswolu) – litewski polityk, inżynier, urzędnik państwowy, działacz partyjny i samorządowy, od 2013 do 2016 minister gospodarki w rządzie Algirdasa Butkevičiusa.
Życiorys.
W 1977 ukończył szkołę średnią w Szawlach, w 1982 został absolwentem wydziału automatyki w Instytucie Politechnicznym w Kownie. W 2002 na tej samej uczelni uzyskał magisterium z zakresu administracji publicznej.
W latach 80. pracował jako etatowy działacz Komsomołu, pracownik przedsiębiorstwa elektromechanicznego i instruktorem Komunistycznej Partii Litwy. Od 1990 do 1994 pracował jako nauczyciel, następnie w różnych przedsiębiorstwach. W drugiej połowie lat 90. był radnym Kowna, a w latach 2000–2001 sekretarzem miasta. Od 2001 do 2003 pełnił funkcję wiceministra spraw wewnętrznych, następnie do 2009 był sekretarzem stanu w tym resorcie, a później przez cztery lata kanclerzem w MSW.
Działał w Litewskiej Demokratycznej Partii Pracy, następnie został członkiem Litewskiej Partii Socjaldemokratycznej.
10 czerwca 2013 mianowany ministrem gospodarki (od 11 czerwca 2013). Funkcję sprawował do 13 grudnia 2016. Związał się potem z Litewską Socjaldemokratyczną Partią Pracy. W 2018 został wiceministrem rolnictwa, pełnił tę funkcję do 2020 w okresie gabinetu Sauliusa Skvernelisa.

</doc>
<doc id="2966058" url="https://pl.wikipedia.org/wiki?curid=2966058" title="Test Utajonych Skojarzeń">
Test Utajonych Skojarzeń

Test Utajonych Skojarzeń (, IAT) – narzędzie pomiarowe rozwijane w psychologii społecznej, mające na celu wykrywanie automatycznych powiązań pomiędzy deklarowanym a kompletnym obrazem danej kategorii obiektów w pamięci danej osoby, czyli tzw. postaw utajonych. Właściwości psychometryczne tego narzędzia pozostają przedmiotem badań i kontrowersji.
Historia.
Anthony Greenwald i Mahzarin Banaji przedstawili konceptualizację utajonych skojarzeń w 1995, opisując je jako „słabo dostępne introspekcji ślady doświadczeń, które mają wpływ na zachowania”. Nawiązywali do wcześniejszych publikacji z obszaru psychologii poznawczej, m.in. Kahnemana i Tversky`ego, czy badań nad torowaniem, które ilustrowały rolę nieuświadomionych czynników i heurystyk w funkcjonowaniu ludzi. Pierwszy artykuł dotyczący testu IAT został opublikowany w 1998 roku. Jego autorami byli A. Greenwald, D. McGhee i J. Schwartz. Narzędzie to ma w założeniu pozwolić na bezpośredni i rzetelny pomiar nieświadomych skojarzeń, z pominięciem zawodnej introspekcji. Test przyciągnął w następnych latach duże zainteresowanie badaczy i mediów, jako obiecująca metoda badania niedostępnych dotąd aspektów zachowań i postaw.
Forma testu.
Komputerowa wersja tego testu wymaga jak najszybszego dopasowania wyświetlanych na ekranie atrybutów i obiektów – na przykład przymiotników „młody” lub „stary” do twarzy osoby starszej lub młodszej. Przedstawiane są atrybuty o neutralnej, pozytywnej i negatywnej walencji emocjonalnej. W trakcie badania uczestnikom eksponuje się różne kombinacje obiektów i walencji atrybutów. Czas dopasowania atrybutu do obiektu jest uznawany za operacyjny wskaźnik siły skojarzenia. Im szybciej dana para zostanie dopasowana, tym silniejszą uznaje się hipotetyczną asocjację – np. pozytywne wartościowane osób młodych.
Badacze uważają, że test pozwala na pomiar postaw, które na co dzień są nieuświadamiane lub skrywane. Za pomocą IAT można byłoby zatem oszacowywać nieświadome postawy dotyczące, na przykład, wartościowania odcienia skóry, płci, wieku, orientacji seksualnej, rasy, kraju, sylwetki, i ogólnie – stereotypów oraz samooceny.
Właściwości psychometryczne.
Test charakteryzuje się, według przeglądu dokonanego przez autorów w 2013, medianową powtarzalnością rzędu "r"=0,56. W większości przypadków słabo koreluje z deklarowanymi postawami, i innymi narzędziami opartymi o samoopis. Jego trafność prognostyczna jest niska, ale lepsza niż metod samoopisowych. Metaanalizy i systematyczne replikacje badań przedstawiają bardzo mieszany obraz związku wyników testu z zachowaniami i zabiegami adresującymi zmianę postaw.
IAT stało się kontrowersyjne w następstwie przedwcześnie optymistycznych relacji medialnych, które przedstawiały go jako w pełni rzetelny i trafny „wykrywacz kłamstw” i gotową do szerokiego stosowania miarę skrywanych postaw takich jak seksizm czy rasizm. Jak zaznaczają sami autorzy, test może być wykorzystywany do celów naukowych, ale dopóki jego zaplecze psychometryczne nie zostanie głębiej rozwinięte, nie powinien być społecznie stosowany w obszarach mających bezpośredni wpływ na życie – np. przy diagnozie klinicznej, rekrutacji pracowników lub w działaniach wymiaru sprawiedliwości. Na ten moment nie jest jasne, co dokładnie test mierzy, i jak przekłada się to na zachowania.
Projekt Implicit.
Project „Implicit” jest wersją IAT dostępną w Internecie. Testy w ramach tego projektu zostały przetłumaczone i dostosowane do różnych kultur i języków. Ich wynik są obliczane na podstawie czasu reakcji oraz liczby pomyłek.

</doc>
<doc id="2966060" url="https://pl.wikipedia.org/wiki?curid=2966060" title="Stockholms rådhus">
Stockholms rådhus

Stockholms rådhus (pol. "Ratusz" "w Sztokholmie") – budynek sądu rejonowego (Stockholms tingsrätt) położony przy Scheelegatan 7 w Sztokholmie. Został wzniesiony w latach 1911–1915 według projektu architekta Carla Westmana jako siedziba rady i sądu miejskiego pierwszej instancji (Stockholms rådhusrätt). Od 1 września 2009 jest siedzibą sądu pierwszej instancji Stockholms tingsrätt.
Gmach ratusza z potężną wieżą stanowi jeden z klasycznych przykładów szwedzkiego stylu narodowo-romantycznego.
21 kwietnia 1995 roku budynek zyskał status zabytku architektonicznego (szw. byggnadsminne) i znalazł się na liście Riksantikvarieämbetet pod nr 21300000010094.
Historia.
Poprzednikiem sztokholmskiego ratusza był przez 184 lata Bondeska Palatset, obecnie siedziba Sądu Najwyższego Szwecji (Högsta domstolen). Pałac został zbudowany w latach 1662–1673 dla Gustafa Bonde, barona i Naczelnika Skarbu Państwa (Riksskattmästare).
W roku 1874 został powołany komitet do wstępnego rozpatrzenia kwestii budowy nowego ratusza, ale porozumienia nie osiągnięto. Temat powracał jeszcze kilkakrotnie (1882, 1889 i 1894, 1902, na wniosek E. Uddenberga). Na początku XX wieku zamierzano zbudować gmach, który łączyłby funkcje ratusza i sądu. W 1902 roku postanowiono, że nowy ratusz zostanie zbudowany w kwartale Eldkvarnen, zgodnie z wnioskiem radnego R. Öhnella. Ogłoszony w 1903 roku konkurs wygrał architekt Ragnar Östberg, a w 1906 roku rada miasta podjęła decyzję o budowie ratusza według jego planów. Sytuacja jednak się zmieniła w 1907 roku, gdy pojawiła się konkurencyjna propozycja wybudowania ratusza w kwartale Fruktkorgen na wyspie Kungsholmen, według wniosku E. Uddenberga z lat 1894 i 1901. Rada Miasta postanowiła w 1908 roku skierować do realizacji obie propozycje. Ratusz miejski w kwartale Eldkvarnen miał powstać według projektu Östberga, natomiast ratusz w kwartale Fruktkorgen miał być zbudowany według projektu Carla Westmana, czołowego, obok Ragnara Östberga, przedstawiciela szkoły narodowego romantyzmu. Budowa rozpoczęła się w 1911 roku, a 1915 roku nowy ratusz oddano do użytku. Koszt jego budowy, szacowany początkowo na 3 271 000 koron wyniósł ostatecznie 2 488 850 koron.
Architektura.
Wygląd zewnętrzny.
Ratusz stanowi kompleks dwóch wydłużonych budynków, połączonych ze sobą krótszymi odcinkami. Dłuższa fasada (od strony Scheelegatan) ma 131,6 m szerokości, a cały kompleks ma 53 m długości (w głąb działki). Utrzymany w stylu XVI-wiecznego renesansu Wazów masywny budynek nawiązuje formą do zamek w Vadstenie. Widać też w nim wpływ szkoły narodowo-romantycznej, natomiast w ukształtowaniu formalnym zaznaczył się wpływ secesji z jej dążeniem do jedności bryły.
Ratusz został zbudowany na fundamencie z czerwonawego granitu. Szeroka, potężna wieża, umieszczona centralnie, została zwieńczona niskim hełmem. Dach budynku pokryto dachówką, a ściany otynkowano. Dekoracja z zewnątrz jest oszczędna i ogranicza się do granitowych rzeźb i wykonanej z miedzi personifikacji Sprawiedliwości na portalu od strony Scheelegatan oraz popiersia św. Eryka na fasadzie wieży.
W latach 2007–2009 dokonano obszernej przebudowy i rozbudowy gmachu według projektu firmy architektonicznej Ahrbom &amp; Partner. Wykonawcą robót było przedsiębiorstwo budowlane PEAB. W efekcie tych działań powierzchnia biurowa gmachu wzrosła o 9 000 m² do 24 000 m². Największa zmiana dotyczyła w dwóch dziedzińców wewnętrznych. Dobudowano jedno piętro a całość przekryto szklanym dachem. Wewnątrz umieszczono recepcję, pomieszczenie dla ochrony, poczekalnię i siedem nowych sal sądowych. W dachu budynku głównego przy Scheelegatan wstawiono nowe lukarny, wykonane według oryginalnych szkiców z 1909 roku.
Wnętrze.
Ratusz pod względem rozplanowania stanowi typowy i konwencjonalny budynek użyteczności publicznej. Składa się z dwóch biegnących równolegle długich części połączonych poprzecznymi łącznikami. Pomiędzy nimi znajdują się wewnętrzne dziedzińce. W każdej z części znajdują się symetrycznie rozmieszczone sale sadowe. Parter korytarza łączącego obie części ma bogato dekorowane sklepienie. Sale sądowe mają podniosły wygląd. Ich ściany zostały wyłożone boazerią a sufity zdobią kasetony, nawiązujące do sztuki renesansu.
Nad dekoracją gmachu pracowali rzeźbiarze Christian Eriksson oraz bracia Aron i Gustaw Sandberg. We wnętrzu znajdują się malowidła Olle Hjortzberga i Filipa Månssona. Na czwartym piętrze przy schodach stoi zrekonstruowana figura Kopparmatte, wieńcząca pręgierz, który kiedyś znajdował się pośrodku placu Stortorget na Starówce. Oryginalny pręgierz z figurą Kopparmatte znajduje się w zbiorach Stockholms stadsmuseum.

</doc>
<doc id="2966064" url="https://pl.wikipedia.org/wiki?curid=2966064" title="Mistrzostwa Świata U-21 w Piłce Siatkowej Mężczyzn 2013">
Mistrzostwa Świata U-21 w Piłce Siatkowej Mężczyzn 2013

Mistrzostwa Świata U-21 Mężczyzn 2013 odbyły się w Turcji w dniach 22 sierpnia - 1 września 2013. Zespoły rywalizowały w Ankarze i Izmirze. Była to pierwsza edycja turnieju w której wzięło udział 20 zespołów.
System rozgrywek.
W turnieju bierze udział 20 drużyn podzielonych na 4 grupy po 5 zespołów w każdej. Drużyny w grupach rozgrywają ze sobą mecze systemem każdy z każdym. Po pierwszej fazie z walki o medale odpada 1 najsłabsza drużyna z każdej grupy. Zespoły te walczą o miejsca 17-20. Pozostałe drużyny awansują do 1/8 finału. Zwycięzcy 1/8 finału walczą systemem pucharowym o miejsca 1-8 a przegrani o miejsca 9-16.
Runda pucharowa.
Finał.
MISTRZ ŚWIATA U-21 MĘŻCZYZN 2013
ROSJA 

</doc>
<doc id="2966065" url="https://pl.wikipedia.org/wiki?curid=2966065" title="Powstanie sierpniowe">
Powstanie sierpniowe

Powstanie sierpniowe – gruzińskie powstanie przeciwko władzy bolszewickiej, próba restytucji Demokratycznej Republiki Gruzji. Miało miejsce w sierpniu 1924, ponad trzy lata po radzieckim podboju Gruzji i ustanowieniu Gruzińskiej SRR. Zostało stłumione przez władze bolszewickie, a jego uczestnicy poddani represjom Armii Czerwonej i Czeka. W ich wyniku zginęło od 7-10 tys. do nawet 20 tys. uczestników i sympatyków walczących o stworzenie niezależnego państwa gruzińskiego.
Tło wydarzeń.
W marcu 1921 Demokratyczna Republika Gruzji przestała istnieć wskutek zajęcia kraju przez Armię Czerwoną, oficjalnie spieszącą z pomocą bolszewickiemu powstaniu w obszarze granicznym między Gruzją a opanowaną już przez bolszewików Armenią. Struktury partii bolszewickiej w Gruzji były słabo rozbudowane, a poparcie dla partii niewielkie. Armia Czerwona zajęła cały kraj dzięki zdecydowanej przewadze liczebnej nad wojskami gruzińskimi.
Po utworzeniu Gruzińskiej Socjalistycznej Republiki Radzieckiej pełnię władzy w kraju przejął komitet rewolucyjny złożony z gruzińskich bolszewików. Utworzona została gruzińska Czeka, na czele której stanął Kote Cincadze. Prowadzony był nabór do miejscowych oddziałów Armii Czerwonej. Nastąpiły represje wobec opozycji i wobec Gruzińskiego Kościoła Prawosławnego.
Elita polityczna i kulturalna Demokratycznej Republiki Gruzji w momencie upadku państwa udała się na emigrację. Rząd gruziński na emigracji pragnął uchronić korpus oficerski od rozproszenia, by móc na emigracji tworzyć armię narodową, gotową do walki o niepodległość po załamaniu się władzy bolszewickiej. Rząd gruziński, bez większego powodzenia, starał się przekonywać opinię międzynarodową, iż to on właśnie reprezentuje legalną władzę swojego państwa. Opór antyradziecki trwał także w samej Gruzji, gdzie w górach przetrwały resztki oddziałów dawnej armii gruzińskiej. Siły te dwukrotnie – jesienią 1921 i wiosną 1922 – bez powodzenia wzywały ludność do masowego wystąpienia przeciwko bolszewikom.
Organizacja powstania.
W marcu 1922, natychmiast po upadku Demokratycznej Republiki Gruzji, jej emigracyjny rząd gruziński postanowił skoordynować działania istniejących jeszcze na terenie kraju oddziałów. Zadanie to miała realizować organizacja o nazwie Centrum Wojskowe kierowana przez Gogitę Pagawę, Iwane Narikeladzego, Konstantine Abchaziego oraz Rostoma Muscheliszwilego. W maju 1922 na polecenie Noe Żordanii wszystkie nadal działające nielegalnie i półlegalnie organizacje gruzińskie zawarły porozumienie, na mocy którego postanowiły wspólnie walczyć przeciwko bolszewikom. Centrum Wojskowe było zwalczane przez gruzińskie oddziały Czeka.
Porozumienie z maja 1922 zakładało utworzenie komisji analizującej dorobek obalonego przez bolszewików rządu mienszewickiego, utworzenie Komitetu Niepodległości odpowiedzialnego za organizację zbrojnego powstania, następnie poprowadzenia samej walki o niepodległość, wreszcie doprowadzenia do wyborów do Konstytuanty, w której każda z partii miałaby otrzymać maksymalnie 1/3 mandatów. Niepodzielnie rządzący w Demokratycznej Republice Gruzji mienszewicy uznali tym samym za zasadną krytykę pod adresem ich postępowania z lat 1918-1921 formułowaną przez narodowych demokratów. Musieli także zgodzić się na ustępstwa, gdyż to ich partia poniosła wskutek bolszewickich represji politycznych największe straty. W Komitecie Niepodległości Gruzji oprócz mienszewików i narodowych demokratów znaleźli się eserowcy, socjaliści federaliści oraz przedstawiciele Niezależnej Socjaldemokratycznej Partii "Lucz". Liderami Komitetu byli kolejno Gogita Pagawa, Nikoloz Karcywadze i Konstantine Andronikaszwili. Początkowo Komitet Niepodległości nie zajmował się organizacją powstania zbrojnego, a jedynie spełniał funkcje nieformalnej filii rządu emigracyjnego, oczekującej na upadek Rosji Radzieckiej (jak sądzono, miał on szybko nastąpić).
Komitet Niepodległości nie był w stanie w pełni koordynować działania wszystkich podziemnych organizacji gruzińskich. W czerwcu 1922 oddziały narodowych demokratów bez zgody komitetu zaatakowały bolszewickie posterunki w Duszeti, doprowadzając następnie do wybuchu walk partyzanckich w Pszawetii, Chewsuretii i części Kachetii. Powstanie to zostało stłumione we wrześniu tego samego roku. Następnie represje objęły także organizacje niezwiązane z wystąpieniem w Duszeti. Aresztowani zostali wszyscy przywódcy demokratyczni i mienszewiccy, kierujący Komitetem Niepodległości Nikoloz Karcywadze oraz oficerowie wchodzący w skład Centrum Wojskowego. Szesnastu z nich zostało osądzonych w trybie doraźnym i rozstrzelanych nocą z 19 na 20 maja 1923. W listopadzie 1923 Czeka ostatecznie wykryła Komitet Niepodległości i aresztowała jego działaczy: Noe Chomirikiego, Benię Czchszkaszwilego, Waso Nodię oraz Seida Dewdarianiego. W czasie tych aresztowań w ręce czekistów wpadły wytyczne i prognozy rządowe odnoszące się do przyszłej walki zbrojnej z bolszewikami.
Na początku 1924 gruziński ruch niepodległościowy dysponował pewnymi siłami zbrojnymi (oddziały partyzanckie ukrywały się w górach), aresztowania zniszczyły natomiast jego zaplecze polityczne, uniemożliwiając nawet półlegalne funkcjonowanie wszystkich partii. Ogólnokrajowa koordynacja wystąpienia antybolszewickiego stała się tym samym niemożliwa. Mimo to plany ogólnogruzińskiego powstania nie zostały zarzucone. Jako jego termin wyznaczono luty 1924.
Na początku lutego Czeka dokonała kolejnych aresztowań, w wyniku których w więzieniach znaleźli się Gogita Pagawa i pozostający dotąd na wolności czołowi oficerowie gruzińscy. W związku z tym do wybuchu walk nie doszło. W czerwcu 1924 ostatni wolni członkowie Komitetu Niepodległości postanowili rozpocząć powstanie mimo wszystko, wyznaczając 17 sierpnia 1924 jako nowy termin ogólnokrajowego wystąpienia i gen. Spiridona Czawczawadzego jako jego wodza naczelnego. Komitet szacował, że może liczyć na 2,5 tys. uczestników powstania, miał również nadzieję, że część Gruzinów służących w Armii Czerwonej nie weźmie udziału w tłumieniu wystąpienia lub nawet zdezerteruje ze swoich jednostek (dla porównania rząd radziecki dysponował 10-11 tys. żołnierzy).
16 sierpnia 1924 Czeka aresztowała Waliko Dżugelego, byłego szefa sztabu gruzińskiej Gwardii Ludowej i uczestnika przygotowań do powstania. Następnie na łamach prasy ukazał się jego list do Komitetu Niepodległości, według oficjalnej wersji napisany w więzieniu, ostrzegający organizatorów buntu przed represjami. Komitet nakazał wówczas powstrzymać się od walki zbrojnej. Mimo to powstanie wybuchło w końcu miesiąca niezależnie od jego decyzji.
Przebieg walk.
28 sierpnia oddział księcia Grigora Ceretelego opanował ośrodek przemysłowy w Cziaturze. Tam też proklamowano powstanie Tymczasowego Rządu Gruzji. Walki toczyły się także w powiatach ozurgeckim i senackim w Gruzji zachodniej. Oddział kawalerii Kakucy Czolokaszwilego zajął Manglisi; zatrzymany przez wojska radzieckie nie zdołał jednak kontynuować marszu na Tbilisi. Zupełnie niezależnie toczyły się walki o region Mcchety, gdzie dowodził Dawid Oniaszwili, Gori i Achalkalaki - pod kierownictwem Loszkaraszwilego, jak również starcia w centralnej części kraju. Pierwsze trzy dni powstania były okresem jego największych sukcesów, jakie bojownicy odnieśli przede wszystkim w powiatach: zugdidskim, duszeckim, saberińskim i szarapańskim. Największe bitwy stoczono we wschodniej Gruzji; zasięg walk ogarnął nawet część Dagestanu (okolice Derbentu), zamieszkiwanego przez muzułmanów. Na opanowanych terenach powstańcy organizowali tymczasową administrację cywilną, niekiedy zwracali pierwotnym właścicielom własność znacjonalizowaną na mocy bolszewickich dekretów. Najważniejszym ośrodkiem powstańczym była Cziatura. Poszczególne oddziały walczyły na własną rękę - próby koordynacji działań nie powiodły się wobec zdecydowanej przewagi sił radzieckich. Organizatorzy powstania nie uzyskali znaczącego wsparcia ze strony chłopów (część ludności wiejskiej wierzyła w hasła propagandowe bolszewików) oraz przedstawicieli mniejszości narodowych i wyznaniowych (Osetyjczycy, Abchazowie, muzułmanie Adżarii).
31 sierpnia 1924 Czeka ogłosiła, iż przywódcy powstania będą rozstrzeliwani bez sądu. Jeszcze tego samego dnia stracono 44 uczestników i sympatyków gruzińskiego wystąpienia. Armia Czerwona bezwzględnie tłumiła powstanie. Liczbę zabitych i uwięzionych w toku represji Czeka Andrzej Furier, w ślad za Amy Knight, szacuje na 7-10 tys. osób. Z kolei Wojciech Materski twierdzi, że łącznie - wskutek doraźnych akcji pacyfikacyjnych Armii Czerwonej i działań Czeka, ale bez liczenia zabitych w bezpośrednich starciach - zginąć mogło od 12578 osób (dane oficjalne) do nawet 20 tys. (szacunek dyplomaty gruzińskiego Swimona Mdiwaniego).
Po stłumieniu powstania.
W 1925 przed gruzińskim Sądem Najwyższym miał miejsce pokazowy proces 46 działaczy niepodległościowych związanych z Komitetem Niepodległości. Wszyscy, na czele z jego ostatnim przewodniczącym Konstantinem Andronikaszwilim, zostali skazani na śmierć za "przygotowywanie i kierownictwo kontrrewolucyjnego buntu, tworzenie politycznych i zbrojnych band, terroryzm i szpiegostwo". Spośród organizatorów powstania tylko pojedyncze osoby zdołały przedostać się na emigrację.
Doświadczenie przegranego powstania skłoniło kaukaskich przywódców emigracyjnych do powołania wspólnego ośrodka walki o niepodległość; uznano bowiem, że sukces w walce z władzą radziecką może dać jedynie solidarne wystąpienie narodów kaukaskich. 11 listopada 1924 został utworzony Komitet Niepodległości Kaukazu. W jego skład weszli przedstawiciele środowisk gruzińskich, azerskich oraz górali zamieszkujących Kaukaz Północny. Komitet brał znaczący udział w ruchu prometejskim, nie zorganizował już jednak w radzieckiej Gruzji żadnego powstania zbrojnego.

</doc>
<doc id="2966080" url="https://pl.wikipedia.org/wiki?curid=2966080" title="A Vida da Gente">
A Vida da Gente

A Vida da Gente – brazylijska telenowela Rede Globo z 2011 roku. W rolach głównych Fernanda Vasconcellos, Marjorie Estiano i Rafael Cardoso.
Nagrody.
Quem Award 2011:
Caras 2011
Minha Novela 2011, Critic's Choice :
Melhores do Ano Award 2011:
Noveleiros Award 2011:
Contigo Award 2012:

</doc>
<doc id="2966081" url="https://pl.wikipedia.org/wiki?curid=2966081" title="If Stockholm Open 2005">
If Stockholm Open 2005

If Stockholm Open 2005 – tenisowy turniej ATP rangi ATP International Series z cyklu If Stockholm Open rozgrywany w dniach 10–16 października 2005 roku w Sztokholmie na kortach twardych w hali o puli nagród 680 250 euro.

</doc>
<doc id="2966084" url="https://pl.wikipedia.org/wiki?curid=2966084" title="Bluestone 42">
Bluestone 42

Bluestone 42 – brytyjski serial komediowy, emitowany przez telewizję BBC Three od 2013 do 2015 roku.
W lipcu 2015 r. BBC zapowiedziało zakończenie produkcji serialu po trzecim sezonie.
Fabuła.
Serial przedstawia losy żołnierzy z drużyny saperów, a szczególnie kolejne pomysły Nicka próbującego uwieść Mary.

</doc>
<doc id="2966085" url="https://pl.wikipedia.org/wiki?curid=2966085" title="Afera Stavisky'ego">
Afera Stavisky'ego



</doc>
<doc id="2966089" url="https://pl.wikipedia.org/wiki?curid=2966089" title="John Kendrick">
John Kendrick



</doc>
<doc id="2966094" url="https://pl.wikipedia.org/wiki?curid=2966094" title="Analiza kroplowa">
Analiza kroplowa

Analiza kroplowa (mikroanaliza) - metoda analizy jakościowej, którą opracowali N. Tananajew i F. Feigl w dwudziestych latach XX wieku. W analizie kroplowej reakcje zostają przeprowadzone na płytkach porcelanowych (białych lub czarnych) z wgłębieniami, na bibule filtracyjnej lub szkiełkach zegarkowych. Kropla badanego roztworu nanoszona jest na płytkę bądź bibułkę pipetą, oraz kroplę roztworu odczynnika, która powoduje charakterystyczne zabarwienie osadu.
W czasie przeprowadzania reakcji na bibule wykorzystywana jest kapilarno-adsorpcyjne właściwości papieru. Ciecz wsiąka w bibułę, a powstający barwny związek podlega procesowi adsorpcji na niewielkiej części bibuły, co prowadzi do zwiększa się czułość wykorzystywanej reakcji analitycznej.
Na bibule możliwe jest jedynie wykrycie jonów w obecności drugich podczas analizy kroplowej, nie stosując w tym czasie długich operacji strącania, sączenia, przemywania i rozpuszczania. Osiąga się to dzięki doborowi odpowiednich odczynników i dzięki specyficznej technice na bibule, na której poszczególne produkty reakcji rozmieszczają się koncentrycznie obok siebie.
Przykłady zastosowań.
Przykładem zastosowania metody analizy kroplowej jest wykrywanie jonów żelazocyjankowych i rodankowych, ponieważ nie można stwierdzić obecności obok siebie bez rozdzielenia tych jonów. Kroplę badanego roztworu umieszcza się na bibule nasyconej roztworem ałunu żelaza (II). Wtedy środku powstanie niebieska plamka trudno rozpuszczalnego błękitu pruskiego, a wokół niej powstanie czerwony pierścień rodankowego kompleksu żelaza(III). Ciemnoniebieska plama wskazuje na obecność jonów heksacyjanożelazianowych, a czerwony pierścień-na obecność jonów tiocyjanianowych.
Kolejnym przykładem tej analizy jest wykrywanie jonów niklu za pomocą dimetylogliksymu w środowisku amoniakalnym w obecności jonów żelaza(III) i miedzi(II). Jony Cu2+ tworzą z amoniakiem ciemnoniebieski roztwór, a jony Fe3+-brunatną zawiesinę wodorotlenku żelaza(III). Zabarwienia te mogą zostać przysłonięte zabarwieniem trudno rozpuszczalnego kompleksu jonów Ni2+ z dimetyloglioksymem. Z tego powodu w klasycznej metodzie analizy jakościowej przed wykrywaniem niklu ważne jest oddzielanie jonów Cu2+ i Fe3+, jeżeli występują w większych ilościach. W czasie analizy kroplowej na bibule separacja przeprowadzana jest w tym samym czasie co wykrywanie. Jeżeli na bibułę naniesie się kroplę roztworu zawierającego jony Ni2+, Cu2+ i Fe3+ oraz amoniak (w nadmiarze), na środku bibuły powstanie plama o kolorze brunatnym, w której wytrąci się wodorotlenek żelaza(III),na obwodzie zaś, dzięki włosowatości bibuły, zatrzymają się jony aminamiedzi i niklu. Jeżeli na brunatną plamy naniesie się kroplę roztworu dimetyloglioksymu, wokół plamy wodorotlenku żelaza(III) powstanie różowa obwódka trudno rozpuszczalnego dimetylogliosymianu niklu; kompleks aminamiedzi(II) znajdzie się w dalszej zewnętrznej strefie plamy.
Wnioski.
Analiza kroplowa jest szybka i oszczędna z punktu widzenia zużycia badanego roztworu i odczynników. metoda daje dobre wyniki w przypadku mało złożonych badanego roztworu i odczynników. Metoda daje dobre wyniki w przypadku mało złożonych mieszanin jonów. Niektórych pierwiastków nie można jednak wykryć za pomocą analizy kroplowej z powodu braku odpowiednio czułych i specyficznych reakcji. Analizę kroplową można zlecić jako metodę pomocniczą w klasycznej analizie jakościowej i stosować do identyfikacji poszczególnych jonów w rozdzielonych już frakcjach.

</doc>
<doc id="2966098" url="https://pl.wikipedia.org/wiki?curid=2966098" title="Festiwal Enter">
Festiwal Enter

Festiwal Enter – coroczny międzynarodowy festiwal muzyki jazzowej organizowany od roku 2011 nad Jeziorem Strzeszyńskim w Poznaniu. Dyrektorem i organizatorem festiwalu jest Jerzy Gumny, a dyrektorem artystycznym Leszek Możdżer. Festiwal organizowany jest na wolnym powietrzu na terenie restauracji „Oaza”, w pobliżu plaży miejskiej. Widownia mieści ok. 1000 osób. Koncerty festiwalowe odbywają się bezpośrednio przed świętem Bożego Ciała.
Komentatorzy podkreślają wysoki poziom artystyczny oraz unikatowy charakter festiwalu, wynikający z jego organizacji w plenerze poza miastem, z towarzyszącym śpiewem ptaków i innymi odgłosami natury, w połączeniu z kameralną atmosferą wynikającą ze stosunkowo niewielkiej liczby widzów.
W latach 2011–2014 oficjalna nazwa festiwalu brzmiała "Enter Music Festival". W roku 2015 została zmieniona na "Enter Enea Festival", co było wynikiem pozyskania firmy Enea jako sponsora tytularnego.
Edycje.
2011.
W pierwszej edycji festiwalu (21–22.06.2011) wystąpili:
W trakcie drugiego dnia festiwalu nastąpiła 2-godzinna przerwa spowodowana gwałtowną burzą.
2012.
W drugiej edycji festiwalu (5–6.06.2012) wystąpili:
2013.
W trzeciej edycji festiwalu (28–29.05.2013) wystąpili:
2014.
W czwartej edycji festiwalu (17–18.06.2014) wystąpili:
2015.
W piątej edycji festiwalu (2–3.06.2015) wystąpili:
2016.
W szóstej edycji festiwalu (24–25.05.2016) wystąpili:
2017.
Siódma edycja festiwalu trwała 3 dni (12–14.06.2017). Program:
2018.
W ósmej edycji festiwalu (28–30.05.2018) wystąpili:
2019.
W dziewiątej edycji festiwalu (17–19.06.2019) wystąpili:
2020.
Dziesiąta edycja festiwalu zaplanowana została na 7–10.06.2020 (miała trwać 4 dni), jednak ze względu na restrykcje związane z pandemią choroby COVID-19 termin zmieniony został na 21–23.08.2020, natomiast w dniach 9–10.06. zorganizowana została kolacja plenerowa połączona z koncertem fortepianowym Leszka Możdżera. Trzydniowy program objął:
2021.
Z powodu trwających ograniczeń związanych z pandemią COVID-19, 11 edycja festiwalu została podzielona na dwie części. Pierwsza, nazwana "Preludium", odbyła się w dniach 31 maja i 1 czerwca. Program w obu dniach był zasadniczo taki sam:
Część druga została odbyła się 13–15 sierpnia, a jej program objął:
2022.
W dwunastej edycji festiwalu (13–15.06.2019) wystąpili:

</doc>
<doc id="2966103" url="https://pl.wikipedia.org/wiki?curid=2966103" title="Chariots of War">
Chariots of War

Chariots of War – komputerowa strategiczna gra czasu rzeczywistego wyprodukowana przez brytyjskie studio Slitherine Software we współpracy ze szwedzkim studio Paradox Interactive oraz przez nią wydana w marcu 2003 roku na platformę PC.
Fabuła.
Akcja gry została osadzona w latach od 2500 p.n.e. do końca epoki brązu. Imperia walczą o surowce naturalne w obszarze Środkowego Wschodu.
Rozgrywka.
Świat gry obejmuje 164 miast i 80 mniejszych osad. Gracz ma do wyboru jedną spośród 58 nacji. Jego zadaniem jest rozwijanie gospodarki, rozbudowa infrastruktury miast, pozyskiwanie i dysponowanie dziewięcioma dostępnymi surowcami (w tym końmi i kamieniami szlachetnymi), uzyskiwanie dochodów z handlu oraz prowadzenie bitew. W grze występuje ponad trzydzieści rodzajów wojsk, z których wojska dziesięciu najpotężniejszych krajów mają różne właściwości.
W grze zawarty został tryb gry wieloosobowej dostępny przez Internet lub sieć LAN.

</doc>
<doc id="2966104" url="https://pl.wikipedia.org/wiki?curid=2966104" title="Sylve Bengtsson">
Sylve Bengtsson

Sylve Boris Bengtsson (ur. 2 lipca 1930 w Halmstadzie, zm. 30 kwietnia 2005) – szwedzki piłkarz grający na pozycji napastnika. W swojej karierze rozegrał 28 meczów i strzelił 7 bramek w reprezentacji Szwecji.
Kariera klubowa.
Swoją karierę piłkarską Bengtsson rozpoczął w klubie Halmstads BK. Zadebiutował w nim w 1947 roku. W 1948 roku odszedł do Helsingborgs IF i występował w nim do końca sezonu 1953/1954. Wraz z Helsingborgiem wywalczył dwa wicemistrzostwa Szwecji w sezonach 1948/1949 i 1953/1954. W 1954 roku wrócił do Halmstads BK. W sezonie 1954/1955 został z nim mistzem kraju. W sezonie 1955/1956 został z 22 golami królem strzelców szwedzkiej ekstraklasy. W latach 1961-1963 grał w Gnosjö IF, a w latach 1964-1965 – ponownie w Helsingborgs IF, w którym zakończył karierę.
Kariera reprezentacyjna.
W reprezentacji Szwecji Bengtsson zadebiutował 3 września 1950 roku w przegranym 1:2 towarzyskim meczu z Jugosławią, rozegranym w Solnie. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1950 do 1958 roku rozegrał w kadrze narodowej 28 spotkań i zdobył 7 bramek.

</doc>
<doc id="2966118" url="https://pl.wikipedia.org/wiki?curid=2966118" title="Karl-Erik Andersson">
Karl-Erik Andersson

Karl-Erik Andersson (ur. 16 stycznia 1927, zm. 16 sierpnia 2005) – piłkarz szwedzki grający na pozycji obrońcy. W swojej karierze rozegrał 11 meczów w reprezentacji Szwecji.
Kariera klubowa.
W swojej karierze piłkarskiej Andersson grał w klubie Djurgårdens IF ze Sztokholmu. W sezonie 1954/1955 wywalczył z nim tytuł mistrza Szwecji.
Kariera reprezentacyjna.
W reprezentacji Szwecji Andersson zadebiutował 19 września 1948 roku w zremisowanym 2:2 meczu Mistrzostw Nordyckich 1948/1951 z Finlandią, rozegranym w Helsinkach. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1948 do 1954 roku rozegrał w kadrze narodowej 11 spotkań.

</doc>
<doc id="2966119" url="https://pl.wikipedia.org/wiki?curid=2966119" title="Thomas Timothy O’Mahony">
Thomas Timothy O’Mahony

Thomas Timothy O’Mahony (ur. 30 listopada 1825 w Aberle, zm. 8 września 1892) – irlandzki duchowny rzymskokatolicki, posługujący również w Kanadzie i Australii. W latach 1869-1877 biskup diecezjalny Armidale. 
Życiorys.
Sakrament święceń przyjął w dniu 25 marca 1849 roku w diecezji Cork w Irlandii. 1 października 1869 papież Pius IX mianował go pierwszym biskupem nowo powołanej diecezji Armidale w ówczesnej kolonii Nowej Południowej Walii w Australii. Sakrę otrzymał 30 listopada 1869, głównym konsekratorem był jego dotychczasowy ordynariusz, biskup Cork William Delany. Był jednym z ojców soborowych podczas soboru watykańskiego I. 2 sierpnia 1877 zrezygnował ze stanowiska. 14 listopada 1879 papież Leon XIII powierzył mu urząd biskupa pomocniczego Toronto ze stolicą tytularną Eudocias. Zmarł we wrześniu 1892 w wieku 66 lat. 

</doc>
<doc id="2966132" url="https://pl.wikipedia.org/wiki?curid=2966132" title="Thomas Timothy O'Mahony">
Thomas Timothy O'Mahony



</doc>
<doc id="2966135" url="https://pl.wikipedia.org/wiki?curid=2966135" title="Julia Zbijewska">
Julia Zbijewska

Julia Zbijewska (ur. 17 maja 1873 w Wójcinie, zm. 13 lutego 1941 w Łodzi) – nauczycielka, założycielka biblioteki.
Życiorys.
Absolwentka gimnazjum w Piotrkowie Trybunalskim. Po maturze została w 1890 nauczycielką matematyki na pierwszej pensji w Łodzi, u pani Eugenii Szmidt. W latach 1901–1920 była przełożoną szkoły żeńskiej w Łodzi. Następnie pracowała jako nauczycielka łódzkich szkół, m.in. w Seminarium Nauczycielskim i Państwowej Szkole Przemysłowej Żeńskiej.
W 1936 założyła bezpłatną bibliotekę i czytelnię w swym domu w Łodzi, przy ul. Słonecznej 10 (na Radogoszczu). Od 1965 do lat 90. XX w. w budynku tym (na mocy testamentu Zbijewskiej z 1940) funkcjonowała Rejonowa Biblioteka Publiczna imienia Julii Zbijewskiej. Na budynku odsłonięto we wrześniu 1966 tablicę pamiątkową, z napisem: "W tym domu żyła i pracowała Julia Zbijewska zasłużony pedagog, założycielka w r. 1936 pierwszej biblioteki na Radogoszczu".
Pochowana została w Łodzi na cmentarzu w Radogoszczu, przy ul. Zgierskiej 141.
Upamiętnienie.
Julia Zbijewska jest patronką Miejskiej Biblioteki Publicznej Łódź-Bałuty Filia nr 18 przy ul. Wodnika 7.
Jej imieniem nazwano w 1996 ulicę na Radogoszczu w Łodzi.

</doc>
<doc id="2966136" url="https://pl.wikipedia.org/wiki?curid=2966136" title="Zachowanie prospołeczne">
Zachowanie prospołeczne

Zachowanie prospołeczne to postępowanie, które ma przynieść korzyść innej osobie lub grupie osób. Do zachowań prospołecznych zaliczamy działanie zorientowane na pomaganie innym, dzielenie się z innymi oraz ochrona. 
Istnieją dwa tradycyjne podejścia do zachowań prospołecznych. Według pierwszego podejścia zachowania są uwarunkowane biologicznie a według drugiego są one wynikiem wychowania, podczas którego następuje wzmacnianie pozytywnych zachowań oraz naśladownictwo.
Stanowisko Stevena Pinkera ilustruje cytat:

</doc>
<doc id="2966137" url="https://pl.wikipedia.org/wiki?curid=2966137" title="Portret Francisca de Pisy">
Portret Francisca de Pisy

Portret Francisca de Pisy ("Portret kanonika", "Portret Jacoba Bossio") – obraz olejny przypisywany hiszpańskiemu malarzowi pochodzenia greckiego Dominikosowi Theotokopulosowi, znanemu jako El Greco.
Pierwotnie sportretowanego mężczyznę identyfikowano z włoskim historykiem Jacobo Bossio, przedstawicielem zakonu maltańskiego przy papieżu Grzegorzu XIII i jego historiografem. Interpretacja podyktowana była słowami "Bosuis Canonici" widniejącymi na stronie książki. Według historyków Bossio prawdopodobnie nigdy nie odwiedził Hiszpanii a tym samym portretowanym mężczyzną prawdopodobnie jest Francisco de Pisa, hiszpański duchowny, historyk miasta Toledo, fundator żeńskiego klasztoru Purísima Concepción de Nuestra Señora.
Portret został wykonany na modę włoską. Postać została ujęta w pozycji stojącej, z dłońmi opartymi na książce. Na sobie ma nieco za duży aksamitny płaszcz z futrzanym kołnierzem. Ma ponury wyraz twarzy, może nieco zasępiony "czoło łyse, żyły stwardniałe występujące na wklęsłych już skroniach, oczy nierówne, policzki obwisłe pod wydatnymi kośćmi policzkowymi, usta pełne goryczy". Swoją postawą nawiązuje do postaci kardynała z "Portretu kardynała Tavera" a kompozycją do portretu Hieronima w obrazie "Święty Hieronim jako kardynał". Model również patrzy na widza, ale między nim a duchownym wyczuwa się pełen szacunku dystans.

</doc>
<doc id="2966141" url="https://pl.wikipedia.org/wiki?curid=2966141" title="Dziewczyna z hiacyntami">
Dziewczyna z hiacyntami

Dziewczyna z hiacyntami (szw. "Flicka och hyacinter") – szwedzki dramat filmowy z 1950 roku w reżyserii Hassego Ekmana.
Fabuła.
Młoda kobieta, Dagmar Brink, z niewyjaśnionych przyczyn popełnia samobójstwo. Następnego ranka jej ciało odnajduje dozorca.
Jej sąsiedzi, pisarz Anders Wikner i jego żona, są zaszokowani śmiercią Dagmar i starają się dowiedzieć się czemu to się stało.
Jej życie przedstawione jest poprzez serię migawek opowiadanych przez ludzi, których kiedyś spotkała.

</doc>
<doc id="2966142" url="https://pl.wikipedia.org/wiki?curid=2966142" title="Tramwaje w San Diego">
Tramwaje w San Diego

Tramwaje w San Diego (ang."San Diego Trolley") – system lekkiej kolei miejskiej działający na obszarze metropolitalnym San Diego.
System nazywany jest potocznie Trolley (tramwaj) albo, przez turystów, The Red Trolley (czerwony tramwaj). Operatorem jest San Diego Trolley, Inc (SDTI), który podlega San Diego Trolley Metropolitan Transit System (MTS). Sieć tramwajowa zaczęła funkcjonować 26 lipca 1981 roku, obecnie składa się z trzech głównych linii: niebieskiej (Blue Line), pomarańczowej (Orange Line), zielonej (Green Line), a także okrężnej linii uzupełniającej oznaczonej kolorem srebrnym (Silver Line), która działa w weekendy i dni świąteczne.
Linie tramwajowe są na 5. miejscu pod względem liczby przewożonych pasażerów w Stanach Zjednoczonych. W 2014 roku tramwaje przewiozły 39,7 mln pasażerów

</doc>
<doc id="2966146" url="https://pl.wikipedia.org/wiki?curid=2966146" title="I liga polska w piłce ręcznej mężczyzn (2013/2014)">
I liga polska w piłce ręcznej mężczyzn (2013/2014)

I liga polska w piłce ręcznej mężczyzn sezonu 2013/2014 – 58. edycja drugiej w hierarchii klasy ligowych rozgrywek piłki ręcznej mężczyzn w Polsce, mająca na celu wyłonienie drużyn, które uzyskują awans do Superligi polskiej sezonu 2014/2015 oraz zespołów, które zostaną relegowane do II ligi polskiej sezonu 2014/2015. Rywalizacja toczyła się systemem kołowym wraz z meczami barażowymi, a nad jej przebiegiem czuwał organizator rozgrywek – Kolegium Ligi ZPRP. W zmaganiach wzięły udział drużyny 28 klubów sportowych, podzielone na dwie grupy (Grupę A i Grupę B).
Grupa A.
Tabela końcowa.
Legenda do tabeli
Wyniki.
Legenda do tabeli z wynikami
Grupa B.
Tabela końcowa.
Legenda do tabeli
Wyniki.
Legenda do tabeli z wynikami
Mecze barażowe.
Baraż I.
W barażu I o awans do Superligi 2014/2015 zmierzyli się wicemistrzowie obydwu grup. Gospodarz pierwszego spotkania został ustalony w drodze losowania.
Baraż II.
W barażu II o awans do Superligi 2014/2015 zwycięzca barażu I Nielba Wągrowiec zmierzył się ze Piotrkowianin Piotrków Trybunalski - 10. zespołem PGNiG Superligi 2013/2014.
 wywalczyła awans do PGNiG Superligi na sezon 2014/2015.

</doc>
<doc id="2966147" url="https://pl.wikipedia.org/wiki?curid=2966147" title="Birgitta Bengtsson">
Birgitta Bengtsson

Birgitta Kristina Bengtsson (ur. 16 maja 1965) – szwedzka żeglarka sportowa. Srebrna medalistka olimpijska z Seulu.
Zawody w 1988 były jej jedynymi igrzyskami olimpijskimi. Po medal sięgnęła w rywalizacji kobiet w klasie 470. Partnerowała jej Marit Söderström. W tym samym roku były mistrzyniami świata. Żeglarką i olimpijką była również jej siostra Boel.

</doc>
<doc id="2966148" url="https://pl.wikipedia.org/wiki?curid=2966148" title="Julia Cæsar">
Julia Cæsar

Julia Maria Vilhelmina Cæsar (ur. 28 stycznia 1885 w Sztokholmie, zm. 18 lipca 1971 tamże) – szwedzka aktorka filmowa. Na przestrzeni lat 1913–1968 wystąpiła w 144 produkcjach.

</doc>
<doc id="2966149" url="https://pl.wikipedia.org/wiki?curid=2966149" title="Nowa Ruda (Szwedy)">
Nowa Ruda (Szwedy)

Nowa Ruda – część wsi Szwedy w Polsce, położona w województwie podkarpackim, w powiecie niżańskim, w gminie Jarocin.
W latach 1975–1998 Nowa Ruda administracyjnie należała do województwa tarnobrzeskiego. 

</doc>
<doc id="2966150" url="https://pl.wikipedia.org/wiki?curid=2966150" title="Archidiecezja Cape Coast">
Archidiecezja Cape Coast

Archidiecezja Cape Coast – archidiecezja rzymskokatolicka w Ghanie. Powstała w 1869 jako prefektura apostolska Gold Coast. Podniesiona do rangi wikariatu apostolskiego w 1901. Ustanowiona archidiecezją pod obecną nazwą w 1950.

</doc>
<doc id="2966151" url="https://pl.wikipedia.org/wiki?curid=2966151" title="Marit Söderström">
Marit Söderström

Marit Kjellsdotter Söderström (ur. 25 października 1962) – szwedzka żeglarka sportowa. Srebrna medalistka olimpijska z Seulu.
Zawody w 1988 były jej jedynymi igrzyskami olimpijskimi. Po medal sięgnęła w rywalizacji kobiet w klasie 470. Partnerowała jej Birgitta Bengtsson. W tym samym roku były mistrzyniami świata. Wcześniej odnosiła sukcesy w klasie Europe (tytuł mistrzyni świata w 1978 i 1979) i Laser (tytuł mistrzyni świata w 1980 i 1985).

</doc>
<doc id="2966152" url="https://pl.wikipedia.org/wiki?curid=2966152" title="Jiné to nebude">
Jiné to nebude

Jiné to nebude – drugi utwór wybrany do promocji albumu Jaromíra Nohavicy pt. "Tak mě tu máš" przez Polskie Radio. Piosenka dotarła już w drugim tygodniu na szczyt Listy Przebojów Programu Trzeciego.

</doc>
<doc id="2966155" url="https://pl.wikipedia.org/wiki?curid=2966155" title="Marit Soderstrom">
Marit Soderstrom



</doc>
<doc id="2966159" url="https://pl.wikipedia.org/wiki?curid=2966159" title="Song Hongbing">
Song Hongbing

Song Hongbing (chiń. 宋鸿兵) – chiński ekonomista. Autor głośnych książek z cyklu „Wojna o pieniądz” (货币战争, pinyin. Huòbì zhànzhēng).
W pierwszej z nich opisał historię powstania obecnego systemu monetarnego, opartego na długu, oraz systemu finansowego z bankiem centralnym jako wyłącznym emitentem pieniądza.
W pierwszej części wspomnianej książki trafnie przewidział kryzys spowodowany m.in. kredytami hipotecznymi subprime na rynku Stanów Zjednoczonych w 2007 roku.

</doc>
<doc id="2966160" url="https://pl.wikipedia.org/wiki?curid=2966160" title="Fotokataliza">
Fotokataliza

Fotokataliza – zmiana szybkości reakcji chemicznej lub jej inicjacji w wyniku działania promieniowania UV, promieniowania widzialnego lub podczerwieni, w obecności substancji (fotokatalizatora), która absorbuje światło i jest zaangażowana w przemiany chemiczne reagentów. Fotokatalizatorami mogą być między innymi półprzewodniki szerokopasmowe, takie jak tlenek tytanu(IV), siarczek cynku, siarczek kadmu.
Można wyróżnić dwa rodzaje fotokatalizy:

</doc>
<doc id="2966163" url="https://pl.wikipedia.org/wiki?curid=2966163" title="Diecezja Sekondi-Takoradi">
Diecezja Sekondi-Takoradi

Diecezja Sekondi–Takoradi – diecezja rzymskokatolicka w Ghanie. Powstała w 1969.

</doc>
<doc id="2966166" url="https://pl.wikipedia.org/wiki?curid=2966166" title="Jan z Leżenic">
Jan z Leżenic



</doc>
<doc id="2966167" url="https://pl.wikipedia.org/wiki?curid=2966167" title="Diecezja Wiawso">
Diecezja Wiawso

Diecezja Wiawso – diecezja rzymskokatolicka w Ghanie. Powstała w 1999.

</doc>
<doc id="2966175" url="https://pl.wikipedia.org/wiki?curid=2966175" title="Kościół św. Michała Archanioła w Urazie">
Kościół św. Michała Archanioła w Urazie

Kościół św. Michała Archanioła w Urazie – rzymskokatolicki kościół parafialny w podwrocławskim Urazie, gmina Oborniki Śląskie.
Historia.
Kościół wzmiankowany w 1218. Obecny został zbudowany w latach 1750–1789 w stylu barokowym, restaurowany w XIX wieku, spalony w 1945, odbudowany w latach 1951-1953 przez ks. Franciszka Dorożyńskiego. W 1970 wykonano nową polichromię wnętrza. W 1997 podczas powodzi tysiąclecia kościół został zalany do wysokości 40 cm. W latach 1997–2000 został wyremontowany. 
Architektura.
Kościół jest późnobarokowy, orientowany, jednonawowy, z wydzielonym prezbiterium i kwadratową czterokondygnacyjną wieżą od zachodu. Wewnątrz wyposażenie neogotyckie przywiezione w 1945 przez repatriantów z kościoła Wniebowzięcia Najświętszej Marii Panny w Nawarii obok Lwowa:
Przed kościołem stoi kamienna grota Matki Boskiej z Lourdes ze sceną wizji św. Bernadety.
Rokokowa rzeźba lwowska.
W kościele znajduje się największy na Śląsku zbiór rokokowej rzeźby lwowskiej charakteryzującej się niezwykłym poruszeniem postaci, skomplikowanym, teatralnym upozowaniem, gwałtowną gestykulacją oraz silną ekspresją.

</doc>
<doc id="2966176" url="https://pl.wikipedia.org/wiki?curid=2966176" title="Wojna o pieniądz">
Wojna o pieniądz

Wojna o pieniądz – wspólny tytuł serii książek napisanych przez chińskiego ekonomistę Song Hongbinga.
Autor przedstawia w nich historię powstania obecnego systemu finansowego. Opisuje kolejne etapy wchodzenia w życie nowych pojęć z dziedziny finansów, jak dług publiczny, czy emisja pieniądza jako zaciągnięcie długu w banku centralnym pod zastaw wpływów z przyszłych podatków. Przedstawia w popularny sposób mechanizm operacji fiskalnych, skutkujących drenażem majątku od średnio zamożnego społeczeństwa poprzez manipulację stopami procentowymi kredytów oraz inflację.
Książka opisuje, jaki wpływ na kondycję ekonomiczną społeczeństw poszczególnych krajów miały wielkie korporacje bankowe, poczynając od banków rodziny Rothschildów z czasów wojen napoleońskich i bitwy pod Waterloo do współczesnych wojen i kryzysów finansowych. Według autora banki międzynarodowe uzyskiwały największe zyski przy jednoczesnym zubożaniu lub ruinie społeczeństw całych krajów. Dziać się to miało zawsze podczas kryzysów finansowych, panik giełdowych lub wojen, które w rzeczywistości były inspirowane przez wielkie banki dążące do jak największych zysków.
Książki te oskarżane są o promowanie antysemickich teorii spiskowych, według których żydowski spisek jest odpowiedzialny m.in. za bitwę pod Waterloo, dojście do władzy Adolfa Hitlera czy zamach na J.F. Kennedy’ego.

</doc>
<doc id="2966177" url="https://pl.wikipedia.org/wiki?curid=2966177" title="Procedura budżetowa gminy">
Procedura budżetowa gminy

Procedura budżetowa gminy
Budżet gminy.
Budżet gminy to roczny plan dochodów, wydatków oraz przychodów i rozchodów gminy.
Budżet gminy określa również, w skali roku, przychody i wydatki:
Budżet gminy uchwalany jest w formie uchwały budżetowej i stanowi podstawę gospodarki finansowej gminy.
Ilekroć w artykule mowa jest o wójcie, należy przez niego rozumieć także burmistrza i prezydenta miasta.
Opracowanie projektu budżetu.
Na proces opracowywania budżetu gminy wypływa wiele uwarunkowań wewnętrznych, jak i zewnętrznych, np.
Należy pamiętać, że w celu opracowania budżetu gminy, który zaspokoi potrzeby mieszkańców, podległych jednostek i zakładów budżetowych, konieczne jest właściwe rozeznanie potrzeb.

</doc>
<doc id="2966179" url="https://pl.wikipedia.org/wiki?curid=2966179" title="Nagroda Lednickiego Orła Piastowskiego">
Nagroda Lednickiego Orła Piastowskiego

Nagroda Lednickiego Orła Piastowskiego - nagroda honorowa przyznawana przez marszałka województwa wielkopolskiego, ustanowiona przez Zarząd Województwa Wielkopolskiego z inicjatywy Muzeum Pierwszych Piastów na Lednicy. 
Geneza.
Uchwałę o przyznawaniu nagrody podjął zarząd województwa w dniu 12 czerwca 2009. Nagroda przyznawana jest za ochronę piastowskiego dziedzictwa kulturalnego oraz wybitne osiągnięcia naukowe w zakresie poszerzania i upowszechniania wiedzy o roli dynastii piastowskiej w historii Polski i Europy. Idea ustanowienia nagrody wynikła ze szczególnej roli Wielkopolski w okresie formowania się państwa Polskiego. Kapituła nagrody składa się z osób piastujących wysokie stanowiska kościelne oraz naukowe na terenie Wielkopolski.
Lista laureatów.
Dotąd nagrodę przyznano następującym osobom:

</doc>
<doc id="2966182" url="https://pl.wikipedia.org/wiki?curid=2966182" title="Diecezja Sekondi–Takoradi">
Diecezja Sekondi–Takoradi



</doc>
<doc id="2966183" url="https://pl.wikipedia.org/wiki?curid=2966183" title="Lermontow (miasto)">
Lermontow (miasto)

Lermontow (ros. Лермонтов) – miasto w Rosji w Kraju Stawropolskim.
Historia.
Początek historii miasta to rok 1953. Miejscowość została zbudowana „od zera” jako osiedle pracownicze dla robotników pracujących w pobliskich kopalniach przy wydobyciu rudy uranu.
24 lipca 1956 roku dekretem Prezydium Rady Najwyższej ZSRR osiedle Lermontow uzyskało prawa miejskie.
W 1981 roku w mieście odsłonięto pomnik Michaiła Lermontowa, od którego nazwiska pochodzi nazwa miasta. Okazją ku temu była 140 rocznica śmierci poety.

</doc>
<doc id="2966184" url="https://pl.wikipedia.org/wiki?curid=2966184" title="Stockholms stadshus">
Stockholms stadshus



</doc>
<doc id="2966193" url="https://pl.wikipedia.org/wiki?curid=2966193" title="Ren Hayakawa">
Ren Hayakawa

 – japońska łuczniczka, brązowa medalistka olimpijska w drużynie z Kaori Kawanaką i Miki Kanie. Startuje w konkurencji łuków klasycznych.

</doc>
<doc id="2966194" url="https://pl.wikipedia.org/wiki?curid=2966194" title="James Lesure">
James Lesure

James Lesure wł. James LeSure (ur. 21 września 1970 w Los Angeles) – amerykański aktor filmowy, telewizyjny i teatralny.
Urodził się i wychował w Los Angeles, w stanie Kalifornia. Służył w United States Air Force Academy, a następnie zaczął uczęszczać na Uniwersytet Południowej Kalifornii, gdzie ukończył studia na wydziale aktorskim. W młodości występował w teatrze w Los Angeles, wcielając się w rolę Macduffa w tragedii szekspirowskiej "Makbet". Studiował także w Anglii, na University of Kent w Canterbury. Grał w musicalu "Hair".
Najbardziej znany z roli Mike Cannona w serialu NBC – "Las Vegas" i jako Mel Ellis w serialu telewizji NBC/WB – "Kocham tylko ciebie". Ma na koncie także epizodyczne role w takich serialach jak "Agentka o stu twarzach", "Zagubieni", "Kroniki Seinfelda", "The Drew Carey Show", "Detektyw Monk", "Studio 60".

</doc>
<doc id="2966195" url="https://pl.wikipedia.org/wiki?curid=2966195" title="Miki Kanie">
Miki Kanie

 – japońska łuczniczka, brązowa medalistka olimpijska w drużynie z Kaori Kanawaką i Ren Hayakawą. Startuje w konkurencji łuków klasycznych.
W 2009 została wicemistrzynią świata w drużynie. 3 lata później, w 2012 również zdobyła srebro, tym razem na mistrzostwach w hali.

</doc>
<doc id="2966196" url="https://pl.wikipedia.org/wiki?curid=2966196" title="Dai Xiaoxiang">
Dai Xiaoxiang

Dai Xiaoxiang (; ur. 15 grudnia 1990) – chiński łucznik, brązowy medalista olimpijski indywidualnie, srebrny medalista igrzysk azjatyckich drużynowo. Startuje w konkurencji łuków klasycznych.

</doc>
<doc id="2966198" url="https://pl.wikipedia.org/wiki?curid=2966198" title="Juliet Mills">
Juliet Mills

Juliet Maryon Mills (ur. 21 listopada 1941) – angielska aktorka filmowa i telewizyjna.
Filmografia.
seriale
film
Nagrody i nominacje.
Została dwukrotnie nominowana do nagrody Złotego Globu.

</doc>
<doc id="2966199" url="https://pl.wikipedia.org/wiki?curid=2966199" title="German Garrigues Hernández">
German Garrigues Hernández

German Garrigues Hernández znany też jako German z Carcagente "Germán (Jorge María) Garrigues Hernández" (ur. 12 lutego 1895 w Carcagente na terenie wspólnoty walenckiej, zm. 9 sierpnia 1936 w Carcagente) – hiszpański błogosławiony Kościoła katolickiego, męczennik, prezbiter, kapucyn, ofiara prześladowań antykatolickich okresu hiszpańskiej wojny domowej.
Życiorys.
Pochodził z wielodzietnej rodziny Juana Bautisty Garriguesa i Any Marii Hernandez. Ochrzczony został w dniu urodzin otrzymując imiona Jorge María. Wśród ośmiorga rodzeństwa był jednym z trzech przyszłych kapucynów. Pierwsze nauki pobierał w niższym seminarium kapucynów w Monforte del Cid, a do zakonu wstąpił 13 sierpnia 1911 r. Przyjął imię zakonne German. Śluby czasowe 15 sierpnia 1912 r., a profesję wieczystą 18 grudnia 1917 r. Sakrament święceń kapłańskich otrzymał z rąk biskupa Ramóna Plaza y Blanco 9 lutego 1919 r. w Orihuela. Skierowany został do pracy dydaktyczne i pełnił obowiązki zastępcy mistrza nowicjatu. Powołanie realizował jako duszpasterz chorych i katecheta. Apostoł ubogich, wśród współwyznawców miał opinię osoby cierpliwej, pogodnej, pokornej, rozważnej i skromnej. Gdy po wybuchu wojny domowej rozpoczęły się prześladowania katolików i napaści na klasztory, przebywał w Walencji. Ukrył się u rodziny. W obliczu zagrożenia, przeczuwając śmierć powiedział:
Aresztowany został 9 sierpnia i przewieziony do centrum partii komunistycznej. Rozstrzelano go w nocy z 9 na 10 sierpnia w Carcagente. Przed egzekucją wybaczył swoim oprawcom.
Pochowany został na miejscowym cmentarzu, a po ekshumacji, która odbyła się 15 grudnia 1940 r. przeniesiono na nowy cmentarz. Po translacji relikwie spoczywają w kaplicy Męczenników kapucyńskich klasztoru św. Magdaleny w Massamagrell.
Proces informacyjny odbył się w Walencji w latach 1957–1959. Beatyfikowany w pierwszej grupie wyniesionych na ołtarze męczenników z zakonu kapucynów zamordowanych podczas prześladowań religijnych 1936–1939, razem z Józefem Aparicio Sanzem i 232 towarzyszami, pierwszymi wyniesionymi na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w dzienną rocznicę śmierci (9 sierpnia), a także w grupie męczenników 22 września.
Miejscem kultu Germana z Carcagente jest archidiecezja walencka.

</doc>
<doc id="2966200" url="https://pl.wikipedia.org/wiki?curid=2966200" title="German z Carcagente">
German z Carcagente



</doc>
<doc id="2966201" url="https://pl.wikipedia.org/wiki?curid=2966201" title="Glyptocephalus">
Glyptocephalus

Glyptocephalus – rodzaj morskich ryb z rodziny flądrowatych (Pleuronectidae).
Zasięg występowania.
Północny Atlantyk, Morze Północne, zachodni Bałtyk i północny Pacyfik.
Klasyfikacja.
Gatunki zaliczane do tego rodzaju:

</doc>
<doc id="2966202" url="https://pl.wikipedia.org/wiki?curid=2966202" title="Errex">
Errex



</doc>
<doc id="2966204" url="https://pl.wikipedia.org/wiki?curid=2966204" title="Agne Holmström">
Agne Holmström

Olof Agne Laurentius Holmström (ur. 29 grudnia 1893 w Lund, zm. 22 października 1949 w Sztokholmie) – szwedzki lekkoatleta, sprinter i skoczek wzwyż, medalista olimpijski z 1920.
Wystąpił w trzech konkurencjach na igrzyskach olimpijskich w 1920 w Antwerpii. Największy sukces odniósł w sztafecie 4 × 100 metrów. Sztafeta szwedzka w składzie: Agne Holmström, William Petersson, Sven Malm i Nils Sandström wywalczyła brązowy medal. Startował również w biegu na 100 metrów, gdzie odpadł w eliminacjach i w biegu na 200 metrów, gdzie odpadł w ćwierćfinale.
Był mistrzem Szwecji w biegach na 100 metrów i na 200 metrów w 1917 oraz w skoku wzwyż z miejsca w latach 1916-1918.

</doc>
<doc id="2966206" url="https://pl.wikipedia.org/wiki?curid=2966206" title="The Mystery of Edwin Drood">
The Mystery of Edwin Drood



</doc>
<doc id="2966207" url="https://pl.wikipedia.org/wiki?curid=2966207" title="Nils Sandström">
Nils Sandström

Nils Gottfrid Sandström (ur. 9 sierpnia 1893 w Göteborgu, zm. 17 czerwca 1973 w Sztokholmie) – szwedzki lekkoatleta, sprinter, medalista olimpijski z 1920.
Wystąpił w trzech konkurencjach na igrzyskach olimpijskich w 1920 w Antwerpii. Największy sukces odniósł w sztafecie 4 × 100 metrów. Sztafeta szwedzka w składzie: Agne Holmström, William Petersson, Sven Malm i Sandström wywalczyła brązowy medal. Startował również w biegu na 100 metrów, gdzie odpadł w eliminacjach i w biegu na 200 metrów, gdzie odpadł w ćwierćfinale.
Był dwukrotnym rekordzistą Szwecji: w biegu na 200 metrów z czasem 22,1 (14 października 1917 w Sztokholmie) oraz w sztafecie 4 × 400 metrów z wynikiem 3:23,7 (21 sierpnia 1921 w Sztokholmie). Był mistrzem Szwecji w biegu na 100 metrów w 1919 i 1920, w sztafecie 4 × 100 metrów w latach 1919-1921 i 1923 oraz w sztafecie 4 × 400 metrów w latach 1919-1922.

</doc>
<doc id="2966209" url="https://pl.wikipedia.org/wiki?curid=2966209" title="The Mystery of Edwin Drood (film 1935)">
The Mystery of Edwin Drood (film 1935)

The Mystery of Edwin Drood – amerykański thriller z 1935 roku. Film jest jedną z wielu adaptacji nieukończonej powieści Karola Dickensa pt. "Tajemnica Edwina Drooda".

</doc>
<doc id="2966210" url="https://pl.wikipedia.org/wiki?curid=2966210" title="The Deadly Mantis">
The Deadly Mantis

The Deadly Mantis – amerykański film science fiction z 1957 roku.
Fabuła.
Wybuch wulkanu, w pobliżu bieguna północnego, powoduje rozpad arktycznego lodowca i uwalnia uwięzioną w lodzie gigantyczną, prehistoryczną modliszkę. Olbrzymi owada udaje się na południe siejąc śmierć i spustoszenie. Wojsko podejmuje współpracę z paleontologami, by powstrzymać groźnego potwora.

</doc>
<doc id="2966211" url="https://pl.wikipedia.org/wiki?curid=2966211" title="Mleczaj wątrobiasty">
Mleczaj wątrobiasty



</doc>
<doc id="2966212" url="https://pl.wikipedia.org/wiki?curid=2966212" title="Spratus spratus">
Spratus spratus



</doc>
<doc id="2966213" url="https://pl.wikipedia.org/wiki?curid=2966213" title="Sprattus haleciformis">
Sprattus haleciformis



</doc>
<doc id="2966214" url="https://pl.wikipedia.org/wiki?curid=2966214" title="Alosa papalina">
Alosa papalina



</doc>
<doc id="2966215" url="https://pl.wikipedia.org/wiki?curid=2966215" title="Sprattus sprattus sprattus">
Sprattus sprattus sprattus



</doc>
<doc id="2966216" url="https://pl.wikipedia.org/wiki?curid=2966216" title="Sprattus sprattus phalericus">
Sprattus sprattus phalericus



</doc>
<doc id="2966217" url="https://pl.wikipedia.org/wiki?curid=2966217" title="Sprattus sprattus phalerica">
Sprattus sprattus phalerica



</doc>
<doc id="2966218" url="https://pl.wikipedia.org/wiki?curid=2966218" title="Sprattus sprattus balticus">
Sprattus sprattus balticus



</doc>
<doc id="2966219" url="https://pl.wikipedia.org/wiki?curid=2966219" title="Spratella sprattus baltica">
Spratella sprattus baltica



</doc>
<doc id="2966220" url="https://pl.wikipedia.org/wiki?curid=2966220" title="Spratella serdinka">
Spratella serdinka



</doc>
<doc id="2966221" url="https://pl.wikipedia.org/wiki?curid=2966221" title="Spratella pumila">
Spratella pumila



</doc>
<doc id="2966222" url="https://pl.wikipedia.org/wiki?curid=2966222" title="Meletta vulgaris">
Meletta vulgaris



</doc>
<doc id="2966223" url="https://pl.wikipedia.org/wiki?curid=2966223" title="Clupea sulinae">
Clupea sulinae



</doc>
<doc id="2966224" url="https://pl.wikipedia.org/wiki?curid=2966224" title="Clupea sprattus balticus">
Clupea sprattus balticus



</doc>
<doc id="2966225" url="https://pl.wikipedia.org/wiki?curid=2966225" title="Clupea sprattus">
Clupea sprattus



</doc>
<doc id="2966226" url="https://pl.wikipedia.org/wiki?curid=2966226" title="Sardynka norweska">
Sardynka norweska



</doc>
<doc id="2966227" url="https://pl.wikipedia.org/wiki?curid=2966227" title="Clupea schoneveldii">
Clupea schoneveldii



</doc>
<doc id="2966228" url="https://pl.wikipedia.org/wiki?curid=2966228" title="Clupea papalina">
Clupea papalina



</doc>
<doc id="2966229" url="https://pl.wikipedia.org/wiki?curid=2966229" title="Clupea latulus">
Clupea latulus



</doc>
<doc id="2966230" url="https://pl.wikipedia.org/wiki?curid=2966230" title="Clupanodon phalerica">
Clupanodon phalerica



</doc>
<doc id="2966235" url="https://pl.wikipedia.org/wiki?curid=2966235" title="Arga">
Arga

Arga (hiszp. "Río Arga") – rzeka w hiszpańskiej prowincji Nawarra, dopływ Ebro o długości 145 km. Wypływa na południowych stokach Pirenejów płynąc w kierunku południowym. Nad Argą leży Pampeluna.

</doc>
<doc id="2966236" url="https://pl.wikipedia.org/wiki?curid=2966236" title="Synsam Swedish Open 2006">
Synsam Swedish Open 2006

Synsam Swedish Open 2006 – tenisowy turniej ATP rangi ATP International Series z cyklu Swedish Open rozgrywany w dniach 10–16 lipca 2006 roku w Båstad na kortach ziemnych o puli nagród 323 250 euro.

</doc>
<doc id="2966239" url="https://pl.wikipedia.org/wiki?curid=2966239" title="Kisłowodsk">
Kisłowodsk



</doc>
<doc id="2966242" url="https://pl.wikipedia.org/wiki?curid=2966242" title="Tramwaje w Kisłowodsku">
Tramwaje w Kisłowodsku



</doc>
<doc id="2966243" url="https://pl.wikipedia.org/wiki?curid=2966243" title="Landskrona IP">
Landskrona IP

Landskrona IP – stadion piłkarski w Landskronie, w Szwecji. Obiekt może pomieścić 12 500 widzów. Swoje spotkania rozgrywają na nim piłkarze klubu Landskrona BoIS. Stadion został otwarty 20 lipca 1924 roku i od tego czasu był kilkakrotnie modernizowany. Początkowo posiadał bieżnię lekkoatletyczną, zlikwidowaną w 1990 roku. 7 lipca 1929 roku na obiekcie mecz towarzyski rozegrała piłkarska reprezentacja Szwecji, pokonując Estonię 4:1. W latach 1990–1991 na stadionie swoje pierwsze cztery domowe mecze w ramach eliminacji do Mistrzostw Europy rozegrała także reprezentacja Wysp Owczych, która w pierwszym spotkaniu niespodziewanie pokonała Austrię 1:0 (pozostałe trzy mecze przegrała – 0:5 z Irlandią Północną, 0:4 z Danią i 0:2 z Jugosławią).

</doc>
<doc id="2966245" url="https://pl.wikipedia.org/wiki?curid=2966245" title="Kisłowodsk (stacja kolejowa)">
Kisłowodsk (stacja kolejowa)



</doc>
<doc id="2966246" url="https://pl.wikipedia.org/wiki?curid=2966246" title="Pylenie metali">
Pylenie metali



</doc>
<doc id="2966247" url="https://pl.wikipedia.org/wiki?curid=2966247" title="Stany Zjednoczone na Zimowych Igrzyskach Olimpijskich 1952">
Stany Zjednoczone na Zimowych Igrzyskach Olimpijskich 1952

Stany Zjednoczone na Zimowych Igrzyskach Olimpijskich 1952 reprezentowało 66 zawodników: 56 mężczyzn i dziesięć kobiet. Był to szósty start reprezentacji Stanów Zjednoczonych na zimowych igrzyskach olimpijskich.
SKład kadry.
Biegi narciarskie.
Mężczyźni
Bobsleje.
Mężczyźni
Hokej na lodzie.
Reprezentacja mężczyzn
Reprezentacja Stanów Zjednoczonych zdobyła srebrny medal.
Tabela końcowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2966256" url="https://pl.wikipedia.org/wiki?curid=2966256" title="Towarzystwo Mieszczan Chrześcijańskich „Gwiazda” w Przeworsku">
Towarzystwo Mieszczan Chrześcijańskich „Gwiazda” w Przeworsku

Towarzystwo Mieszczan Chrześcijańskich „Gwiazda” w Przeworsku (Stowarzyszenie Mieszczan Chrześcijańskich pod opieką Świętego Józefa, Towarzystwo „Gwiazda Przeworska”) – organizacja powstała 20 maja 1892 w Przeworsku. Skupiała głównie rzemieślników i mieszczan zajmujących się rolnictwem.
Historia.
„Gwiazda Przeworska” była jednym z pierwszych tego typu organizacji mieszczańskich na terenie Galicji. Inicjatorami powstania Towarzystwa byli studenci: Mateusz Jurkiewicz, Władysław Zubicki i Jan Krogulecki. Zachęcili do współpracy rodziców i znajomych. Już w roku powstania Towarzystwo liczyło 84 członków. Podstawowym założeniem statutowym „Gwiazdy” było „kształcenie się w pożytecznych wiadomościach i rozwój życia towarzyskiego”. Realizowano te cele poprzez założenie biblioteki, czytelni z czasopismami, urządzanie wykładów z różnych gałęzi wiedzy i organizację wspólnych rozrywek. Działalność Towarzystw opierała się wyłącznie na pracy społecznej, a fundusze uzyskiwano jedynie ze składek członkowskich. Do najbardziej czynnych organizatorów w pierwszym okresie istnienia Towarzystwa należeli m.in. Karol i Kazimierz Kroguleccy, Antoni Rarogiewicz, Jan Różański, Leopold Maksymczuk, Władysław Switalski, Leon Dymnicki, Franciszek Trybalski, Walenty Chmurowicz. Od 1908 Towarzystwo prowadziło chór męski pod batutą Jana Kroguleckiego i orkiestrę dętą. W 1914 liczba członków wzrosła do 200. W czasie I wojny światowej „Gwiazda Przeworska” odniosła znaczne straty – zaginęły instrumenty muzyczne, całe urządzenie wnętrza i część biblioteki. W 1926 liczebność członków spadła do 174. W 1929 przedstawiciele Towarzystwa brali udział we Wszechświatowym Zlocie Słowiańskim w Poznaniu. Kres Towarzystwu przyniosła II wojna światowa. Po wyzwoleniu próbowano reaktywować „Gwiazdę”, lecz bezskutecznie.
Siedziba.
Początkowo siedzibą „Gwiazdy” był prywatny lokal wynajęty u Leona Dymnickiego. W 1900 zakupiono budynek dawnych koszar przy pl. Adama Mickiewicza, tzw. "Baumanówkę". Po remoncie zaadaptowano obiekt na siedzibę Towarzystwa. Otwarcie odnowionego gmachu miało miejsce w 1901. W 1908 planowano wznieść nową siedzibę, jednak zamierzenia te nie zostały zrealizowane.

</doc>
<doc id="2966265" url="https://pl.wikipedia.org/wiki?curid=2966265" title="Åke Jönsson">
Åke Jönsson

Åke Jönsson (ur. 30 listopada 1924, zm. 30 listopada 1997) – szwedzki piłkarz grający na pozycji pomocnika. W swojej karierze rozegrał 11 meczów i strzelił 1 gola w reprezentacji Szwecji.
Kariera klubowa.
Swoją karierę piłkarską Jönsson spędził w klubie Helsingborgs IF. Zadebiutował w nim w 1943 roku i grał w nim do 1958 roku. W sezonach 1948/1949 i 1953/1954 wywalczył z nim dwa wicemistrzostwa Szwecji.
Kariera reprezentacyjna.
W reprezentacji Szwecji Jönsson zadebiutował 29 czerwca 1951 roku w przegranym 3:4 towarzyskim meczu z Islandią, rozegranym w Reykjavíku. W debiucie zdobył gola. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1951 do 1957 roku rozegrał w kadrze narodowej 11 spotkań i zdobył w nich 1 bramkę.

</doc>
<doc id="2966266" url="https://pl.wikipedia.org/wiki?curid=2966266" title="Aake Joensson">
Aake Joensson



</doc>
<doc id="2966270" url="https://pl.wikipedia.org/wiki?curid=2966270" title="Pamięć tunelowa">
Pamięć tunelowa

Pamięć tunelowa (ang. "tunnel memory") - zjawisko powstające w momencie przeżywania silnych emocji (np. bycie świadkiem morderstwa), przejawiające się zapamiętaniem jedynie określonego warunku danego zdarzenia przy całkowitym pominięciu pozostałych jego aspektów. Z upływem czasu efekt może ulec zanikowi – ludzie uzyskują dostęp do pozostałych elementów przeżytej sytuacji. 
Zjawisko to można tłumaczyć powstawaniem pobudzenia fizjologicznego, powodującego zwężenie pola uwagi, które wiąże się z lepszym przetwarzaniem informacji znajdujących się w centrum pola widzenia, kosztem informacji umiejscowionych na jego peryferiach (Easterbrook, 1959). Takie same rezultaty wywołuje emocja strachu (Newman i in., 1993).
Badania nad pamięcią tunelową.
W badaniu Safera, Christiansona, Autry'ego i Osterlunda (1998) wskazano na związek między traumatycznymi zdarzeniami a zjawiskiem pamięci tunelowej. Założono, że osoba badana będzie nieświadomie kierować swoją uwagę na informacje krytyczne (np. wygląd pistoletu czy grymas cierpiącej ofiary).
Podczas eksperymentu pokazywano badanym 11 kolorowych, neutralnych slajdów (każdy przez 5 sekund), przedstawiających spacerującą po parku kobietę z psem, która napotyka mężczyznę. Osoby badane podzielono na dwie grupy. Jednej z nich pokazano kolejne dwa neutralne obrazy (mężczyzna wręczający kobiecie pęk kluczy i kobieta przyklękająca i zbierająca kwiatki). Druga grupa zobaczyła dwa slajdy obrazujące przemoc (mężczyzna raniący kobietę nożem w szyję i wykrwawiająca się kobieta), po czym w obu grupach przedstawiono 5 obrazów ukazujących w różnych odległościach mężczyznę wsiadającego do samochodu i odjeżdżającego. Następnie, w celu odwrócenia uwagi od wcześniej widzianych zdjęć, badani zostali poproszeni o rysowanie różnych kształtów, a po skończeniu nagle pokazywano im dwa zestawy zdjęć złożone z czterech slajdów - każdy z nich przedstawiał tę samą sytuację z różnej perspektywy. Zadaniem osób badanych było zadecydowanie, którą fotografię widzieli już wcześniej. Wszystkie zestawy zawierały zdjęcie, które faktycznie pojawiło się już w eksperymencie oraz pozostałe trzy, obrazujące tę samą scenę, ale z innej odległości. Każdej z grup prezentowany był slajd dotyczący tego samego zdarzenia, które badani widzieli w poprzedniej fazie eksperymentu (neutralne bądź traumatyczne). Pierwszy zestaw zawierał, oprócz użytego już wcześniej zdjęcia, trzy skupiające się na twarzy kobiety, zaś drugi - dwa zdjęcia z większym zbliżeniem i jedno zrobione z odległości.
Wyniki pokazały, że badani, bez względu na grupę, trafnie wskazywali slajd z pierwszego zestawu, jednak inaczej było w przypadku slajdu drugiego. Osoby z grupy oglądającej scenę traumatyczną postrzegały ją jako widzianą z bliższej perspektywy niż w rzeczywistości, za to odwrotne efekty można było zaobserwować w grupie oglądającej scenę neutralną. Hipoteza badaczy o związku pamięci tunelowej ze zwężeniem pola percepcyjnego została potwierdzona.

</doc>
<doc id="2966272" url="https://pl.wikipedia.org/wiki?curid=2966272" title="Calle Järnkrok">
Calle Järnkrok

Calle Järnkrok (ur. 25 września 1991 w Gävle) – szwedzki hokeista, reprezentant Szwecji.
Jego ojciec Tony (ur. 1956) był, a kuzyni (Oliver i Elias Lindholm) są hokeistami.
Kariera.
Wychowanek klubu Gävle GIK. Od 2007 grał w klubie Brynäs, w tym od 2009 w seniorskiej drużynie. W drafcie NHL z 2010 został wybrany przez Detroit Red Wings. W maju 2012 podpisał kontrakt z tym klubem, lecz kolejny sezon 2011/2012 spędził jeszcze w Brynäs. W marcu 2013 został przekazany do klubu farmerskiego, Grand Rapids Griffins. W drużynie z Detroit nie zadebiutował. Od marca 2014 zawodnik Nashville Predators, przekazany do zespołu farmerskiego, Milwaukee Admirals. W Nashville Predators przedłużał kontrakt w połowie 2015 o rok, w połowie 2016 o sześć lat. W lipcu 2021, w ramach "expansion draft", został zawodnikiem nowego klubu NHL, Seattle Kraken. W marcu 2022 został przekazany do Calgary Flames. W lipcu 2022 podpisał czteroletni kontrakt z innym kanadyjskim klubem z NHL, Toronto Maple Leafs.
Uczestniczył w turniejach mistrzostw świata w 2012, 2013, 2014.
W trakcie kariery określany pseudonimem "Ironhook".

</doc>
<doc id="2966273" url="https://pl.wikipedia.org/wiki?curid=2966273" title="Johannisborg">
Johannisborg

Johannisborg – zamek, składający się z szańca i rezydencji, zbudowany koło Norrköping dla Jana, księcia Östergötland. Budowę rozpoczęto w roku 1614. W roku 1719 rezydencję zniszczyły wojska rosyjskie. Nigdy nie została odbudowana. Do dziś zachowała się wieża bramna i fragment murów obronnych. 
Ruina ma status fast fornlämning w rejestrze zabytków Riksantikvarieämbetet, gdzie figuruje pod nr 51:1.
Historia i architektura.
W roku 1589 urodził się Jan, jedyny syn króla Szwecji Jana III Wazy i jego drugiej żony Gunilli Bielke. Wychowywał się na dworze księcia Karola, późniejszego króla Karola IX Wazy. W zamian za zrzeczenie się pretensji do tronu otrzymał tytuł księcia dziedzicznego. W wieku 21 lat został mianowany księciem Östergötland otrzymując od Karola IX szerokie szerokie uprawnienia wobec swoich posiadłości. Zajmował się górnictwem i handlem. Leżące na terenie jego posiadłości miasteczko Norrköping rozwijało się od połowy XVI wieku przekształcając się w ośrodek eksportu żelaza i broni. Sam książę Jan był inicjatorem zbudowania w dzielnicy Kvarnholmen wytwórni broni. 
W 1614 roku w celu zapewnienia należytej obrony miasta rozpoczął budowę szańca, położonego na północ od rzeki Motali. Szaniec, pomyślany też jako rezydencja książęca, otrzymał od imienia swego fundatora nazwę Johannisborg, zamek księcia Jana. Była to budowla na planie gwiazdy z wysuniętymi bastionami i wieżą. Założenie rezydencji zostało zbudowane w stylu holenderskiego renesansu, według planów holenderskiego architekta Hansa Fleminga, który wcześniej zaprojektował zamek Norrköpingshus dla króla Jana III Wazy. Budowla miała stanowić centrum nowej dzielnicy miasta, Nya staden. W celu polepszenia jej komunikacji z miastem książę zarządził zbudowanie nowego mostu nad Motalą, Saltängsbron, a w celu przyciągnięcia osadników do nowej dzielnicy ustanowił dla nich hojne, wieloletnie przywileje podatkowe.
Książę Jan zmarł w roku 1618, a jego twierdza, prawdopodobnie nieukończona, zaczęła popadać w ruinę. Jej funkcja obronna nie była wówczas specjalnie potrzebna, ponieważ Morze Bałtyckie w XVII wieku dzięki pomyślnym dla Szwecji wydarzeniom politycznym i militarnym zmieniło się niemal w jej wewnętrzne morze. W roku 1699 zmarł ostatni komendant twierdzy, Henrik Primeros. Zaniechanie budowy twierdzy zemściło się jednak w roku 1719, gdy wschodnie wybrzeże Szwecji, od Gävle po Norrköping, najechały wojska rosyjskie. Nieukończona budowla została zniszczona, a Norrköping spalony. Mimo tego wydarzenia twierdzy już nigdy nie odbudowano. Król Fryderyk I Heski wydał zarządzenie, na mocy którego materiał z twierdzy miał być wykorzystany do odbudowy budynków publicznych w Norrköping. Wieża bramna przetrwała do roku 1806, kiedy została zniszczona przez uderzenie pioruna. W XX wieku była kilkakrotnie restaurowana. Podczas drugiej restauracji, dokonanej w latach 30. XX wieża otrzymała nowy dach i hełm. 
W roku 2006 muzeum regionalne Östergötlands länsmuseum przeprowadziło archeologiczne badania wstępne ruiny, w trakcie których odkryto fragmenty XVII-wiecznych walów obronnych.
Stan dzisiejszy.
Ruiny fortyfikacji, częściowo zbadane, wskazują, iż pierwotne założenie oparte było na planie regularnej, pięcioramiennej gwiazdy o długości ramion 420 m licząc od wierzchołka do przeciwległego wcięcia. Z założenia zachowała się część o wymiarach 500 x 120-300 m (w orientacji północ-południe) i dwie oddzielne części w orientacji południe-zachód. Na zachowane szczątki składają się: wał, otaczająca go fosa, zachowana wieża brama, pagórek ziemny, fundamenty oraz fundamenty zaorane.
Wieża bramna.
Wieża bramna to konstrukcja dwukondygnacyjna, na planie kwadratu o boku 9 m, wysoka na 10 m (w zachowanej części). Niższa kondygnacja została zbudowana z kamienia. Spoiny między kamieniami zostały otynkowane. Część górna została zbudowana z cegły i otynkowana na szaro. Cegły są również widoczne w konstrukcji bramy i w detalach części niższej. Brama ma 3,5 m wysokości i 3,5 m szerokości i jest sklepiona. Drzwi wejściowe wykonane są z drewna. Wieża została (wtórnie) pokryta dachem z blachy miedzianej i zwieńczona latarnią, również pokrytą blachą miedzianą.
Nad portalem bramy został umieszczony relief. Jego baza, pilastry i zwieńczenie zostały wykonane z czerwonego wapienia, natomiast ornament – z szarego. W części centralnej znajduje się relief z podobizną księcia Jana i herbem Wazów, "Snopkiem". Relief jest flankowany ówczesnymi herbami Östegötland, Västanstång i Östanstång. Ponad reliefem została umieszczona łacińska sentencja: „Bóg naszym obrońcą”, chociaż jej założeń twierdza nigdy nie wypełniła. W roku 1913 szwedzkie koleje państwowe Statens Järnvägar otrzymały zgodę na budowę własnych obiektów na terenie dawnej twierdzy. Zbudowane warsztaty i urządzenia kolejowe spowodowały zatarcie dawnego założenia obronnego na planie gwiazdy. Założenie to jest widoczne na XVII-wiecznej rycinie z cyklu Suecia Antiqua et Hodierna Erika Dahlbergha. 
Zachowana wieża bramna stanowi pamiątkę po księciu Janie i epoce Wazów w dziejach Östergötland.

</doc>
<doc id="2966275" url="https://pl.wikipedia.org/wiki?curid=2966275" title="Serhij Borysenko (żużlowiec)">
Serhij Borysenko (żużlowiec)

Serhij Borysenko, ukr. Сергій Борисенко (ur. 10 czerwca 1993) – ukraiński żużlowiec.
Złoty medalista młodzieżowych indywidualnych mistrzostw Ukrainy w klasie 125 ccm (2007). Srebrny medalista indywidualnych mistrzostw Ukrainy (2009). Finalista drużynowych mistrzostw Europy (Divišov 2010 – IV miejsce).

</doc>
<doc id="2966276" url="https://pl.wikipedia.org/wiki?curid=2966276" title="Serhij Borysenko">
Serhij Borysenko



</doc>
<doc id="2966277" url="https://pl.wikipedia.org/wiki?curid=2966277" title="Sprattus">
Sprattus

Sprattus – rodzaj morskich ryb z rodziny śledziowatych (Clupeidae).
Zasięg występowania.
Atlantyk, Bałtyk, Morze Śródziemne, Morze Czarne, w pobliżu wybrzeży Nowej Zelandii i południowo-wschodniej Australii.
Klasyfikacja.
Gatunki zaliczane do tego rodzaju:

</doc>
<doc id="2966284" url="https://pl.wikipedia.org/wiki?curid=2966284" title="Cojzova koča na Kokrskem sedlu">
Cojzova koča na Kokrskem sedlu

Cojzova koča na Kokrskem sedlu (także "Zoisova" albo "Zoissova koča na Kokrskem sedlu") – schronisko turystyczne w Alpach Kamnickich w Słowenii, które znajduje się na przełęczy o nazwie "Kokrske sedlo", zwanej też "Velika vrata". Przełęcz na południu ogranicza ściana Kalškiego grebena (Kalškiiej gory), na północy zaś zbocza Grintovca i Jezerskiej Kočny. W stronę wschodnią łagodnie opada do doliny Kamniškiej Bistricy, na zachodzie zaś koło gospodarstwa Suhodolnik do doliny Kokry. Nazwana jest imieniem braci Karla Zoisa (1756-1799), botanika, i Žigi Zoisa (1747-1819), przyrodoznawcy i mentora słoweńskich pisarzy. Znajduje się na trasie Słoweńskiego Szlaku Górskiego.
Opis.
Pierwotne schronisko w 1897 wybudowała kranjska sekcja Niemiecko-austriackiego Towarzystwa Górskiego (niem. "Deutscher und Österreichischer Alpenverein"). Schronisko było z modrzewiowego drewna, miało 10 m długości, 7 m szerokości, 2 piwnice, 2 pokoje, 2 sypialnie, na poddaszu zaś jeszcze sypialnię, pokój dla przewodników i dla gospodarza.
Po I wojnie światowej schronisko przeszło w słoweńskie ręce (SPD – "Słoweńskie Towarzystwo Górskie"). Fran Lapajne pisał: „Schronisko jest bardzo przykładnie utrzymane: oprócz kuchni jest przestrzenny pokój dla turystów, męska i żeńska sypialnia mają każda po 5 łóżek, na poddaszu jest dla około 24 osób wspólna noclegownia. Po wojnie nieznani sprawcy ograbili i mocno zdewastowali schronisko. Trzeba było sporo czasu i środków pieniężnych, żeby je doprowadzić do dobrego stanu”.
Po II wojnie światowej przejęło je PD (Towarzystwo Górskie) Kamnik. Kiedy schroniska stało się za małe i nieodpowiednie na ówczesny czas, w 1966 wyremontowano i powiększono je. W 1967 doprowadzono z Konca v Kamniški Bistrici towarową kolejkę linową. W 1986 doprowadzono wodę ze źródła oddalonego o 900 m. W tym samym roku zaczęto stawiać przybudówkę koło schroniska. Remont został zakończony w 1988, otwarcie nastąpiło w 95. rocznicę założenia kamnickiej sekcji SPD, 18. września 1988.
Schronisko jest zazwyczaj otwarte od początku czerwca do połowy października. W części dla gości jest 81 siedzeń w jadalni ogrzewanej piecem; w 17 pokojach jest 105 miejsc, we wspólnej noclegowni zaś 30 łóżek; jest też WC, umywalnia z zimną wodą, woda bieżąca, agregat prądotwórczy, sieć radiowa; ma też pokój zimowy z 12 miejscami.

</doc>
<doc id="2966285" url="https://pl.wikipedia.org/wiki?curid=2966285" title="Oscar Lindberg">
Oscar Lindberg

Oscar Lindberg (ur. 29 października 1991 w Skellefteå) – szwedzki hokeista, reprezentant Szwecji.
Jego brat bliźniak Johan (ur. 1991) także został hokeistą.
Kariera.
Wychowanek klubu Skellefteå AIK. W kwietniu 2010 przedłużył kontrakt z klubem o trzy lata. W drafcie NHL z 2010 został wybrany przez Phoenix Coyotes. Rok później ten klub zbył prawa do zawodnika na rzecz New York Rangers. W czerwcu 2012 Lindberg podpisał kontrakt z tym klubem, jednak kolejny sezon 2011/2012 spędził jeszcze w Skellefteå. Po sezonie zdecydował, że spróbuje gry w lidze NHL lub AHL. Od sezonu 2013/2014 zawodnik amerykańskiej drużyny Hartford Wolf Pack w lidze AHL, zespołu farmerskiego New York Rangers. W lipcu 2015 przedłużył kontrakt z NYR o dwa lata. Od czerwca 2017 zawodnik beniaminka NHL, Vegas Golden Knights. W lutym 2019 przetransferowany do Ottawa Senators. W sierpniu 2019 został zawodnikiem szwajcarskiego EV Zug. Wiosną 2020 przeszedł do Dinama Moskwa.
Uczestniczył w turniejach mistrzostw świata edycji 2013, 2017, 2021.

</doc>
<doc id="2966287" url="https://pl.wikipedia.org/wiki?curid=2966287" title="Maugeclupea">
Maugeclupea



</doc>
<doc id="2966288" url="https://pl.wikipedia.org/wiki?curid=2966288" title="Meletta">
Meletta



</doc>
<doc id="2966290" url="https://pl.wikipedia.org/wiki?curid=2966290" title="Spratella">
Spratella



</doc>
<doc id="2966314" url="https://pl.wikipedia.org/wiki?curid=2966314" title="FC Juniors OÖ">
FC Juniors OÖ

FC Juniors OÖ (do lipca 2017 FC Pasching) – austriacki klub piłkarski z siedzibą w Pasching, założony 16 maja 2007, jako FC Pasching. Akronim OÖ w aktualnej nazwie klubu to skrót od kraju związkowego Górna Austria (niem. "Oberösterreich").
Największy sukces w historii drużyna odniosła w sezonie 2012/13 zdobywając puchar kraju, po zwycięstwie w finale 1:0 nad Austrią Wiedeń.

</doc>
<doc id="2966328" url="https://pl.wikipedia.org/wiki?curid=2966328" title="Jimmie Ericsson">
Jimmie Ericsson

Jimmie Ericsson (ur. 22 lutego 1980 w Skellefteå) – szwedzki hokeista, reprezentant Szwecji, olimpijczyk.
Jego ojciec Sven (ur. 1958), bracia Jonathan (ur. 1984) i Jesper (ur. 1989) oraz kuzyn Henrik (ur. 1985) także zostali hokeistami.
Kariera.
Wychowanek klubu HC Vita Hästen. Od 2002 zawodnik Skellefteå AIK. W 2010 przedłużył kontrakt z klubem o pięć lat. Od maja 2014 zawodnik SKA Sankt Petersburg. Od czerwca 2015 ponownie zawodnik Skellefteå AIK. W styczniu 2020 ogłosił zakończenie kariery zawodniczej z powodu kontuzji pięty i łydki odniesionej w lutym 2019.
Uczestniczył w turniejach mistrzostw świata w 2010, 2011, 2013, 2014, 2015, 2016 oraz zimowych igrzysk olimpijskich 2014.

</doc>
<doc id="2966329" url="https://pl.wikipedia.org/wiki?curid=2966329" title="IL Hødd">
IL Hødd

IL Hødd - norweski klub sportowy z Ulsteinvik. Założony w 1919 roku, ma sekcje dla drużyny piłki ręcznej, gimnastyki oraz piłki nożnej. Najbardziej znana jest męska drużyna piłki nożnej, która rozgrywa swoje mecze na Høddvoll Stadion.
Hødd obecnie gra w trzeciej lidze norweskiej - 2. divisjon. Zespół ten zdobył Puchar Norwegii w 2012, dzięki czemu wystąpi w kwalifikacjach do Ligi Europy 2013/14 od drugiej rundy.

</doc>
<doc id="2966330" url="https://pl.wikipedia.org/wiki?curid=2966330" title="Aleš Dryml (ur. 1953)">
Aleš Dryml (ur. 1953)

Aleš Dryml (ur. 10 czerwca 1953 w Kolínie) – czeski żużlowiec, ojciec Aleša i Lukáša Drymlów – również żużlowców.
Pięciokrotny medalista indywidualnych mistrzostw Czechosłowacji: dwukrotnie złoty (1982, 1984), dwukrotnie srebrny (1981, 1985) oraz brązowy (1983). Wielokrotny uczestnik eliminacji indywidualnych mistrzostw świata, w tym dwukrotny uczestnik finałów światowych (Göteborg 1980 – XII miejsce, Londyn 1981 – XIV miejsce). Wielokrotny reprezentant Czechosłowacji w eliminacjach mistrzostw świata par (w tym trzykrotny finalista: Chorzów 1981 – IV miejsce, Liverpool 1982 – VII miejsce, Lonigo 1984 – VI miejsce) oraz drużynowych mistrzostw świata (w tym sześciokrotny finalista: Wrocław 1977 – brązowy medal, Landshut 1978 – IV miejsce, Londyn 1979 – brązowy medal, Wrocław 1980 – IV miejsce, Londyn 1982 – IV miejsce, Vojens 1983 – IV miejsce).
Wielokrotny finalista indywidualnych mistrzostw świata na długim torze, w tym dwukrotny srebrny medalista (Mariańskie Łaźnie 1989, Mariańskie Łaźnie 1991). Indywidualny mistrz Czechosłowacji (1982) oraz trzykrotny mistrz Czech (1993, 1994, 1995) na długim torze.
Startował w lidze brytyjskiej, w barwach klubów Exeter Falcons (1978–1979), Sheffield Tigers (1980) oraz Birmingham Brummies (1982).

</doc>
<doc id="2966331" url="https://pl.wikipedia.org/wiki?curid=2966331" title="Aleš Dryml (senior)">
Aleš Dryml (senior)



</doc>
<doc id="2966332" url="https://pl.wikipedia.org/wiki?curid=2966332" title="Ales Dryml (senior)">
Ales Dryml (senior)



</doc>
<doc id="2966335" url="https://pl.wikipedia.org/wiki?curid=2966335" title="Frischaufov dom na Okrešlju">
Frischaufov dom na Okrešlju

Frischaufov dom na Okrešlju – schronisko turystyczne, które leży na skraju kotliny "Okrešelj" nad Logarską doliną. Otoczony jest szczytami Mrzlej gory, Štajerskiej Rinki, Križa i Turskiej gory. W pobliżu znajduje się 80-metrowej wysokości wodospad Rinka. Nosi imię dra Johannesa Frischaufa, badacza Alp Kamnickich. Pierwotne schronisko, które w 1876 wybudowało Niemiecko-austriackie Towarzystwo Górskie (niem. "Deutscher und Österreichischer Alpenverein"), w 1907 zniosła lawina. 2. sierpnia 1908 zostało wybudowane nowe. 21. września 1991 otwarto nowe, powiększone i odnowione schronisko. Zarządza nim PD (Towarzystwo Górskie) Celje Matica. Znajduje się na starej trasie Słoweńskiego Szlaku Górskiego.

</doc>
<doc id="2966337" url="https://pl.wikipedia.org/wiki?curid=2966337" title="Zakłady Mechaniki Precyzyjnej Gdańsk">
Zakłady Mechaniki Precyzyjnej Gdańsk

Zakłady Mechaniki Precyzyjnej Gdańsk – gdański producent m.in. wag analitycznych i technicznych, logów, nurkowych aparatów oddechowych, maszyn dziewiarskich, kompasów magnetycznych. Zakład założony w 1952 jako spółdzielnia „Student”, zlokalizowany przy ul. Lendziona i później w nieistniejącym już budynku przy ul. Jaśkowa Dolina 5 w gdańskim Wrzeszczu. W 1954 przedsiębiorstwo przeniesiono do Oliwy na ul. Beniowskiego 5, gdzie uruchomiono produkcję cenionych w kraju i na świecie wag analitycznych o dużej dokładności. Według Dziennika Bałtyckiego w 1965 r. eksportowano 40% produkcji do 30 krajów i był to podówczas jedyny w Gdańsku (i jeden z 40 w kraju) zakład wytypowany do produkcji eksportowej. W latach 1952–1989 wcielone zostały jako ZMP „Mera-Wag” do zjednoczenia producentów maszyn matematycznych (a później cyfrowych) Mera.
Od ok. 1973 zakład rozpoczął kształcenie w ZSZ przy CKUMiE w Gdańsku przyszłych pracowników w kierunkach mechanicznych, a od 1975 również elektronicznych, które to kształcenie kontynuowano do 1991, tj. do końca cyklu edukacji rocznika 1988.
ZMP „Mera-Wag” zostały zlikwidowane pod koniec rządów Edwarda Gierka w 1980, gdy sprzedano licencję dobrze prosperującego przedsiębiorstwa do RFN, utworzywszy w to miejsce Zakłady Mechaniki Precyzyjnej „Unitra-Magmor”, produkujące elektronikę, m.in. w latach 1980. drukarki komputerowe, magnetofony szpulowe na licencji firmy Grundig, magnetofony kasetowe własnej konstrukcji, dyktafony i radiomagnetofony samochodowe.

</doc>
<doc id="2966339" url="https://pl.wikipedia.org/wiki?curid=2966339" title="Witold Czartoryski (ordynat)">
Witold Czartoryski (ordynat)

Witold Kazimierz Czartoryski (ur. 10 marca 1876 w Paryżu; zm. 29 października 1911 w Wersalu) – książę herbu Pogoń Litewska, polski arystokrata, mecenas sztuki, I ordynat na Gołuchowie.
Życiorys.
Witold Kazimierz urodził się w Paryżu. Był synem księcia Władysława i księżniczki francuskiej Małgorzaty. Miał starszego brata Adama Ludwika, który po śmierci ojca został głową rodu Czartoryskich. Książę Witold kształcił się w rodzinnym domu pod kierunkiem polskich nauczycieli oraz w Koburgu. Później został wolnym słuchaczem Uniwersytetu Jagiellońskiego. Był podróżnikiem, lingwistą, a przede wszystkim zbieraczem książek. Posiadał własny zamek w Normandii, gdzie zgromadził liczącą ponad 25 000 woluminów bibliotekę z dziełami w języku arabskim, hiszpańskim, litewskim, francuskim oraz włoskim w znacznej mierze dotyczące wolnomularstwa, okultyzmu, ogólnie pojętej historii, religioznawstwa, geografii (w tym atlasy z różnych zakątków kuli ziemskiej), matematyki czy też sztuk pięknych. Po jego śmierci w Paryżu zbiory te trafiły do Biblioteki Uniwersytetu Lwowskiego oraz rodowej Biblioteki w Krakowie.
W 1899 jego ciotka, Izabella Działyńska zostawiła w spadku jemu i jego Adamowi Ludwikowi majątek w Gołuchowie. Książę Witold doceniając ogromną rangę kolekcji dzieł sztuki sprawował nad nią pieczołowitą opiekę powiększając zbiory o zabytki kultur starożytnych. Około 1909 roku zamierzał przenieść całą kolekcję do Pałacu Działyńskich w Poznaniu. Nie zdążył zrealizować tego zamierzenia. Zmarł przedwcześnie w wieku 35 lat, w 1911 roku. Po jego śmierci II ordynatem na Gołuchowie i jednocześnie spadkobiercą majątku został brat Adam Ludwik.

</doc>
<doc id="2966342" url="https://pl.wikipedia.org/wiki?curid=2966342" title="Grzegorz Szczepanik">
Grzegorz Szczepanik

Grzegorz Szczepanik (ur. 10 czerwca 1953 w Rybniku) – polski żużlowiec.
Sport żużlowy uprawiał w latach 1973–1982 w barwach klubów ROW Rybnik (1973–1981) oraz Kolejarz Opole (1982). Zdobył dwa medale drużynowych mistrzostw Polski: srebrny (1980) oraz brązowy (1974).
Finalista młodzieżowych indywidualnych mistrzostw Polski (Tarnów 1974 – XI miejsce). Finalista indywidualnych mistrzostw Polski (Gorzów Wielkopolski 1978 – jako rezerwowy). Zdobywca II miejsca w turnieju o "Łańcuch Herbowy Miasta Ostrowa Wielkopolskiego" (1979).

</doc>
<doc id="2966347" url="https://pl.wikipedia.org/wiki?curid=2966347" title="Egon Svensson">
Egon Svensson

Egon Edvin Roland Svensson (ur. 17 listopada 1913, zm. 12 czerwca 1995) – szwedzki zapaśnik. Srebrny medalista olimpijski z Berlina.
Zawody w 1936 były jego jedynymi igrzyskami olimpijskimi. Walczył w stylu klasycznym, zdobywając srebro w wadze koguciej, do 56 kilogramów. W finale pokonał go Węgier Márton Lőrincz. Był srebrnym medalistą mistrzostw Europy w 1937 i 1938. Zapaśnikiem i olimpijczykiem był również jego syn Roland.

</doc>
<doc id="2966348" url="https://pl.wikipedia.org/wiki?curid=2966348" title="Alexandru Toma">
Alexandru Toma

Alexandru Toma (ur. 10 czerwca 1968) – rumuński żużlowiec.
Młodzieżowy indywidualny mistrz Rumunii (1986). Złoty medalista mistrzostw Rumunii par (1999). Trzynastokrotny medalista indywidualnych mistrzostw Rumunii: sześciokrotnie złoty (2002, 2003, 2006, 2007, 2010, 2011), czterokrotnie srebrny (1998, 2001, 2004, 2005) oraz trzykrotnie brązowy (1997, 2000, 2009).
Trzykrotny medalista Pucharu MACEC: dwukrotnie złoty (2007, 2008) oraz srebrny (2005). Dwukrotny półfinalista mistrzostw Europy par (2006, 2007). Wielokrotny uczestnik eliminacji indywidualnych mistrzostw Europy.

</doc>
<doc id="2966349" url="https://pl.wikipedia.org/wiki?curid=2966349" title="John Nyman">
John Nyman

John Emanuel Nyman (ur. 25 kwietnia 1908 w Sundsvall, zm. 19 października 1977 tamże) – szwedzki zapaśnik. Srebrny medalista olimpijski z Berlina.
Zawody w 1936 były jego jedynymi igrzyskami olimpijskimi. Walczył w stylu klasycznym, zdobywając srebro w wadze ciężkiej, powyżej 87 kilogramów. W finale pokonał go Estończyk Kristjan Palusalu. Był srebrnym medalistą mistrzostw Europy w 1937 i 1938.

</doc>
<doc id="2966350" url="https://pl.wikipedia.org/wiki?curid=2966350" title="Jakob Silfverberg">
Jakob Silfverberg

Jakob Silfverberg (ur. 13 października 1990 w Gävle) – szwedzki hokeista, reprezentant Szwecji, olimpijczyk.
Jego ojciec Jan-Erik (ur. 1953) i wujek Conny (ur. 1959) byli, a brat Joakim (ur. 1989) i kuzyn Joel (ur. 1993) także zostali hokeistami.
Kariera.
Wychowanek klubu Brynäs IF, którego zawodnikiem był do 2012. W międzyczasie w drafcie NHL z 2009 został wybrany przez Ottawa Senators. W maju 2011 podpisał kontrakt z tym klubem, jednak kolejny sezon 2011/2012 spędził jeszcze w Brynäs na zasadzie wypożyczenia. W kwietniu 2012 powrócił do Ottawy i rozegrał dwa premierowe mecze w rozgrywkach NHL w trakcie fazy play-off sezonu 2011/2012. W okresie lokautu w sezonie NHL (2012/2013) występował z klubem Binghamton Senators w rozgrywkach AHL. Następnie, od wznowienia sezonu NHL (2012/2013) w styczniu 2013 gra ponownie w Ottawa Senators. Od lipca 2013 zawodnik Anaheim Ducks. Przedłużał kontrakt z tym klubem o rok w sierpniu 2014, o cztery lata w sierpniu 2015, o pięć lat w marcu 2019.
Uczestniczył w turniejach mistrzostw świata 2011, 2012, zimowych igrzysk olimpijskich 2014, Pucharu Świata 2016.

</doc>
<doc id="2966352" url="https://pl.wikipedia.org/wiki?curid=2966352" title="Aptosid">
Aptosid



</doc>
<doc id="2966358" url="https://pl.wikipedia.org/wiki?curid=2966358" title="Thure Andersson">
Thure Andersson

Thure Elof Andersson (ur. 27 kwietnia 1907, zm. 20 stycznia 1976) – szwedzki zapaśnik. Srebrny medalista olimpijski z Berlina.
Zawody w 1936 były jego jedynymi igrzyskami olimpijskimi. Walczył w stylu wolnym, zdobywając srebro w wadze półśredniej, do 72 kilogramów. W finale pokonał go Amerykanin Frank Lewis. Był srebrnym medalistą mistrzostw Europy w 1934.

</doc>
<doc id="2966362" url="https://pl.wikipedia.org/wiki?curid=2966362" title="Ture Andersson">
Ture Andersson



</doc>
<doc id="2966369" url="https://pl.wikipedia.org/wiki?curid=2966369" title="Matka Boża Muranowska">
Matka Boża Muranowska



</doc>
<doc id="2966370" url="https://pl.wikipedia.org/wiki?curid=2966370" title="Ireneusz (Bekish)">
Ireneusz (Bekish)



</doc>
<doc id="2966372" url="https://pl.wikipedia.org/wiki?curid=2966372" title="Matka Boża Współczująca">
Matka Boża Współczująca



</doc>
<doc id="2966375" url="https://pl.wikipedia.org/wiki?curid=2966375" title="Śledź atlantycki">
Śledź atlantycki



</doc>
<doc id="2966377" url="https://pl.wikipedia.org/wiki?curid=2966377" title="Clupea harengus ivernicus">
Clupea harengus ivernicus



</doc>
<doc id="2966378" url="https://pl.wikipedia.org/wiki?curid=2966378" title="Clupea harengus norvegivus">
Clupea harengus norvegivus



</doc>
<doc id="2966379" url="https://pl.wikipedia.org/wiki?curid=2966379" title="Clupea harengus scandicus">
Clupea harengus scandicus



</doc>
<doc id="2966380" url="https://pl.wikipedia.org/wiki?curid=2966380" title="Clupea harengus scoticus">
Clupea harengus scoticus



</doc>
<doc id="2966381" url="https://pl.wikipedia.org/wiki?curid=2966381" title="Clupea harengus septemtrionalis">
Clupea harengus septemtrionalis



</doc>
<doc id="2966382" url="https://pl.wikipedia.org/wiki?curid=2966382" title="Clupea islandicus">
Clupea islandicus



</doc>
<doc id="2966383" url="https://pl.wikipedia.org/wiki?curid=2966383" title="Clupea ivernicus">
Clupea ivernicus



</doc>
<doc id="2966384" url="https://pl.wikipedia.org/wiki?curid=2966384" title="Clupea leachii">
Clupea leachii



</doc>
<doc id="2966385" url="https://pl.wikipedia.org/wiki?curid=2966385" title="Clupea membras">
Clupea membras



</doc>
<doc id="2966386" url="https://pl.wikipedia.org/wiki?curid=2966386" title="Clupea minima">
Clupea minima



</doc>
<doc id="2966387" url="https://pl.wikipedia.org/wiki?curid=2966387" title="Clupea norvegivus">
Clupea norvegivus



</doc>
<doc id="2966388" url="https://pl.wikipedia.org/wiki?curid=2966388" title="Witold Czartoryski (1822–1865)">
Witold Czartoryski (1822–1865)

Witold Adam Czartoryski (ur. 6 lipca 1822 w Puławach, zm. 14 listopada 1865 w Algierze) – książę herbu Pogoń Litewska, polski arystokrata, polityk emigracyjny.
Życiorys.
Najstarszy syn Adama Jerzego Czartoryskiego oraz Anny Zofii Sapiehy, herbu Pogoń Litewska. Urodził się 6 lipca 1822 roku. Wychowywany był w Warszawie i w Puławach, a od 1832 roku także w Paryżu. Ukończył gimnazjum niemieckie w Münster a następnie studiował w Monachium i Berlinie. Dzięki staraniom ojca uzyskał stopień podporucznika w wojsku hiszpańskim. Kształcił się we francuskiej szkole sztabu generalnego. W 1845 roku rozpoczął czynną służbę wojskową w Madrycie w pułku Reyna Gobernadore. Od 1848 roku w służbie armii sardyńskiej jako porucznik piechoty. Często chorował. W 1850 wystąpił z armii, wyjechał do Paryża i otrzymał francuskie obywatelstwo.
Po wybuchu wojny krymskiej między Imperium Rosyjskim, a Imperium osmańskim i jego sprzymierzeńcami (Wielką Brytanią, Francją i Sardynią) był adiutantem ojca w Paryżu. Pomagał przy formacji 2. pułku kozaków sułtańskich. Nie brał osobistego udziału w działaniach militarnych. Nie przyjął ofiarowywanego mu stopnia pułkownika i dowództwa pułku. Działał w dyplomacji emigracyjnej. W 1860 roku reprezentował ojca w Londynie na dorocznym zebraniu Towarzystwa Literackiego Przyjaciół Polski. Zgodnie z testamentem politycznym Adama Jerzego Czartoryskiego to nie on a brat Władysław został głową rodu i kierownikiem politycznym na emigracji.
W 1861 roku odbył misję dyplomatyczną do Konstantynopola. Tam zastał go wybuch powstania styczniowego. Działał na rzecz powstańców. Podejmował próby urządzania dywersji na Morzu Czarnym i Kaukazie. Uzbroił i wyposażył na własny koszt 150 żołnierzy piechoty pod dowództwem kapitana Klemensa Przewłockiego. Z powodu choroby wycofał się jednak z dalszej działalności. Wyjechał do Kairu a następnie do Algieru, gdzie zmarł 14 listopada 1865 roku.
Rodzina.
30 października 1851 roku w Paryżu poślubił Marię Cecylię z Grocholskich, córkę Henryka Cypriana Grocholskiego i Franciszki Ksawery Brzozowskiej (1807–1872). Maria po śmierci męża w 1874 roku wstąpiła do klasztoru karmelitanek w Krakowie.

</doc>
<doc id="2966389" url="https://pl.wikipedia.org/wiki?curid=2966389" title="Clupea scandicus">
Clupea scandicus



</doc>
<doc id="2966390" url="https://pl.wikipedia.org/wiki?curid=2966390" title="Clupea scoticus">
Clupea scoticus



</doc>
<doc id="2966391" url="https://pl.wikipedia.org/wiki?curid=2966391" title="Clupea septemtrionalis">
Clupea septemtrionalis



</doc>
<doc id="2966392" url="https://pl.wikipedia.org/wiki?curid=2966392" title="Cyprinus esca">
Cyprinus esca



</doc>
<doc id="2966393" url="https://pl.wikipedia.org/wiki?curid=2966393" title="Rogenia alba">
Rogenia alba



</doc>
<doc id="2966394" url="https://pl.wikipedia.org/wiki?curid=2966394" title="Clupea harengus islandicus">
Clupea harengus islandicus



</doc>
<doc id="2966395" url="https://pl.wikipedia.org/wiki?curid=2966395" title="Clupea harengus harengus">
Clupea harengus harengus



</doc>
<doc id="2966396" url="https://pl.wikipedia.org/wiki?curid=2966396" title="Clupea harengus frisius">
Clupea harengus frisius



</doc>
<doc id="2966397" url="https://pl.wikipedia.org/wiki?curid=2966397" title="Clupea harengus cimbricus">
Clupea harengus cimbricus



</doc>
<doc id="2966398" url="https://pl.wikipedia.org/wiki?curid=2966398" title="Clupea harengus caledonicus">
Clupea harengus caledonicus



</doc>
<doc id="2966399" url="https://pl.wikipedia.org/wiki?curid=2966399" title="Clupea harengus britannicus">
Clupea harengus britannicus



</doc>
<doc id="2966400" url="https://pl.wikipedia.org/wiki?curid=2966400" title="Clupea harengus atlanticus">
Clupea harengus atlanticus



</doc>
<doc id="2966401" url="https://pl.wikipedia.org/wiki?curid=2966401" title="Clupea halec">
Clupea halec



</doc>
<doc id="2966402" url="https://pl.wikipedia.org/wiki?curid=2966402" title="Clupea frisius">
Clupea frisius



</doc>
<doc id="2966403" url="https://pl.wikipedia.org/wiki?curid=2966403" title="Clupea elongata">
Clupea elongata



</doc>
<doc id="2966404" url="https://pl.wikipedia.org/wiki?curid=2966404" title="Clupea cimbricus">
Clupea cimbricus



</doc>
<doc id="2966405" url="https://pl.wikipedia.org/wiki?curid=2966405" title="Clupea caledonicus">
Clupea caledonicus



</doc>
<doc id="2966406" url="https://pl.wikipedia.org/wiki?curid=2966406" title="Clupea britannicus">
Clupea britannicus



</doc>
<doc id="2966407" url="https://pl.wikipedia.org/wiki?curid=2966407" title="Clupea atlanticus">
Clupea atlanticus



</doc>
<doc id="2966408" url="https://pl.wikipedia.org/wiki?curid=2966408" title="Clupea alba">
Clupea alba



</doc>
<doc id="2966409" url="https://pl.wikipedia.org/wiki?curid=2966409" title="Bobby Lohse">
Bobby Lohse

Bobby Roy Lohse (ur. 3 lutego 1958) – szwedzki żeglarz sportowy. Srebrny medalista olimpijski z Atlanty.
Zawody w 1996 były jego drugimi igrzyskami olimpijskimi - zajął drugie miejsce w klasie Star. Partnerował mu Hans Wallén. W 1992 zajęli piąte miejsce. W 1993 byli wicemistrzami świata.

</doc>
<doc id="2966410" url="https://pl.wikipedia.org/wiki?curid=2966410" title="Alexandru Averescu">
Alexandru Averescu

Alexandru Averescu (ur. 9 marca 1859 w Izmaile, zm. 2 października 1938 w Bukareszcie) – rumuński generał, polityk, premier Rumunii w latach 1920–1921 i 1926–1927. Otrzymał Order Orła Białego w 1921.
Życiorys.
W 1876 zaciągnął się do armii i wziął udział w wojnie z Imperium Osmańskim w latach 1877-1878. Po zakończeniu wojny wybrał karierę wojskową. Kształcił się w szkole wojskowej w Turynie. W latach 1895-1898 pracował jako attaché wojskowy na placówce w Berlinie. W 1906 otrzymał pierwszy stopień generalski, a rok później tekę ministra wojny. W 1907 tłumił insurekcję chłopską w Mołdawii. Na jego rozkaz wojsko ogniem artylerii niszczyło wioski opanowane przez powstanie chłopskie, masakrując mieszkańców. W czasie dwóch tygodni zabito około 11 000 ludzi. W czasie II wojny bałkańskiej pełnił funkcję szefa sztabu armii rumuńskiej. W czasie I wojny światowej objął stanowisko dowódcy 3 armii, która stacjonowała w Dobrudży i ochraniała granicę z Bułgarią.
W 1918 objął urząd premiera, który sprawował przez miesiąc. Urząd premiera obejmował jeszcze dwukrotnie (1920-1921, 1926-1927). W 1930 otrzymał stopień marszałka polnego. Zmarł w Bukareszcie.
Pozostawił po sobie pamiętniki (Memorii), z okresu służby wojskowej, wydane w roku 1968.

</doc>
<doc id="2966412" url="https://pl.wikipedia.org/wiki?curid=2966412" title="Harry Hanson">
Harry Hanson

Harry Hanson (ur. 23 września 1900 w Göteborgu, zm. 12 czerwca 1986 w Göteborgu) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1928 wystąpił w klasie 6 metrów zajmując 7 pozycję. Załogę jachtu "Ingegerd" tworzyli również Georg Lindahl, Yngve Lindqvist i Hakon Reuter.

</doc>
<doc id="2966414" url="https://pl.wikipedia.org/wiki?curid=2966414" title="Hiperoksja">
Hiperoksja

Hiperoksja – wyższe niż normalne stężenie tlenu w tkankach. O hiperoksji mówi się, gdy ciśnienie parcjalne tlenu w krwi tętniczej przekroczy 300 mmHg.
Przyczyny hiperoksji.
Wdychanie tlenu o wyższym niż normalne stężeniu parcjalnym znajduje zastosowanie podczas terapii tlenowej, nurkowania i w medycynie lotniczej. Mimo niewątpliwych korzystnych skutków leczenia tlenem (np. przy zatruciu tlenkiem węgla, chorobie dekompresyjnej), zwiększone stężenie tlenu w tkankach posiada wiele skutków negatywnych dla zdrowia.
Skutki hiperoksji.
Zwiększone ciśnienie tlenu powoduje zgrubienie błon pęcherzyków płucnych i ograniczenie zdolności płuc do rozszerzania się podczas oddychania. Hiperoksja sprzyja powstawaniu wolnych rodników, na działanie których szczególnie narażone są tkanki niedokrwione. Podwyższone ciśnienie parcjalne tlenu sprzyja też kurczeniu się naczyń krwionośnych.
Negatywne skutki hiperoksji zaobserwowano u osób, którym podczas leczenia podaje się wysoko stężony tlen. Dotyczy to chorób takich jak:
Hiperoksja powoduje znaczący spadek przepływu krwi w naczyniach wieńcowych i spadek konsumpcji tlenu w mięśniu sercowym. Niedawne badania wykazały również, że podczas resuscytacji wcześniaków korzystniejsze jest podawanie powietrza zamiast czystego tlenu, co pozwala na uniknięcie negatywnych skutków hiperoksji (retinopatia wcześniaków) i poprawia przeżywalność.

</doc>
<doc id="2966416" url="https://pl.wikipedia.org/wiki?curid=2966416" title="Wyścig Rosji WTCC">
Wyścig Rosji WTCC

Wyścig Rosji WTCC – runda World Touring Car Championship rozgrywana od 2013 na torze Moscow Raceway położonym koło przysiółka Czismiena, około 20 km na wschód od Wołokołamska i 90 km na zachód od Moskwy, przy drodze magistralnej M9.

</doc>
<doc id="2966417" url="https://pl.wikipedia.org/wiki?curid=2966417" title="Baszar al-Asad">
Baszar al-Asad



</doc>
<doc id="2966419" url="https://pl.wikipedia.org/wiki?curid=2966419" title="Tlenometria EPR">
Tlenometria EPR

Tlenometria EPR – metoda pomiaru stężenia tlenu przy pomocy elektronowego rezonansu magnetycznego (EPR).
Możliwe są pomiary:
Historia pomiarów tlenometrycznych EPR.
W roku 1977 odkryto odwracalny i powtarzalny wpływ stężenia tlenu na strukturę nadsubtelną widm EPR rozpuszczalnego znacznika spinowego. Wkrótce znaleziono kolejne znaczniki spinowe wrażliwe na stężenie tlenu. W latach 80. James Hyde odkrył mierzalny wpływ stężenia tlenu na czasy relaksacji różnych znaczników spinowych – była to podstawa dzisiejszej tlenometrii EPR. Pierwszy eksperyment tlenometrii EPR "in vivo" został przeprowadzony w roku 1986 na myszach z użyciem pasma L. Obecnie tlenometria EPR jest obiecującą techniką do zastosowań biologicznych ze względu na szereg zalet, jak wysoka czułość, możliwość mapowania 3D rozkładu stężeń tlenu i niska inwazyjność.
Podstawy fizyczne pomiaru.
Bezpośrednie wykrycie tlenu cząsteczkowego przy pomocy EPR jest niemożliwe ze względu na bardzo krótki czas relaksacji. Stąd pomiary tlenometrii EPR wykonuje się z użyciem znacznika spinowego w formie stałej lub w roztworze. Zmiana linii widmowej EPR znacznika spowodowana jest oddziaływaniem tlenu cząsteczkowego i znacznika. Jest to głównie oddziaływanie dipol-dipol i oddziaływanie wymienne Heisenberga, przy czym to drugie przeważa w większości rozpuszczalnych znaczników o niskiej lepkości. Poszerzenie linii widmowej EPR pozwala na ocenienie ciśnienia parcjalnego lub stężenia tlenu.
Szybkość relaksacji spin-spin, proporcjonalna do szerokości linii i odwrotnie proporcjonalna do czasu relaksacji T2, wzrasta ze wzrostem stężenia tlenu. W roztworze za poszerzenie linii odpowiadają zderzenia cząsteczek dwóch próbek paramagnetycznych, zaś prędkość zderzeń formula_1 dana jest przez równanie Smoluchowskiego
gdzie:
Zwykle formula_7 jest znacznie większe niż formula_8 stąd stosuje się przybliżenie:
Ponieważ szerokość linii widma absorpcyjnego EPR zależy liniowo od częstości kolizji formula_10 zależność między szerokością linii a stężeniem tlenu powinna być liniowa, stąd szerokość linii może być używana do ilościowego pomiaru stężenia tlenu.
Dla znaczników w postaci stałej, poszerzenie linii opiera się na wymianie spinowej Heisenberga. W nieobecności tlenu rodniki znacznika spinowego przechodzą intensywną wymianę Heisenberga elektron-elektron, czego skutkiem jest zwężenie linii widma EPR. W obecności zwężenia wymiennego każde poszerzenie linii (np. przez oddziaływanie dipolowe) jest szybko zwężane. Po wprowadzeniu tlenu wymiana spinowa między tlenem a znacznikiem skutkuje odwracalnym poszerzeniem widma EPR.
Poszerzenie linii formula_11 z powodu wymiany spinowej między znacznikiem a tlenem wyraża równanie:
gdzie:
Na podstawie wzoru (1):
Zbieranie danych.
Zbieranie danych w tlenometrii EPR następuje w dwojaki sposób. Możliwe jest zbieranie sygnału EPR z całej naświetlonej próbki równocześnie. Tracona jest wówczas informacja o przestrzennym rozkładzie spinów. Metoda ta jest szybka i odpowiednia dla małego pojedynczego implantu. Można również mapować zarówno kształt linii, jak gęstość spinową poprzez użycie liniowych gradientów pola magnetycznego zmieniających kierunek i siłę.
Znaczniki spinowe w tlenometrii EPR.
Związki paramagnetyczne w żywych organizmach są obecne w bardzo niskich stężeniach lub (jak tlen) posiadają bardzo krótkie czasy relaksacji. Dlatego do wszystkich eksperymentów tlenometrii EPR konieczne jest wprowadzanie zewnętrznego znacznika spinowego.
Własności znaczników spinowych.
Znaczniki spinowe mogą występować w postaci stałej lub w roztworze. Do najważniejszych własności znaczników należą:
Znaczniki rozpuszczalne.
Głównymi zaletami znaczników rozpuszczalnych są równomierne rozmieszczenie, dostęp do głęboko położonych narządów i automatyczne usuwanie z układu "in vivo".
Pierwszymi znacznikami tego typu były nitroksydy. W porównaniu ze stałymi znacznikami, nitroksydy mają niski SNR i małą czułość na stężenie tlenu. W celu poprawy czułości możliwe jest stosowanie perdeuterowanych nitroksydów lub zamykanie ich w lipofilnych środowiskach. Można również manipulować ładunkiem nitroksydów w celu umożliwienia przejścia przez błonę komórkową.
Rodniki tritylowe (TAM), zawierające 12 atomów siarki, są analogami rodników trifenylometylu. Rodniki te posiadają pojedynczą ostrą linię EPR i poprawę SNR o jeden rząd wielkości w stosunku do innych znaczników spinowych.
Pochodnymi TAM są rodniki perchlorotriarlometylu (PTM). Rodnik triestru perchlorotriarlometylu (PTM-TE) jest stosowany do tlenometrii "in vivo" i obrazowania stężenia tlenu w tkankach. Do zalet tego znacznika należą: pojedyncza wąska linia EPR, duża wrażliwość szerokości linii na stężenie tlenu cząsteczkowego, dobra stabilność w tkance nowotworowej, brak poszerzenia spin-spin i brak efektów nasycenia mocą.
Znaczniki stałe.
Głównymi zaletami stałych znaczników spinowych jest wysoka gęstość spinowa, prowadząca do wyższego SNR, wyższa czułość na tlen i długotrwała stabilność "in vivo". Znaczniki te doskonale nadają się do powtarzalnych i długotrwałych pomiarów w żywych zwierzętach.
Związki oparte na węglu jak fuzynit czy sadza (India Ink) są powszechnie używane w tlenometrii EPR. Badania wykorzystujące India Ink były już wykonywane na ludziach. Mimo silnego sygnału EPR i dobrej dostępności związki te posiadają kilka wad, jak szeroka linia EPR, nieliniowa zależność szerokości linii od stężenia parcjalnego tlenu, niska stabilność i obecność nieparamagnetycznych przyczynków do widma EPR.
Pierwszą syntetyczną cząsteczką używaną powszechnie do pomiarów tlenometrii EPR była ftalocyjanina litu (LiPc). Widmo EPR LiPc charakteryzuje się pojedynczą linią, posiada jednak wiele niedoskonałości (m.in. brak liniowej zależności szerokości linii od stężenia parcjalnego tlenu, brak długotrwałej stabilności "in vivo"). Pochodne LiPc, jak fenoksypodstawiona LiPc (LiPc-α-OPh) są przynajmniej w pewnym stopniu pozbawione tych wad.
Inne stałe znaczniki stosowane w tlenometrii EPR to naftalocyjanina litu (LiNc) i 5,9,14,18,23,27,32,36-okta-n-butoksy-2,3-naftalocyjanina litu (LiNc-BuO).
Zastosowania tlenometrii EPR.
In vitro.
Tlenometria EPR została zastosowana "in vitro" do pomiaru konsumpcji tlenu w zawiesinie komórek nowotworowych, zarówno w próbkach izolowanych (otoczonych błoną nieprzepuszczalną dla tlenu), jak i w próbkach, w których wymiana gazowa następuje przez przepuszczalną błonę. Wykonuje się również pomiary równocześnie wewnątrz i na zewnątrz komórki przy pomocy dwóch różnych znaczników spinowych. Tlenometrię EPR stosuje się również do badań transportu tlenu przez dwuwarstwę lipidową.
In vivo.
Pomiary tlenometryczne "in vivo" stosuje się do pomiarów utlenowania tkanek i narządów w warunkach patofizjologicznych.
"Choroby nowotworowe"
Guzy hipoksyczne są bardziej agresywne i oporne na chemo- i radioterapię, dlatego ocena utlenowania guza przez i po leczeniu może mieć duże znaczenie dla planowania efektywnej terapii. Przewagą tlenometrii EPR nad innymi metodami tlenometrycznymi jest mała inwazyjność tej metody, co pozwala na powtarzalne pomiary.
"Choroby serca"
Zmiany w generowaniu wolnych rodników, utlenowaniu i stężeniu tlenku azotu są ważnymi parametrami przy diagnozie chorób serca. Tlenometrię EPR stosuje się również przy badaniu skuteczności terapii.
"Leczenie ran"
Stężenie tlenu w skórze i otaczających tkankach jest ważne dla oceny stanu i opcji leczenia ran i oparzeń. Ponieważ do tego zastosowania niepotrzebna jest duża głębokość penetracji, tlenometria EPR wydaje się obiecującym rozwiązaniem dla modeli zwierzęcych i potencjalnych zastosowań klinicznych.

</doc>
<doc id="2966423" url="https://pl.wikipedia.org/wiki?curid=2966423" title="Czynnik indukowany hipoksją 1">
Czynnik indukowany hipoksją 1

Czynnik indukowany hipoksją 1, HIF-1 (od ang. "hypoxia-inducible factor 1") – czynnik transkrypcyjny czuły na stężenie tlenu w środowisku komórkowym. Występuje we wszystkich tkankach ludzkiego organizmu.
Struktura.
Jak wszystkie czynniki indukowane hipoksją, HIF-1 jest heterodimerem, złożonym z podjednostek α (HIF-1α) i β (ARNT – "aryl hydrocarbon receptor nuclear translocator"). HIF-1 należy do podrodziny PER-ARNT-SIM (PAS) z rodziny czynników transkrypcyjnych "basic helix-loop-helix" (bHLH).
Stabilność czynnika indukowanego hipoksją 1.
Podjednostka β jest eksprymowana konstytutywnie, natomiast stabilność i aktywność podjednostki α zależy od różnych posttranslacyjnych modyfikacji, hydroksylacji, acetylacji i fosforylacji.
Regulacja HIF-1α przez poziom tlenu.
W warunkach normalnego stężenia tlenu HIF-1α podlega gwałtownemu rozkładowi w procesie mediowanego przez pVHL szlaku ubikwityna-proteasom, natomiast hipoksja blokuje degradację, prowadząc do akumulacji HIF-1α. Asocjacja HIF-1α z pVHL jest wyzwalana przez potranslacyjną hydroksylację proliny (mediowaną przez hydroksylazę prolinową – PHD lub hydroksylazę prolinową HIF – HPH). HIF-1α posiada dwa potencjalne miejsca hydroksylacji, Pro 402 i Pro 564. Hydroksyprolina lokuje się wewnątrz hydrofobowego rdzenia pVHL, będącego częścią kompleksu ligazy ubikwityny.
Stabilizacja HIF-1α w warunkach normalnego stężenia tlenu.
W warunkach normalnego stężenia tlenu podjednostka HIF-1alfa jest stabilizowana przez wiele czynników wzrostu i cytokin, na przykład insulinę, insulinopodobny czynnik wzrostu, płytkopochodny czynnik wzrostu, czynnik wzrostu naskórka i interleukinę 1β. Nie jest znany dokładny mechanizm stabilizacji HIF-1α – podejrzewa się, że może być związany z komórkowym szlakiem kinazy.
Regulacja aktywności transkrypcyjnej.
C-koniec podjednostki HIF-1α zawiera domenę transaktywującą, której aktywność zależy od stężenia parcjalnego tlenu. W warunkach normalnego stężenia tlenu następuje hydroksylacja Asp 803 przez czynnik hamujący HIF-1 (FIH-1) w obrębie domeny transaktywującej, co zapobiega oddziaływaniu HIF-1 z koaktywatorami. Działania FIH-1 zależy od stężenia tlenu, ponieważ wykorzystuje tlen jako subtrat. Poza aktywnością hydroksylazową FIH-1 wiąże pVHL, które rekrutuje deacetylazę histonową (HDAC), która interferuje z funkcją domeny transaktywacyjnej. Choć możliwa jest regulacja HIF przez inne mechanizmy, hydroksylazy zależne od tlenu wydają się głównie odpowiedzialne za regulację HIF w odpowiedzi na poziom tlenu.
Działanie.
HIF-1 reguluje ekspresję ponad 100 genów, generując odpowiedź na hipoksję i niwelując jej negatywne skutki. Są to działania o różnym zasięgu:
Geny regulowane przez HIF-1 odpowiadają głównie za czynniki odpowiedzialne za angiogenezę nowotworów, czynniki odpowiedzialne za proliferację i przetrwanie komórek, transportery glukozy i enzymy glikolityczne.
Angiogeneza.
Komórki raka naczyń krwionośnych i tkanki łącznej w warunkach hipoksji wyzwalają angiogenezę wskutek mechanizmu wykrywania tlenu i następnie indukcji genów proangiogenetycznych. Jednym z głównych jest naczyniowy czynnik wzrostu (VEGF), który rekrutuje komórki nabłonka w hipoksyczne rejony naczyń i stymuluje ich proliferację. Lokalny przepływ krwi w warunkach patofizjologicznych jest również kontrolowany przez modulację oporu naczyń poprzez produkcję NO (indukowalnej syntazy tlenku azotu), CO (oksydazy hemowej 1), endoteliny 1, adrenomeduliny czy aktywacji receptora adrenergicznego α1B. Wszystkie te mechanizmy angażują geny regulowane przez HIF. HIF promuje więc angiogenezę w sposób bardziej złożony niż prosta indukcja VEGF.
Proliferacja/przetrwanie komórek.
Kilka czynników wzrostu, przede wszystkim insulinopodobny czynnik wzrostu 2 (IGF2) i transformujący czynnik wzrostu α (TGF-α) są genami regulowanymi przez HIF-1. Wiązanie tych czynników do ich receptorów, IGF1R i EGFR aktywuje ścieżki transdukcji sygnału, które prowadzą do ekspresji HIF-1α i proliferacji/przetrwania komórki. Ponadto transkrypcja genów regulowanych przez HIF-1 jest aktywowana przez kinazy białkowe aktywowane przez mitogen p42/p44, a także przez mutacje fosfatazy fosfoinozytolu (PTEN), która reguluje wzrost i proliferację komórek (PTEN ulega mutacji lub delecji w kilku odmianach raka, np. raku prostaty i nabłonka). HIF-1 bierze więc udział w ścieżkach sygnałowych kluczowych dla postępu choroby nowotworowej.
Metabolizm glukozy.
W warunkach hipoksycznych, komórki przełączają się na szlak metaboliczny niezależny od tlenu i używają glikolizy jako głównego mechanizmu produkcji ATP. HIF-1 reguluje ekspresję wszystkich enzymów w szlaku glikolitycznym, a także ekspresję transporterów glukozy GLUT1 i GLUT3, które pośredniczą w komórkowym pobieraniu glukozy. Wzrost glikolizy jest normalną odpowiedzią na proliferację, a migrujące komórki również używają tego szlaku jako źródła energii. HIF-1 spełnia więc ważną rolę w regulacji mechanizmu, który odpowiada za wzrost komórek i ich utrzymanie w warunkach stresu.
Terapie związane z HIF-1.
Nadekspresja HIF-1 występuje w wielu odmianach nowotworów. Znaczące powiązania między nadekspresją HIF-1 i śmiertelnością pacjentów wykazano w przypadku nowotworu mózgu, piersi, szyjki macicy, gardła środkowego, jajnika i macicy, jednak dla nowotworu głowy, szyi i niedrobnokomórkowego raka płuc zależność ta jest odwrotna. Tym niemniej można stwierdzić, że przynajmniej w niektórych rodzajach raka blokowanie aktywności HIF-1alfa może pomóc w zagłodzeniu guza. Możliwość wynalezienia terapii przeciwnowotworowej związana jest przede wszystkim z blokowaniem oddziaływań między HIF-1alfa a jego transkrypcyjnym koaktywatorem CBP/p300 i małymi cząsteczkami, w tym 17AAG i YC-1.

</doc>
<doc id="2966428" url="https://pl.wikipedia.org/wiki?curid=2966428" title="John Stones">
John Stones

John Stones (ur. 28 maja 1994 w Barnsley) – angielski piłkarz, występujący na pozycji obrońcy w angielskim klubie Manchester City oraz w reprezentacji Anglii. Wychowanek Barnsley, w swojej karierze grał także w Evertonie.
Kariera klubowa.
Barnsley.
Urodzony w Barnsley w południowym Yorkshire, Stones przeszedł przez akademię młodzieżową Barnsley, aby podpisać profesjonalną umowę w grudniu 2011 roku. Zadebiutował w pierwszej drużynie w rozgrywkach Championship 17 marca 2012 w przegranym 0-4 meczu z Reading na stadionie Oakwell, zastępując Scotta Wisemana w 52. minucie. 11 sierpnia 2012 zdobył pierwszą bramkę dla swojej drużyny w pucharowym spotkaniu. 
Everton.
31 stycznia 2013 podpisał 5,5 roczną umowę z Evertonem, a kwota transferu wyniosła ok. 3 mln funtów. Zadebiutował w Evertonie przeciwko Stevenage w drugiej rundzie Pucharu Ligi Angielskiej 28 sierpnia 2013, pomagając odnieść zwycięstwo 2-1 po dogrywce na Goodison Park. Zadebiutował w Premier League jako rezerwowy, zmieniając Stevena Naismitha w wygranym 1:0 meczu z Chelsea 14 września 2013 roku. 1 stycznia 2014 po raz pierwszy znalazł się w wyjściowej jedenastce na mecz ligowy przeciwko Stoke City, zakończony remisem 1:1. 
7 sierpnia 2014 podpisał nowy pięcioletni kontrakt z "The Toffees" do 2019 roku. 5 października doznał kontuzji kostki w meczu z Manchesterem United, eliminując go z gry na około 10-14 tygodni. Pomimo kontuzji, Stones znalazł się w gronie nominowanych do nagrody Golden Boy 2014, wraz z innym skrzydłowym Evertonu Gerardem Deulofeu.
Manchester City.
9 sierpnia 2016 Manchester City wykupił Stonesa za 47,5 miliona funtów w ramach sześcioletniej umowy, co uczyniło go drugim najdroższym obrońcą w historii piłki nożnej, za Davidem Luizem. 
Stones zadebiutował w City cztery dni później, gdy rozpoczęli nowy sezon, wygrywając 2:1 u siebie z Sunderlandem. 6 stycznia 2017 roku zdobył swoją pierwszą bramkę dla "Obywateli", w wygranym 5:0 spotkaniu z West Ham United na stadionie London Stadium w trzeciej rundzie Pucharu Anglii. 21 lutego ponownie wpisał się na listę strzelców, w wygranym 5-3 meczu z AS Monako w 1/16 Ligi Mistrzów.
Statystyki kariery.
1(Tarcza Wspólnoty)

</doc>
<doc id="2966429" url="https://pl.wikipedia.org/wiki?curid=2966429" title="Hakon Reuter">
Hakon Reuter

Hakon Reuter (ur. 4 stycznia 1899 w Göteborgu, zm. 2 grudnia 1969 na Majorce) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1928 wystąpił w klasie 6 metrów zajmując 7 pozycję. Załogę jachtu "Ingegerd" tworzyli również Georg Lindahl, Yngve Lindqvist i Harry Hanson.

</doc>
<doc id="2966432" url="https://pl.wikipedia.org/wiki?curid=2966432" title="Lipówiec">
Lipówiec

Dwie miejscowości w Polsce:

</doc>
<doc id="2966433" url="https://pl.wikipedia.org/wiki?curid=2966433" title="Nils-Åke Sandell">
Nils-Åke Sandell

Nils-Åke Sandell (ur. 5 lutego 1927 w Lund, zm. 29 maja 1992) – szwedzki piłkarz grający na pozycji napastnika. W swojej karierze rozegrał 20 meczów i strzelił 21 goli w reprezentacji Szwecji.
Kariera klubowa.
Swoją karierę piłkarską Sandell rozpoczął w klubie Lunds BK. W 1952 przeszedł do Malmö FF. W sezonie 1952/1953 wywalczył z nim mistrzostwo Szwecji oraz zdobył z nim Puchar Szwecji. W 1956 odszedł z Malmö FF do włoskiego SPAL 1907 z Ferrary. W 1958 wrócił do Malmö FF, a w latach 1958-1962 grał w klubie IS Halmia, w którym zakończył karierę.
Kariera reprezentacyjna.
W reprezentacji Szwecji Sandell zadebiutował 22 czerwca 1952 w wygranym 4:3 meczu Mistrzostw Nordyckich 1952/1955 z Danią, rozegranym w Solnie. W debiucie zdobył dwa gole. W 1954 zdobył z kadrą Szwecji brązowy medal na igrzyskach olimpijskich w Helsinkach. W latach 1952–1956 rozegrał w kadrze narodowej 20 spotkań w których zdobył 21 bramek.

</doc>
<doc id="2966441" url="https://pl.wikipedia.org/wiki?curid=2966441" title="Puchar Świata kobiet w skokach narciarskich 2013/2014">
Puchar Świata kobiet w skokach narciarskich 2013/2014

Sezon 2013/2014 Pucharu Świata kobiet w skokach narciarskich – 3. sezon Pucharu Świata kobiet w skokach narciarskich. Rozpoczął się 6 grudnia 2013 roku na normalnej skoczni Lysgårdsbakken w Lillehammer w Norwegii, a zakończył 22 marca 2014 roku na dużej skoczni Bloudkova velikanka w Planicy w Słowenii. Ostateczny kalendarz zawodów został zatwierdzony w czerwcu 2013 roku w Dubrowniku w Chorwacji.
Podczas sezonu 2013/2014 odbyła się pierwsza w historii edycja konkursu olimpijskiego pań. Zawody rozegrano 11 lutego 2014 roku w Soczi w Rosji.
Obrończynią Pucharu Świata wśród kobiet była Japonka Sara Takanashi. Zawodniczce udało się obronić tytuł, wyprzedzając o 914 punktów reprezentantkę Niemiec Carinę Vogt. Trzecie miejsce ze stratą 961 punktów do zwyciężczyni zajęła Yūki Itō. W Pucharze Narodów zwyciężyła reprezentacja Japonii przed reprezentacjami Niemiec oraz Słowenii.
Magdalena Pałasz została pierwszą polską skoczkinią narciarską, która zdobyła punkty do klasyfikacji generalnej Pucharu Świata. Dokonała tego 1 lutego 2014 roku w Hinzenbach w Austrii zajmując 28. miejsce w konkursie PŚ.
Klasyfikacje.
Klasyfikacja generalna Pucharu Świata.
"Stan po 18 / 18 konkursów "
Klasyfikacja Pucharu Narodów.
"Klasyfikacja po 19 / 19 konkursów"

</doc>
<doc id="2966442" url="https://pl.wikipedia.org/wiki?curid=2966442" title="Dom pod Storžičem">
Dom pod Storžičem

Dom pod Storžičem – schronisko turystyczne, znajdujące się w górnej części doliny Lomščicy w pobliżu hali "Jesenje", w masywie Storžiča. Pierwotną chatę przekształcono w schronisko w 1938, ale już w następnym roku spłonęło. Współczesne schronisko zostało wybudowane we wrześniu 1951, a w 1959 doprowadzono prąd. W 1981 schronisko przeszło remont.
Opis.
Dom pod Storžičem leży na końcu doliny Lomščicy, którą prowadzi do niego przejezdna droga ze wsi Grahovše. W pobliżu schroniska znajduje się mały parking. Jego położenie bezpośrednio pod północnym stokiem Storžiča czyni z niego dobry punkt startowy dla turystów. Dobrze widać z niego pobliską północną ścianę Storžiča, Tolsti vrh i Karawanki. Zarządza nim PD (Towarzystwo Górskie) Tržič. W schronisku znajduje się 68 łóżek i 60 miejsc w jadalni. Brak pokoju zimowego. Otwarte jest od 15 czerwca do końca września, a także w soboty, niedziele i święta. Znajduje się na trasie Słoweńskiego Szlaku Górskiego.

</doc>
<doc id="2966445" url="https://pl.wikipedia.org/wiki?curid=2966445" title="Wilhelm Moberg">
Wilhelm Moberg

Wilhelm Moberg (ur. 19 listopada 1898 w Malmö, zm. 23 grudnia 1977 w Djursholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie 8 metrów zajmując 4 pozycję. Załogę jachtu "Ilderim" tworzyli również Marcus Wallenberg, Tore Holm, Per Gedda, Detlow von Braun i Bo Westerberg.

</doc>
<doc id="2966449" url="https://pl.wikipedia.org/wiki?curid=2966449" title="Gopinath Kaviraj">
Gopinath Kaviraj

Gopinath Kaviraj (ur. 7.09.1887 w Dhamrai, Bengal Wschodni, zm. 12.06.1976 w Waranasi) – indyjski uczony, jogin i filozof. W 1934 rząd indyjski w uznaniu niezwykłej wiedzy nadał mu tytuł mahamahopadhjaja.
Nauka.
W rodzinnej wiosce uczęszczał do angielskiej szkoły, a następnie kształcił się w Dhace. W 1906 kontynuował naukę w Dżajpurze (Radżastan), wybierając sobie to miejsce jako wolne od malarii, na którą wcześniej zachorował. Po czterech latach, z licencjatem, udał się do Waranasi, gdzie studiował w Queens College (Uniwersytet Sanskrycki) pod kierunkiem dr. Artura Venisa, u którego zdał egzaminy m.in. z paleografii, numizmatologii i fonetyki. U prof. Nomana studiował literaturę prakrycką i palijską, a także gramatykę, uczęszczał na lektoraty niemieckiego i francuskiego. U pandita Wamaczarany Bhattaczarji studiował filozofię njaji i wedantę. Na studiach podyplomowych wyspecjalizował się w napisach naskalnych Asioki i w pismie Guptów.
Praca.
Po założeniu biblioteki naukowej Sarswati-Bhavan w 1914 został jej dyrektorem, gdzie też nauczał sanskrytu. Pisywał artykuły w nowo założonym Towarzystwie Historycznym w Uttar Pradesh. Razem z dr Venisem rozpoczął wydawanie dwóch serii publikacji "Sarasvati Bhavan Texts" i "Sarasvati Bhavan Studies". W 1924 zostaje dyrektorem Government Sanskrit College (Uniwersytet Sanskrycki). W 1937 zwolnił się z pracy po zachorowaniu na beri-beri. Jako guru gryhastha we własnym domu przekazywał naukę duchową oraz kulturę i wiedzę indyjską. Sam najcenniejsze wtajemniczenie w wiedzę słoneczną uzyskał od Śri Wisiuddhanandy Paramahansy, u którego wcześniej opanował jogę. Swoich nauczycieli opisał w książce "Spotkania z sadhu i obcowanie ze świętymi". Zakochany w świętym mieście Waranasi w późniejszych latach zostaje adeptem Anandamaji Ma.
Publikacje.
Poza sanskrytem liczne prace publikował po bengalsku, w hindi oraz w języku angielskim jak np. rozdział o filozofii siaktyjskiej w "History of Philosophy Eastern and Western", "Bibliography of Nyaya Vaisheshika Literature" i "The Aspects of Indian Thought". Nagrodę Sahitya Akademi w 1965 otrzymał za książkę "Tāntrik vānmay mem śākta drsti".

</doc>
<doc id="2966453" url="https://pl.wikipedia.org/wiki?curid=2966453" title="Kim Bub-min">
Kim Bub-min

Kim Bub-min (ur. 22 maja 1991) – południowokoreański łucznik, brązowy medalista olimpijski drużynowo wraz z Im Dong-hyun i Oh Jin-Hyek. Startuje w konkurencji łuków klasycznych.

</doc>
<doc id="2966454" url="https://pl.wikipedia.org/wiki?curid=2966454" title="Riksantikvarieämbetet">
Riksantikvarieämbetet

Riksantikvarieämbetet (ang. "Swedish National Heritage Board", pol. "Narodowa Rada Dziedzictwa") – państwowy organ zajmujący się zagadnieniami ochrony zabytków w Szwecji. Większość jego wydziałów mieści się w Sztokholmie i w Visby. Organ podlega Ministerstwu Kultury, a jego zadania określa rząd.
Historia.
XVII wiek.
Pierwszy urząd ds. dziedzictwa narodowego został ustanowiony 20 maja 1630 roku przez króla Gustawa II Adolfa, który pod wpływem swego nadwornego lekarza, Johannesa Bureusa, jednego z najbardziej znanych XVII-wiecznych runologów, zainteresował się zabytkami. Johannes Bureus podróżował po całym kraju odrysowując kamienie runiczne, zbierał monety i stare kroniki, oprawne książki, listy i rękopisy. Działania te stworzyły podstawę do XVII-wiecznych badań nad zabytkami, a ich kontynuacja do dnia dzisiejszego przyczyniła się do stworzenia ochrony dziedzictwa kulturowego. W 1666 roku Johan Hadorph, siódmy z kolei dyrektor ówczesnego urzędu ds. ochrony zabytków zainicjował dzieło „Placat och Påbudh, Om Gamble Monumenter och Antiquiteter”, które było pierwszą w Szwecji próbą stworzenia prawa o ochronie zabytków (fornminneslag) i najstarszym tego typu rozporządzeniem w Europie, jeśli nie liczyć niektórych przepisów prawnych w Watykanie. Potrzeba ochrony była uzasadniona, ponieważ wiele zabytków zostało uszkodzonych w wyniku poszukiwania w nich skarbów lub, jak w przypadku kurhanów, na skutek używania ich jako w ceglanych pieców. Wraz z wejściem w życie nowego rozporządzenia kanclerz królewski Magnus Gabriel De la Gardie założył w 1666 roku w Uppsali Antikvitetskollegium (Kolegium ds. Starożytności). Na jego czele stanął Johan Hadorph. Kolegium to w 1692 roku zostało przekształcone w Antikvitetsarkiv (Archiwum Starożytności) i stało się częścią kancelarii królewskiej.
XVIII wiek.
Wraz ze śmiercią króla Karola XII w 1718 roku i zmierzchem mocarstwowej roli Szwecji zainteresowanie zabytkami i ich utrzymaniem osłabło. W ślad za tym zaczęło spadać znaczenie Antikvitetsarkivet. W 1780 roku większa część jego zasobów została przekazana do Kungliga biblioteket (Biblioteki Królewskiej) i Riksarkivet (Archiwum Państwowego). Na bazie tego, co pozostało, król Gustaw III w 1786 roku założył Kungl. Vitterhets Historie och Antikvitets Akademien (Królewską Akademię Literatury, Historii i Starożytności) - potocznie zwaną Vitterhetsakademien. Nowa instytucja przejęła zbiory i obowiązki Antikvitetsarkivet, a jego dyrektor został sekretarzem Akademii.
XIX wiek.
Brak zaangażowania w badanie zabytków i opiekę nad nimi przeciągnął się na wiek XIX. Dopiero objęcie urzędu dyrektora przez Johana Gustafa Liljegrena w 1826 roku ożywiło działalność Vitterhetsakademien, która zyskała status najwyższego organu państwowego ds. zabytków, a jej dyrektor otrzymał uprawnienia wykonawcze. Działalność Akademii uległa rozszerzeniu, zorganizowano liczne badania archeologiczne, m.in. w Birce i w Visby. W 1867 roku weszło w życie nowe rozporządzenie ws. zabytków, wprowadzające m.in. karalność za uszkodzenie wszelkich typów zabytków trwałych. Wzmocniono ochronę kościołów, które nie mogły być rozbierane lub przebudowywane bez zgody Akademii.
XX wiek.
Kolejne lata przyniosły rozszerzenie działalności na polu ochrony zabytków poza Sztokholm, co z kolei stworzyło potrzebę zorganizowanej współpracy między stolicą a resztą kraju. Historyk sztuki i architekt Sigurd Curman, który w 1923 roku objął stanowisko dyrektora dziedzictwa narodowego, stworzył centralny, kierowniczy urząd z nowymi funkcjami. Regionalne muzea w całym kraju zostały wzmocnione poprzez powołanie regionalnych dyrektorów ds. ochrony zabytków (landsantikvarie). Byli oni zatrudniani przez te muzea, a równocześnie ponosili odpowiedzialność za zadania wyznaczone przez stołeczny Riksantikvarieämbetet (Narodowa Rada Dziedzictwa), który tę nazwę otrzymał w 1938 roku.
W 1936 roku Vitterhetsakademien z Curmanem jako sekretarzem zebrała się po raz pierwszy w jednym z wyremontowanych pomieszczeń na Östermalm w Sztokholmie. W 1943 roku zostało otwarte nowo wybudowane Historiska Museet (Muzeum Historyczne), które na inaugurację swej działalności zaprezentowało wystawę Tiotusen år i Sverige (Dziesięć tysięcy lat w Szwecji).
Wraz z rozwojem społecznym ujawniły się negatywne strony tego procesu. Przeprowadzane na dużą skalę wyburzenia w szwedzkich miastach w latach 60. poruszyły opinię publiczną. W efekcie wzrosła świadomość ekologiczna oraz zainteresowanie ochroną i zachowaniem zabytków. Riksantikvarieämbetet został zreorganizowany, a Vitterhetsakademien zaprzestała działalności w zakresie ochrony zabytków w 1975 roku. Wprowadzono pojęcie krajobrazu kulturowego, a termin zabytek (fornlämning) rozszerzono na dziedzictwo kulturowe (kulturarv). Zmieniony sposób postrzegania dziedzictwa kulturowego prezentuje także Kulturminneslagen (Ustawa o ochronie zabytków) z 1998 roku.
Cel działalności.
Nadrzędnym celem działalności Riksantikvarieämbetet jest troska o wartości kulturowe i ich wykorzystanie w zrównoważonym rozwoju społeczeństwa. Do zadań organu należy m.in. stymulowanie badań i tworzenie bazy wiedzy na temat krajobrazu kulturowego, zabytków kultury i artefaktów, jak również prowadzenie działalności informacyjnej i doradczej. Ma on również za zadanie ochronę krajobrazu kulturowych i jego popularyzację, prowadzenie działalności archiwalnej i bibliotecznej, prowadzenie badań archeologicznych na zlecenie i pomaganie muzeom w zachowywaniu zbiorów muzealnych. Organ zarządza krajową bazą danych dotyczących informacji kulturalnej i historycznej. Podstawą jego pracy jest wiedza o dziedzictwie kulturowym i o tych procesach zachodzących w społeczeństwie, w ramach których wiedza ta jest rozwijana i wykorzystywana. Ważnym zadaniem jest informowanie i udostępnianie wiedzy o dziedzictwie kulturowym. Riksantikvarieämbetet jest także zobowiązany do wspierania i koordynowania działań Regionalnych Rad Administracyjnych oraz rozwijania metod monitoringu i ewaluacji kształtowania krajobrazu kulturowego na poziomach krajowym, regionalnym i lokalnym. Organ wydaje ekspertyzy, publikuje poradniki dotyczące dokumentacji i konserwacji oraz przyznaje granty na konserwację, zdobywanie wiedzy i upowszechnianie informacji o dziedzictwie. 
Główne biuro Riksantikvarieämbetet mieści się w Sztokholmie przy Storgatan 41 w dawnym budynku kawalerii królewskiej Kungliga Livgardet till häst. Idea przejęcia tego budynku na potrzeby Riksantikvarieämbetet wyszła w 1923 roku od jego ówczesnego dyrektora Sigurda Curmana. 
Aktualnym dyrektorem (riksantikvarie) Riksantikvarieämbetet jest (od 1 marca 2012) Lars Amréus. 
Finansowanie.
Riksantikvarieämbetet dysponuje kwotą 250 milionów koron rocznie na działania związane z dziedzictwem kulturowym, z czego 70% wykorzystuje się na konserwację najcenniejszych zabytków architektury, a 30% służy wspieraniu różnych form aktywności w zakresie dziedzictwa – popularyzacji, pozyskiwaniu informacji o dziedzictwie, zwiększaniu społecznego dostępu do obiektów zabytkowych.

</doc>
<doc id="2966455" url="https://pl.wikipedia.org/wiki?curid=2966455" title="Beriewo">
Beriewo

Beriewo () – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 277 mieszkańców.
Środowisko naturalne.
Beriewo położone jest nad Widimą. Wzdłuż rzeki znajdują się niewielkie stawy: Banczowskata, Berow brod, Cycyra, Dimo Naczew, Jocza, Padnałata skała, Piłczarnika, Sini wir, które w okresie letnim wykorzystywane są jako kąpieliska. Zbiorniki wodne obfitują w wiele gatunków ryb, m.in.: brzanę, cefala, świnkę. Stan wody rzeki określony jest jako czysty.
W lasach pospolicie spotyka się dziki, jelenie i sarny.
Historia.
Pierwsze pisemne wzmianki o miejscowości pochodzą z osmańskich dokumentów rejestracyjnych z 1617 roku, w których występuje pod nazwą Berilawa.
Bizantyjski historyk Prokopiusz napisał, że wśród wielu wsi warownych w Mezji za panowania Justyniana I, znajduje się tracka osada o nazwie Beripara. Według badacza z Sewliewa, profesora Nikoły Kowaczewa osada Beripara znajdowała się w środkowym biegu rzeki Widima, niedaleko ujścia do rzeki Rosicy, w pobliżu Beriewa.
Kuchnia.
Typowym daniem dla tej wsi jest łucznik – placek z cebulą i papryką wypiekany w tradycyjnych piecach.

</doc>
<doc id="2966456" url="https://pl.wikipedia.org/wiki?curid=2966456" title="Marcus Wallenberg">
Marcus Wallenberg

Marcus Wallenberg (ur. 5 października 1899 w Sztokholmie, zm. 13 września 1982 w Sztokholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie 8 metrów zajmując 4 pozycję. Załogę jachtu "Ilderim" tworzyli również Wilhelm Moberg, Tore Holm, Per Gedda, Detlow von Braun i Bo Westerberg.

</doc>
<doc id="2966460" url="https://pl.wikipedia.org/wiki?curid=2966460" title="Hemoglobina płodowa">
Hemoglobina płodowa

Hemoglobina płodowa (HbF lub α2γ2) – główne białko transportujące tlen u ludzkiego płodu w ciągu ostatnich 7 miesięcy rozwoju w macicy i noworodka do około 6 miesiąca życia. Funkcjonalnie hemoglobina ta różni się od hemoglobiny osób dorosłych tym, że wykazuje wyższe powinowactwo do tlenu i wysyca się nim przy niższym ciśnieniu parcjalnym. Dzięki temu rozwijający płód ma lepszy dostęp do tlenu z krwi matki. Ma to duże znaczenie, ponieważ miejscem wymiany gazowej między matką a płodem jest łożysko, w którym dochodzi do wymiany tlenu i dwutlenku węgla. W łożysku stężenie tlenu nie jest wysokie, więc hemoglobina odłącza tlen. Gdyby we krwi płodu była taka sama hemoglobina jak we krwi matki, nie mogłaby wiązać dużych ilości tlenu. HbF w warunkach tlenowych łożyska bardzo silnie wiąże tlen, bo wysyca się nim przy niższych stężeniach i może go przenosić z łożyska do narządów płodu.
HbF jest wytwarzana przez wątrobę płodu. Dopiero pod koniec życia płodowego funkcję produkcji hemoglobiny płodowej przejmuje szpik kostny. 
U noworodków hemoglobina płodowa jest prawie całkowicie zastępowana przez hemoglobinę dorosłych po około szóstym miesiącu od narodzin. U osób dorosłych hemoglobina płodowa jest wytwarzana w szpiku kostnym. Jej wytwarzanie może być indukowane farmakologicznie. Jest to przydatne w łagodzeniu objawów niedokrwistości sierpowatokrwinkowej i talasemii β. Obecność hemoglobiny płodowej u osób dorosłych może też być spowodowane przez czynniki genetyczne. 
U noworodków procentowa zawartość hemoglobiny płodowej zmniejsza się do 75% Hb całkowitej (w pierwszych miesiącach życia). Spowolnienie syntezy globiny gamma następuje jeszcze przed narodzeniem. W wieku ok. 2 lat stężenie hemoglobiny płodowej wynosi już niespełna 1% i wartość ta wciąż maleje. Hemoglobiną dominującą po okresie noworodkowym jest hemoglobina A (HbA – α2β2). Hemoglobina A2 (HbA2 – α2σ2) i hemoglobina płodowa (HbF – α2γ2) będą stanowiły znikomy procent hemoglobiny całkowitej u osób dorosłych. Ilość obu typów tych hemoglobin jest ważnym parametrem w klinicznej i laboratoryjnej diagnostyce hemoglobinopatii. 
Struktura i genetyka 
Większość rodzajów prawidłowej hemoglobiny, w tym hemoglobiny A, hemoglobiny A2 i hemoglobiny F jest tetramerem złożonym z czterech podjednostek białkowych i czterech grup prostetycznych hemu. Podczas gdy hemoglobina osób dorosłych składa się z dwóch łańcuchów alfa i dwóch łańcuchów beta, hemoglobina płodowa składa się z dwóch łańcuchów alfa i dwóch łańcuchów gamma. 
U ludzi każdy chromosom 11. zawiera dwie podobne kopie genu kodującego podjednostkę gamma. Gen kodujący podjednostkę alfa jest zlokalizowany na chromosomie 16. (również w dwóch kopiach). 
Zespół wrodzonego przetrwania hemoglobiny płodowej (HPFH)
Przetrwanie hemoglobiny płodowej u osób dorosłych jest spowodowane niecałkowitym przełączaniem aktywności genu globiny płodowej gamma na aktywność genu globiny beta na chromosomie 11. Skutkuje to szczątkową ekspresją globiny gamma w subpopulacji erytrocytów F (krwinki F). Krwinki F (F cells) mają cechy krwinek dorosłego człowieka (zestaw enzymów i antygenów), a zawartość HbF w pojedynczej krwince nie przekracza 25%. Procentowy udział krwinek F w całej populacji erytrocytów można oceniać za pomocą cytometrii przepływowej (krwinki F są znakowane przeciwciałami rozpoznającymi globinę gamma). Przetrwanie hemoglobiny płodowej bardzo rzadko występuje u zdrowych osób. Jej występowanie może być spowodowane niedotlenieniem lub anemią sierpowatą. 
Wynika to z następujących czynników genetycznych:
Czynniki te prowadzą do wrodzonego przetrwania hemoglobiny płodowej. Wyróżniamy:
Osoby ze stwierdzonym zespołem wrodzonego przetrwania hemoglobiny płodowej mają prawidłową morfologię krwi. Nie są zauważalne u nich objawy kliniczne. W badaniach hematologicznych można stwierdzić u tych osób mikrocytozę i lekką niedobarwliwość, ale ma to wówczas związek z współwystępowaniem mutacji punktowej odpowiedzialnej za bezobjawową postać hemoglobinopatii. 
Bibliografia:

</doc>
<doc id="2966463" url="https://pl.wikipedia.org/wiki?curid=2966463" title="Hipoksja okołoporodowa">
Hipoksja okołoporodowa

Hipoksja okołoporodowa (niedotlenienie okołoporodowe) – jest to zespół objawów będących następstwem zaburzeń w utlenowaniu tkanek w I i II okresie porodu. Bezpośrednią przyczyną niedotlenienia (hipoksji) jest utrzymujące się zmniejszenie prężności tlenu we krwi (hipoksemia) oraz/ lub upośledzony dopływ krwi do narządów (ischemia). Stanowi ono jedną z częstszych przyczyn zgonów noworodków w okresie okołoporodowym oraz najważniejszą przyczynę zaburzeń neurorozwojowych wieku dziecięcego.
Najbardziej wrażliwym na niedotlenowanie narządem jest mózg. I to niedotlenienie mózgu jest najbardziej niebezpieczne dla noworodka. Jeżeli stan niedotlenienia będzie trwał przez dłuższy czas (około 3 minuty), w mózgu może dojść do nieodwracalnych zmian. Ich skutkiem może być: opóźnienie rozwoju umysłowego, padaczka, upośledzenie narządu słuchu lub wzroku, mózgowe porażanie dziecięce lub trwałe uszkodzenie ośrodkowego układu nerwowego. Przyczyną tych zaburzeń jest powstanie wolnych rodników tlenowych, które uszkadzają komórki nerwowe. Na szczęście długotrwałe niedotlenienie występuje bardzo rzadko, z częstotliwością jednego na tysiąc noworodków.
Objawy i przebieg.
Niedotlenienie dziecka może być zdiagnozowane od razu po porodzie. Czasem zdarza się, że wykazuje je dopiero rezonans magnetyczny wykonany u 3-tygodniowego dziecka lub USG przezciemiączkowe u dziecka mającego kilka miesięcy.
Diagnozę stawia się za pomocą skali Apgar. Jeżeli w 5. i 10. minucie życia ocena w tej skali wynosi maksymalnie 3 punkty, może to świadczyć o ciężkim niedotlenieniu. Krótkotrwały okres niedotlenienia prowadzi zazwyczaj do mikrouszkodzeń, które są wykrywane dopiero później, np. u kilkumiesięcznego dziecka, które rozwija się nieprawidłowo.
Niedotlenienie objawia się również obniżoną wartością pH (poniżej 7) we krwi pępowinowej, podwyższeniem poziomu kreatyniny i aminotransferaz wątrobowych, obniżeniem poziomu płytek krwi oraz wzrostem liczby erytrocytów.
Tabela1. Postacie niedotlenienia okołoporodowego (źródło: "„Urazy okołoporodowe. Niedotlenienie okołoporodowe” Małgorzata Minorczyk")
Zapobieganie niedotlenieniu okołoporodowemu.
Jedną z nowszych metod zapobiegania niedotlenieniu jest stosowanie hipotermii. Wykorzystuje się w tym celu specjalne czepki, które ochładzają główkę dziecka. Dzięki temu temperatura mózgu obniża się o około 2-2,5oC, co zapobiega powstawaniu wolnych rodników i obumieraniu komórek. Inną skuteczną metodą jest stosowanie erytropoetyny (EPO) – hormonu krwiotwórczego, który dodatkowo chroni mózg. EPO jest wstrzykiwany podskórnie w zastrzykach.
Zapobieganie niedotlenieniu jest jednym z ważniejszych celów opieki pielęgniarskiej podczas trwania porodu. Opiera się na identyfikacji czynników zagrożenia w czasie ciąży. Ważne jest monitorowanie czynności serca płodu i postępu porodu.

</doc>
<doc id="2966464" url="https://pl.wikipedia.org/wiki?curid=2966464" title="Reaktywne formy tlenu">
Reaktywne formy tlenu

Reaktywne formy tlenu, RFT (lub ROS, od ang. "reactive oxygen species") – reaktywne indywidua chemiczne zawierające w swoim składzie atomy tlenu z niesparowanym elektronem (rodniki) lub wiązania O–O i zdolne do uczestniczenia w reakcjach chemicznych, które odgrywają znaczącą rolę w metabolizmie i starzeniu się organizmów żywych.
Klasyfikacja.
Reaktywne formy tlenu będące rodnikami:
Reaktywne formy tlenu niebędące rodnikami (niemające niesparowanego elektronu):
Charakterystyka.
Niektóre reaktywne formy tlenu są naturalnymi produktami metabolizmu, inne powstają w układach nieożywionych.
Najbardziej rozpowszechnione RFT w organizmach żywych to anionorodnik ponadtlenkowy i rodnik wodoronadtlenkowy. Powstają one podczas wycieku elektronów z łańcucha oddechowego. Rodnik ponadtlenkowy może również powstać w procesie redukcji tlenu cząsteczkowego przez mieloperoksydazę i oksydazę NADPH – kluczowe enzymy uczestniczące w pierwszej linii obrony przed patogenami. Dalsza redukcja przez dysmutazę ponadtlenkową powoduje powstanie nadtlenku wodoru. Rodnik ponadtlenkowy może również ulec konwersji do rodnika nadtlenkowego, alkoksylowego i hydroksylowego.
Stanowią ważny składnik przekazu sygnału w organizmach żywych. W pewnych sytuacjach poziom RFT może gwałtownie wzrosnąć prowadząc do uszkodzenia struktur w komórkach. Zjawisko to nazywa się stresem oksydacyjnym. Komórki bronią się przed nim zwiększając ekspresję enzymów takich jak katalazy i dysmutazy ponadtlenkowe. Niskocząsteczkowe przeciwutleniacze, takie jak kwas askorbinowy (witamina C), kwas moczowy lub glutation również pełnią rolę ochronną przed stresem oksydacyjnym.
Reaktywne formy tlenu w regulacji procesów fizjologicznych.
RFT uczestniczą w wielu procesach komórkowych. Są to, między innymi:
Szereg substancji będących środkami medycznymi powoduje wytwarzanie RFT. Prowadzą do tego ich nieenzymatyczne reakcje z tlenem lub reakcje redoks wewnątrz komórek. Zwiększona produkcja RFT występuje podczas wysiłku fizycznego i po jego zakończeniu. Intensywny wysiłek cechuje m.in. wzrost peroksydacji lipidów i poziomu uszkodzeń DNA. W 2014 laureat nagrody Nobla James Watson przedstawił hipotezę sugerującą, że niedobór RFT jest związany z występowaniem cukrzycy, otępienia, chorób układu krążenia i niektórych postaci nowotworów.
W odpowiedzi na wzrost stężeń RFT często zachodzi wzrost aktywności enzymów rozkładających te formy i wzrost stężeń niskocząsteczkowych przeciwutleniaczy.
Działanie RFT w komórce nie musi ograniczać się do negatywnych efektów. Gdy występują one w stężeniu fizjologicznym, mogą odgrywać ważną rolę w prawidłowym funkcjonowaniu komórek, poprzez udział w sygnalizacji komórkowej i regulację takich procesów jak: proliferacja, różnicowanie, apoptoza i migracja. W organizmach żywych istotne jest utrzymywanie odpowiedniej homeostazy prooksydacyjno-antyoksydacyjnej.
Ma to miejsce w:
Nadmierne wytwarzanie RFT wywołane jest stresem oksydacyjnym, który pojawia się w wielu stanach patologicznych i leczenia, na przykład w czasie terapii fotodynamicznej.
Stężenie reaktywnych form tlenu jest ściśle regulowane w komórce przez antyoksydanty, takie jak zmiatacze wolnych rodników, glutation, tokoferole oraz enzymy antyoksydacyjne. Zaburzenie równowagi między związkami prooksydacyjnymi i antyoksydacyjnymi wywołuje stres oksydacyjny, który może doprowadzić do uszkodzenia, a także śmierci komórki na drodze apoptozy lub nekrozy. Śmierć komórki wywołana jest upośledzeniem jej funkcji przez utlenienie jej składników, takich jak białka.
RFT mogą również pełnić rolę regulatora u roślin. W organizmach zwierzęcych mogą wzmagać odpowiedź immunologiczną (głównie na patogeny zewnątrzkomórkowe), regulować adhezję komórkową oraz indukować odpowiedź na hipoksję (poprzez produkcję czynnika HIF1).
Szybkość i łatwość dyfuzji RFT oraz ich zdolność do niespecyficznego reagowania z wieloma składnikami komórki może prowadzić do zaburzenia funkcjonowania komórki oraz być przyczyną wielu chorób (cukrzycy, miażdżycy, nowotworów, choroby Alzheimera, choroby Parkinsona).
RFT w regulacji śmierci komórki.
Reaktywne formy tlenu, które powstają w komórce w odpowiedzi na stres oksydacyjny mogą stymulować śmierć komórki przez aktywację szlaków apoptotycznych lub oddziaływanie na inne białka komórki. Reagując z białkami, upośledzają ich funkcję na skutek utleniania. Uszkodzenia białek mogą stać się sygnałem dla komórki aby weszła w proces apoptozy.
Indukcja apoptozy może zostać wywołana również przez uszkodzenia DNA, usunięcie czynników wzrostu lub wiązanie się specyficznych ligandów do receptorów śmierci. Czynniki te powodują modyfikacje potranslacyjne w białkach (fosforylacja, cięcie białek charakterystyczne dla szlaków kaspaz) prowadzące do apoptozy.
Modyfikacje białek indukowane reaktywnymi formami tlenu.
RFT uszkadzają białka, które w efekcie mogą wpływać na szlaki przekazywania sygnału. Zmiany te mogą być odwracalne, np. modyfikacja reszt cysteinowych lub nieodwracalne, jak karbonylacja i powstawanie dityrozyny.
Udział RFT w regulacji migracji komórek.
Istnieje wiele szlaków sygnałowych zależnych od RFT, zaangażowanych w regulację aktywności ruchowej komórek zwierzęcych zarówno prawidłowych, jak i nowotworowych. Bardzo ważnym mechanizmem regulującym aktywność białek związanych z migracją komórek są reakcje fosforylacji i defosforylacji. Modyfikacja działania tych szlaków poprzez regulację aktywności niektórych białek enzymatycznych może być efektem ich odwracalnego utleniania przez reaktywne formy tlenu. RFT ingerują w szlaki przekazywania sygnałów poprzez zahamowanie aktywności fosfataz. Dochodzi do utlenienia reszt cysteinowych znajdujących się w centrum aktywnym fosfataz, czego skutkiem jest ich inaktywacja, co w konsekwencji wpływa to na funkcjonowanie wielu kaskad sygnalizacji wewnątrzkomórkowej.

</doc>
<doc id="2966468" url="https://pl.wikipedia.org/wiki?curid=2966468" title="Helena Kallianiotes">
Helena Kallianiotes

Helena Kallianiotes (ur. 24 marca 1938 w Los Angeles) – amerykańska aktorka filmowa.
Nagrody i nominacje.
Za rolę Jackie Burdette w filmie Kansas City Bomber została nominowana do nagrody Złotego Globu.

</doc>
<doc id="2966470" url="https://pl.wikipedia.org/wiki?curid=2966470" title="Detlow von Braun">
Detlow von Braun

Detlow von Braun (ur. 22 marca 1912 w Visby, zm. 13 lipca 1999 w Sztokholmie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie 8 metrów zajmując 4 pozycję. Załogę jachtu "Ilderim" tworzyli również Wilhelm Moberg, Tore Holm, Per Gedda, Marcus Wallenberg i Bo Westerberg.
Syn Georga von Brauna, złotego medalisty olimpijskiego w jeździectwie.

</doc>
<doc id="2966472" url="https://pl.wikipedia.org/wiki?curid=2966472" title="Brievengat">
Brievengat

Brievengat () – miasteczko położone na północnym wschodzie Curaçao. Znajduje się 6 km na północ od stolicy, Willemstad i ok. 15 na wschód od lotniska Curaçao.

</doc>
<doc id="2966473" url="https://pl.wikipedia.org/wiki?curid=2966473" title="Ragnar Lodbrok">
Ragnar Lodbrok

Ragnar Lodbrok (dosł. Ragnar „Włochate Portki”, rzadziej tłumaczone jako: Ragnar „Łamacz Praw”; stnord.: "Ragnarr Loðbrók") (zm. przed 865 w Brytanii) – władca Danii.
Miał być potomkiem w prostej linii króla Godfreda.
Podboje.
Ragnar Lodbrok miał wielokrotnie napadać na Francję i Brytanię. W roku 845 Ragnar na czele wikińskiej floty dopłynął rzekomo Sekwaną do Paryża i złupił miasto.
Według legendy zginął w Brytanii przed 865 rokiem, wrzucony do dołu pełnego jadowitych węży na rozkaz króla Elli z Nortumbrii; przed śmiercią miał zakrzyknąć: „Gdyby warchlaczki wiedziały, jak umiera stary dzik!”. Słowa te dotarły do jego synów i w roku 865 Ivar Ragnarsson z braćmi Halfdanem Ragnarssonem i Ubbe Ragnarssonem poprowadził Wielką Armię Pogan do inwazji. Legenda głosi, że pomścili oni śmierć ojca w okrutny sposób, wyłuskując pokonanemu anglosaskiemu władcy wszystkie żebra. Ragnar i jego synowie swą siedzibę mieli prawdopodobnie na Zelandii, zaś ich królestwo sięgało od Skanii przez Bohuslän po Viken. Prawdopodobnie to Ragnar z synami zapoczątkowali zorganizowaną ekspansję na zachód, mobilizując zarówno siły duńskie jak i norweskie.
Potomstwo.
Według kroniki Saxona Gramatyka, Ragnar był trzykrotnie żonaty – z tarczowniczką Lagerthą, wysoko urodzoną Thorą Borgarhjort oraz Aslaug. Jednak Saga o Synach Ragnara nie wspomina o Laghercie. W tej opowieści (wcześniejszej niż kronika Saxona) pierwszą żoną Ragnara jest Thora, której rękę szesnastoletni wówczas bohater zdobywa zabijając smoka. Po jej śmierci spowodowanej chorobą zrozpaczony Ragnar szukać miał zapomnienia na wikińskich wyprawach, aż wreszcie poznał Aslaug. W związku z tym wielu badaczy uznaje Laghertę za postać fikcyjną, doszukując się w niej bądź to bogini Thorgerdy, bądź to nawiązania do legend o walkiriach
Był legendarnym ojcem wielu słynnych wojowników, między innymi :
Ragnar Lodbrok w kulturze.
Ragnar Lodbrok był wspominany w sagach i zachodnioeuropejskich rocznikach. Jest jednym z najpopularniejszych wikingów.
Przywołany został również w powieści Edwina Atherstone’a "Sea Kings in England".
Jego postać stała się głównym bohaterem serialu "Wikingowie" – wcielił się w niego Travis Fimmel. Ragnar Lodbrok jest bohaterem powieści polskich autorów Kornelii i Stanisława Dobkiewiczów "Kruk Odyna. Opowieść o Ragnarze Lodbroku przesławnym wikingu IX stulecia", Warszawa 1979.

</doc>
<doc id="2966477" url="https://pl.wikipedia.org/wiki?curid=2966477" title="Memoriał Josefa Odložila 2013">
Memoriał Josefa Odložila 2013

Memoriał Josefa Odložila 2013 – międzynarodowy mityng lekkoatletyczny, który odbywał się 10 czerwca 2013 na Stadionie imienia Evžena Rošickiego w Pradze. Zawody znalazły się w kalendarzu European Athletics Outdoor Premium Meetings, w związku z czym należą do grona najważniejszych mityngów organizowanych w Europie pod egidą Europejskiego Stowarzyszenia Lekkoatletycznego.

</doc>
<doc id="2966481" url="https://pl.wikipedia.org/wiki?curid=2966481" title="Bo Westerberg">
Bo Westerberg

Bo Westerberg (ur. 20 listopada 1913 w Sztokholmie, zm. 2 października 1991 w Lozannie) – szwedzki żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie 8 metrów zajmując 4 pozycję. Załogę jachtu "Ilderim" tworzyli również Wilhelm Moberg, Tore Holm, Per Gedda, Marcus Wallenberg i Detlow von Braun.

</doc>
<doc id="2966489" url="https://pl.wikipedia.org/wiki?curid=2966489" title="Detektory fal grawitacyjnych">
Detektory fal grawitacyjnych



</doc>
<doc id="2966491" url="https://pl.wikipedia.org/wiki?curid=2966491" title="Sinograf">
Sinograf



</doc>
<doc id="2966492" url="https://pl.wikipedia.org/wiki?curid=2966492" title="Uniwersytet Colinas de Boé">
Uniwersytet Colinas de Boé

Uniwersytet Colinas de Boe (port. "Universidade Colinas de Boé, UCB") – prywatny uniwersytet w Gwinei Bissau założony we wrześniu 2003, dwa miesiące przed powstaniem Universidad Amílcar Cabral, która jest uczelnią publiczną. Współpracuje z uniwersytetem w Leirii.

</doc>
<doc id="2966494" url="https://pl.wikipedia.org/wiki?curid=2966494" title="Vambåsa hagmarker">
Vambåsa hagmarker

Vambåsa hagmarker – rezerwat przyrody położony w regionie Blekinge, ustanowiony 7 czerwca 1982. Powierzchnia według różnych źródeł mieści się między 80 a 99 ha, z czego ok. 11 ha zajmują wody Bałtyku. Składa się z dwóch części rozdzielonych luźną zabudową miejscowości Vambåsa. Jest częściowo zalesiony, a fragment obejmuje morze, lecz większość obszaru to tereny bezleśne – łąki, murawy i torfowiska. Na części obszaru prowadzony jest wypas. W południowej części znajduje się również cmentarzysko Hjortahammar. Zachowało się na nim ok. 120 grobów, głównie z późnej epoki żelaza i wczesnego średniowiecza (lata 400–1050 n.e.).
Na obszarze rezerwatu znajdują się historyczne dęby związane z wypasem. Na obszarze bezleśnym występują storczyki, takie jak kukułka plamista, i inne rośliny zielne, m.in. arnika górska i wężymord niski. Stwierdzono 2 gatunki chronione na mocy dyrektywy siedliskowej: zalotkę większą i traszkę grzebieniastą. 
Na terenie rezerwatu obowiązują różnego rodzaju zakazy dotyczące jego użytkowania. Poruszanie się pojazdami motorowymi dozwolone jest jedynie po drogach. Obowiązuje zakaz uszkadzania i pozyskiwania roślin oraz płoszenia zwierząt (w tym fotografowania mogącego je spłoszyć czy spuszczania psów ze smyczy). 
Północna część rezerwatu pokrywa się ze specjalnym obszarem ochrony siedlisk SE0410120 Vambåsa norra. Rezerwat sąsiaduje od południa z rezerwatami Almö i Tromtö. Wchodzi w skład ostoi ptaków IBA „Archipelag Blekinge”.

</doc>
<doc id="2966497" url="https://pl.wikipedia.org/wiki?curid=2966497" title="Zabytkowa Kopalnia &quot;Ignacy&quot;">
Zabytkowa Kopalnia &quot;Ignacy&quot;



</doc>
<doc id="2966500" url="https://pl.wikipedia.org/wiki?curid=2966500" title="Katastrofa górnicza w kopalni &quot;Wujek&quot;-&quot;Ruch Śląsk&quot;">
Katastrofa górnicza w kopalni &quot;Wujek&quot;-&quot;Ruch Śląsk&quot;



</doc>
<doc id="2966502" url="https://pl.wikipedia.org/wiki?curid=2966502" title="Kopalnia Węgla Kamiennego &quot;Śląsk&quot;">
Kopalnia Węgla Kamiennego &quot;Śląsk&quot;



</doc>
<doc id="2966503" url="https://pl.wikipedia.org/wiki?curid=2966503" title="Karim Toʻlaganov">
Karim Toʻlaganov

Karim Toʻlaganov (ur. 27 sierpnia 1973) – uzbecki bokser. 
Kariera.
Kariera amatorska.
W 1995 został złotym medalistą igrzysk Azji Centralnej w wadze do 71 kg i brązowym medalistą mistrzostw Azji. W 1996 został brązowym medalistą igrzysk olimpijskich w wadze lekkośredniej oraz mistrzem Uzbekistanu.
Kariera zawodowa.
W latach 1999-2002 był zawodowym bokserem. Odbył 5 walk, z czego 1 wygrał i 4 przegrał.

</doc>
<doc id="2966504" url="https://pl.wikipedia.org/wiki?curid=2966504" title="Karim Tulyaganov">
Karim Tulyaganov



</doc>
<doc id="2966505" url="https://pl.wikipedia.org/wiki?curid=2966505" title="Kopalnia Węgla Kamiennego Pokój">
Kopalnia Węgla Kamiennego Pokój



</doc>
<doc id="2966506" url="https://pl.wikipedia.org/wiki?curid=2966506" title="Kopalnia Węgla Kamiennego Polska Wirek">
Kopalnia Węgla Kamiennego Polska Wirek



</doc>
<doc id="2966512" url="https://pl.wikipedia.org/wiki?curid=2966512" title="Karim Tulaganow">
Karim Tulaganow



</doc>
<doc id="2966516" url="https://pl.wikipedia.org/wiki?curid=2966516" title="Kopalnia Węgla Kamiennego Wieczorek">
Kopalnia Węgla Kamiennego Wieczorek



</doc>
<doc id="2966518" url="https://pl.wikipedia.org/wiki?curid=2966518" title="Kopalnia Węgla Kamiennego Wesoła">
Kopalnia Węgla Kamiennego Wesoła



</doc>
<doc id="2966519" url="https://pl.wikipedia.org/wiki?curid=2966519" title="Szczęście Luizy">
Szczęście Luizy



</doc>
<doc id="2966520" url="https://pl.wikipedia.org/wiki?curid=2966520" title="Kopalnia Węgla Kamiennego Staszic">
Kopalnia Węgla Kamiennego Staszic



</doc>
<doc id="2966522" url="https://pl.wikipedia.org/wiki?curid=2966522" title="Kopalnia Węgla Kamiennego Mysłowice-Wesoła">
Kopalnia Węgla Kamiennego Mysłowice-Wesoła

Kopalnia Węgla Kamiennego Mysłowice-Wesoła (Centrum Wydobywcze Kopalnia „Mysłowice-Wesoła”) – kopalnia węgla kamiennego utworzona 1 stycznia 2007 roku poprzez połączenie kopalń Mysłowice i Wesoła, jedna z największych kopalń węgla kamiennego w Polsce i Europie.
Połączenie obu kopalń, które należały do Katowickiego Holdingu Węglowego było motywowane względami ekonomicznymi, trudną sytuacją finansową obu kopalń. Ich fizyczne połączenie miało miejsce jeszcze przed oficjalną konsolidacją: łączyły je wyrobiska wentylacyjne. Po utworzeniu kopalni Mysłowice-Wesoła przystąpiono do działań, dzięki którym urobek z ruchu Mysłowice był transportowany do ruchu Wesoła.
1 czerwca 2015 roku ruch Mysłowice, tj. teren dawnej kopalni Mysłowice wraz z szybem Łokietek został przekazany do Spółki Restrukturyzacji Kopalń w celu likwidacji.
Zasoby operatywne to około 232 mln ton węgla o niskiej zawartości siarki, głównie wysokokalorycznego, na obszarze górniczym obejmującym oba ruchy o powierzchni około 57,45 km². Kopalnia dysponuje 8 szybami: Bronisław, Piotr, Karol, Wacław i Wentylacyjny II na ruchu Wesoła. Na ruchu Mysłowice znajdują się szyby: Wschodni I, Wschodni II (szyby wdechowe) oraz Południowy (szyb wydechowy).
Wydobycie w 2016 roku wyniosło 2,923 mln ton węgla, w tymże roku wykonano 14 431 m wyrobisk górniczych.
1 kwietnia 2017 roku została przejęta od Katowickiego Holdingu Węglowego przez Polską Grupę Górniczą.

</doc>
<doc id="2966523" url="https://pl.wikipedia.org/wiki?curid=2966523" title="Kopalnia Węgla Kamiennego Murcki">
Kopalnia Węgla Kamiennego Murcki



</doc>
<doc id="2966525" url="https://pl.wikipedia.org/wiki?curid=2966525" title="Kopalnia Węgla Kamiennego Murcki-Staszic">
Kopalnia Węgla Kamiennego Murcki-Staszic



</doc>
<doc id="2966526" url="https://pl.wikipedia.org/wiki?curid=2966526" title="Kopalnia Węgla Kamiennego Katowice">
Kopalnia Węgla Kamiennego Katowice



</doc>
<doc id="2966527" url="https://pl.wikipedia.org/wiki?curid=2966527" title="Kopalnia Węgla Kamiennego Kleofas">
Kopalnia Węgla Kamiennego Kleofas



</doc>
<doc id="2966529" url="https://pl.wikipedia.org/wiki?curid=2966529" title="Kopalnia Węgla Kamiennego Boże Dary">
Kopalnia Węgla Kamiennego Boże Dary



</doc>
<doc id="2966530" url="https://pl.wikipedia.org/wiki?curid=2966530" title="Kopalnia Węgla Kamiennego Borynia-Zofiówka-Jastrzębie">
Kopalnia Węgla Kamiennego Borynia-Zofiówka-Jastrzębie



</doc>
<doc id="2966531" url="https://pl.wikipedia.org/wiki?curid=2966531" title="Kopalnia Węgla Kamiennego Wujek">
Kopalnia Węgla Kamiennego Wujek



</doc>
<doc id="2966533" url="https://pl.wikipedia.org/wiki?curid=2966533" title="Kopalnia Węgla Kamiennego Jerzy">
Kopalnia Węgla Kamiennego Jerzy



</doc>
<doc id="2966534" url="https://pl.wikipedia.org/wiki?curid=2966534" title="Kopalnia Węgla Kamiennego Gottwald">
Kopalnia Węgla Kamiennego Gottwald



</doc>
<doc id="2966535" url="https://pl.wikipedia.org/wiki?curid=2966535" title="Biała Róża (województwo wielkopolskie)">
Biała Róża (województwo wielkopolskie)

Biała Róża – osada leśna w Polsce położona w województwie wielkopolskim, w powiecie krotoszyńskim, w gminie Kobylin.
Zobacz też: Biała Róża

</doc>
<doc id="2966536" url="https://pl.wikipedia.org/wiki?curid=2966536" title="Kopalnia Węgla Kamiennego Pniówek">
Kopalnia Węgla Kamiennego Pniówek



</doc>
<doc id="2966537" url="https://pl.wikipedia.org/wiki?curid=2966537" title="Karim Tuliaganow">
Karim Tuliaganow



</doc>
<doc id="2966538" url="https://pl.wikipedia.org/wiki?curid=2966538" title="Clive Revill">
Clive Revill

Clive Selsby Revill (ur. 18 kwietnia 1930 w Wellington) – nowozelandzki aktor filmowy, telewizyjny, teatralny i głosowy, a także piosenkarz. 
Życiorys.
Urodził się w Wellington w Nowej Zelandii jako syn Eleanor May (z domu Neel) i Maleta Barforda Revilla. Uczęszczał do Rongotai College. W wieku 20 lat wystąpił po raz pierwszy na scenie w Auckland w roli Sebastiana w komedii Williama Shakespeare’a "Wieczór Trzech Króli". W 1950 studiował aktorstwo w The Old Vic. W latach 1956-1958 występował Royal Shakespeare Company w Stratford. Po debiucie na Broadwayu jako Sam Weller w komedii "Mr. Pickwick" (1952), spędził trzy lata w brytyjskim Ipswich Repertory. Był nominowany do nagrody Tony Award za rolę Boba-Le-Hotu w komedii muzycznej "Irma La Douce" (1961) z Keithem Michellem i jako Fagin w komediodramacie muzycznym "Oliver!" (1963). 
Za rolę Carlo Carlucciego w komedii romantycznej Billy’ego Wildera "Avanti!" (1972) był nominowany do nagrody Złotego Globu.

</doc>
<doc id="2966539" url="https://pl.wikipedia.org/wiki?curid=2966539" title="Kuklinów (osada leśna)">
Kuklinów (osada leśna)

Kuklinów – osada leśna w Polsce, położona w województwie wielkopolskim, w powiecie krotoszyńskim, w gminie Kobylin.
W latach 1975–1998 miejscowość położona była w województwie leszczyńskim.

</doc>
<doc id="2966540" url="https://pl.wikipedia.org/wiki?curid=2966540" title="Letnie Grand Prix w skokach narciarskich 2013">
Letnie Grand Prix w skokach narciarskich 2013

Letnie Grand Prix w skokach narciarskich 2013 – 20. edycja Letniego Grand Prix, która rozpoczęła się 27 lipca 2013 roku w Hinterzarten, a zakończyła 3 października 2013 w Klingenthal. Rozegrano 14 konkursów - 11 indywidualnych, 1 drużynowy mężczyzn oraz 2 miksty. 
Konkursy Grand Prix po raz pierwszy w historii odbyły się na skoczni w Rosji. Po czterech latach przerwy cykl ponownie został zainaugurowany w niemieckim Hinterzarten. Najwięcej konkursów (trzy) zostało rozegranych w Niemczech.
Zawody te były pierwszymi, w których obowiązywał zmieniony przepis dotyczący obniżania belki startowej przez trenera. Aby zawodnik otrzymał rekompensatę punktową za skrócony najazd, musiał uzyskać odległość równą lub większą 95% rozmiaru skoczni. W kwietniu 2013 ogłoszono decyzję o zmniejszeniu liczby sędziów oceniających styl podczas zawodów z pięciu do trzech, podczas dwóch konkursów cyklu, lecz zmiana nie została zatwierdzona podczas kongresu FIS.
Kwoty startowe.
Na podstawie Światowej Listy Rankingowej (WRL) wyznaczono następujące kwoty startowe dla poszczególnych krajów na dane periody LGP 2013. Kwota wyznacza maksymalną liczbę reprezentantów, którą dany kraj miał prawo wystawić w zawodach (nie dotyczy konkursów, których dany kraj był gospodarzem). Państwa, których nie podano w poniższej tabeli mogły wystawić do każdego konkursu co najwyżej dwóch skoczków.
Pierwszy period letni sezonu 2013/2014 składał się z 6 konkursów indywidualnych rozgrywanych od 28 lipca do 24 sierpnia, natomiast drugi od 14 września do 3 października i w jego skład weszło 5 konkursów.

</doc>
<doc id="2966541" url="https://pl.wikipedia.org/wiki?curid=2966541" title="Lipówiec (województwo wielkopolskie)">
Lipówiec (województwo wielkopolskie)

Lipówiec – osada leśna w Polsce położona w województwie wielkopolskim, w powiecie krotoszyńskim, w gminie Kobylin.
W okresie Wielkiego Księstwa Poznańskiego (1815-1848) miejscowość wzmiankowana jako "Lipowiec" należała do wsi większych w ówczesnym pruskim powiecie Krotoszyn w rejencji poznańskiej. Lipowiec należał do okręgu kobylińskiego tego powiatu i stanowił część majątku Kuklinów, którego właścicielem był wówczas Józef Chełkowski. Według spisu urzędowego z 1837 roku wieś liczyła 170 mieszkańców, którzy zamieszkiwali 12 dymów (domostw).
Katoliccy mieszkańcy Chmielnika należą do Parafii p.w. Świętej Trójcy w Lutogniewie.
Zobacz też: Lipówiec

</doc>
<doc id="2966542" url="https://pl.wikipedia.org/wiki?curid=2966542" title="Puree">
Puree



</doc>
<doc id="2966548" url="https://pl.wikipedia.org/wiki?curid=2966548" title="Johan Röjler">
Johan Röjler

Johan Alfons Thomas Röjler (ur. 11 listopada 1981 w Örebro) – szwedzki łyżwiarz szybki reprezentujący klub SK Winner Örebro. Srebrny medalista mistrzostw świata i mistrz świata juniorów.
Kariera.
Pierwszy sukces w karierze Johan Röjler osiągnął w 2000 roku, kiedy zdobył złoty medal w wieloboju podczas mistrzostw świata juniorów w Seinäjoki. W zawodach tych wyprzedził bezpośrednio Takaharu Nakajimę z Japonii i Niemca Jana Friesingera. W tej samej konkurencji był też czwarty na rozgrywanych rok później mistrzostwach świata juniorów w Groningen, przegrywając walkę o podium z Yeo Sang-yeopem z Korei Południowej. W 2002 roku wziął udział w igrzyskach olimpijskich w Salt Lake City, zajmując między innymi 22. miejsce w biegu na 1500 m. Na rozgrywanych cztery lata później igrzyskach w Turynie, jego najlepszym wynikiem było dziesiąte miejsce na dystansie 10 000 m. Największy sukces w kategorii seniorów osiągnął na dystansowych mistrzostwach świata w Richmond w 2009 roku, gdzie wspólnie z Danielem Fribergiem i Joelem Erikssonem zdobył srebrny medal w biegu drużynowym. Indywidualnie najlepszy wynik osiągnął na rozgrywanych dwa lata wcześniej mistrzostwach świata w Salt Lake City, gdzie był szósty w biegu na 10 000 m. Szóste miejsce zajął także na wielobojowych mistrzostwach Europy w Hamar w 2006 roku. Brał również udział w igrzyskach olimpijskich w Vancouver w 2010 roku, gdzie był siódmy w drużynie, a indywidualnie plasował się w trzeciej dziesiątce. Nigdy nie stanął na podium indywidualnych zawodów Pucharu Świata, jednak w drużynie dokonał tego dwukrotnie. Najlepsze wyniki osiągnął w sezonie 2005/2006, kiedy był dziesiąty w klasyfikacji końcowej 5000/10 000 m. W 2010 roku zakończył karierę.

</doc>
<doc id="2966550" url="https://pl.wikipedia.org/wiki?curid=2966550" title="Catella Swedish Open 2009 (mężczyźni)">
Catella Swedish Open 2009 (mężczyźni)



</doc>
<doc id="2966553" url="https://pl.wikipedia.org/wiki?curid=2966553" title="Collector Swedish Open 2009 (kobiety)">
Collector Swedish Open 2009 (kobiety)



</doc>
<doc id="2966558" url="https://pl.wikipedia.org/wiki?curid=2966558" title="Conrad Böcker">
Conrad Böcker

Conrad Helmut Fritz Böcker (ur. 24 sierpnia 1870 w Lipsku, zm. 8 kwietnia 1936 we Frankfurcie nad Menem) – niemiecki gimnastyk. Wystąpił na Letnich Igrzyskach Olimpijskich w 1896 roku. Zdobył dwa złote medale: w kategorii ćwiczenie na drążku drużynowo oraz w ćwiczeniach na poręczach drużynowo.

</doc>
<doc id="2966560" url="https://pl.wikipedia.org/wiki?curid=2966560" title="Nowa Ruda (Ukraina)">
Nowa Ruda (Ukraina)

Nowa Ruda (ukr. Новая Руда) – wieś na Ukrainie, w rejonie maniewickim, w obwodzie wołyńskim.

</doc>
<doc id="2966562" url="https://pl.wikipedia.org/wiki?curid=2966562" title="Nieszporek trawny">
Nieszporek trawny



</doc>
<doc id="2966565" url="https://pl.wikipedia.org/wiki?curid=2966565" title="OS X 10.9">
OS X 10.9

OS X Mavericks – dziesiąte główne wydanie systemu operacyjnego dla komputerów Mac tworzonego przez Apple. Jest to pierwsza wersja występująca pod nową nazwą nawiązującą do surfingu. Jest to pierwszy OS X oferowany w App Store jako darmowa aktualizacja.
Cena i licencjonowanie.
System jest dostępny w App Store od 22 października 2013 bez dodatkowych kosztów jako aktualizacja obecnego OS X zainstalowanego na komputerze Mac.
Wersja OS X 10.9 Server kosztowała 39,99 $ (lub 19,99 $ dopłaty do zwykłej wersji). Od 24 października 2013 r. system jest dostępny do pobrania za darmo w App Store.
Program aktualizacji Up-to-Date.
Planowany jest bezpłatny program aktualizacji Up-To-Date dla osób, które kupią Macintosha ze starszym systemem. W ramach programu klient otrzymuje jedną licencję na każdy zakupiony komputer.

</doc>
<doc id="2966566" url="https://pl.wikipedia.org/wiki?curid=2966566" title="Yariguies (ptak)">
Yariguies (ptak)



</doc>
<doc id="2966567" url="https://pl.wikipedia.org/wiki?curid=2966567" title="Gustav Flatow">
Gustav Flatow

Gustav Flatow (ur. 7 stycznia 1875 w Kościerzynie, zm. 29 stycznia 1945 w Terezinie) – niemiecki gimnastyk, dwukrotny olimpijczyk.
Wystąpił na Letnich Igrzyskach Olimpijskich w 1896 roku. Zdobył dwa złote medale: w kategorii ćwiczenie na drążku drużynowo oraz w ćwiczeniach na poręczach drużynowo. Cztery lata później brał udział w igrzyskach w Paryżu.
Zginął w niemieckim obozie koncentracyjnym Theresienstadt w Terezinie. w tym samym obozie zmarł jego kuzyn Alfred Flatow.

</doc>
<doc id="2966571" url="https://pl.wikipedia.org/wiki?curid=2966571" title="Iroda To'laganova">
Iroda To'laganova



</doc>
<doc id="2966573" url="https://pl.wikipedia.org/wiki?curid=2966573" title="FC Callatis Mangalia">
FC Callatis Mangalia

Callatis Mangalia – rumuński klub piłkarski z siedzibą w Mangalii założony w 1962 roku. Został rozwiązany cztery dni przed rozpoczęciem sezonu 2012/2013 drugiej ligi z powodu problemów finansowych. Ostatecznie został zgłoszony do rozgrywek czwartej ligi, w której zajął pierwsze miejsce.

</doc>
<doc id="2966574" url="https://pl.wikipedia.org/wiki?curid=2966574" title="Fritz Manteuffel">
Fritz Manteuffel

Fritz Manteuffel (ur. 11 stycznia 1875 w Berlinie, zm. 21 kwietnia 1941 tamże) – niemiecki gimnastyk, dwukrotny olimpijczyk.
Wystąpił na Letnich Igrzyskach Olimpijskich w 1896 roku. Zdobył dwa złote medale: w kategorii ćwiczenie na drążku drużynowo oraz w ćwiczeniach na poręczach drużynowo. Ponownie na igrzyskach startował cztery lata później.

</doc>
<doc id="2966591" url="https://pl.wikipedia.org/wiki?curid=2966591" title="Karl Neukirch">
Karl Neukirch

Karl Neukirch (ur. 3 listopada 1864 w Berlinie, zm. 26 czerwca 1941 tamże) – niemiecki gimnastyk. Wystąpił na Letnich Igrzyskach Olimpijskich w 1896 roku. Zdobył dwa złote medale: w kategorii ćwiczenia na drążku drużynowo oraz w ćwiczeniach na poręczach drużynowo.

</doc>
<doc id="2966592" url="https://pl.wikipedia.org/wiki?curid=2966592" title="Marius Cioară">
Marius Cioară

Marius Cioară – rumuński piłkarz grający na pozycji obrońcy, który stał się bohaterem niezwykłego transferu. W 2006 roku drugoligowy UT Arad sprzedał go do czwartoligowego Regal Hornia za 15 kilogramów kiełbasy. Zawodnik niezadowolony z warunków sprzedaży postanowił zakończyć karierę i wyjechał do Hiszpanii, gdzie rozpoczął pracę na farmie.

</doc>
<doc id="2966593" url="https://pl.wikipedia.org/wiki?curid=2966593" title="Dubai Tennis Championships 2011 (kobiety)">
Dubai Tennis Championships 2011 (kobiety)



</doc>
<doc id="2966599" url="https://pl.wikipedia.org/wiki?curid=2966599" title="Marius Cioara">
Marius Cioara



</doc>
<doc id="2966601" url="https://pl.wikipedia.org/wiki?curid=2966601" title="Richard Röstel">
Richard Röstel

Richard Röstel (ur. w1872, zm. data śmierci nieznana) – niemiecki gimnastyk. Wystąpił na Letnich Igrzyskach Olimpijskich w 1896 roku. Zdobył dwa złote medale: w kategorii ćwiczenie na drążku drużynowo oraz w ćwiczeniach na poręczach drużynowo.

</doc>
<doc id="2966602" url="https://pl.wikipedia.org/wiki?curid=2966602" title="Thomas Byström">
Thomas Byström

Thomas Karl Elof Byström (ur. 27 listopada 1893 w Sztokholmie, zm. 22 lipca 1979 w Lidingö) – szwedzki jeździec sportowy. Srebrny medalista olimpijski z Los Angeles.
Zawody w 1932 były jego jedynymi igrzyskami olimpijskimi. Startował w dresażu. Po medal sięgnął w konkursie drużynowym, indywidualnie zajął czwarte miejsce. Startował na koniu "Gulliver".

</doc>
<doc id="2966603" url="https://pl.wikipedia.org/wiki?curid=2966603" title="Thomas Bystrom">
Thomas Bystrom



</doc>
<doc id="2966605" url="https://pl.wikipedia.org/wiki?curid=2966605" title="Tadeusz Adam Kozłowski">
Tadeusz Adam Kozłowski



</doc>
<doc id="2966606" url="https://pl.wikipedia.org/wiki?curid=2966606" title="Dubai Tennis Championships 2007 (kobiety)">
Dubai Tennis Championships 2007 (kobiety)



</doc>
<doc id="2966608" url="https://pl.wikipedia.org/wiki?curid=2966608" title="Barclays Dubai Tennis Championships 2007 (mężczyźni)">
Barclays Dubai Tennis Championships 2007 (mężczyźni)



</doc>
<doc id="2966611" url="https://pl.wikipedia.org/wiki?curid=2966611" title="Gustav Schuft">
Gustav Schuft

Fritz Richard Gustav Schuft (ur. 16 czerwca 1876 w Berlinie, zm. 8 lutego 1948 w Chociebużu) – niemiecki gimnastyk. Wystąpił na Letnich Igrzyskach Olimpijskich w 1896 roku. Zdobył dwa złote medale: w kategorii ćwiczenie na drążku drużynowo oraz w ćwiczeniach na poręczach drużynowo.

</doc>
<doc id="2966612" url="https://pl.wikipedia.org/wiki?curid=2966612" title="Dubai Duty Free Tennis Championships 2006 (kobiety)">
Dubai Duty Free Tennis Championships 2006 (kobiety)



</doc>
<doc id="2966618" url="https://pl.wikipedia.org/wiki?curid=2966618" title="Akademik (tytuł naukowy)">
Akademik (tytuł naukowy)

Akademik (łac. "academicus") – tytuł członka instytucji publicznej nazywanej akademią, np. członka rzeczywistego ogólnokrajowego zgromadzenia naukowców (lub naukowców i artystów), tj. Królewska Szwedzka Akademia Nauk, Académie française, Polska Akademia Nauk, Rosyjska Akademia Nauk, Berlińsko-Brandenburska Akademia Nauk. W takich przypadkach tytuł „akademik” oznacza szczególnie wysoką pozycję naukową, jednak określenie bywa również stosowane w znaczeniu „student akademii” lub słuchacz innej szkoły wyższej.
Istniejąca od roku 1739 Szwedzka Akademia Nauk, decydująca o wyborze laureatów Nagród Nobla, ma 440 członków krajowych i 175 zagranicznych. W przypadku śmierci akademika skład Akademii jest uzupełniany w drodze głosowania. W roku 2013 (15 maja) nowymi członkami zostali Olof Ramström z RMIT University, Mikael Akke z Lunds universitet i Sir John Meurig Thomas z University of Cambridge.
Académie française, założona w roku 1635, wybiera 40 członków zwyczajnych (w roku 1910 – po śmierci fizyka, Désiré Gerneza – kandydatką była Maria Skłodowska-Curie, jednak nie uzyskała niezbędnej liczby głosów). Członkami Francuskiej Akademii Nauk ("Académie des sciences", utworzonej w roku 1966) było w maju 2013 roku 247 osób (ponadto Akademia miała 135 członków zagranicznych i 99 członków korespondentów).
W krajach byłego bloku wschodniego tytuł „akademik” bywa kojarzony z członkostwem w Akademii Nauk ZSRR, obecnej Rosyjskiej Akademii Nauk (aktualizowana lista członków zwyczajnych jest publikowana na internetowej stronie Akademii). W innych krajach byłego bloku obowiązują różne zasady wyboru członków narodowych Akademii Nauk.
Zadania i zasady działania Polskiej Akademii Nauk, w tym zasady wyboru i obowiązki członków rzeczywistych PAN są określane ustawowo. Bułgarska Akademia Nauk ma 65 akademików (2013).

</doc>
<doc id="2966624" url="https://pl.wikipedia.org/wiki?curid=2966624" title="Noe Chomeriki">
Noe Chomeriki

Noe Chomeriki (gruz. ნოე ხომერიკი; ur. 1883, zm. 1924) - gruziński polityk, mienszewik, minister rolnictwa w rządzie Demokratycznej Republiki Gruzji.
Pochodził z Gurii. W młodości związał się z miejscowym ruchem chłopskim, wstąpił do Socjaldemokratycznej Partii Robotnicza Rosji, w której poparł frakcję mienszewicką. W czasie rewolucji 1905 roku brał udział w tworzeniu Republiki Gurijskiej.
Po utworzeniu Demokratycznej Republiki Gruzji Chomeriki został wybrany na deputowanego Zgromadzenia Konstytucyjnego Gruzji. W maju 1918 otrzymał także tekę ministra rolnictwa i pracy w mienszewickim rządzie. W styczniu 1919 przeprowadził reformę rolną, w czasie której ziemie należące niegdyś do rosyjskiego skarbu państwa, a po nim do państwa gruzińskiego, zostały rozparcelowane między prywatnych właścicieli.
Po radzieckim podboju Gruzji Chomeriki razem z całym gruzińskim rządem emigrował. W listopadzie 1922 nielegalnie wrócił do kraju, by przejąć kierownictwo w Komitecie Niepodległości - organie kierującym przygotowaniami do zbrojnego powstania antybolszewickiego. Prawdopodobnie jego przyjazd miał umożliwić dalszą pracę Komitetu po aresztowaniach gruzińskich oficerów przez Czeka. Być może Chomeriki miał także przekonać gruzińskie oddziały partyzanckie, by nie rozpoczęły walki na początku r. 1924, jak było pierwotnie planowane, lecz by przełożyły akcję na moment rozpoczęcia sesji Ligi Narodów. Po roku działania w podziemiu został aresztowany przez Czeka razem z innymi przywódcami mienszewickimi: Benią Czchszkaszwilim, Waso Nodią i Seidem Dewdarianim, wtedy też bolszewickie służby przejęły polecenia Noe Żordanii dotyczące przyszłego powstania. Po stłumieniu powstania sierpniowego w 1924 został rozstrzelany.

</doc>
<doc id="2966626" url="https://pl.wikipedia.org/wiki?curid=2966626" title="Pomnik Zniesienia Niewolnictwa">
Pomnik Zniesienia Niewolnictwa

Pomnik Zniesienia Niewolnictwa (fr. "Mémorial de l'abolition de l'esclavage") – wzniesione w Nantes założenie architektoniczne, pełniące funkcję upamiętnienia zniesienia niewolnictwa, autorstwa Krzysztofa Wodiczki i Juliana Bondera, odsłonięte 25 marca 2012 r..
W XVIII wieku miasto Nantes było największym we Francji ośrodkiem handlu niewolnikami. Handel ten stał się podstawą rozwoju gospodarczego i bogactwa miasta, mimo że w samym Nantes nigdy nie było niewolników. 
Decyzję o zbudowaniu pomnika podjęto w 1998 r. z okazji 150. rocznicy zniesienia niewolnictwa, a w 2002 r. rozstrzygnięto międzynarodowy konkurs na jego projekt. Zwyciężyła koncepcja polskiego artysty Krzysztofa Wodiczki, który wkrótce zaprosił do współpracy amerykańsko-argentyńskiego architekta Juliana Bondera. Ostateczny projekt przedstawiono radzie miasta Nantes w 2005 r., a w 2010 r. rozpoczęto prace konstrukcyjne, obejmujące m.in. przebudowę nabrzeża Loary. Na odsłonięciu pomnika 25 marca 2012 obecni byli m.in.: były prezydent Beninu Nicéphore Soglo, deputowana z Gujany Francuskiej Christiane Taubira, francuski piłkarz pochodzenia gwadelupskiego Lilian Thuram i mer Nantes Jean-Marc Ayrault.
Pomnik umieszczony jest na nabrzeżu Quai de la Fosse, w pobliżu portu, gdzie odbywał się handel trójkątny oraz mostu pieszego im. Victora Schœlchera, ministra odpowiedzialnego za zniesienie niewolnictwa w 1848. Składa się z części naziemnej (promenady o długości ok. 350 metrów i powierzchni ok. 7000 m²) i podziemnego pasażu (ok. 1500 m²). W nawierzchni części naziemnej znajduje się 2000 szklanych płyt, we wnętrzu których umieszczono daty wypraw i nazwy statków handlowych, które wyruszały z Nantes po niewolników oraz nazwy innych portów związanych z handlem ludźmi. W podziemnym pasażu umieszczono tekst Powszechnej Deklaracji Praw Człowieka oraz słowo „WOLNOŚĆ” w 47 językach. Są tu również historyczne teksty dotyczące niewolnictwa, w tym wypowiedzi abolicjonistów i zwolenników niewolnictwa.

</doc>
<doc id="2966630" url="https://pl.wikipedia.org/wiki?curid=2966630" title="Informator Tygodniowy Skierniewic">
Informator Tygodniowy Skierniewic

ITS - Informator Tygodniowy Skierniewic.Lokalny tygodnik społeczno-kulturalny będący dodatkiem do piątkowego wydania Dziennika Łódzkiego. Tygodnik jest kolportowany w powiatach: skierniewickim, łowickim i rawskim.
Tygodnik został założony w 1994 r. pod nazwą Informator Tygodniowy Skierniewic, obecnie funkcjonujący jako "ITS". Średni nakład (obejmujący prenumeratę) wynosi ok. 14 tys. egzemplarzy. Wydawcą ITS jest Polska Press.

</doc>
<doc id="2966632" url="https://pl.wikipedia.org/wiki?curid=2966632" title="Zabytkowa plebania w Morawicy">
Zabytkowa plebania w Morawicy

Plebania w Morawicy – znajdująca się w powiecie krakowskim, w gminie Liszki, w Morawicy.
Obiekt wraz z otoczeniem wpisany został do rejestru zabytków nieruchomych województwa małopolskiego.
W 2019 roku w murach plebanii odkryto dobrze zachowane pozostałości romańskiego palatium o długości 17 metrów i szerokości 6,8 metrów, które mogło zostać zbudowane na przełomie XI i XII wieku. Odnaleziono łuk portalu nad wejściem do budynku. Palatium było piętrowe i przypuszczalnie pokryte dachówkami z łupka. Jeszcze w XIV wieku palatium zostało rozbudowane w zamek obronny. W 1518 r. przebywała na nim przyszła królowa Bona Sforza w drodze na Wawel. Szymon Starowolski w dziele "Polonia", wydanym w 1632 r. wymienił zamek w Morawicy między ""arces in editioribus locis et rupibus exstructae" ("zamkami zbudowanymi na skale")". W 1666 roku właścicielka zamku, Izabella z Tęczyńskich Opalińska podarowała zamek kościołowi z przeznaczeniem na plebanię. Plebania po roku 1871 została częściowo przebudowana.

</doc>
<doc id="2966633" url="https://pl.wikipedia.org/wiki?curid=2966633" title="Krzysztof Franciszek Szczygieł">
Krzysztof Franciszek Szczygieł

Krzysztof Franciszek Szczygieł (ur. 26 marca 1929 w Mielcu - zm. 10 listopada 2010 w Krakowie) – ksiądz, profesor, lekarz, teolog, harcmistrz.
Życiorys.
Lekarz.
W 1954 ukończył studia medyczne na Wydziale Lekarskim Akademii Medycznej w Krakowie.
1959 - 1961 główny chirurg wojskowej dywizji pancernej Pomorskiego Okręgu Wojskowego w randze kapitana WP.
W 1962 obronił pracę doktorską „Wyniki leczenia chirurgicznego nowotworów tkanek miękkich” (promotor: prof. dr hab. med. Jan Oszacki).
1962-1985 Członek Towarzystwa Chirurgów Polskich
1965-1980 Członek Zespołu Badań Nowotworów Światowej Organizacji Zdrowia (WHO) w Genewie i w Mediolanie
1980 doktor habilitowany nauk medycznych. Praca „Czynniki prognostyczne u chorych na melanoma malignum”.
Teolog.
21 września 1985 święcenia kapłańskie.
1987 docent na Wydziale Filozoficznym PAT.
1988 - 2000 Dyrektor Międzywydziałowego Instytutu Bioetyki PAT.
Od roku 1993 Członek Komisji Etyki Lekarskiej Polskiej Akademii Umiejętności w Krakowie.
1994 Profesor Bioetyki na Wydziale Filozoficznym PAT.
1998 Profesor zwyczajny nauk humanistycznych Uniwersytetu Papieskiego Jana Pawła II.
Instruktor harcerski.
Harcmistrz ZHR a od 2000 Archidiecezjalny Duszpasterz Młodzieży Harcerskiej.
Publikacje.
Był autorem licznych prac z dziedziny medycyny, filozofii, i teologii, m.in.:
Publikacje bioetyczne
Publikacje medyczne
Inne publikacje
Odznaczenia.
"Zasłużony dla Papieskiej Akademii Teologicznej", w Krakowie.

</doc>
<doc id="2966634" url="https://pl.wikipedia.org/wiki?curid=2966634" title="Józef Płoszko">
Józef Płoszko

Józef Płoszko, Иосиф (Юзеф) Плошко, İosif Ploşko (ur. 1867 w Warszawie, zm. 1931) – polski architekt, przez większą część życia czynny w Baku (Azerbejdżan).
Życiorys.
Studiował w Akademii Sztuk Pięknych w Petersburgu, a następnie w Petersburskim Instytucie Inżynierii Cywilnej. Po ukończeniu studiów rozpoczął pracę w Kijowie. Z inicjatywy Józefa Gosławskiego (1865-1904), architekta miejskiego w Baku, przybył tam, by objąć stanowisko architekta jednej z dzielnic tego miasta. 
W Baku Józef Płoszko spotkał kolegów ze studiów w Petersburgu – m.in. Kazimierza Skórewicza. 
Oprócz pracy na urzędzie architekta dzielnicowego zajął się projektowaniem. Zgodnie z życzeniami klientów, jego projekty reprezentowały różne style historyczne. Jedną z pierwszych realizacji była Ismalija, obecnie siedziba Azerbejdżańskiej Akademii Nauk.
Oprócz Baku działał również w Władykaukazie, gdzie zrealizował meczet, ufundowany przez przedsiębiorcę naftowego Murtuza Muchtarowa, ukończony w 1908. 
Józef Płoszko wzniósł w Baku w latach 1908-1914 również kościół katolicki pod wezwaniem Najświętszej Maryi Panny, ufundowany głównie przez miejscową Polonię, m.in. rodzinę Rylskich oraz przedsiębiorcę i filantropa Witolda Zglenickiego. Kościół został zburzony w 1938. 
W latach 1911-1912 zrealizował pałac Muchtarowa w stylu francuskiego gotyku z centralną wieżą. Na życzenie właściciela wnętrza zostały zaprojektowane w różnych stylach historycznych, niezgodnych z wyglądem elewacji budynku.
W latach 1910-1912 powstał pałacyk Kerbałai Israfiła Hadżijewa. W odróżnieniu od innych budowli Płoszki ten obiekt powstał w stylu czystej secesji. 
Dla Polaków – braci Rylskich Płoszko stworzył w 1912 czterokondygnacyjną kamienicę utrzymaną w stylu architektury islamu. W tym budynku Stefan Rylski kierował po 1917 polskim przedstawicielstwem konsularnym. 
Przed wybuchem I wojny światowej Józef Płoszko zdążył zrealizować sześcio-kondygnacyjny hotel „Nowa Europa” w konstrukcji żelbetowego szkieletu.
W latach dwudziestych XX wieku Józef Płoszko nadal projektował w Baku. W 1925 wyjechał do Warszawy, potem do Paryża.

</doc>
<doc id="2966637" url="https://pl.wikipedia.org/wiki?curid=2966637" title="U.S. Route 66">
U.S. Route 66



</doc>
<doc id="2966639" url="https://pl.wikipedia.org/wiki?curid=2966639" title="SSV Jahn Ratyzbona">
SSV Jahn Ratyzbona



</doc>
<doc id="2966641" url="https://pl.wikipedia.org/wiki?curid=2966641" title="Rejon szpakowski">
Rejon szpakowski

Rejon szpakowski (ros.: Шпаковский район) – rejon w Kraju Stawropolskim w Rosji z siedzibą w Michajłowsku. W 2010 roku liczył 123 tys. mieszkańców.

</doc>
<doc id="2966653" url="https://pl.wikipedia.org/wiki?curid=2966653" title="U.S. Route 2">
U.S. Route 2

U.S. Route 2 ("US 2", "U.S. Highway 2") – amerykańska magistrala drogowa biegnąca w kierunku zachodnio-wschodnim, o długości 2571 mil (4138 km). Istnieje od 1926 roku. US 2 dzieli się na dwa segmenty, które są ze sobą połączone za pomocą dróg przebiegających m.in. przez terytorium południowej Kanady. US 2 jest jedyną amerykańską magistralą należącą do systemu dróg U.S. Highway System, która była podzielona na dwa oddzielne segmenty po utworzeniu U.S. Highway System w 1926 roku.
Zachodni segment magistrali US 2 zaczyna się przy skrzyżowaniu z autostradą międzystanową nr 5 w mieście Everett w stanie Waszyngton (na północ od Seattle), natomiast kończy się przy skrzyżowaniu z autostradą międzystanową nr 75 w mieście St. Ignace w stanie Michigan. Wschodni segment US 2 rozpoczyna się przy skrzyżowaniu z U.S. Route 11 w Rouses Point w stanie Nowy Jork, natomiast kończy przy skrzyżowaniu z autostradą międzystanową nr 95 w Houlton w stanie Maine.
Jak sama liczba wskazuje, magistrala US 2 jest najdalej wysuniętą na północ trasą U.S. Route biegnącą w kierunku zachodnio-wschodnim na terenie Stanów Zjednoczonych
Odcinek US 2 na terenie Nowej Anglii w latach 1922–1926 nosił nazwę New England Route 15.
Opis trasy.
Zachodni segment.
Waszyngton.
W stanie Waszyngton, magistrala US 2 biegnie przez Góry Kaskadowe, będąc jednocześnie najdalej położoną na północ drogą przecinającą te góry, która jest otwarta przez cały rok. Jej bieg rozpoczyna się przy węźle autostradowym z autostradą Interstate 5 oraz drogą stanową nr 529 w mieście Everett, gdzie kieruje się na wschód, w stronę przełęczy Stevens. 6 km na wschód od Leavenworth US 2 krzyżuje się z U.S. Route 97, tym samym rozpoczynając z tą drogą współbieżny odcinek, przekraczający m.in. rzekę Columbia w mieście Wenatchee. W tym mieście droga przemieszcza się na północ w kierunku miejscowości Orondo, gdzie US 97 biegnie dalej na północ, a US 2 na wschód do miasta Spokane, po czym przekracza granicę ze stanem Idaho w mieście Newport.
Idaho.
Po przekroczeniu granicy stanów Waszyngton-Idaho, US 2 podąża wzdłuż rzeki Pend Oreille do jej źródła w jeziorze Pend Oreille, po drodze mijając miasto Priest River. W Priest River dochodzi do skrzyżowania US 2 z drogą stanową Idaho State Highway 57, w odległości 5.8 mil od granicy Waszyngton-Idaho. 23 mile dalej, w mieście Sandpoint, US 2 łączy się z U.S. Route 95, które następnie biegną wspólną trasą na odcinku o długości około 36 mil. US 2 i US 95 rozdzielają się w mieście Bonners Ferry, w którym US 95 kieruje się na północ, do granicy USA-Kanada, a US 95 kieruje się na wschód, do granicy stanów Idaho-Montana.
Montana.
Odcinek US 2 biegnie przez północną część stanu Montana. W zachodniej części Montany US 2 przebiega przez dużą ilość przepięknych miejsc, m.in. Park Narodowy Glacier. US 2 w stanie Montana przebiega przez trzy rezerwaty Indian. Duża część odcinka US 2 w stanie Montana biegnie wzdłuż linii kolejowej należącej do BNFS Railway.
Odcinek magistrali US 2 w stanie Montana zaczyna się 10 mil od miasta Troy, niedaleko najniżej położonego miejsca w stanie Montana, którym jest rzeka Kootenay. Pierwszym dużym miastem w Montanie jest miasto Libby. Po jego opuszczeniu US 2 skręca na południe i biegnie do miasta Kalispell, na północ od jeziora Flathead, które jest największym jeziorem słodkowodnym położonym na zachód od rzeki Missisipi. Od tego miejsca US 2 podąża wzdłuż południowej granicy parku narodowego Glacier i rzeki Flathead. Po przekroczeniu przełęczy Marias, US 2 opuszcza Góry Skaliste i rozpoczyna swoją trasę przez Wielkie Równiny.
Pierwszym miastem na trasie US 2 po dotariu do Wielkich Równin jest Browning. Jest to największa miejscowość położona na terenie Rezerwatu Indian Blackfeet. W dalszej kolejności trasa biegnie przez miasta Cut Bank i Shelby. Od miasta Shelby do granicy z Dakotą Północną, US 2 biegnie przez teren znany jako „Golden Triangle”. Obszar ten jest jednym z najbardziej produktywnych regionów rolniczych w kraju. W drodze między miastami Shelby i Havre, US 2 przebiega przez kilka mniejszych miejscowości. Około 24 kilometry na południe od miasta Havre znajduje się Rezerwat Indian Rocky Boy. Po opuszczeniu miasta Havre, US 2 biegnie na wschód do miasta Malta, po drodze biegnąc przez Rezerwat Indian Fort Belknap. Po oddaleniu się od miasta Malta, US 2 biegnie do miasta Glasgow, a następnie biegnie przez Rezerwat Indian Fort Peck (odcinek US 2 biegnący przez ten rezerwat ma długość 83 mil). US 2 w rezerwacie Fort Peck biegnie przez takie miasta jak Wolf Point i Poplar, po czym opuszcza rezerwat. Ostatnim miastem na trasie U. S. Route 2 jest Bainville, po którego opuszczeniu US 2 kieruje się w stronę granicy Montana – Dakota Północna.
Dakota Północna.
Największe miasta położone wzdłuż magistrali US 2 w stanie Dakota Północna to: Williston, Minot, Devils Lake i Grand Forks. Miasta te są położone od 75 do 100 mil na północ od autostrady międzystanowej nr 94.
US 2 w stanie Dakota Północna przecina dwie magistrale dwujezdniowe biegnące w kierunku północno-południowym - są to: U.S. Route 83 w mieście Minot i autostrada międzystanowa nr 29 w Grand Forks. Oprócz nich, US 2 przecina cztery inne jednojezdniowe magistrale U.S. Route - są to kolejno: U.S. Route 85 w Williston (obecnie modernizowana z dwóch do czterech pasów ruchu), U.S. Route 52 w Minot, U.S. Route 281 w Churchs Ferry (miasteczko położone na zachód od Devils Lake, które zamieszkuje zaledwie 12 osób) i U.S. Route 81 w Grand Forks. Wszystkie wymienione magistrale biegną na południe, do południowej części Stanów Zjednoczonych lub do granicy państw USA – Meksyk.
Cały odcinek magistrali US 2 w Dakocie Północnej posiada dwie jezdnie ruchu (oprócz odcinka między miastem Williston a granicą stanów Dakota Północna - Montana o długości 12 mil, który jest drogą jednojezdniową). Odcinek między miastami Grand Forks i Minot został przebudowany z jednej do dwóch jezdni w 1996 roku, natomiast odcinek między miastami Minot i Williston został przebudowany w 2008 roku, w ramach kampanii rozpoczętej kilka lat temu o nazwie „Across the State in Two Thousand Eight” (ang. "Wzdłuż stanu w 2008"). Obecnie, odcinek dwupasmowej magistrali US 2 z miasta Williston do granicy stanów Dakota Północna – Minnesota wynosi 343 mile (552 km), a jednopasmowy odcinek US 2 z miasta Williston do granicy Dakota Północna - Montana wynosi 12 mil (19 km). Gubernator stanu Dakota Północna zapowiedział, że jednopasmowy odcinek US 2 z miasta Williston do granicy Dakota Północna - Montana zostanie zmodernizowany do dwóch jezdni, pod warunkiem, że odcinek drogi US 2 w stanie Montana również będzie modernizowany.
Odcinek magistrali US 2 między miastami Williston i Minot biegnie przez kilka wysoko położonych miejsc, z których można podziwiać widok na dalej położone prerie. Między miastami Minot i Grand Forks, US 2 przebiega przez teren będący mieszanką pastwisk, gospodarstw rolnych, terenów podmokłych i małych jezior. US 2 biegnie niedaleko jeziora o nazwie Devils Lake położonego w sąsiedztwie miasta o tej samej nazwie.
W mieście Rugby, US 2 mija miejsce oznaczone w 1931 roku jako geograficzny środek Ameryki Północnej. Obelisk położony w tym miejscu został przemieszczony w 1971 roku, kiedy magistrala US 2 została rozbudowana z jednego do dwóch pasów ruchu.
Minnesota.
Odcinek magistrali US 2 między miastami Cass Lake i Bemidji nosi nazwę Paul Bunyan Expressway. W mieście Grand Rapids, US 2 krzyżuje się z U.S. Route 169 oraz przebiega przez rzekę Missisipi. Między miastami Duluth i Superior (Wisconsin), US 2 biegnie przez most Richard I. Bong Memorial Bridge, którego długość wynosi ok. 3600 metrów.
Odcinek US 2 w stanie Minnesota wynosi 264 mile, z czego 146 mil to droga dwupasmowa - dwupasmowy odcinek US 2 znajduje się w północno-zachodniej części stanu Minnesota.
Wisconsin.
Po przekroczeniu mostu Richard I. Bong Memorial Bridge, US 2 dociera do miasta Superior i przyjmuje nazwę Belknap Street. Na wschód od centrum, US 2 łączy się z U.S. Route 53 i przyjmuje East 2nd Street, z którą opuszcza miasto Superior. Magistrale US 2 i US 53 oddzielają się od siebie 10 mil na południowy wschód od Superior, po czym US 53 kieruje się na południe do miasta Eau Claire, natomiast US 2 biegnie na wschód do miasta Ashland. Odcinek magistrali US 2 w stanie Wisconsin kończy się w mieście Ironwood.
US 2 ponownie dociera do stanu Wisconsin ok. 108 mil na wschód od miasta Ironwood i biegnie przez miejscowość Florence, w której łączy się z U.S. Route 141. US 2 i US 141 biegną razem na odcinku o długości 14,5 mil (23,3 km), po czym rozdzielają się w mieście Iron Mountain w stanie Michigan.
Michigan.
US 2 wkracza do stanu Michigan w mieście Ironwood, po czym biegnie na wschód do miasta Crystal Falls. W Crystal Falls, US 2 kieruje się na południe, a następnie po raz kolejny wkracza do stanu Wisconsin, gdzie przejeżdża przez miasto Wisconsin. Po opuszczeniu miejscowości Florence, US 2 ponownie dociera do stanu Michigan i rozpoczyna swój bieg przez Górny Półwysep, w którym biegnie kolejno przez miasta: Escanaba, Manistique i St. Ignace, po drodze biegnąc wzdłuż jeziora Michigan oraz przez lasy narodowe Ottawa i Hiawatha. US 2 w stanie Michigan kończy się przy skrzyżowaniu z autostradą międzystanową nr 75 - jest to jednocześnie koniec zachodniego segmentu magistrali US 2.
Wschodni segment.
Wschodni segment magistrali US 2 biegnie przez północne stany Nowej Anglii.
Nowy Jork.
Wschodni segment US 2 rozpoczyna się w pobliżu jeziora Champlain przy skrzyżowaniu z U.S. Route 11 w miejscowości Rouses Point w stanie Nowy Jork (około jedną milę na południe od granicy z Kanadą), gdzie US 2 kieruje się na wschód, po czym opuszcza Rouses Point i biegnie przez rzekę Richelieu, jednocześnie wkraczając do stanu Vermont.
Vermont.
US 2 w stanie Vermont rozpoczyna się w gminie Alburgh w hrabstwie Grand Isle. W hrabstwie Grand Isle, US 2 biegnie przez gminy Alburgh, North Hero i South Hero, które są położone na wyspach na jeziorze Champlain – są one połączone ze sobą za pomocą mostów drogowych. Po opuszczeniu hrabstwa Grand Isle, US 2 wjeżdża do gminy Milton w hrabstwie Chittenden. W Milton, US 2 kieruje się na południe, wzdłuż autostrady nr 89, do miasta Burlington. W mieście Burlington, US 2 kieruje się na wschód i ponownie biegnie wzdłuż autostrady nr 89 przez całą drogę do miasta Montpelier w hrabstwie Washington. Po opuszczeniu miasta Montpelier, US 2 oddala się od autostrady nr 89 i kieruje się na północny wschód do gminy Saint Johnsbury, a następnie biegnie przez hrabstwo Essex. US 2 opuszcza stan Vermont w gminie Guildhall, w której US 2 przebiega przez rzekę Connecticut.
New Hampshire.
Po przejechaniu rzeki Connecticut, US 2 dociera do stanu New Hampshire i wjeżdża do gminy Lancaster, po czym kieruje się na południowy wschód do sąsiedniej gminy o nazwie Jefferson. W Jefferson, US 2 kieruje się na wschód do gminy Gorham, po drodze biegnąc wzdłuż północnej granicy lasu narodowego White Mountain. W gminie Gorham, US 2 krzyżuje się z drogą stanową New Hampshire Route 16, która jest główną magistralą biegnącą przez wschodnią część lasu White Mountain. W gminie Gorham, US 2 rozpoczyna swój bieg wzdłuż rzeki Androscoggin i biegnie w stronę gminy Shelburne, w której kończy się odcinek magistrali US 2 w stanie New Hampshire.
Maine.
US 2 rozpoczyna swój bieg w stanie Maine, w gminie Gilead. Wschodni segment magistrali US 2 kończy się w gminie Houlton, przy skrzyżowaniu z autostradą międzystanową nr 95, w pobliżu granicy Stanów Zjednoczonych z Kanadą.
Historia.
Duża część trasy, którą biegnie magistrala US 2, jest wytyczona wzdłuż nieistniejącego już szlaku samochodowego o nazwie Theodore Roosevelt International Highway. Była to główna magistrala, wybudowana w lutym 1919 roku, łącząca miasta Portland (Oregon) i Portland (Maine); została nazwana na cześć zmarłego prezydenta Theodore’a Roosevelta. Magistrala ta opuszczała miasto Portland (Maine) od strony północno-zachodniej, po czym biegła m.in. przez miasta Montpelier i Burlington. W mieście Burlington magistrala rozpoczynała swój bieg przez jezioro Champlain – kierowcy, którzy chcieli przekroczyć to jezioro, musieli przeprawić się ze swoimi autami za pomocą promu. Po przeprawieniu się przez jezioro, magistrala biegła przez północną część stanu Nowy Jork, przez miasta Watertown, Rochester i Buffalo. W dalszej kolejności magistrala biegła przez południową część stanu Ontario, a następnie przez miasto Detroit. Po opuszczeniu miasta Detroit, magistrala kierowała się na północ, w stronę miast Saginaw i Alpena, po czym docierała do Górnego Półwyspu w północnej części stanu Michigan. Na terenie Górnego Półwyspu magistrala kierowała się na zachód, po czym biegła wzdłuż trasy, po której jest wytyczona magistrala U.S. Route 2. W mieście Spokane, magistrala Theodore Roosevelt International Highway kierowała się na południe, po czym biegła przez miasta Walla Walla i Pendleton. W Pendleton, magistrala przyjmowała nazwę "Columbia River Highway" i ponownie kierowała się na zachód, w kierunku miasta Portland. Odcinek magistrali Theodore Roosevelt International Highway, który został wybudowany jako ostatni, przebiegał przez Przełęcz Marias, na terenie Parku Narodowego Glacier.
W latach 1922–1926, kiedy w Nowej Anglii funkcjonował system numerowania dróg (ang. "New England road marking system"), odcinek magistrali Theodore Roosevelt Inernational Highway był oznakowany jako Route 18 (na trasie między miastami Portland i Montpelier) i Route 14 (między miastami Montpelier i Burlington). W 1924 roku, magistrala została oznaczona jako Route 3 w stanie Nowy Jork. W 1925 roku, kiedy opracowywano system dróg międzystanowych U.S. Routes, odcinek magistrali Theodore Roosevelt International Highway między miastami St. Ignace (Michigan) i Bonners Ferry (Idaho) został oznaczony jako U.S. Route 2. Na wschód od miasta St. Ignace, U.S. Route 2 miała kierować się na północ, do miasta Sault Ste. Marie, w którym znajduje się przejście graniczne między Stanami Zjednoczonymi i Kanadą. Magistrala U.S. Route 2 ponownie pojawiała się w Rouses Point w stanie Nowy Jork, gdzie biegła wzdłuż trasy Route 30. Między miastami Burlington i St. Johnsbury, U.S. Route 2 ponownie biegła wzdłuż Theodore Roosevelt International Highway. W St. Johnsbury, US 2 i Theodore Roosevelt International Highway rozdzielały się - US 2 kierowała się na wschód, do Houlton, natomiast Theodore Roosevelt International Highway kierowała się na południowy wschód, do miasta Portland.
Pod koniec 1926 roku, odcinek magistrali Theodore Roosevelt International Highway między miastami Portland i Pendleton został oznakowany jako U.S. Route 30. We wschodniej części stanu Waszyngton, magistrala została oznakowana jako U.S. Route 195, natomiast w południowej części stanu Michigan została oznakowana jako U.S. Route 23. Na początku lat 30., na terenie stanu Nowy Jork, magistrala została oznakowana jako U.S. Route 104, natomiast między miastami Littleton i Portland, magistrala została oznaczona jako U.S. Route 302. W 1946 roku, magistrala U.S. Route 2 została wydłużona z Bonners Ferry do miasta Everett.
Michigan.
W latach 1926-1933, magistrala U.S. Route 2 biegła między miastami Ironwood i St. Ignace. W 1933 roku, magistrala US 2 w stanie Michigan została wydłużona o odcinek między miastami St. Ignace do Sault Ste. Marie. Odcinek ten otrzymał nazwę Mackinac Trail.
W 1957 roku wybudowano pierwszy odcinek autostrady między miastami St. Ignace i Sault Ste. Marie, która zastąpiła trasę Mackinac Trail. W 1961 roku autostrada została oznakowana jako autostrada międzystanowa nr 75, która będzie łączyła miasta Sault Ste. Marie i Hialeah na Florydzie. W 1963 roku, kiedy została zakończona budowa autostrady nr 75, odcinek magistrali US 2 między miastami St. Ignace i Sault Ste. Marie został przeniesiony z Mackinac Trail na autostradę nr 75.
W 1983 roku, magistrala US 2 została skrócona o odcinek między miastami St. Ignace i Sault Ste. Marie.
Wschodni segment.
W latach 1922–1926, odcinek dzisiejszej magistrali US 2 między gminami Danville w stanie Vermont a Houlton w stanie Maine był oznakowany jako New England Route 15. Odcinek trasy New England Route 15, który nie został oznakowany jako U.S. Route 2, otrzymał nazwę Vermont Route 15.
Pozostałe odcinki U.S. Route 2, które nie były wcześniej oznakowane jako New England Route 15, nosiły nazwy:

</doc>
<doc id="2966656" url="https://pl.wikipedia.org/wiki?curid=2966656" title="Rejon Szpakowski">
Rejon Szpakowski



</doc>
<doc id="2966658" url="https://pl.wikipedia.org/wiki?curid=2966658" title="Kościół św. Bartłomieja w Morawicy">
Kościół św. Bartłomieja w Morawicy

Kościół św. Bartłomieja Apostoła – rzymskokatolicki kościół parafialny znajdujący się w powiecie krakowskim, w gminie Liszki, w Morawicy.
Obiekt w skład którego wchodzi: kościół, plebania, dzwonnica, ogrodzenie oraz wzgórze kościelne (dawne zamkowe) wpisany został do rejestru zabytków nieruchomych województwa małopolskiego.
Historia.
W 1743 roku stary kościół rozebrano i do 1748 na jego miejscu zbudowano obecny. Kościół stoi na fundamentach dawnego zamku Toporczyków-Tęczyńskich. Fundatorami byli August Aleksander Czartoryski i jego żona Zofia z Sieniawskich, a architektem był Franciszek Placidi. Konsekrowany w roku 1755 przez biskupa Andrzeja Stanisława Załuskiego. Obok kościoła znajduje się kaplica rodziny Szybalskich z XIX wieku. Na cmentarzu m.in. kaplica Radziwiłłów z XIX wieku i grób kapitana Mieczysława Medweckiego.
Architektura.
Kościół późnobarokowy, murowany, orientowany, jednonawowy. Do prezbiterium nakrytego sklepieniem żaglastym, zamkniętego półkolistą apsydą, dobudowano jednakowe przybudówki przeznaczone na skarbiec i zakrystię. Nawa nakryta sklepieniem kolebkowym z lunetami na gurtach. Wewnątrz wokół świątyni, nad kapitelami biegnie gzyms ze stojącą na nim żelazną balustradą.
Wystrój i wyposażenie.
Dzwonnica.
Wolno stojąca, murowana dzwonnica parawanowa w kształcie arkady z czasu budowy kościoła, z dzwonami „Jan” z 1726 roku, oraz „Maria” i „Bartłomiej” z 1975 roku.
Plebania.
W 1666 roku jedną z partii zamku w Morawicy zaadaptowano na plebanię i częściowo przebudowano po 1871. Pod murowanym, dwupiętrowym budynkiem zachowały się wykute w litej skale podziemne chodniki umożliwiające ucieczkę podczas oblężenia. Na parterze trzy izby sklepione kolebkowo. W budynku znajduje się tablica fundacyjna z 1666 roku, oraz portrety Augusta Aleksandra Czartoryskiego z połowy XVIII wieku i Zofii z Czartoryskich Lubomirskiej z początku XIX wieku.

</doc>
<doc id="2966660" url="https://pl.wikipedia.org/wiki?curid=2966660" title="Spiridon Chazapis">
Spiridon Chazapis

Spiridon Chazapis (gr. Σπυρίδων Χαζάπης; ur. w 1872 w Andros, zm. ?) – grecki pływak, srebrny medalista igrzysk w Atenach.
Podczas igrzysk w Atenach Chazapis wystartował w konkurencji 100 metrów stylem dowolnym dla żeglarzy. Dystans ten przepłynął szybciej tylko jego rodak Joanis Malokinis.

</doc>
<doc id="2966663" url="https://pl.wikipedia.org/wiki?curid=2966663" title="Komary">
Komary



</doc>
<doc id="2966664" url="https://pl.wikipedia.org/wiki?curid=2966664" title="Dimitrios Driwas">
Dimitrios Driwas

Dimitrios Driwas (ur. ?, zm. ?) – grecki pływak, brązowy medalista igrzysk w Atenach.
Podczas igrzysk w Atenach Driwas wystartował w konkurencji 100 metrów dla żeglarzy. Dystans ten przepłynęli szybciej tylko Grecy Joanis Malokinis i Spiridon Chazapis.

</doc>
<doc id="2966668" url="https://pl.wikipedia.org/wiki?curid=2966668" title="Galicyjsko-Bukowińskie Akcyjne Towarzystwo Przemysłu Cukrowniczego w Przeworsku">
Galicyjsko-Bukowińskie Akcyjne Towarzystwo Przemysłu Cukrowniczego w Przeworsku

Galicyjsko-Bukowińskie Akcyjne Towarzystwo Przemysłu Cukrowniczego w Przeworsku (niem. "Der Galizisch-Bukowiner Zuckerindustrie-Actiengesellschaft in Przeworsk") – organizacja zarządzająca przemysłem cukrowniczym na terenie Galicji, powstała w 1894, spółka założycielska Cukrowni Przeworsk.
Historia towarzystwa.
Powstanie Towarzystwa.
Towarzystwo powstało w 1894 pod nazwą Galicyjskie Towarzystwo Przemysłu Cukrowniczego w Przeworsku. Jego celem było "zakładanie i prowadzenie fabryk dla produkcji cukru z buraków i załatwiania wszelkich interesów z tą gałęzią przemysłu związek mających". Nominalnym założycielem i głównym akcjonariuszem był książę Andrzej Lubomirski, ordynat przeworski, późniejszy prezes rady nadzorczej przez cały okres trwania spółki. Pozostałymi udziałowcami Towarzystwa, dysponującego początkowo kapitałem 1 600 000 koron, podzielonym na 1600 akcji byli wielcy właściciele ziemscy. Akcjonariusze, obszarnicy w dużym stopniu nastawieni byli na zyski z własnych plantacji buraczanych, przy zagwarantowanej umową wysokiej cenie za buraki sprzedawane w zakładanej cukrowni.
Czasy świetności.
W 1897 Towarzystwo weszło w skład powstałego kartelu obejmującego producentów cukru surowego i rafinerie. Zakupiono wówczas "Fabrykę cukru i rafinerię Sędziszów". Nie uruchomiono cukrowni, ale Towarzystwo rozszerzyło swój areał na zachód. 15 października 1899 otworzono rafinerię w Przeworsku wraz ze stacją odcukrzania melasy. Również w roku 1899 zapada decyzja budowy cukrowni w Żuczce pod Czerniowcami na Bukowinie. Kapitał akcyjny zwiększono, stopniowo w miarę rozwoju interesów Towarzystwa podniesiono teraz do 7 000 000 koron. W związku z rozpoczętą budową cukrowni w Żuczce w 1900 zmieniono nazwę na Galicyjsko-Bukowińskie Towarzystwo Przemysłu Cukrowniczego w Przeworsku. Cukrownia w Żuczce podjęła pracę 12 października 1901. Należała wówczas do największych tego typu zakładów w Austro-Węgrzech.
Walka z konkurencją i odrodzenie.
Sukces cukrowni w Przeworsku i Żuczce sprawił, że planowano rozpocząć budowę kolejnej cukrowni pod Tarnopolem. Jednak Związek Zachodnioaustriackich Rafinerów podjął walkę przeciw Towarzystwu. Powodem było wielka dynamika rozwojowa i ekspansja przeworskiego Towarzystwa poza tereny Galicji. Rafinerie austriackie wzniosły konkurencyjną cukrownię w Łużanach, 12 km od Żuczki, doprowadzając do strat Towarzystwo. Wygaśnięcie umowy kartelowej w 1897 dodatkowo pogorszyło sytuację. Nierentowność cukrowni w Żuczce sprawiła, że lata 1901–1904 były szczególnie niekorzystne dla przeworskiego Towarzystwa. Akcjonariusze wspólnymi siłami podjęli walkę z konkurencją. W 1902 zawarto prowizoryczny kartel i otrzymano bonifikatę w kwocie 224 000 koron. Jednak "Živnostenská Banka", z którą Towarzystwo podpisało układ komisowo-kredytowy, zdecydowała się przejść na stronę austriacką. W tej sytuacji ratunkowego kredytu udzielił Galicyjski Bank Krajowy. Towarzystwo zwróciło się jednocześnie z apelem do mieszkańców Małopolski. W ciągu jednego miesiąca sprzedano 50 000 dt rafinady. Skutkiem tego, po utworzeniu nowego kartelu w 1906 Towarzystwu przyznano najwyższy ze wszystkich cukrowni kontyngent. W II Rzeczypospolitej Towarzystwo zostało przekształcone w spółkę pod nazwą Cukrownia i Rafineria Przeworsk, Spółka Akcyjna w Przeworsku.
Działalność na rzecz Przeworska.
Działalność towarzystwa przyczyniła się do podniesienia poziomu rolnictwa w Małopolsce Środkowej i zwiększenia jego rentowności. Ponadto przyczyniło się do budowy nowych dróg (Przeworsk-Markowa i Przeworsk-Bystrowice). Zainicjowano powstanie linii kolejowej Przeworsk-Rozwadów (1898–1902) oraz wąskotorowej Przeworskiej Kolei Dojazdowej do Dynowa (1904). Towarzystwo udzielało również wsparcia przeworskiemu Gimnazjum, wpłacając roczną subwencję w kwocie 2500 koron.

</doc>
<doc id="2966670" url="https://pl.wikipedia.org/wiki?curid=2966670" title="Mike Lundin">
Mike Lundin

Mike Lundin (ur. 24 września 1984 w Burnsville, Minnesota) – amerykański hokeista, reprezentant Stanów Zjednoczonych.
Jego brat Matt (ur. 1986) także został hokeistą.
Kariera.
Został absolwentem Uniwersytetu w Maine. W drafcie NHL z 2004 został wybrany przez Tampa Bay Lightning. Zawodnikiem tego klubu w NHL był od 2007 do lipca 2011, po czym przez rok był graczem Minnesota Wild. W lipcu został zawodnikiem Ottawa Senators (kontrakt roczny), jednak wskutek ogłoszonego lokautu nie wystartował z drużyną w planowanym czasie sezonu NHL (2012/2013). W związku z tym od listopada 2012 był związany kontraktem ze szwedzkim klubem Almtuna IS w drugoligowych rozgrywkach Allsvenskan (zagrał 7 spotkań). Po wznowieniu ligi NHL występował w Ottawie i do końca sezonu rozegrał 11 meczów. Od czerwca 2013 zawodnik kazachskiego klubu Barys Astana, związany rocznym kontraktem. W zespole Tampa Bay i od 2013 w Barysie wraz z nim podjęli jego rodacy, Brandon Bochenski i Andrew Hutchinson (drugi do 2013). Od sierpnia 2016 zawodnik EHC Biel. Od kwietnia 2017 zawodnik Jokeritu.
Uczestniczył w turnieju mistrzostw świata w 2010.

</doc>
<doc id="2966674" url="https://pl.wikipedia.org/wiki?curid=2966674" title="Willy Mucha">
Willy Mucha

Willy Mucha "(urodzony jako Tadeusz Mucha)" (ur. 16 kwietnia 1905 w Warszawie, zm. 2 marca 1995 w Paryżu) – francuski malarz, z pochodzenia Polak. 
Dzieciństwo spędził w Warszawie, gdzie uczył się malarstwa i muzyki. Naukę kontynuował w Szkole Sztuk Pięknych u Władysława Skoczylasa. Aby kontynuować naukę wyjechał do Caen we Francji, kolejnym etapem jego życia było podróżowanie po Europie, mieszkał w Czechach, Austrii, Rosji i w Niemczech. Brał udział w wojnie domowej w Hiszpanii. W latach trzydziestych przeniósł się do Francji i zamieszkał w Collioure, gdzie w 1938 został zmobilizowany do armii francuskiej, uczestniczył we francuskim ruchu oporu. Po demobilizacji w 1940 zamieszkał w Perpignan, gdzie odnalazł wenę do tworzenia. Zaprojektował witraże w kaplicy ArgelĂ-Plage w Argelès-sur-Mer oraz rozpoczął ilustrowanie książek, z których pierwszą była powieść ""Historia Minnie Balinbadour" /Histoire de Minnie Balinbadour/" Michela Déona. Po powrocie do Collioure związał się z miejscowym środowiskiem artystycznym, a na swoich akwafortach uwieczniał widoki tego miasta. Liczne widoki miasta tworzą kolekcję zatytułowaną „Album Collioure”, częstym motywem obrazów Willego Muchy jest panorama miasta podczas zachodzącego słońca oraz latarnia morska, którą widział z tarasu swojego mieszkania. W 1985 artysta przeszedł poważny zawał serca i zgodnie z decyzją lekarzy opuścił Collioure, zamieszkał wówczas w Paryżu w pobliżu Wieży Eiffla. Podczas rekonwalescencji napisał swoją autobiografię zatytułowaną ""W cieniu wieży"/À l'ombre du clocher/". Mimo że większą część życia spędził w Collioure i swoją osobą promował to miasto to pierwsza indywidualna wystawa jego prac miała tam miejsce dopiero w 1989 w Pałacu Królów Majorki w pobliskim Perpignan. Rok później w październiku 1990 wystawę retrospektywną twórczości Willego Muchy zorganizował burmistrz Issy-les-Moulineaux, miała ona miejsce w Wieży Eiffela. 
Spoczywa na Cmentarzu Montparnasse w Paryżu.

</doc>
<doc id="2966677" url="https://pl.wikipedia.org/wiki?curid=2966677" title="Alec McCowen">
Alec McCowen

Alexander Duncan McCowen (ur. 26 maja 1925 w Tunbridge Wells, zm. 6 lutego 2017 w Londynie) – brytyjski aktor filmowy i telewizyjny.
Filmografia.
seriale
film
Nagrody i nominacje.
Za rolę Henriego Pulling w filmie Podróże z moją ciotką został nominowany do nagrody Złotego Globu.

</doc>
<doc id="2966678" url="https://pl.wikipedia.org/wiki?curid=2966678" title="Era Nabonassara">
Era Nabonassara

Era Nabonassara – system liczenia lat stosowany w Starożytnym Egipcie, mający szczególne znaczenie w astronomii i chronologii z powodu posługiwania się nim przez aleksandryjskiego geografa Klaudiusza Ptolemeusza. Początkiem ery był 1 tot 748 roku przed Chr.
Era Nabonassara była liczona od rozpoczęcia panowania przez babilońskiego króla Nabonassara (748 rok przed Chr.), przy czym jej początek stanowił Nowy Rok kalendarza egipskiego (1 dzień miesiąca tot). Z uwagi na to, że rok egipski liczył 365 dni (brak było lat przestępnych), Nowy Rok (1 tot) systematycznie cofał się względem pór roku, na początku ery wypadł 26 lutego, a w chwili, gdy posłużył się nią Klaudiusz Ptolemeusz, w 160 roku po Chr., zbiegł się z 13 lipca kalendarza juliańskiego. Ptolemeusz użył ery Nabonassara w opracowanym przez siebie "Kanonie królów" będącym zestawieniem władców babilońskich, asyryjskich, perskich, macedońskich i rzymskich, ważnym dla chronologii. Korzystał też z niej podczas swoich obserwacji. Erą Nabonassara posługiwali się astronomowie przez całe średniowiecze. Nad jej zawiłościami trudził się też Kopernik chcąc skorzystać z obserwacji Ptolemeusza.

</doc>
<doc id="2966679" url="https://pl.wikipedia.org/wiki?curid=2966679" title="Turtle Islet">
Turtle Islet

Turtle Islet – wysepka położona w pobliżu północnych brzegów Australii, w Grupie Wysp Sir Edwarda Pellew, w Zatoce Karpentaria, część Terytorium Północnego.
Powierzchnia wyspy wynosi 120 000 m². Charakter nizinny; wybrzeże: zachodnie i południowe – piaszczyste, wschodnie i północne – skaliste.
Czas: GMT +9:30 h; według czasu polskiego: +8:30 h.
Jest niezamieszkana.

</doc>
<doc id="2966682" url="https://pl.wikipedia.org/wiki?curid=2966682" title="Wywiad rzeka">
Wywiad rzeka



</doc>
<doc id="2966684" url="https://pl.wikipedia.org/wiki?curid=2966684" title="Klasyfikacja IARC">
Klasyfikacja IARC



</doc>
<doc id="2966685" url="https://pl.wikipedia.org/wiki?curid=2966685" title="Dimitrios Drivas">
Dimitrios Drivas



</doc>
<doc id="2966686" url="https://pl.wikipedia.org/wiki?curid=2966686" title="Spyridon Chazapis">
Spyridon Chazapis



</doc>
<doc id="2966691" url="https://pl.wikipedia.org/wiki?curid=2966691" title="Kamienica przy ulicy Ostrówek 10/11 w Poznaniu">
Kamienica przy ulicy Ostrówek 10/11 w Poznaniu

Kamienica przy ulicy Ostrówek 10/11 - kamienica w Poznaniu, na Śródce. Pochodzi ona z 1904 roku i stoi na dwóch scalonych posesjach (10 i 11).
Historia.
Od lat 30. XIX wieku na obu działkach stały domy kalenicowe.
Ostrówek 10.
Już w 1804 roku na tej posesji stał podpiwniczony budynek z konstrukcją szkieletową, wówczas właścicielem był Trawienski. W 1834 budynek należał do Reginy Stęszewskiej. W 1850 w związku z powodzią właściciel Roch Czapiński pożyczył w Towarzystwie Ogniowym 5 talarów. W latach 1862-1865 budynek należał do Josefha Schenka. W 1874 właściciel Albert Lewicki, budynek zburzono a na jego miejscu zbudowano nowy jednopiętrowy z piwnicą. Ostatnim właścicielem w latach 1901-1904 był stolarz Grusiewicz.
Ostrówek 11.
Akta Towarzystwa Ogniowego stwierdzają, że w 1836 roku, na posesji stoi jednopiętrowy, podpiwniczony dom, a jego właściciele jest Wilhelm Mihram. W latach 1846-1849 posesja należała do Piotra Andrzejewskiego,a w latach 1855-1866 do rodziny Ziltzów. Ostatnim właścicielem w latach 1901-1904 był Josef Bayerlein.
Ostrówek 10/11.
W 1904 roku obie posesje z planem zburzenia starych zabudowań i postawienia nowej kamienicy kupił Stanisław Kosmowski. W księdze adresowej dla miasta Poznania z 1905, pojawił się scalony numer posesji - 10/11. W 1910 właścicielem budynku był Dalkowski. W roku 1916 kamienica była siedzibą Banku Przemysłowców. W 1926 jej właścicielem był rzeźnik Władysław Syller.
Architektura.
Kamienica czynszowa, wraz z oficyną oraz lokalami sklepowymi. Typowy dla ówczesnego budownictwa układ mieszkań - pokoje dzienne od frontu, kuchnia i sypialnia od podwórza. Budynek został zbudowany z jednolitej cegły, produkowanej maszynowo.
Fasada.
Fasada jest zgodna z trendami początku XX wieku. Jest mieszaniną historyzmu i secesji. Przyziemia i naroża są boniowane. Opaski okienne posiadają klińce. Trzecie piętro posiadało dekoracje sztukatorskie, w formie ornamentów roślinnych.
Sień.
Szeroka przejazdowa sień prowadzi do wnętrza budynku. W sieni znajdują się cztery malowidła ścienne, przedstawiające krajobrazy Pienin. Obramowane są secesyjnymi ramami sztukatorskimi.

</doc>
<doc id="2966700" url="https://pl.wikipedia.org/wiki?curid=2966700" title="Synsam Swedish Open 2005">
Synsam Swedish Open 2005

Synsam Swedish Open 2005 – tenisowy turniej ATP rangi ATP International Series z cyklu Swedish Open rozgrywany w dniach 4–10 lipca 2005 roku w Båstad na kortach ziemnych o puli nagród 323 250 euro.

</doc>
<doc id="2966702" url="https://pl.wikipedia.org/wiki?curid=2966702" title="Stadion Metallurg w Tursunzodzie">
Stadion Metallurg w Tursunzodzie

Stadion Metallurg – wielofunkcyjny stadion w Tursunzodzie, w Tadżykistanie. Został otwarty w 1960 roku. Obiekt może pomieścić 20 000 widzów. Swoje spotkania rozgrywają na nim piłkarze klubu Regar-TadAZ Tursunzoda, w eliminacjach do mistrzostw świata w Brazylii rozegrała tam mecz domowy reprezentacja Afganistanu.

</doc>
<doc id="2966706" url="https://pl.wikipedia.org/wiki?curid=2966706" title="Faisal Al-Husseini International Stadium">
Faisal Al-Husseini International Stadium



</doc>
<doc id="2966707" url="https://pl.wikipedia.org/wiki?curid=2966707" title="Komponując siebie">
Komponując siebie

Komponując siebie – drugi album studyjny polskiej piosenkarki Sylwii Grzeszczak, wydany 11 czerwca 2013 roku przez wytwórnię płytową EMI Music Poland. Album zawiera 13 utworów. Płytę promowały piosenki „Flirt”, „Pożyczony”, „Księżniczka”, „Nowy ty, nowa ja” i „Kiedy tylko spojrzę”.
Nagrania dotarły do 2. miejsca polskiej listy przebojów – OLiS, a album osiągnął status potrójnie platynowej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2966708" url="https://pl.wikipedia.org/wiki?curid=2966708" title="Matt Phillips (piłkarz)">
Matt Phillips (piłkarz)

Matthew Phillips (ur. 13 marca 1991 w Aylesbury) – szkocki piłkarz angielskiego pochodzenia występujący na pozycji pomocnika w angielskim klubie West Bromwich Albion oraz w reprezentacji Szkocji. Wychowanek Wycombe Wanderers, w swojej karierze grał także w takich zespołach jak Blackpool, Sheffield United oraz Queens Park Rangers. Młodzieżowy reprezentant Anglii.

</doc>
<doc id="2966711" url="https://pl.wikipedia.org/wiki?curid=2966711" title="Święty Hieronim jako kardynał">
Święty Hieronim jako kardynał

Święty Hieronim jako kardynał lub Święty Hieronim jako uczony – obraz autorstwa hiszpańskiego malarza pochodzenia greckiego Dominikosa Theotokopulosa, znanego jako El Greco. Obraz sygnowany: domènikos theotokópoulos epoíei.
Początkowo portret uważano za podobiznę Lodovica Cornaro w wieku stu lat, taki późniejszy napis widnieje na kopii z Frick Collection. Dzięki zachowanemu portretowi z pałacu Pitti o bezspornej atrybucji wiadomo, iż hipoteza ta była błędna. El Greco kilkakrotnie malował Świętego Hieronima. Pierwsze obrazy z wizerunkiem świętego pochodzą z lat 1590–1600. W tym okresie powstały "Święty Hieronim z krzyżem", "Święty Hieronim pogrążony w modlitwie" oraz minimum cztery wersje "Świętego Hieronima jako kardynała".
Opis obrazu.
Hieronim został przedstawiony w szerokim płaszczu kardynalskim, mimo iż tak naprawdę w jego czasach taka godność nie istniała, niemniej według "Złotej legendy" święty otrzymał godność kardynała w wieku 29 lat. El Greco maluje go jako starca, ma długą wąską głowę i długą siwą brodę. Opiera się ona na fałdach płaszcza uformowanego w kształt trójkąta. Twarz, broda, szata wskazują na upływ czasu. Skóra świętego jest sucha, pożółkła, na twarzy widoczne są szerokie bruzdy. Włosy oraz broda mają zielonkawą biel przepalonego popiołu i widać na nich ślady upływającego czasu. Purpurowy płaszcz jest wypłowiały, opończa z aksamitu zmięta na której widoczne są zżółkłe odbłyski i załamania. Jego ręce spoczywają na manuskrypcie, symbolizującym łaciński przekład Biblii – Wulgatę. Lewa ręka namalowana zbyt młodo w stosunku do reszty ciała ciężko spoczywa na kartach, za to druga w nienaturalnym geście wskazuje na jeden z wersów przekładu. Portret Hieronima jest apoteozą starości.
Inne wersje.
El Greco namalował trzy niemal identyczne wersje tego portretu. Różnic dopatruje się w sposobie ukazania mimiki twarzy wyrażającej różne warianty duchowości. W wersji londyńskiej święty ma ściągnięte brwi jakby martwił się ludzkimi słabościami; w wersji nowojorskiej zauważyć można wyraz smutku i badawczego spojrzenia. W 1610 roku El Greco wykonał portret Hieronima, dziś znajdujący się w kolekcji Musée Bonnat-Helleu we Francji. Jego oczy są nierówne, zezujące, przepełnione smutkiem. Wzrok wydaje się wygasać, choć umysł nadal pracuje równie sprawnie jak niegdyś. Kompozycja obrazu, układ ciała, zielone sukno na stole, było kilkakrotnie wykorzystywane przez malarza w jego późniejszych portretach m.in. w "Portrecie Francisca de Pisy", czy w "Portrecie kardynała Tavera".
Proweniencja.
W kolekcji Frick Collection obraz znajduje się od 1905 roku; wcześniej znajdował się w Katedrze w Valladolid oraz od 1904 roku w kolekcji Émile Pares.

</doc>
<doc id="2966714" url="https://pl.wikipedia.org/wiki?curid=2966714" title="Diecezja Ho">
Diecezja Ho

Diecezja Ho – diecezja rzymskokatolicka w Ghanie. Powstała w 1994.

</doc>
<doc id="2966716" url="https://pl.wikipedia.org/wiki?curid=2966716" title="Diecezja Jasikan">
Diecezja Jasikan

Diecezja Jasikan – diecezja rzymskokatolicka w Ghanie. Powstała w 1994. 
Bibliografia.
Gcatholic

</doc>
<doc id="2966717" url="https://pl.wikipedia.org/wiki?curid=2966717" title="Kolorowe zeszyty">
Kolorowe zeszyty



</doc>
<doc id="2966718" url="https://pl.wikipedia.org/wiki?curid=2966718" title="Przetacznik błotny">
Przetacznik błotny

Przetacznik błotny, przetacznik bagienny ("Veronica scutellata" L.) – gatunek rośliny należący do rodziny babkowatych ("Plantaginaceae").

</doc>
<doc id="2966721" url="https://pl.wikipedia.org/wiki?curid=2966721" title="Rozdziele (Beskid Niski)">
Rozdziele (Beskid Niski)

Rozdziele (789 m n.p.m.; dawniej również: Cyrhla, 790 m n.p.m.) – niewybitny szczyt na południowo-zachodnim skraju Beskidu Niskiego, wznoszący się na północ od wsi Mochnaczka Wyżna, ok. 2 km na wschód od przełęczy Krzyżówka.
Leży w grzbiecie, stanowiącym wododział między dorzeczem Mochnaczki (a więc Popradu) na południowym zachodzie a dorzeczem Białej Dunajcowej na północnym wschodzie. Grzbiet ten, oddzielający się od głównego grzbietu wododziałowego Karpat na Czerteży (tuż na wschód od Dzielca, 792 m n.p.m.) biegnie na północny zachód przez Mizarne (770 m n.p.m.) i Piorun (743 m n.p.m.), po czym w szczycie Harniaków Wierchu (768 m n.p.m.) zakręca ku zachodowi, by przez Rozdziele i Garb (780 m n.p.m., dawniej 784 m n.p.m.) osiągnąć przełęcz Krzyżówkę, za którą ponownie wznosi się i rozgałęzia, tworząc pasmo Jaworzyny Krynickiej. Najwyższy punkt wzniesienia leży nieco na południe od linii wspomnianego grzbietu.
Na zachodnich i południowych stokach szczytowego spiętrzenia Rozdziela mają swój początek niektóre źródłowe potoki Mochnaczki, natomiast na stokach wschodnich – źródłowe cieki jej lewobrzeżnego dopływu – Fataloszki.
Szczyt prawie w całości zalesiony, jedynie na południowo-wschodnich zboczach ciąg polan. W całym masywie Rozdziela i Harniaków Wierchu nie ma znakowanych szlaków turystycznych co powoduje, że jest on bardzo rzadko odwiedzany przez turystów.

</doc>
<doc id="2966723" url="https://pl.wikipedia.org/wiki?curid=2966723" title="Cmentarz parafialny w Głowaczowie">
Cmentarz parafialny w Głowaczowie

Cmentarz parafialny w Głowaczowie – cmentarz rzymskokatolicki parafii św. Wawrzyńca w Głowaczowie, położony przy ulicy Leżeńskiej.
Na cmentarzu znajduje się zbiorowa mogiła Żołnierzy Polskich 13 Dywizji Piechoty Strzelców kresowych poległych podczas II wojny światowej w dniach 9–10 września 1939 r., pomnik powstańców styczniowych oraz pochodzące z XIX wieku groby zmarłych z rodziny Boskich i Ostrorogów, którzy byli dziedzicami Głowaczowa, Leżenic oraz innych okolicznych ziem, a także groby księży pracujących w parafii, niektóre z nich pochodzą z XIX wieku. Najstarsza część cmentarza wraz z nagrobkami jest wpisana do rejestru zabytków nieruchomych - nr rej.: A-1243 z 6.05.2014.
Na terenie cmentarza kiedyś znajdował się kościół, który został zniszczony podczas jednej z wojen ze Szwedami.

</doc>
<doc id="2966726" url="https://pl.wikipedia.org/wiki?curid=2966726" title="Al-Ahmadi (muhafaza)">
Al-Ahmadi (muhafaza)

Al-Ahmadi (arab. الاحمدي) – muhafaza w południowym Kuwejcie, ze stolicą w mieście Al-Ahmadi.
Odgrywa ważną rolę w ekonomii Kuwejtu, gdyż znajduje się tam kilka z kuwejckich rafinerii przetwarzających olej. Główne zamieszkane obszary to Abu Chalifa, Ar-Rikka, Al-Fuhajhil i Mankaf.

</doc>
<doc id="2966727" url="https://pl.wikipedia.org/wiki?curid=2966727" title="Tenis stołowy dźwiękowy">
Tenis stołowy dźwiękowy

Tenis stołowy dźwiękowy – gra stworzona z myślą o osobach niewidomych. Jej twórcą jest wieloletni pedagog, nauczyciel wychowania fizycznego i rehabilitant Specjalnego Ośrodka Szkolno-Wychowawczego dla Dzieci Niewidomych w Owińskach, Leszek Szmaj.
Sprzęt.
Zawody w tenisa stołowego dźwiękowego należy przeprowadzać w pomieszczeniach zamkniętych najlepiej w salach gimnastycznych, halach sportowych oddalonych od zewnętrznych źródeł hałasu typu: ruch uliczny, lotniska, autostrady, głośne obiekty przemysłowe.
Do gry potrzebny jest stół do tenisa stołowego (bez siatki) z zaznaczonymi punktami orientacyjnymi wyznaczającymi środki krótszych boków stołu (na krawędzi stołu znak wypukły o: szerokości 5 mm, długości 10 mm, wysokości 0,3 mm) piłeczka do tenisa stołowego, dwa płotki lekkoatletyczne ustawione w odległości 15 cm przed krótszymi bokami stołu (górna krawędź płotka powinna być równa wysokości powierzchni stołu), dwie pary gogli z zaciemnionymi okularami.
Aktualnie trwają prace nad projektem nowego stołu do gry, z wykorzystaniem urządzeń elektronicznych, co przyczyni się do uatrakcyjnienia gry i ułatwienia sędziowania.
Zasady gry.
W tenisie stołowym dźwiękowym rozgrywa się zawody indywidualne, deblowe i drużynowe.
Zawody indywidualne.
W zawodach indywidualnych gra się do 5 lub do 15 punktów.
Gra ta polega na podawaniu piłeczki za pomocą rąk, w taki sposób, aby ta odbiła się minimum dwukrotnie na polu podającego i nie została złapana przez przeciwnika.
Zawodnik rzuca piłeczkę w taki sposób, aby odbiła się ona najpierw na polu podającego (minimum dwukrotnie), a następnie odbijała się na polu przeciwnika. Prawidłowa obrona to taka, gdy zawodnik łapiący piłkę nie dotknie łokciami powierzchni stołu i nie pomoże sobie w czasie łapania tułowiem, klatką piersiową, głową, nogami.
Zawody deblowe, mikst.
W zawodach deblowych i w mikście uczestniczą dwa zespoły, po dwóch zawodników w każdym. Gra się do 5 lub do 15 punktów.
W mikście rywalizują dwuosobowe zespoły, złożone z kobiety i mężczyzny.
Zawody drużynowe.
3-osobowe drużyny grają systemem sztafetowym, tzn.: kolejna para grających przejmuje wyniki pary poprzedniej. Kolejne pojedynki następują co 5 punktów, do uzyskania przez jeden z zespołów 45 punktów.
Zasady punktacji.
Punkt zostaje przyznany, gdy:

</doc>
<doc id="2966728" url="https://pl.wikipedia.org/wiki?curid=2966728" title="Sp1">
Sp1

Czynnik transkrypcyjny Sp1, to odkryty w 1983 roku czynnik regulacyjny, znany również jako "białko specyficzności 1" ("ang. Specificity protein 1"). Białko to, zaangażowane jest w regulację ekspresji wielu genów, szczególnie związanych z rozwojem organizmu. Znanym inhibitorem Sp1 jest steroidowy lakton witaferyna A (ang. Withaferin A) wyizolowana z Withania somnifera .
Sp1 podlega szerokiej obróbce potranslacyjnej. Od rodzaju zmian potranslacyjnych, jakim podlega ten czynnik, zależy jego funkcja. Na przykład: fosforylacja Ser-59 wzmaga proteolityczny rozkład tego czynnika, fosforylacja Thr-453 i Thr-739 przez MAPK1/MAPK3 indukuje transkrypcję VEGF, jednocześnie hamując transkrypcję PDGFRa. Defosforylacja Ser-59 zwiększa aktywność transkrypcyjną Sp1 prowadząc także, podczas interfazy, do zwiększonej asocjacji chromatyny. O-glikozylacja wpływa na aktywność transkrypcyjną Sp1 poprzez zaburzenie jego oddziaływań z innymi czynnikami. Białko to podlega również zależnej od fosforylacji ubikwitynacji i sumoilacji prowadzących do degradacji tego czynnika .
Czynnik Sp1 może aktywować lub hamować transkrypcję wielu genów. Odgrywa on istotną rolę zarówno w przebiegu procesów prawidłowych jak i patologicznych. Geny podlegające regulacji Sp1 zaangażowane są w takie procesy jak: apoptoza, wzrost i różnicowanie komórek, odpowiedź immunologiczna. Ma również znaczenie w odpowiedzi komórki na uszkodzenia DNA, czy niedotlenienie. Kompleks Sp1 oraz ATF7IP wspomaga utrzymanie aktywności telomerazowej w komórkach nowotworowych, przyczyniając się do ich nieśmiertelności. Pod kontrolą tego czynnika są również białka oporności wielolekowej z rodziny ABC (np. P-glikoproteina, BCRP). W tabeli 2 zestawiono przykładowe białka, których ekspresja podlega regulacji Sp1 .

</doc>
<doc id="2966730" url="https://pl.wikipedia.org/wiki?curid=2966730" title="Anionorodnik ponadtlenkowy">
Anionorodnik ponadtlenkowy

Anionorodnik ponadtlenkowy (O2•−) – jedna z reaktywnych form tlenu (RFT). Powstaje w wyniku redukcji jednoelektronowej tlenu cząsteczkowego, jako uboczny produkt utleniania tkankowego w mitochondriach (reakcje enzymatyczne zachodzące w łańcuchu oddechowym katalizowane przez różne oksydoreduktazy) lub szeregu innych reakcji redoks. 
Wiele związków występujących w formie zredukowanej (RH2) reagując z tlenem ulega jednoelektronowemu utlenieniu. Efektem takiego działania jest powstanie anionorodnika ponadtlenkowego O2•− i wolnego rodnika reagującego związku:
Reakcje tego typu w komórkach najczęściej prowadzą do powstania anionorodnika ponadtlenkowego i w efekcie odpowiadają za rozwój wielu innych zdarzeń o charakterze wolnorodnikowym. Zredukowane związki głównie biorące udział w tego typu reakcjach zestawiono w tabeli poniżej.
Cząsteczka tlenu O2 w warunkach normalnych występuje w stanie tripletowym (schemat 1). Takie rozmieszczenie elektronów powoduje, że jest ona stosunkowo mało reaktywna. Anionorodnik ponadtlenkowy ma dodatkowy niesparowany elektron obsadzony na orbitalu *2p, który nadaje mu cechę wolnego rodnika. Warto zwrócić uwagę, iż takie rozmieszczenie elektronów w anionorodniku czyni go paramagnetykiem. Do pełnej redukcji cząsteczki tlenu O2 konieczne jest przyłączenie 4 elektronów oraz 4 protonów H+. Schemat 2 przedstawia kolejne etapy redukcji cząsteczki tlenu. 
Znaczenie biologiczne.
W ciągu doby procesy oddychania komórkowego u człowieka prowadzą do wytworzenia ok. 1,68 cząsteczek anionorodnika ponadtlenkowego. Rozkład hemoglobiny w wątrobie prowadzi natomiast do powstania ok. 2,5·1017 cząsteczek tej reaktywnej formy tlenu. W fizjologicznym pH komórek ludzkich anionorodnik ponadtlenkowy jest wystarczająco trwały by móc dyfundować w obrębie komórki indukując kaskadę reakcji wolnorodnikowych. Z tego względu w komórkach konieczna jest efektywna obrona przed utleniającym działaniem tego rodnika. Inaktywację anionorodnika ponadtlenkowego prowadzą dysmutazy ponadtlenkowe (SOD, z ang. "superoxide dismutase"). Katalizują one reakcję przekształcenia anionorodnika ponadtlenkowego do nadtlenku wodoru. Produkt tej reakcji jest następnie rozkładany przez katalazy lub peroksydazy. Szybkość katalizowanych reakcji przez SOD i katalazę wynoszą odpowiednio ok. 106 kat (moli substratu/s) i 1010 kat. Aktywność SOD jest hamowana przez nadtlenek wodoru natomiast aktywność enzymatyczna katalazy przez anionorodnik ponadtlenkowy. Największe zagrożenie dla komórki niesie reakcja anionorodnika ponadtlenkowego z tlenkiem azotu (NO), znanym biologicznie aktywnym gazem. Podczas kontaktu tych dwóch związków dochodzi do wytworzenia wysoce reaktywnego chemicznie anionu nadtlenoazotanowego(III), który reaguje z praktycznie każdą napotkaną po drodze strukturą komórki, bądź rozpada się do rodnika hydroksylowego, który zachowuje się podobnie.
Rodnik ponadtlenkowy będący produktem tej reakcji jest molekułą wysoce niestabilną chemicznie, a jego czas życia wynosi ok. 10−6 s w związku z czym nie ma takiego (wystarczająco szybkiego) układu enzymatycznego, który prowadziłby do inaktywacji tej dynamicznej reaktywnej formy tlenu.

</doc>
<doc id="2966732" url="https://pl.wikipedia.org/wiki?curid=2966732" title="Harniaków Wierch">
Harniaków Wierch

Harniaków Wierch (768 m n.p.m.; dawniej również 727 m n.p.m.) – niewybitny szczyt na południowo-zachodnim skraju Beskidu Niskiego, wznoszący się na południe od wsi Piorunka, ok. 2,3 km na wschód od przełęczy Krzyżówka.
Leży w grzbiecie, stanowiącym wododział między dorzeczem Mochnaczki (a więc Popradu) na południowym zachodzie a dorzeczem Białej Dunajcowej na północnym wschodzie. Grzbiet ten, oddzielający się od głównego grzbietu wododziałowego Karpat na Czerteży (tuż na wschód od Dzielca, 792 m n.p.m.) biegnie na północny zachód przez Mizarne (770 m n.p.m.) i Piorun (743 m n.p.m.), po czym w szczycie Harniaków Wierchu zakręca ku zachodowi, by przez Rozdziele i Garb (780 m n.p.m., dawniej 784 m n.p.m.) osiągnąć przełęcz Krzyżówkę, za którą wznosi się i rozgałęzia, tworząc pasmo Jaworzyny Krynickiej.
Na zachodnich i północnych stokach szczytu Harniaków Wierchu mają swój początek źródłowe potoki Piorunki, natomiast na stokach południowych – źródłowe cieki Fataloszki, lewobrzeżnego dopływu Mochnaczki.
Szczyt prawie w całości zalesiony, jedynie na grzbiecie biegnącym na wschód ciąg zarastających polan. W całym masywie Harniaków Wierchu i sąsiedniego Rozdziela nie ma znakowanych szlaków turystycznych co powoduje, że jest on bardzo rzadko odwiedzany przez turystów.

</doc>
<doc id="2966734" url="https://pl.wikipedia.org/wiki?curid=2966734" title="Bonneville (film)">
Bonneville (film)

Bonneville – amerykański dramat z 2006 roku w reżyserii Christophera N. Rowleya.
Opis fabuły.
Kiedy życie, które dobrze znała, wywraca się do góry nogami, Arvilla Holden porywa swoje dwie najlepsze przyjaciółki w podróż swojego życia zabytkowym Pontiakem Boneville. Przemierzając kraj, mijając niezwykłe widoki, stawiając czoło niezwykłym sytuacjom, każda z tych kobiet przechodzi osobistą przemianę. To nie tylko podróż w głąb Ameryki, to przede wszystkim podróż w głąb samego siebie.

</doc>
<doc id="2966738" url="https://pl.wikipedia.org/wiki?curid=2966738" title="Drzewo chusteczkowe">
Drzewo chusteczkowe



</doc>
<doc id="2966741" url="https://pl.wikipedia.org/wiki?curid=2966741" title="Ząb sztyftowy">
Ząb sztyftowy



</doc>
<doc id="2966747" url="https://pl.wikipedia.org/wiki?curid=2966747" title="Fatałowski Potok">
Fatałowski Potok

Fatałowski Potok ("Fataloszka", "Fatułówka") – potok, lewobrzeżny dopływ Mochnaczki o długości 5,82 km i powierzchni zlewni 5,85 km².
Potok płynie na południowo-zachodnim skraju Beskidu Niskiego. Jego źródła znajdują się na wysokości ok. 730-760 m n.p.m. na południowych stokach Harniaków Wierchu i wschodnich Rozdziela. Spływa generalnie w kierunku południowo-wschodnim. Dolinka potoku dość szeroka, z wyjątkiem odcinka źródłowego niezalesiona. W dolnym biegu mocno meandruje. Nieco poniżej cerkwi w Mochnaczce Niżnej, na wysokości 620 m n.p.m. uchodzi do Mochnaczki.

</doc>
<doc id="2966749" url="https://pl.wikipedia.org/wiki?curid=2966749" title="Obligacja zerokuponowa">
Obligacja zerokuponowa

Obligacja zerokuponowa (ang. "zero-coupon bond" nazywana również "discount bond") – rodzaj obligacji, z którą nie jest związany obowiązek płatności odsetek. Obligacje te są emitowane z dyskontem od ich wartości nominalnej, co oznacza, że cena emisyjna jest niższa od ceny nominalnej. Zarobek inwestora pochodzi w całości z zysku na umorzeniu (ang. "gain to redemption").
Obligacje zerokuponowe nie są zbyt popularne, na rynku długu korporacyjnego praktycznie nie występują. Jednak Skarb Państwa regularnie emituje obligacje tego typu. Przykładem mogą być obligacje zerokuponowe o okresie do wykupu 2 lata. Obligacje te emitowane są z dyskontem, a rentowność ich obliczana jest w oparciu o konwencję ACT/ACT.

</doc>
<doc id="2966750" url="https://pl.wikipedia.org/wiki?curid=2966750" title="BYD K-9">
BYD K-9

BYD K-9 (e-bus12) – autobus miejski o napędzie elektrycznym produkowany przez chińskie przedsiębiorstwo BYD Auto.
Specyfikacja.
Według danych producenta zamontowane w autobusie żelazowe baterie i panele słoneczne montowane na dachu pozwalać mają na pokonanie 250 kilometrów na jednym ładowaniu, które ma trwać od 4 do 6 godzin. Natomiast system szybkiego ładowania umożliwia naładowanie akumulatorów w 30 minut do 50% całkowitej pojemności.
Eksploatacja.
Do 2013 roku w ChRL eksploatowanych jest półtora tysiąca egzemplarzy. Pierwszym europejskim podmiotem, który zakupił BYD K-9 był natomiast przewoźnik z holenderskiej wyspy Schiermonnikoog. W Polsce autobus był testowany w 2013 roku przez Miejskie Zakłady Autobusowe w Warszawie na linii 222. Następnie w Krakowie, Jaworznie, Gdańsku oraz Gdyni.
Autobusy BYD jeżdżą również w Londynie, Mediolanie, Amsterdamie, Turcji, Indiach, Izraelu i Malezji.
Rekord zasięgu.
W nocy z 12 na 13 lipca 2013 r. elektryczny autobus BYD wyjechał w trasę z Jaworzna do Gdańska. Pokonał aż 336 km dojeżdżając do bazy we Włocławku.
Na trasie pojawiły się liczne utrudnienia, takie jak niespodziewane w nocy korki (ok. 2-godzinny zator na drodze w okolicach Łodzi) oraz ciągłe opady deszczu. Mimo napotkanych utrudnień, po przejechaniu 336 km i zaparkowaniu autobus dysponował nadal 14% baterii.
Dla zapewnienia transparencji oraz niezależności przeprowadzanej próby bicia rekordu, ciągły nadzór i patronat rekordu zostały objęte przez Klub Miłośników Komunikacji Miejskiej z Warszawy. Klub wydelegował również kierowcę oraz kontrolującego przebieg próby bicia rekordu delegata.

</doc>
<doc id="2966756" url="https://pl.wikipedia.org/wiki?curid=2966756" title="Sven Hjertsson">
Sven Hjertsson

Sven Hjertsson (ur. 7 marca 1924, zm. 12 listopada 1999) – szwedzki piłkarz grający na pozycji pomocnika. W swojej karierze rozegrał 13 meczów w reprezentacji Szwecji.
Kariera klubowa.
Swoją karierę piłkarską Hjertsson spędził w klubie Malmö FF. Zadebiutował w nim w 1942 roku i grał w nim do 1954 roku. Wraz z Malmö FF wywalczył pięć tytułów mistrza Szwecji w sezonach 1943/1944, 1948/1949, 1949/1950, 1950/1951 i 1952/1953. Zdobył z nim też pięć Pucharów Szwecji w latach 1944, 1946, 1947, 1951 i 1953.
Kariera reprezentacyjna.
W reprezentacji Szwecji Hjertsson zadebiutował 12 października 1949 roku w wygranym 8:1 meczu Mistrzostw Nordyckich 1948/1951 z Finlandią, rozegranym w Malmö. W debiucie zdobył dwa gole. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1949 do 1954 roku rozegrał w kadrze narodowej 13 spotkań.

</doc>
<doc id="2966758" url="https://pl.wikipedia.org/wiki?curid=2966758" title="Stadion Metałłurg w Tursunzodzie">
Stadion Metałłurg w Tursunzodzie



</doc>
<doc id="2966759" url="https://pl.wikipedia.org/wiki?curid=2966759" title="Czynnik indukowany hipoksją 2">
Czynnik indukowany hipoksją 2

Czynnik indukowany hipoksją 2 (HIF-2, z ang. "hipoxia inducible factor 2") – jeden z kilku czynników transkrypcyjnych indukowanych hipoksją (niedotlenieniem). HIF-2 składa się z dwóch różnych podjednostek białkowych (HIF-2α i HIF-2β) tworzących funkcjonalny heterodimer. Ten kompleks białkowy charakteryzuje się dużą konserwatywnością (zachowaniem struktury i funkcji) wśród różnych organizmów aerobowych. Wraz z czynnikiem HIF-1 odgrywa ważną rolę w utrzymaniu homeostazy tlenowej w komórkach. Obie podjednostki białkowe cechuje strukturalne podobieństwo.
Rola HIF-2.
Najważniejszą rolą HIF-2 jest utrzymanie homeostazy tlenowej w komórkach aerobów. Działanie HIF-2 może być odmienne od HIF-1. Doświadczenie przeprowadzone na myszach z brakiem genów kodujących HIF-2α lub HIF-2β pokazało, iż usunięcie tych genów jest letalne. Patomorfologiczny obraz tych zaburzeń był odmienny. Myszy z brakiem HIF-2α wykazywały ciężkie defekty naczyń krwionośnych oraz śmiertelność w okresie prenatalnym, natomiast myszy o genotypie HIF-2β-/- cechowała bradykardia, nieprawidłowy rozwój płuc i naczyń krwionośnych, niektóre osobniki z tą delecją były jednak zdolne przetrwać do czasu porodu. Jest to wynikiem wspomnianych już rozbieżności w oddziaływaniu HIF-2α i HIF-2β z różnymi obszarami genomu. Przykładowo HIF-2 w stanach hipoksji zwiększa poziom ekspresji IL-8, podczas gdy HIF-1 w tych warunkach go obniża. 
HIF-2 reguluje ekspresję genów istotnych dla m.in. wzrostu guzów, postępu cyklu komórkowego (cyklina D1), utrzymywania plejotropowego charakteru komórek macierzystych (geny cMyc, OCT-3/4). Wpływa on również na regulację rozwoju serca w okresie embrionalnym. Jego ekspresję wykazano również w śródbłonku tworzącym naczynia pępowiny. Spełnia istotną rolę w utrzymaniu homeostazy katecholamin (adrenaliny i noradrenaliny) podczas rozwoju serca u płodu. Ważną rolą HIF-2 jest regulacja angiogenezy. Ten ostatni proces jest skomplikowany i angażuje udział innych białek podlegających regulacji HIF-2, takich jak: VEGF, IL-8, PIGF.
Mechanizmy działania.
Mechanizm 1 – poprzez PHD.
Podjednostka HIF-α jest w normalnych warunkach bardzo niestabilna (jej czas życia jest krótszy niż 5 minut), prowadzi to do szybkiej degradacji tego białka. Podjednostka beta jest natomiast względnie stabilna i, w normalnych warunkach, utrzymywany jest jej stały poziom. Regulacja HIF polega na stabilizacji podjednostki alfa. W obrębie N-końcowej domeny HIF-2α znajdują się reszty proliny (Pro405 oraz Pro531), które podlegają hydroksylacji przez hydroksylazy prolinowe (ang. PHDs, prolyl hydroxylases). HIF-2α po hydroksylacji reszt prolinowych jest rekrutowany przez grupę białek (np. pVHL, elongin B, Cul2, RBX-1 etc.) do degradacji w proteasomach. Pełna aktywność hydroksylazy prolinowej wymaga obecności tlenu, 2-oksoglutaranu (substrat w cyklu Krebsa), oraz takich kofaktorów jak żelazo i askorbinian. 
W warunkach hipoksji dochodzi do znacznego zubożenia w tlen w komórce. Prowadzi to do zniesienia aktywności PHD (enzym ten do swojej pełnej aktywności wymaga obecności tlenu oraz α-ketoglutaranu), a w efekcie do braku hydroksylacji prolin podjednostki alfa. Zatem w warunkach bardzo niskiej zawartości tlenu w komórce, białko HIF-2α staje się dużo stabilniejsze, co umożliwia asocjację z HIF-2β. Po utworzeniu heterodimeru dochodzi do jego translokacji do jądra (sygnały do translokacji do jądra obecne są w strukturze N- i C-końca podjednostki alfa). Kompleks HIF-2 oddziałuje następnie z sekwencjami HRE (hypoxia responsive elements) obecnymi w promotorach lub enhancerach genów regulując ich ekspresję.
Mechanizm 2 – poprzez FIH-1.
Inny mechanizm regulacji HIF-2 opiera się na hydroksylacji C-końcowej reszty asparaginy (N-851 dla HIF-2α) poprzez odpowiednia hydroksylazę FIH-1 (factor inhibiting HIF). FIH-1 podobnie jak PHD jest wrażliwa na niedobór tlenu (FIH-1 podobnie do PHD należy do hydroksylaz zależnych od α-ketoglutaranu). Hydroksylacja tej reszty asparaginy uniemożliwia oddziaływanie domeny C-TAD (ale nie N-TAD) z koaktywatorem – białkiem p300/CBP. W efekcie uniemożliwia to oddziaływanie C-TAD z DNA i regulacje genów przez nią kontrolowanych. Warto wspomnieć, iż HIF-2α jest znacznie mniej wrażliwy na hydroksylację asparaginy, niż HIF-1α.

</doc>
<doc id="2966760" url="https://pl.wikipedia.org/wiki?curid=2966760" title="Lars Eriksson (1926–1994)">
Lars Eriksson (1926–1994)

Lars Eriksson (ur. 6 lutego 1926, zm. 1994) – szwedzki piłkarz grający na pozycji pomocnika. W swojej karierze rozegrał 10 meczów i strzelił 2 gole w reprezentacji Szwecji.
Kariera klubowa.
Swoją karierę piłkarską Eriksson rozpoczął w klubie Degerfors IF. Zadebiutował w nim w 1951 roku w pierwszej lidze szwedzkiej. W Degerfors występował do 1953 roku.
W 1954 roku Eriksson wyjechał do Francji. Został wówczas zawodnikiem FC Sète. Wiosną 1954 spadł z nim z pierwszej do drugiej ligi. Latem odszedł do Toulouse FC. W 1955 roku wrócił do FC Sète. Z kolei w sezonie 1956/1957 występował w FC Grenoble.
W 1957 roku Eriksson wrócił do Szwecji. Został wówczas piłkarzem Sandvikens IF. W 1959 roku zakończył w nim swoją karierę.
Kariera reprezentacyjna.
W reprezentacji Szwecji Eriksson zadebiutował 30 maja 1952 roku w wygranym 3:1 towarzyskim meczu ze Szkocją, rozegranym w Solnie. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1952 do 1953 roku rozegrał w kadrze narodowej 10 spotkań i zdobył w nich 2 bramki.

</doc>
<doc id="2966765" url="https://pl.wikipedia.org/wiki?curid=2966765" title="Yazawin Kyaw">
Yazawin Kyaw

Maha Thanmada Wuntha ( //; ), znana też pod bardziej popularną nazwą Yazawin Kyaw (birm. //, ) - pochodząca z początku XVI wieku kronika birmańska opisująca historię religijną buddyzmu oraz historię Birmy.
Autorem napisanej w dwóch częściach kroniki jest Shin Maha Thilawuntha, słynny w swoich czasach wykształcony mnich, autor i poeta. Napisana w roku 1502 część pierwsza jest przede wszystkim dokumentem dotyczącym historii religijnej, w dużej mierze birmańskojęzyczną wersją "Mahavamsy" i "Dipavamsy". Treść tej części koncentruje się na królach starożytnych Indii i Cejlonu, przedstawianych w zgodnie z buddyjską mitologią i historią. W roku 1520 autor dodał suplement skupiający się na królach Birmy począwszy od roku 1496. Ogółem, tylko 1/7 całej pracy dotyczy birmańskich królów, tak jakby celem jej powstania nie miało być miarodajne, całościowe przedstawienie historii. Sam autor stwierdził, że kronika dworu Ava powstała już wcześniej.

</doc>
<doc id="2966767" url="https://pl.wikipedia.org/wiki?curid=2966767" title="Headhunter (gra komputerowa)">
Headhunter (gra komputerowa)

Headhunter – komputerowa gra akcji z perspektywy trzeciej osoby wyprodukowana przez szwedzkie studio Amuze oraz wydana 16 listopada 2001 roku na platformę Dreamcast oraz 26 lutego 2002 roku na PlayStation 2.
Fabuła.
Jack Wade budzi się na stole operacyjnym i ucieka z nieznanego budynku. Chwilę później mdleje i znajduje się w szpitalu. Bohater był głównym łowcą w agencji. Nie pamięta ostatnich misji, udziale w projekcie i zabójstwie szefa agencji. Jego córka Angelica Stern zaoferowała mu wynagrodzenie za zabicie jej ojca. Poznaje prawdę o sobie.
Rozgrywka.
Gracz może po cichu eliminować przeciwników, jak również rzucać łuski dla zmylenia przeciwnika. Postać ma do dyspozycji najnowsze technologie, które zostały podzielone na dwa etapy. By zdobyć lepszy sprzęt musi przejść egzaminy w agencji.

</doc>
<doc id="2966768" url="https://pl.wikipedia.org/wiki?curid=2966768" title="Grupa Alfa">
Grupa Alfa

Grupa Alfa, Grupa A (obecna nazwa rosyjska Управление «А» Центра специального назначения Федеральной службы безопасности Российской Федерации) – rosyjska jednostka sił specjalnych, kontrterrorystyczna, działań specjalnych utworzona 29 lipca 1974 r. z inicjatywy KGB. Powstanie jednostki było odpowiedzią na falę terroryzmu, która ówcześnie zalała zachodnią część Europy. Radziecka władza uznała, że także będzie potrzebować siły zdolnej przeciwstawić się terrorowi. Przy formowaniu oddziału niezwykle pomocne okazały się badania nad doświadczeniami jednostek pochodzących ze Stanów Zjednoczonych Ameryki, Wielkiej Brytanii, tzw. Niemiec Zachodnich (GSG 9) oraz Izraela. Grupa swoją grecką nazwę zawdzięcza zachodnim analitykom bezpieczeństwa państwowego, którzy w 1991 roku odczytywali kodowe znaczenie jednostki według alfabetu fonetycznego NATO jako "Alfa".
Działalność podstawowa.
Zarząd "A" CSP FSB FR jest przygotowany do prowadzenia działalności antyterrorystycznej, zwalczania niebezpiecznych uzbrojonych przestępców, chwytania szpiegów, ochrony kluczowych instalacji państwowych, uwalniania zakładników, ochrony osobistej i innych. Na terytorium Federacji dość często wykonuje operacje bojowe przeciwko ekstremistom muzułmańskim. W ZSRR grupa brała udział w Operacji Sztorm 333, w OKSWA, osłonie przeciwterrorystycznej IO w Moskwie, w pacyfikacji buntów w więzieniach oraz w obozach karnych podległych Ministerstwu Spraw Wewnętrznych ZSRR, chwytaniu porywaczy samolotów chcących uciec do Pierwszego Świata i wielu innych działaniach.
Członkowie formacji i jej kierownictwo.
Nazwa wzięła się od słowa "antiterror". W skład grupy wchodziło w połowie lat 90 XX w. 550-600 żołnierzy / funkcjonariuszy zakwaterowanych w Moskwie, Jekaterynburgu, Krasnodarze oraz Chabarowsku (w ZSRR jednostka miała filie w kilku największych miastach, stolicach Republik Radzieckich, z których później ewoluowały narodowe jednostki typu uwalniania zakładników np. ukraińska „Galaktika” dzisiejsza CSO SBU, niemniej główna siedziba mieści się w ośrodku Bałaszycha II pod Moskwą, w dawnej szkole KGB, gdzie szkolono Brygady Międzynarodowe). Wiele razy odegrała istotną rolę we współczesnej Rosji.
Jurij Andropow, Przewodniczący Komitetu Bezpieczeństwa Państwowego (ros. KGB), powołał jednostkę nazwaną Grupą „A” w PGU KGB później przenosząc ją do Oddziału V Zarządu VII (ds. inwigilacji i pracy poszukiwawczej) Komitetu Bezpieczeństwa Państwowego. Pierwszym Dowódcą Grupy A został generał major Witalij Bubienin z Pogranicznych Wojsk KGB, weteran Konfliktu nad Ussuri. Obecnie, jako Zarząd "A" (ds. zwalczania terroru i uwalniania zakładników) wchodzi w skład Federalnej Służby Bezpieczeństwa FR, współtworząc Centrum Specjalnego Przeznaczenia FSB FR wraz z „Wympiełem” (pochodzącym także z dawnego KGB) i innymi komórkami organizacyjnymi. Reforma sił specjalnych FSB z 1998 roku dotyczyła m.in. utworzenia wspólnej logistyki, sił wsparcia i dowodzenia dla „Alfy” i „Wympieła”.
Obecnym Naczelnikiem Zarządu "A" CSP FSB FR jest płk FSB FR Kiryłł Kurnosow.
Zasady przyjęcia.
Kandydaci ubiegający się o przyjęcie do Zarządu "A" muszą posiadać predyspozycje do takiej służby. Niezbędna jest: kategoria zdrowia A, nie mniej niż 25 lat, zaliczenie testów psychologicznych, duża sprawność fizyczna i kondycja. Podczas procesu rekrutacyjnego ocenia się umiejętność pływania, posiadane prawo jazdy, kurs spadochronowy, umiejętności strzeleckie, umiejętność sztuk walki, znajomość języków obcych, umiejętność wspinaczki, ratownictwa i innych poszukiwanych umiejętności. Komandosi są szkoleni m.in. pod kątem posługiwania się bronią oraz środkami transportu. Oddział tworzą specjaliści w strzelectwie wyborowym, alpiniści, minerzy, płetwonurkowie, radiooperatorzy, psycholodzy, negocjatorzy i inni. W związku z tym, że w grupie są potrzebne osoby ogólnie sprawne fizycznie, rekrutujący kandydatów nie wymagają bardzo wysokiego wzrostu i bardzo atletycznej budowy. Nabór odbywa się spośród żołnierzy, ż. rezerwy, funkcjonariuszy służb FR. W oddziale nie można odbyć zasadniczej służby wojskowej.
Wycinek działalności na obszarze Rosji.
Grupa Alfa na terenie rozpadającego się ZSRR oraz tworzącej się Federacji Rosyjskiej zaistniała publicznie dzięki trzem ważnym działaniom mającym oddziaływanie polityczne: opanowaniu wieży telewizyjnej w Wilnie w styczniu 1991 r., szturmie na parlament Republiki Rosyjskiej broniony przez Borysa Jelcyna, w sierpniu 1991 r. oraz zdobyciu tego budynku (Biełyj Dom), o który walczył wiceprezydent Aleksandr Ruckoj, w październiku 1993 r.

</doc>
<doc id="2966771" url="https://pl.wikipedia.org/wiki?curid=2966771" title="Holger Hansson">
Holger Hansson

Holger Valdemar Hansson (ur. 26 stycznia 1927 w Göteborgu, zm. 17 stycznia 2014) – szwedzki piłkarz grający na pozycji obrońcy. W swojej karierze rozegrał 9 meczów w reprezentacji Szwecji.
Kariera klubowa.
Prawie całą swoją karierę piłkarską Hansson spędził w klubie IFK Göteborg. Zadebiutował w nim w 1946 roku w pierwszej lidze szwedzkiej i grał w nim do końca swojej kariery czyli do 1961 roku. W 1960 roku był wypożyczony do drugoligowego IK Brage. W sezonie 1957/1958 wywalczył z IFK swój jedyny w karierze tytuł mistrza Szwecji. W barwach IFK rozegrał 254 ligowe mecze i strzelił w nich 12 bramek.
Kariera reprezentacyjna.
W reprezentacji Szwecji Hansson zadebiutował 14 maja 1952 roku w zremisowanym 0:0 towarzyskim meczu z Holandią, rozegranym w Amsterdamie. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1952 do 1956 roku rozegrał w kadrze narodowej 9 spotkań.

</doc>
<doc id="2966772" url="https://pl.wikipedia.org/wiki?curid=2966772" title="Władca Skalnej Doliny">
Władca Skalnej Doliny



</doc>
<doc id="2966773" url="https://pl.wikipedia.org/wiki?curid=2966773" title="Diecezja Keta – Akatsi">
Diecezja Keta – Akatsi

Diecezja Keta – Akatsi – diecezja rzymskokatolicka w Ghanie. Powstała w 1923 jako wikariat apostolski Volta Inferiore. w 1950 podniesiony do rangi diecezji Keta. W 1975 przemianowany na diecezję Keta-Ho. Od 1994 pod obecną nazwą.
Bibliografia.
Gcatholic

</doc>
<doc id="2966777" url="https://pl.wikipedia.org/wiki?curid=2966777" title="Kościół św. Marcina w Kotowicach">
Kościół św. Marcina w Kotowicach

Kościół św. Marcina w Kotowicach – rzymskokatolicki kościół filialny w podwrocławskich Kotowicach, Gmina Oborniki Śląskie.
Historia.
Kościół wzmiankowany w 1376 roku. Wielokrotnie ulegał pożarom (1832, 1931, 1978). Budowę obecnego kościoła rozpoczęto 10.09.1911 roku. W 1946 ks. Franciszek Dorożyński proboszcz parafii w Urazie rozpoczął odprawianie mszy świętej. W dniu 01.01.1978 roku wybuchł pożar, zniszczeniu uległy wnętrze, dach oraz wieża. Wezwana staż pożarna z Wrocławia pojechała omyłkowo do innych Kotowic. W dniu 18.11.1978 ks. bp Wincenty Urban dokonał poświęcenia odbudowanego kościoła. Remont trwał w latach 1981-1987. W 1997 podczas powodzi tysiąclecia kościół został zalany do wysokości 90 cm.

</doc>
<doc id="2966778" url="https://pl.wikipedia.org/wiki?curid=2966778" title="Diecezja Koforidua">
Diecezja Koforidua

Diecezja Koforidua – diecezja rzymskokatolicka w Ghanie. Powstała w 1992.

</doc>
<doc id="2966780" url="https://pl.wikipedia.org/wiki?curid=2966780" title="Erik de Laval">
Erik de Laval

Erik Patrick Honoré de Laval (ur. 28 kwietnia 1888 w Sztokholmie, zm. 9 listopada 1973 w Lidingö) – szwedzki pięcioboista nowoczesny. Srebrny medalista olimpijski z Antwerpii.
Zawody w 1920 były jego drugimi igrzyskami olimpijskimi, brał udział w igrzyskach w 1912. W 1920 w rywalizacji w pięcioboju nowoczesnym zajął drugie miejsce. Wyprzedził go jego rodak Gustaf Dyrssen.
Jego starsi bracia Georg i Patrik również startowali na igrzyskach olimpijskich (Georg był wicemistrzem olimpijskim w strzelectwie i brązowym medalistą w pięcioboju nowoczesnym w 1912).

</doc>
<doc id="2966781" url="https://pl.wikipedia.org/wiki?curid=2966781" title="Tworzenie hipoksji w guzach nowotworowych">
Tworzenie hipoksji w guzach nowotworowych

Przyczyny powstawania hipoksji w guzach litych.
Na powstanie hipoksji w guzie nowotworowym składa się wiele czynników. Spotykamy się tu z obniżonym stężeniem tlenu w naczyniach, zaburzeniami w krążeniu krwi oraz obniżoną zawartością krwinek czerwonych będących nośnikami tlenu. Guzy nowotworowe charakteryzują się nietypowym unaczynieniem, które znacząco wpływa na transport tlenu. Obserwujemy w nich stosunkowo niską gęstość unaczynienia oraz ubogą sieć tętniczek, w porównaniu do tkanek prawidłowych. Naczynia rozmieszczone są chaotycznie, bez odpowiedniego uporządkowania, przez co transport krwi jest mniej wydajny. Erytrocyty rozmieszczone nierównomiernie warunkują niestabilny przepływ krwi, a zwiększona lepkość krwi powoduje obniżenie szybkości przepływu. W naczyniach guzów litych występują duże gradienty podłużne ciśnienia parcjalnego tlenu wzdłuż naczyń oraz można u nich zaobserwować dodatkowe naczynia oboczne pomiędzy tętnicami i żyłami. Powodują one, że krew utlenowana omija niektóre obszary guza. Dodatkowo w guzach nowotworowych dochodzi do zaburzenia równowagi w dostarczaniu i konsumpcji tlenu spowodowanej przez intensywny metabolizm i proliferację komórek nowotworowych. Zwiększenie konsumpcji tlenu w guzach nowotworowych, przy jednoczesnym zaburzeniu w dostawie tlenu, prowadzi do powstawania obszarów hipoksycznych. W przeciwieństwie do tkanek prawidłowych, w nowotworach zaburzony jest proces korygowania równowagi bilansu tlenowego. Mechanizmy mające na celu zwalczenie hipoksji, tj. rozszerzenie naczyń krwionośnych, zwiększenie dysocjacji tlenu od hemoglobiny, są mniej wydajne lub nie funkcjonują wcale. Z tego powodu obszary hipoksyczne w tkankach nowotworowych nie są w stanie być zredukowane. Przyjmuje się, że obszar hipoksyczny w guzie można zaobserwować w odległości ok. 100µm od naczynia. Należy jednak pamiętać, iż hipoksja nie zawsze jest ciągła i długotrwała, ale może też występować cyklicznie i zmieniać się w czasie. Takie zjawisko może być spowodowane przez zaburzenia w przepływie krwi oraz fluktuacje erytrocytów.
Frakcja hipoksyczna (HF).
Pojęciem frakcji hipoksycznej (HF) opisuje się obszary w guzach litych, w których ułamek wartości ciśnienia parcjalnego tlenu wynosi mniej niż wartość progowa. W zależności od tkanki którą jest badana, wartość progowa tlenu może się wahać od 2,5 mm Hg do 10 mm Hg. Gdy zatem stwierdza się, że pewien nowotwór posiada frakcję hipoksyczną 10 o wartości 10% (HF 10 = 10%), oznacza to, że w 10% objętości guza występuje stężenie tlenu poniżej 10 mm Hg. Przypuszcza się, że około 50-60% guzów litych posiada obszary hipoksyczne. Ich rozmieszczenie jest nierównomierne, a rozmiar HF nie zależy ani od wielkości guza, ani od stopnia zaawansowania jego rozwoju. Do najbardziej hipoksycznych nowotworów zalicza się raka szyjki macicy, prostaty, trzustki oraz glejaki. W nomenklaturze klinicznej istnieje określenie hipoksji radiobiologicznej, w której wartość progowa ciśnienia parcjalnego tlenu wynosi &lt;10 mm Hg. Zaobserwowano, iż guzy nowotworowe w których ciśnienie tlenu było poniżej wartości progowej, wykazywały znaczną radiooporność w porównaniu do nowotworów, u których poziom tlenu był wyższy. Przypuszcza się zatem, że hipoksja ma działanie protekcyjne na tkanki nowotworowe.
Rozmieszczenie przestrzenne hipoksji w guzach.
Rozmieszczenie obszarów hipoksycznych w guzach litych jest heterogenne i zmienia się w czasie. Rozrzuty w pomiarach ciśnienia tlenu występują zarówno w obrębie pojedynczego guza, jak i między osobnikami oraz nie korelują one z wartościami frakcji hipoksycznej. Świadczy to zatem o tym, iż zjawisko hipoksji w guzach litych jest niezmiernie dynamiczne i potrafi się zmieniać w czasie oraz w przestrzeni.

</doc>
<doc id="2966782" url="https://pl.wikipedia.org/wiki?curid=2966782" title="Let’s Play Birds">
Let’s Play Birds

Let’s Play Birds – singel zwiastujący debiutancką płytę Fismolla zatytułowaną "At Glade". Prapremiera odbyła się w radiowej Trójce dnia 20 kwietnia 2013 r.w audycji Marka Niedźwieckiego, "Markomanii". Dzień później singel został wyróżniony w Programie III Polskiego Radia jako tzw. "Piosenka Dnia". Oficjalna premiera odbyła się miesiąc później.
Teledysk.
Wideoklip opublikowano 20 maja 2013 r. w serwisie YouTube.

</doc>
<doc id="2966783" url="https://pl.wikipedia.org/wiki?curid=2966783" title="Hrabstwo Lee (Karolina Północna)">
Hrabstwo Lee (Karolina Północna)

Hrabstwo Lee (ang. "Lee County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 259 mil2 (670,81 km2), z czego 257 mil2 (665,63 km2) stanowią lądy, a 2 mile2 (5,18 km2) stanowią wody. Według szacunków United States Census Bureau w roku 2012 miało 59 715 mieszkańców. Jego siedzibą administracyjną jest Sanford.

</doc>
<doc id="2966785" url="https://pl.wikipedia.org/wiki?curid=2966785" title="George Horvath">
George Horvath

George Anthony Harry Horvath (ur. 14 marca 1960, zm. 3 maja 2022) – szwedzki pięcioboista nowoczesny. Brązowy medalista olimpijski z Moskwy.
Zawody w 1980 były jego jedynymi igrzyskami olimpijskimi. Po medal sięgnął w rywalizacji drużynowej, tworzyli ją ponadto Svante Rasmuson i Lennart Pettersson. Indywidualnie zajął dziewiąte miejsce.

</doc>
<doc id="2966787" url="https://pl.wikipedia.org/wiki?curid=2966787" title="Hrabstwo Lenoir">
Hrabstwo Lenoir

Hrabstwo Lenoir (ang. "Lenoir County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 402 mil2 (1041,18 km2), z czego 400 mil2 (1036 km2) stanowią lądy, a 2 mile2 (5,18 km2) stanowią wody. Według szacunków United States Census Bureau w roku 2012 miało 59 227 mieszkańców. Jego siedzibą administracyjną jest Kinston.

</doc>
<doc id="2966791" url="https://pl.wikipedia.org/wiki?curid=2966791" title="Metoda QFD">
Metoda QFD

Metoda QFD (ang. "Quality Function Deployment") – metoda identyfikowania wartości dla konsumentów i przekładania ich na cechy produktu/usługi przy wprowadzaniu nowych produktów na rynek.
Takie podejście, oparte na współpracy między działami produkcyjnymi i marketingowymi oraz badań i rozwoju, pozwala na dogłębne zrozumienie potrzeb konsumenta, zanim zostaną wygenerowane rozwiązania inżynieryjne.
Plusem metody jest oszczędność na etapie kosztochłonnego testowania produktu (wyeliminowanie niepotrzebnych prototypów, ograniczenie testowania i sprawdzania rozwiązań w praktyce), dzięki wcześniejszemu dopracowaniu koncepcji produktu.
Kolejna przewaga tej metody to skoncentrowanie się na generowaniu wartości dodanej dla konsumenta.
Ograniczeniem metody może być rozciągnięcie w czasie czasochłonnego etapu projektowania.
Etapy.
1. Generowanie atrybutów produktu pożądanych przez konsumenta ("customer attributes – CA") ze szczególnym naciskiem na opisy wymagań konsumenckich, które mogą wpłynąć na oczekiwania wobec zespołu inżynierów.
Na tym etapie opisywanie pożądanych cech opis produktu/usługi odbywa się w języku konsumenta ("Voice of the customer VOC") np. bezpieczne, naturalne, chrupiące, powinien być możliwie szeroki oraz wyrażony w kategoriach pozytywnych (bez sformułowań "jaki produkt nie powinien być" i bez oceny obecnej wersji produktu).
Zawężeniem opisu jest ocena, czy dana cecha:
W zawężaniu dwóch ostatnich kategorii często stosuje się rankingowanie (określenie przez konsumenta ważności atrybutu na tle innych wymienionych w skali numerycznej) w ocenie zaproponowanych cech produktu.
Na listę atrybutów nakłada się także już istniejące wyróżniki i przewagi konkurencyjne danego produktu na tle kategorii ("benchmarking"). Nie powinno być to jednak główne ograniczenie, a bardziej szansa na wzmocnienie istniejących już przewag rynkowych.
2. Przekształcenie atrybutów konsumenta na atrybuty techniczne ("engineering attributes – EA") tak, aby dostosować specyfikację techniczną, technologię i parametry produkcji.
Na tym etapie do pożądanych cech wyrażonych słowami konsumenta zostają przypisane mierzalne wartości np. cecha "chrupkie" zostaje opisana i wyrażona w skali chrupkości, w analizie tekstury itd.
Wartość dodania poszczególnej cechy jest wyceniona przez obliczenie funkcjonalności i jej wpływu na cenę, opłacalności wykorzystania zasobów, koszt inwestycji w innowacje. Na postrzeganą przez konsumenta listę pożądanych charakterystyk nakładana jest stopa potencjalnego zwrotu z inwestycji i czasu, w którym zostanie ona wygenerowana.
Ponieważ wszystkie te prace koncepcyjne są wykonywane na papierze (macierze "funkcjonalność vs koszt techniczny"), łatwiej jest podejmować decyzje dotyczące pogłębionych testów pilotażowych czy tworzenia kosztochłonnych prototypów. Niższa jest bariera wycofania się z decyzji o wprowadzeniu nowego produktu.

</doc>
<doc id="2966792" url="https://pl.wikipedia.org/wiki?curid=2966792" title="Hrabstwo Lincoln (Karolina Północna)">
Hrabstwo Lincoln (Karolina Północna)

Hrabstwo Lincoln (ang. "Lincoln County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 307 mil2 (795,13 km2), z czego 299 mil2 (774,41 km2) stanowią lądy, a 8 mil2 (20,72 km2) stanowią wody. Według szacunków United States Census Bureau w roku 2012 miało 79 313 mieszkańców. Jego siedzibą administracyjną jest Lincolnton.

</doc>
<doc id="2966794" url="https://pl.wikipedia.org/wiki?curid=2966794" title="Ann Griffiths">
Ann Griffiths

Ann Griffiths (z domu Thomas; kwiecień 1776 – sierpień 1805) - walijska poetka i autorka chrześcijańskich hymnów kościoła metodystów.
Ann urodziła się w kwietniu 1776 roku niedaleko wioski Llanfihangel-yng-Ngwynfa, niecałe dziesięć kilometrów od miasta kupieckiego Llanfyllin (w byłym hrabstwie Mongomeryshire) w Powys. Była córką Johna Evana Thomasa, najemcy gruntu rolnego i administratora kościoła, i jego żony, Jane. Miała dwie starsze siostry, starszego brata, Johna, i młodszego, Edwarda. Dom jej rodziców, Dolwar Fechan, był odizolowaną farmą około czterech kilometrów na południe od Llanfihangel i półtora kilometra na północ od Dolanog, usytuowaną wśród wzgórz i strumieni. Niedaleko znajdowało się Pennant Melangell, gdzie święty Melangell przebywał jako pustelnik w VII w.
Ann została wychowana w wierze anglikańskiej, jednak w 1794 roku, gdy miała osiemnaście lat, jej matka zmarła, i mniej więcej w tym czasie lub nieco wcześniej, idąc za przykładem braci Johna i Edwarda, zainteresowała się ruchem metodystów. W 1796 roku dołączyła do ruchu kalwińsko-metodystycznego po wysłuchaniu kazania wielebnego Benjamina Jonesa z Pwllheli.
Po śmierci obu rodziców wyszła za Thomasa Griffithsa, rolnika z parafii Meifod i starszego kościoła kalwińskich metodystów.
Ann Griffiths zmarła po porodzie w wieku lat dwudziestu dziewięciu i została pochowana 12 sierpnia 1805 roku w Llanfihangel-yng-Ngwynfa.
Pozostawiła po sobie kilkadziesiąt zwrotek w języku walijskim. Te zachował i opublikował jej mentor, duchowny kościoła kalwińskich metodystów, John Hughes z Pontrobet, i jego żona, Ruth, która była służącą na farmie i powiernicą Ann Griffiths.
Poematy Ann były wyrazem jej żarliwej wiary ewangelickiej i odzwierciedlały jej ostry intelekt i dokładną wiedzę na temat Biblii. Jest najważniejszą żeńską przedstawicielką walijskiego hymnopisarstwa. Jej twórczość uważana jest za wyróżniającą się w walijskiej literaturze, a jej najdłuższy poemat został opisany przez dramaturga i krytyka literackiego, Saundersa Lewisa, jako „jedna z majestatycznych pieśni europejskiej poezji religijnej”.
Jej hymn "Wele'n sefyll rhwng y myrtwydd" jest powszechnie śpiewany w Walii do melodii Cwm Rhondda.
Podczas swojej mszy intronizacyjnej na stanowisko arcybiskupa Canterbury w lutym 2003 roku Rowan Williams odczytał swoje własne tłumaczenie jednego z jej hymnów: "Yr Arglwydd Iesu" ("Nasz Pan Jezus").

</doc>
<doc id="2966795" url="https://pl.wikipedia.org/wiki?curid=2966795" title="Segmentacja VALS">
Segmentacja VALS

Segmentacja VALS („Values, Attitudes And Lifestyles”) – ośmiomodułowa segmentacja psychograficzna, jedna z typologii rozpoznawania segmentów rynków docelowych. Większość danych odnosi się do konsumentów amerykańskich. Segmentacja jest corocznie aktualizowana na podstawie ankiety, w której każdy może sprawdzić, do jakiej grupy należy: link do badania.
Twórcą tej segmentacji jest Arnold Mitchell, który badał ekonomiczne zróżnicowanie społeczeństwa amerykańskiego w latach 60. i wpływ społeczny tych różnic. Typologia przeżywała szczyt sławy w latach 80., kiedy to (w 1983 roku) ukazał się bestseller „Nine American Lifestyles”. Praca dawała podstawy do zastosowania takiej segmentacji w komunikacji biznesowej i marketingowej, a także późniejszego jej rozwinięcia w kierunku narzędzia badawczego zachowań konsumenckich wyjaśniającego psychologiczną dynamikę preferencji i podejmowania decyzji (motywacja psychologiczna) przez nałożenie tych wyborów na realną możliwość wyrażenia siebie na rynku i moc posiadanych zasobów.
Segmentacja oparta jest o psychologię i demografię. Profil psychograficzny dzieli konsumentów ze względu na:
Kryteria segmentacji to motywacja versus zasoby.
Rodzaje motywacji:
Determinanty zasobów:
Cechy osobowościowe (w rozróżnieniu na poziom energii, stopień reakcji na bodźce np. impulsywność, emocjonalność, kreatywność – ogólnie umiejętności miękkie). Dodatkowo w badaniu ważny jest poziom innowacyjności, który kojarzony jest wprost proporcjonalnie z ilością zasobów (im większy poziom innowacyjności, tym większe zasoby).
Podział grup (od najwyższego do najniższego poziomu zasobów):
Osoby, które mają poczucie sukcesu, z wyszukanym gustem, o wysokim poczuciu własnej wartości, chętnie wywierający wpływ i biorący odpowiedzialność za swoje działania. Świadomie są motywowani wszystkimi trzema kategoriami motywacji na różnych poziomach. Osoby aktywne, agenci-zmian, zwolennicy nowych koncepcji i nowych technologii. Preferowane produkty i usługi: ekskluzywne i niszowe (wyszukane, trudno dostępne). Są dla tej grupy wyznacznikiem smaku, niezależności i osobowości, a nie są traktowane jako udokumentowanie statusu czy władzy. Osoby ciągle poszukujące nowych doświadczeń.
Dojrzali, świadomi, zadowoleni z życia, refleksyjni, motywowani przez ideały. Wartością dla nich jest porządek, wiedza i odpowiedzialność. Zazwyczaj to osoby dobrze wykształcone i poinformowane, aktywnie poszukujące informacji, kiedy mają podjąć decyzję i otwarte na możliwości poszerzenia swojej perspektywy. Umiarkowanie podporządkowujący się hierarchii, władzy formalnej. Otwarci na rozważenie nowych pomysłów. Ich zasoby materiale pozwalają im na podejmowanie wielu wyborów. Preferowane produkty i usługi: jakościowe, trwałe, funkcjonalne. Mają podejście praktyczne do zakupów.
Motywowani ciągłą chęcią zdobywania, mają wysoki poziom zaangażowania i w karierę, i w życie prywatne. Respektują formalne zwierzchnictwo (np. w pracy, polityce, strukturze rodziny). Wartością jest dla nich utrzymanie status quo, konsensus, przewidywalność, nie są skłonni do ponoszenia ryzyka, cenią zmiany ewolucyjne. Preferowane produkty i usługi: takie, które mogą zaświadczyć o ich statusie i sukcesie (szczególnie w grupie innych zdobywców), preferują produkty prestiżowe, z wyższej półki. Lubią aktywnie budować swoją widoczność na rynku. Prowadzą „aktywne, zabiegane” życie, często korzystają z urządzeń oszczędzających czas.
Motywowani przez możliwość autoekspresji. Młodzi, optymistycznie nastawieni do świata i impulsywni, entuzjastycznie nastawieni do nowych możliwości, szybko jednak chłodzą swój porywczy entuzjazm. Szukają różnorodności, próbowania nowego, ryzyka, dreszczyku emocji. Swoją energię życiową często ujawniają w aktywnościach społecznych czy fizycznych. Preferowane produkty i usługi: takie, które są w modzie, chcą „dobrze wyglądać”, wydają dużą część zarobków na modę i rozrywkę.
Cztery wymienione powyżej grupy należą do konsumentów o podwyższonym poziomie zasobów.
Motywowani ideałami, tradycjonaliści ze sprecyzowanym zdaniem i określonym sposobie postępowania dotyczącym rodziny, religii, społeczności czy narodu. Często dominującym kodem postępowania jest kodeks moralny, zakorzeniony w tradycji i interpretowany literalnie. To konsumenci ceniący rutynę, powtarzalność, domową i rodzinną atmosferę, mocne więzi społeczne (szczególnie na poziomie lokalnym), utożsamiający się z wartościami organizacji, do której przynależą. Preferowane produkty i usługi: duży poziom lojalności wobec tradycyjnych, znanych marek, które niosą ze sobą znane uporządkowane wartości.
Motywowani przez osiągnięcia, skoncentrowani na opiniach i poczuciu akceptacji ze strony innych, trendach. To grupa młoda duchem, optymistyczna, lubiąca zabawę, chociaż ograniczona brakiem zasobów. Pieniądze są dla nich wyznacznikiem sukcesu, jako że są narzędziem do zaspokojenia (nigdy niedoścignionych) pragnień. Preferowane produkty i usług: stylowe, bazujące na najnowszych trendach, imitujące produkty „z wyższej półki”. Chcą mieć pracę, bardziej niż „poświęcić się karierze”. Często brakuje im umiejętności czy koncentracji na celu. Zakupy są dla nich aktywnością społeczną, są impulsywnymi konsumentami.
Podobnie jak poszukiwacze doznań są motywowani przez możliwość autoekspresji, czego namacalnym dowodem jest: zbudowanie domu, wychowanie dzieci czy naprawa samochodu. Mają praktyczne podejście do życia bazujące na konkretnych, przydatnych umiejętnościach i samowystarczalności. Poruszają się w świecie rodziny, pracy, rekreacji. Nie wychodzą poza obszar „codzienności”. Są podejrzliwi w stosunku do dużych instytucji i nowych pomysłów. Preferowane produkty i usług: praktyczne, funkcjonalne, kupują podstawowe produkty. Nie przepłacają.
Negatywnie nastawieni do zmian, traktujący szybkie zmiany jako powód ich nieradzenia sobie w rzeczywistości. Wybierają bierność. Lubią rzeczy znane, które utożsamiają z bezpieczeństwem. Koncentrują się na sprawach przyziemnych. Są ostrożnymi konsumentami. Preferowane produkty i usługi: Produkty podstawowe. Lojalni wobec swoich ulubionych marek. Niezwykle wyczuleni na cenę, poszukujący ofert promocyjnych i rabatów.
Klasyfikacja VALS jest ramą dla wielu kompleksowych ankiet w Stanach Zjednoczonych m.in. badanie Survey of the American Consumer (GfK MRI). Obecnie badania na szeroką skalę prowadzone są również w Japonii.

</doc>
<doc id="2966799" url="https://pl.wikipedia.org/wiki?curid=2966799" title="Lennart Pettersson">
Lennart Pettersson

Ingvar Lennart Pettersson (ur. 1 lutego 1951) – szwedzki pięcioboista nowoczesny. Brązowy medalista olimpijski z Moskwy.
Zawody w 1980 były jego jedynymi igrzyskami olimpijskimi. Po medal sięgnął w rywalizacji drużynowej, tworzyli ją ponadto Svante Rasmuson i George Horvath. Indywidualnie zajął siódme miejsce.

</doc>
<doc id="2966802" url="https://pl.wikipedia.org/wiki?curid=2966802" title="Hrabstwo Orange (Karolina Północna)">
Hrabstwo Orange (Karolina Północna)

Hrabstwo Orange (ang. "Orange County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 401 mil2 (1038,59 km2), z czego 400 mil2 (1036 km2) stanowią lądy, a 1 milę2 (2,59 km2) stanowią wody. Według szacunków United States Census Bureau w roku 2012 miało 137 941 mieszkańców. Jego siedzibą administracyjną jest Hillsborough.

</doc>
<doc id="2966817" url="https://pl.wikipedia.org/wiki?curid=2966817" title="Pound cake">
Pound cake

Pound cake (brytyjska babka piaskowa) jest to rodzaj ciasta, które tradycyjnie przygotowuje się z funta (1 funt = 0,454 kg) każdego z czterech składników: mąki, masła, jajek i cukru. Babka, przygotowana zgodnie z tradycyjnym przepisem jest czasem zbyt duża, by dała radę ją zjeść cała rodzina, dlatego ilość składników jest często zmieniana w celu uzyskania ciasta o odpowiedniej wielkości. Tak długo jak proporcje są zachowane, babka będzie równie smaczna jak w tradycyjnym przepisie. Zatem każde ciasto przygotowane przy proporcjach mąki, masła, jajek i cukru w skali 1:1:1:1, również można określić jako babkę piaskową.
Babki zazwyczaj piecze się w formie do chleba lub w specjalnej formie do babki. Ciasto podaje się posypane cukrem pudrem lub polane lukrem.
Odmiany.
Istnieje wiele odmian tradycyjnej babki piaskowej, w zależności od kraju i regionu. Różnice polegają na dodawaniu składników zmieniających smak (takich jak aromat waniliowy czy migdałowy) lub suszonych owoców (takich jak rodzynki czy suszona żurawina), jak również na zmienianiu podstawowego przepisu by otrzymać trochę inne ciasto. Na przykład, można dodać sody oczyszczonej lub proszku do pieczenia, co sprawi, że ciasto wyrośnie lepiej i w efekcie babka będzie lżejsza. Aby upiec bardziej wilgotne ciasto, można zamiast części lub całej ilości masła dodać olej (zazwyczaj olej roślinny). W Stanach Zjednoczonych popularną odmianą jest "Babka na kwaśnej śmietanie" (ang. "Sour cream pound cake") gdzie zamiast części masła dodaje się kwaśną śmietanę, co również powoduje, że ciasto jest bardziej wilgotne z przyjemnym kwaskowatym smakiem. Mimo że niektóre odmiany znacznie zmieniają konsystencję i smak babki piaskowej, nazwa ta wciąż jest używana. Kilka odmian zostało opisanych poniżej.
Sposób amerykański.
Tradycyjna amerykańska babka piaskowa zawiera po jednym funcie z mąki, masła, jajek i cukru. Przepis ten jest bardzo popularny w kuchni południowych Stanów Zjednoczonych i często stanowi podstawową potrawę na piknikach i imprezach dobroczynnych. Narodowym Dniem Babki Piaskowej w Stanach Zjednoczonych jest 4 marca.
Sposób brytyjski.
'Babka piaskowa' jest bardziej popularna w Wielkiej Brytanii jako ciasto biszkoptowe (ang. Sponge cake, Madeira cake). Zazwyczaj składa się z masła, cukru pudru, mąki z dodatkiem środków spulchniających oraz jajek w równych proporcjach. Dla bogatszego smaku można też dodać aromat waniliowy.
Sposób francuski.
Babka piaskowa (nazywana "quatre-quarts", co oznacza cztery czwarte) jest tradycyjnym i popularnym wypiekiem w jednym z regionów Francji - Bretanii. Jak sama nazwa wskazuje, składa się z tej samej ilości czterech składników, ale bez dodatku owoców. Czasem jednak można zmienić przepis, dodając do smaku czekoladę lub sok z cytryny.
Sposób meksykański.
W Meksyku, babka piaskowa nosi nazwę "panqué". Podstawowy przepis meksykańskiego "panqué" jest bardzo podobny do amerykańskiego. Najpopularniejsze odmiany to "panqué con nueces" (babka piaskowa z orzechami włoskimi) i "panqué con pasas" (babka piaskowa z rodzynkami).
Sposób kolumbijski.
Ponque jest kolumbijskim odpowiednikiem babki piaskowej: sama nazwa "ponque" brzmi po hiszpańsku podobnie jak nazwa angielska - "pound cake". "Ponque" to ciasto często maczane w winie, polane śmietanką lub posypane cukrem. Jest bardzo popularne na urodzinach, weselach i innych podobnych okazjach.
Sposób niemiecki.
Niemiecki przepis na "Eischwerkuchen" ("Ei" = "jajko", "schwer" = "ciężki", "każdy składnik odpowiada wadze jednego jajka") jest bardzo podobny do przepisu na tradycyjną babkę piaskową.

</doc>
<doc id="2966822" url="https://pl.wikipedia.org/wiki?curid=2966822" title="Express ELIXIR">
Express ELIXIR



</doc>
<doc id="2966824" url="https://pl.wikipedia.org/wiki?curid=2966824" title="Göran Marström">
Göran Marström

Göran Simon Marström (ur. 12 października 1942) – szwedzki żeglarz sportowy. Brązowy medalista olimpijski z Moskwy.
Zawody w 1980 były jego pierwszymi igrzyskami olimpijskimi. Pod nieobecność sportowców z części krajów Zachodu sięgnął po medal w klasie Tornado. Partnerował mu Jörgen Ragnarsson. Z różnymi partnerami brał udział w kolejnych trzech igrzyskach (1984, 1988, 1992), za każdym razem w klasie Tornado.

</doc>
<doc id="2966825" url="https://pl.wikipedia.org/wiki?curid=2966825" title="Goran Marstrom">
Goran Marstrom



</doc>
<doc id="2966827" url="https://pl.wikipedia.org/wiki?curid=2966827" title="Carcinoma Pageti">
Carcinoma Pageti



</doc>
<doc id="2966828" url="https://pl.wikipedia.org/wiki?curid=2966828" title="Jörgen Ragnarsson">
Jörgen Ragnarsson

Jörgen Thord Ragnarsson (ur. 19 maja 1954) – szwedzki żeglarz sportowy. Brązowy medalista olimpijski z Moskwy.
Zawody w 1980 były jego jedynymi igrzyskami olimpijskimi. Pod nieobecność sportowców z części krajów Zachodu sięgnął po medal w klasie Tornado. Partnerował mu Göran Marström.

</doc>
<doc id="2966829" url="https://pl.wikipedia.org/wiki?curid=2966829" title="Jorgen Ragnarsson">
Jorgen Ragnarsson



</doc>
<doc id="2966833" url="https://pl.wikipedia.org/wiki?curid=2966833" title="Verruca vulgaris">
Verruca vulgaris



</doc>
<doc id="2966834" url="https://pl.wikipedia.org/wiki?curid=2966834" title="Las Zwierzyniecki (Skierniewice)">
Las Zwierzyniecki (Skierniewice)

Las Zwierzyniecki – las państwowy położony w granicach administracyjnych miasta Skierniewic i gminy Maków w woj. łódzkim. Zdecydowaną większość jego obszaru zajmuje zespół przyrodniczo-krajobrazowy „Zwierzyniec Królewski” utworzony w 1994 roku na powierzchni 571,71 ha. Głównym celem utworzenia tej formy ochrony przyrody było utrzymanie wartości przyrodniczej, a w szczególności mozaiki siedlisk i drzewostanów, starych drzew, flory i fauny leśnej.
Przez obszar lasu przepływa całoroczny ciek nazywany Pisią lub Zwierzynką, oraz kilka cieków okresowych.
Ostatnią inwentaryzację przeprowadzono w roku 1992. Łącznie opisano 430 drzew i nadano im kolejne numery inwentaryzacyjne. W spisie zanotowano następujące gatunki starych drzew:
Przez las wiedzie ścieżka edukacyjna „Zwierzyniec Królewski”, zlokalizowana na północ od przecinającej teren lasu drogi Skierniewice–Maków. Przy wjeździe do lasu od strony Skierniewic, po lewej stronie drogi znajduje się pałacyk łowczego wybudowany w latach dwudziestych XIX w., wpisany do rejestru zabytków.
W południowo-wschodniej części obszaru leśnego znajduje się nieczynny poligon wojskowy zlikwidowany na początku lat dziewięćdziesiątych. Na terenie dawnego poligonu miało powstać uzdrowisko, lecz nie zrealizowano tych planów wskutek sprzeciwu nowych władz Skierniewic.

</doc>
<doc id="2966835" url="https://pl.wikipedia.org/wiki?curid=2966835" title="Bronisław Szymański (geolog)">
Bronisław Szymański (geolog)

Bronisław Henryk Szymański (ur. 1 października 1938 w Częstochowie, zm. 6 czerwca 2013 w Warszawie) – polski geolog, stratygraf i petrograf, doktor habilitowany nauk przyrodniczych w zakresie geologii, geologii regionalnej, stratygrafii starszego paleozoiku oraz złóż rud metali, wieloletni docent Państwowego Instytutu Geologicznego, autor publikacji w prasie specjalistycznej.
Życiorys.
Urodził się 1 października 1938 roku w Częstochowie. Szkołę podstawową ukończył tamże w 1952 roku. Naukę kontynuował w liceum ogólnokształcącym im. Mikołaja Reja w Warszawie. Po uzyskaniu matury w 1956 roku rozpoczął studia na Wydziale Geologii Uniwersytetu Warszawskiego, które ukończył w 1962 roku dyplomem magistra geologii. W latach 1965–1969 studiował na Wydziale Ekonomiki Produkcji SGPiS w Warszawie, uzyskując w 1970 roku dyplom magistra ekonomii w zakresie ekonomiki przemysłu.
Praca naukowa.
Po ukończeniu studiów w maju 1962 roku rozpoczął pracę w Instytucie Geologicznym w Warszawie na stanowisku asystenta w Zakładzie Złóż Rud Żelaza. Brał udział w poszukiwaniach złóż rud żelaza w utworach krystalicznych prekambru i w pokrywie osadowej platformy NE Polski. Opracował projekty prac geologiczno-wiertniczych i geofizycznych dla wybranych obszarów obniżenia podlaskiego i wyniesienia mazursko-suwalskiego. Ich celem było rozpoznanie rud oolitowo-szamozytowych w utworach ordowiku na obszarze Białowieży oraz rud oolitowych w osadach kambru dolnego w rejonie Iwanek-Rohozów, a także wyjaśnienie petrografii skał podłoża krystalicznego w obrębie anomalii magnetycznych Zabłudowa i Tajna. 
Jednocześnie prowadził badania stratygraficzne i facjalno-petrograficzne starszego paleozoiku w obniżeniu podlaskim (tremadok, lanwirn, kambr dolny). Jako pierwszy w Polsce stwierdził bogaty zespół dictyonem w ciemnych łupkach ilastych tremadoku, pozwalający na wyróżnienie tremadoku dolnego i górnego. W 1969 roku otrzymał stanowisko adiunkta w Instytucie Geologicznym w Warszawie. W tym samym roku uzyskał stopień naukowy doktora nauk przyrodniczych za pracę "Utwory dolnego ordowiku (tremadoku i arenigu) na obszarze Białowieży". Promotorem był doc. dr Jerzy Znosko.
W następnych latach zajmował się utworami klastycznymi kambru górnego i tremadoku oraz węglanami arenigu i lanwirnu Polski północno-wschodniej, m.in. z okolic Lidzbarka Warmińskiego. Dzięki znalezieniu po raz pierwszy przewodnich trylobitów i ramienionogów ustalił wiek piaszczysto-węglanowych osadów kambru górnego z obniżenia perybałtyckiego. W drugiej połowie lat siedemdziesiątych badał osady tremadoku na Lubelszczyźnie, które uprzednio uznawane były za kambr środkowy, albo górny. W 1978 roku został przeniesiony do Zakładu Stratygrafii, Tektoniki i Paleogeografii Instytutu Geologicznego w Warszawie, w którym objął funkcję kierownika Pracowni Paleogeografii.
W latach 1979–1980 był oddelegowany przez Instytut Geologiczny jako inżynier geolog do Międzynarodowej Ekspedycji Geologicznej w Ułan Bator w Mongolii. Badania wówczas wykonane pozwoliły na wyjaśnienie budowy geologicznej obszaru Urgon-Szire w NE Mongolii. Po powrocie do Instytutu podjął badania osadów starszego paleozoiku (kambru górnego i ordowiku) z podłoża północno-wschodniego obrzeżenia Górnośląskiego Zagłębia Węglowego. W latach 1982–1984 współpracował z geologami radzieckimi z WSEGEI z Leningradu w badaniach metalogenezy zachodnich obszarów platformy wschodnioeuropejskiej.
W 1985 roku otwarty został przewód habilitacyjny Szymańskiego w Instytucie Geologicznym w Warszawie z dorobku naukowego na temat ewolucji geologicznej wschodniej Polski na przełomie kambru i ordowiku. Na recenzentów powołani zostali doc. dr hab. Wiesław Bednarczyk z PAN, prof. dr hab. Ryszard Dadlez z Instytutu Geologicznego, prof. dr Kazimierz Łydka z Uniwersytetu Warszawskiego oraz prof. dr Włodzimierz Parachoniak z Akademii Górniczo-Hutniczej.
W latach 1985–1988 Szymański został oddelegowany do Algierii do pracy w firmie EREM ("Entreprise Nationale de Recherche Minière") w Boumerdes, gdzie kierował poszukiwaniami rud żelaza i przejawów mineralizacji polimetalicznej (Zn, Pb) w seriach węglanowych jury dolnej, kredy (apt) oraz trzeciorzędu (eocen). Po powrocie z Algierii podjął odłożony przewód habilitacyjny. Stopień naukowy doktora habilitowanego otrzymał w 1990 roku. W tym samym roku Minister Ochrony Środowiska, Zasobów Naturalnych i Leśnictwa mianował go na stanowisko docenta w Państwowym Instytucie Geologicznym.
Na emeryturę przeszedł w 2009 roku. Zmarł w Warszawie 6 czerwca 2013. Pochowany 12 czerwca 2013 roku, na cmentarzu w Marysinie Wawerskim.

</doc>
<doc id="2966836" url="https://pl.wikipedia.org/wiki?curid=2966836" title="Duchowość w sporcie">
Duchowość w sporcie

Duchowość w sporcie - ogół przeżyć i doświadczeń podczas uprawiania sportów, które zgodnie z rozumieniem duchowości można odnosić albo do pewnego wymiaru psychiki człowieka albo do nadnaturalnej rzeczywistości. Doświadczenia sportowców można porównać do przeżyć szczytowych Abrahama Maslowa.
Wśród duchowych przeżyć sportowców można wyróżnić inne powtarzające się elementy:
Duchowość w surfingu.
Bron Taylor widzi w surfowaniu tak wiele elementów świadczących o duchowości, że zaproponował wprowadzenie pojęcia „akwatycznej religii”, która miałaby się opierać na szczególnej więzi jaka łączy człowieka z „Oceanem Matką”, jak najczęściej surferzy nazywają ocean.
Samo surfowanie wywodzi się z tradycji hawajskiej, gdzie było sportem silnie związanym z tradycją religijną. Odprawiano specjalne ofiary i modły, by wybłagać jak największe fale. Resztki tych rytuałów przetrwały w niektórych grupach surferów do współczesności.
Surferzy często porównują swoje pływanie do chodzenia do Kościoła.
Taylor postuluje coś na kształt „religii surferów”. Składać ma się na nią zainteresowanie ochroną środowiska, która wynika ze szczególnej więzi jaką czują surferzy wobec przyrody oraz szczególne duchowe przeżycia, jakie są udziałem surferów.
Surfowanie w dużej fali często jest bardzo niebezpieczne i wymaga od sportowca doskonałego skupienia. W sensie dosłownym musi on „żyć chwilą” co jest podobne do ideału stanu umysłu, który chce się osiągnąć w niektórych religiach (np. buddyzmie Zen).
W powyższym cytacie łatwo rozpoznać doświadczenie określane jako przepływ. Poniższy zawiera w sobie opis pewnej ponadnaturalnej siły, którą odczuwają niektórzy surferzy:
Duchowość w kajakarstwie górskim.
Osoby pasjonujące się spływami rwącymi rzekami określają swoje doświadczenia jako przeżycia religijne i/lub duchowe. Jeden z przyjaciół Whitney Sanford, która badała to zagadnienie, zapytany o to, czy przeżycia podczas spływu można nazwać duchowymi odpowiedział: „cóż, oczywiście że tak jest”. Sanford przez całe życie uważała, że jej doświadczenia związane z tym sportem są formą praktyk religijnych. Słuchając wypowiedzi swoich znajomych zauważyła, że opisy ich przeżyć są bliskie języka religijnego i postanowiła sprawdzić czym różnią się od opisów religijności. Postawiła ona tezę, że to nie-zachodni język religijny najlepiej oddaje doświadczenia przeżywane przez osoby uprawiające kajakarstwo oraz że przeżywanie takich doświadczeń poszerza pole pojęciowe religijności, tak jak obecnie określają ją badacze w Stanach Zjednoczonych (tzn. jako religijności indywidualnej i związanej z konkretną denominacją).
Porównuje ona odczucia sportowca do żywiołu wodnego z napięciem jakie istnieje między bóstwem a wiernym. Taką analogie ukazuje XVI wieczny poemat indyjski autorstwa Paramanada, w którym doświadczanie i opisywanie oceanu równa się pojmowaniu miłości Kriszny. Serce wierzącego tonie w głębi istoty Kriszny. Miłość bóstwa (ocean) może być doświadczona tylko poprzez całkowite zanurzenie się serca i ciała człowieka; intelekt może doświadczyć tylko powierzchni tego zjawiska. Zdaniem Sanford ten hinduski przykład i doświadczenia podczas uprawiania sportu wskazują na budowanie sakralności wykorzystując do tego doświadczenia zdobyte w kontakcie z rzeczywistością. Dlatego nie można tutaj pojmować sacrum w zachodnim sensie – jako radykalnie oddzielonej od rzeczywistości ziemskiej transcendencji.
Duchowość w samotnych ekspedycjach sportowych.
J. H. Laing i G. I. Crouch analizując przeżycia osób, które podejmowały ekstremalne wyzwania sportowe, jak zdobywanie wysokich szczytów, biegunów czy przemierzania innych trudno dostępnych miejsc, doszli do wniosku, że takie przeżycia odpowiadać muszą na pewne specyficzne potrzeby człowieka we współczesnym świecie. Zadziwiająca popularność ekspedycji poza obszary, gdzie dociera cywilizacja, ma dowodzić chęci przeżywania chwil w samotności i izolacji od innych ludzi, która może pozwolić na zdystansowanie się do swojego życia i przemyślenia własnej skali wartości. Osoby takie określają swoje przeżycia jako „autentyczne”, odróżniając je od codziennego życia, w którym trudno im dostrzec „prawdziwe” zdarzenia. Mają one poczucie, że znajdują się w miejscu czystym, nie skażonym obecnością innych ludzi. Przechodzą niejako przez świętą przestrzeń, której nie posiadł przed nimi nikt inny, co wywołuje w nich poczucie „autentyczności”. Podróżnicy opisują, że w takich przeżyciach przepełnionych samotnością, będą mogli odnowić swoje życie duchowe, wyrwać się z „duchowego odrętwienia” w które wtłoczyło ich życie w społeczeństwie. Duchowość widzą oni także w świadomości bliskiej łączności z naturą i otaczającym krajobrazem, wyzwalającej się dzięki skupieniu, na które pozwala obcowanie z ciszą dzikiej przyrody.
Duchowość a sport – badania.
Na Muzułmańskim Uniwersytecie w Aligarh S. T. Murtaza, S. Sharif i M. Sharique przeprowadzili badania sprawdzając, czy zaistnieje różnica w wynikach na skali duchowości pomiędzy kobietami a mężczyznami. Przebadano równą grupę dwustu studentów i studentek należących do klubów sportowych. Do zmierzenia duchowości użyto Spirituality Assessment Scale autorstwa H. Beazleya. Wykazano, że sportsmenki osiągnęły wyższe wyniki na skali duchowości w porównaniu ze sportowcami. Zdaniem autorów jest to zgodne z innymi badaniami, które wskazują na ogólnie wyższy poziom duchowości wśród kobiet. W ich opinii może to być spowodowane większą wrażliwością, opiekuńczością i tym, że kobiety z reguły bardziej angażują się emocjonalnie w wykonywane przez siebie aktywności. Wskazują także, że sportsmenki w wypadku trudności częściej niż mężczyźni zwracają swoją uwagę w kierunku Boga.

</doc>
<doc id="2966837" url="https://pl.wikipedia.org/wiki?curid=2966837" title="Alen Halilović">
Alen Halilović

Alen Halilović (ur. 18 czerwca 1996 w Dubrowniku) – chorwacki piłkarz, występujący na pozycji pomocnika w chorwackim klubie HNK Rijeka. Jest najmłodszym debiutantem w historii reprezentacji Chorwacji. Syn Sejada Halilovicia.
Kariera.
W czerwcu 2012 podpisał profesjonalny kontrakt z Dinamo Zagrzeb. 27 września 2012 zadebiutował w pierwszym składzie w derbach z Hajdukiem Split. Stał się najmłodszym debiutantem w historii klubu, mając 16 lat i 101 dni. Tydzień później strzelił bramkę w spotkaniu ze Slavenem Belupo i został najmłodszym strzelcem bramki w historii ligi, bijąc rekord ustanowiony dwa lata wcześniej przez Matea Kovačicia. 24 października 2012 zadebiutował w rozgrywkach Ligi Mistrzów w spotkaniu z Paris Saint-Germain. W swoim pierwszym sezonie w pierwszym składzie zagrał 18 spotkań i trafił dwie bramki. Zdobył również swój pierwszy tytuł mistrza Chorwacji. 13 sierpnia 2013 miał zostać sprzedany przez Dinamo Zagrzeb do Tottenhamu Hotspur za 15 milionów euro, ale jego ojciec zablokował transfer, czekając na inne oferty transferowe. 28 lutego 2014 piłkarz potwierdził, że od początku sezonu 2014/2015 będzie reprezentował barwy FC Barcelony. Kwota transferu wyniosła 5 mln euro. Halilović jednakże na początku został skierowany do drużyny rezerw. W 2016 przeszedł do Hamburgera SV za 5 milionów euro z opcją pierwokupu przez FC Barcelonę za 10 milionów za pierwszy sezon i 12 milionów za drugi. W 2018 roku po zakończeniu kontraktu z Hamburgerem SV Halilović przeszedł do A.C. Milanu bez kwoty odstępnego. W styczniu 2019 roku został wypożyczony do Standardu Liège do końca sezonu. 2 września 2019 roku Halilović został ponownie wypożyczony, tym razem do holenderskiego klubu Sc Heerenveen. Po wygaśnięciu jego kontraktu z Milanem pozostawał bez klubu do 23 listopada, kiedy podpisał kontrakt z Birmingham City.

</doc>
<doc id="2966838" url="https://pl.wikipedia.org/wiki?curid=2966838" title="Jan Kubarski">
Jan Kubarski

Jan Antoni Kubarski (ur. 26 grudnia 1950 w Łodzi, zm. 8 czerwca 2013 w Łodzi) – polski matematyk, prof. dr hab. nauk matematycznych, specjalista w zakresie geometrii, geometrii różniczkowej i topologii różniczkowej, profesor nadzwyczajny oraz prodziekan ds. nauki Wydziału Fizyki Technicznej, Informatyki i Matematyki Stosowanej Politechniki Łódzkiej.
Życiorys.
W 1974 ukończył studia matematyczne na Uniwersytecie Łódzkim. Następnie przez 3 lata był doktorantem w Instytucie Matematycznym Polskiej Akademii Nauk. W 1977 obronił tam doktorat pod kierunkiem Włodzimierza Waliszewskiego. Doktorem habilitowanym został w 1993, broniąc na Wydziale Matematyki, Fizyki i Chemii Uniwersytetu Łódzkiego rozprawę "The Chern-Weil homomorfizm of regular Lie algebroids". 21 grudnia 2007 otrzymał tytuł naukowy profesora.
Od 1977 pracował na Politechnice Łódzkiej. Od 1999 do 2002 był tam prodziekanem ds. nauki na Wydziale Fizyki Technicznej, Informatyki i Matematyki Stosowanej. Także od 1977 należał do Polskiego Towarzystwa Matematycznego. Miał za sobą okresy pracy w IM PAN, na Politechnice Częstochowskiej i w Państwowej Wyższej Szkole Zawodowej w Płocku. Był autorem około 40 prac naukowych. Wypromował trzech doktorów. Był także organizatorem i współorganizatorem około 10 międzynarodowych konferencji naukowych. Był odznaczony Srebrnym Krzyżem Zasługi (2010). 
Ojciec Elizy Kubarskiej, artystki, alpinistki i reżyserki filmów dokumentalnych ("Badjao. Duchy z Morza", "K2. Dotknąć Nieba", "Ściana Cieni") szeroko nagradzanych na festiwalach całego świata. 
Zmarł 8 czerwca 2013. Pogrzeb odbył się 14 czerwca na Cmentarzu Zarzew w Łodzi.

</doc>
<doc id="2966839" url="https://pl.wikipedia.org/wiki?curid=2966839" title="Hanna Więckowska">
Hanna Więckowska

Hanna Więckowska (zm. 2 kwietnia 1927, zm. 6 czerwca 2013) – polska archeolog, doktor habilitowany, specjalistka w zakresie epoki kamienia, paleolitu i mezolitu obszaru Europy i Afryki Północnej.
Od 1954 r. była pracownikiem Instytutu Archeologii i Etnologii PAN (wcześniej Instytutu Historii Kultury Materialnej). Została pochowana na Cmentarzu Północnym w Warszawie.

</doc>
<doc id="2966842" url="https://pl.wikipedia.org/wiki?curid=2966842" title="Uczelnia Vistula">
Uczelnia Vistula



</doc>
<doc id="2966843" url="https://pl.wikipedia.org/wiki?curid=2966843" title="Koło Willisa">
Koło Willisa



</doc>
<doc id="2966844" url="https://pl.wikipedia.org/wiki?curid=2966844" title="Olympus Szkoła Wyższa im. Romualda Kudlińskiego">
Olympus Szkoła Wyższa im. Romualda Kudlińskiego



</doc>
<doc id="2966845" url="https://pl.wikipedia.org/wiki?curid=2966845" title="Wyższa Szkoła Informatyki Stosowanej i Zarządzania">
Wyższa Szkoła Informatyki Stosowanej i Zarządzania



</doc>
<doc id="2966846" url="https://pl.wikipedia.org/wiki?curid=2966846" title="Wyższa Szkoła Zarządzania i Prawa im. Heleny Chodkowskiej z siedzibą w Warszawie">
Wyższa Szkoła Zarządzania i Prawa im. Heleny Chodkowskiej z siedzibą w Warszawie



</doc>
<doc id="2966848" url="https://pl.wikipedia.org/wiki?curid=2966848" title="Zygmunt Rolat">
Zygmunt Rolat

Zygmunt Rolat (ur. 1 lipca 1930 w Częstochowie jako Zygmunt Rozenblat) – polsko-żydowski filantrop zamieszkały w Stanach Zjednoczonych, działacz kulturalny, mecenas sztuki, biznesmen, działacz na rzecz dialogu polsko–żydowskiego, prezydent Światowego Związku Żydów Częstochowian i Ich Potomków z siedzibą w Nowym Jorku, Honorowy Obywatel Miasta Częstochowy, członek Rady Muzeum Historii Żydów Polskich POLIN w Warszawie oraz przewodniczący Północnoamerykańskiego Komitetu Wspierania Muzeum.
Życiorys.
Urodził się w Częstochowie. W czasie II wojny światowej więzień częstochowskiego getta, a po jego likwidacji robotnik przymusowy w obozie pracy Hasag Pelcery. W czasie okupacji niemieckiej stracił matkę i starszego brata. Po zakończeniu wojny emigrował do USA, gdzie skończył studia prawnicze i założył własną firmę transportową, a następnie spedycyjną. Dzięki uzyskanemu majątkowi zaangażował się w działalność społeczną i filantropijną.
Piastuje funkcję przewodniczącego amerykańskiego komitetu wspierania budowy Muzeum Historii Żydów Polskich w Warszawie. Członek Fundacji Kościuszkowskiej i rady Chrześcijańskiej Unii Absolwentów Teologii w Berkeley w Kalifornii.
Po wojnie po raz pierwszy przyjechał do Polski w latach 60. XX wieku, odwiedzając ją systematycznie do dzisiaj. Współorganizator i fundator wystawy i albumu powystawowego "Żydzi Częstochowianie", zrealizowanych przy współpracy z Akademią im. Jana Długosza i Muzeum oraz Archiwum Częstochowskim. Wystawa prezentowana była między innymi w Częstochowie, Nowym Jorku, Waszyngtonie, Fort Lauderdale, Houston, Cincinnati i Toronto. Działacz na rzecz promocji kultury i historii Częstochowy, mecenas badań historycznych, wydań książek i albumów o historii Częstochowy, organizator i fundator wydarzeń kulturalnych w tym koncertów.
W uznania dla jego działań na rzecz powstania Muzeum Żydów Polskich w Warszawie prezydent Lech Kaczyński uhonorował go Krzyżem Komandorskim Orderu Zasługi Rzeczypospolitej Polskiej, wręczonym Zygmuntowi Rolatowi podczas obchodów 65. rocznicy powstania w getcie warszawskim 19 kwietnia 2008. W 2010 r. został wyróżniony statuetką „Mecenasa Kultury” ufundowaną przez Urząd Miasta Częstochowy. 26 stycznia 2012 Rada Miasta Częstochowy podjęła uchwałę o nadaniu Zygmuntowi Rolatowi honorowego obywatelstwa Częstochowy. Uroczystość nadania odbyła się 3 października 2012 w Filharmonii Częstochowskiej imienia Bronisława Hubermana.
Rodzina.
Jego żona Jacqueline Rolat, zmarła 7 czerwca 2013.

</doc>
<doc id="2966849" url="https://pl.wikipedia.org/wiki?curid=2966849" title="Jeorjos Orfanidis">
Jeorjos Orfanidis

Jeorjos Orfanidis (gr. "Γεώργιος Ορφανίδης"; ur. 1859 w Izmirze, zm. 1942) – grecki strzelec, złoty i srebrny medalista igrzysk olimpijskich w Atenach w 1896 w strzelectwie. W konkurencji karabinu dowolnego w trzech pozycjach zdobył 1583 punktów i zajął pierwsze miejsce. W konkurencji z pistolet szybkostrzelny 25 m zdobył 249 punktów, lepszy okazał się tylko grecki zawodnik Joanis Frangudis. Ponadto bez sukcesów brał udział w olimpiadzie letniej i igrzyskach w Londynie

</doc>
<doc id="2966850" url="https://pl.wikipedia.org/wiki?curid=2966850" title="I.A.L. Diamond">
I.A.L. Diamond

I.A.L. Diamond (ur. 27 czerwca 1920 zm. 21 kwietnia 1988) – amerykański producent filmowy i scenarzysta pochodzenia rumuńskiego.
Filmografia.
scenarzysta
producent
Nagrody i nominacje.
Został uhonorowany Oscarem, trzykrotnie nagrodą WGAi nagrodą NYFCC, a także otrzymał nominację do nagrody Złotego Globu, dwukrotnie do Oscara i siedmiokrotnie do nagrody WGA.

</doc>
<doc id="2966857" url="https://pl.wikipedia.org/wiki?curid=2966857" title="Onassis – najbogatszy człowiek świata">
Onassis – najbogatszy człowiek świata

Onassis – najbogatszy człowiek świata (ang. "Onassis: The Richest Man in the World") – telewizyjny film biograficzny z 1988 roku. Film jest biografią słynnego greckiego przedsiębiorcy Arystotelesa Onassisa.

</doc>
<doc id="2966858" url="https://pl.wikipedia.org/wiki?curid=2966858" title="Bonawentura Esteve Flores">
Bonawentura Esteve Flores

Bonawentura Esteve Flores znany też jako Bonawentura z Puzol, "Buenaventura (Julio) Esteve Flores" (ur. 9 października 1897 w Puzol na terenie wspólnoty walenckiej, zm. 26 września 1936 w Gilet) – hiszpański błogosławiony Kościoła katolickiego, męczennik, prezbiter, kapucyn, ofiara prześladowań antykatolickich okresu hiszpańskiej wojny domowej.
Życiorys.
Był jednym z dziewięciorga dzieci Vicente Esteve i Josefy Flors. Ochrzczony został w miejscowej parafii w dzień po urodzeniu otrzymując imię Julio. Pierwsze nauki pobierał w niższym seminarium, a do zakonu kapucynów wstąpił 15 września 1913 r. Śluby czasowe złożył 17 września 1914 r., a profesję wieczystą 18 września 1918 r. Studia i tytuł doktora uzyskał w Rzymie na Uniwersytecie Gregoriańskim. Sakrament święceń kapłańskich otrzymał tamże 26 marca 1921 r. z rąk arcybiskupa tytularnego Filippi Giuseppe Palica. W Hiszpanii skierowany został do pracy dydaktycznej w Orihuela jako wykładowca prawa kanonicznego i filozofii. Realizując swoje powołanie, w ocenie współwyznawców, swoim stylem życia wskazywał wyznawane ideały, będąc jednocześnie żywym i wymownym znakiem Boga poświęcającym się przepowiadaniu Ewangelii i określany był jako człowiek Boży. Był kaznodzieją, ojcem duchownym głoszącym roztropnie i z inteligencją Słowo Boże, będąc budującym przykładem pokory i dobroci dla wiernych.
Gdy po wybuchu wojny domowej rozpoczęły się prześladowania katolików i napaści na klasztory, przebywał w klasztorze w Masamagrell. Ukrył się w domu rodzinnym. 24 września aresztowany został przez milicję i razem z grupą współwięźniów, w której znaleźli się jego ojciec i jeden z braci rozstrzelany w dwa dni później w Gilet. Przed egzekucją udzielił absolucji około trzynastu współwięźniom i sam przygotował się do męczeńskiej śmierci. Pochowany został na miejscowym cmentarzu w zbiorowej mogile.
Miejscem kultu Bonawentury z Puzol jest archidiecezja walencka. Po ekshumacji dokonano translacji relikwii i spoczywają w kaplicy Męczenników kapucyńskich klasztoru św. Magdaleny w Massamagrell.
Proces informacyjny odbył się w Walencji w latach 1957–1959. Beatyfikowany w pierwszej grupy wyniesionych na ołtarze męczenników z zakonu kapucynów zamordowanych podczas prześladowań religijnych 1936–1939, razem z Józefem Aparicio Sanzem i 232 towarzyszami, pierwszymi wyniesionymi na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w dzienną rocznicę śmierci (26 września), a także w grupie męczenników 22 września.

</doc>
<doc id="2966859" url="https://pl.wikipedia.org/wiki?curid=2966859" title="Bonawentura z Puzol">
Bonawentura z Puzol



</doc>
<doc id="2966860" url="https://pl.wikipedia.org/wiki?curid=2966860" title="Barłożnia Wolsztyńska">
Barłożnia Wolsztyńska

Barłożnia Wolsztyńska – wieś w Polsce położona w województwie wielkopolskim, w powiecie wolsztyńskim, w gminie Wolsztyn.
W okresie Wielkiego Księstwa Poznańskiego (1815-1848) miejscowość wzmiankowana jako Barłożna należała do wsi mniejszych w ówczesnym powiecie babimojskim. Barłożna należała do wolsztyńskiego okręgu policyjnego tego powiatu i stanowiła część majątku Komorowo (część Wolsztyna), który należał do A. Gajewskiego. Według spisu urzędowego z 1837 roku Barłożna liczyła 34 mieszkańców, którzy zamieszkiwali 6 dymów (domostw).
Do Barłożni Wolsztyńskiej przynależy przysiółek Ruchocki Młyn.

</doc>
<doc id="2966861" url="https://pl.wikipedia.org/wiki?curid=2966861" title="Trick filmowy">
Trick filmowy

Efekty specjalne

</doc>
<doc id="2966863" url="https://pl.wikipedia.org/wiki?curid=2966863" title="Buenaventura Esteve Flores">
Buenaventura Esteve Flores



</doc>
<doc id="2966866" url="https://pl.wikipedia.org/wiki?curid=2966866" title="The Magician (film 1900)">
The Magician (film 1900)

The Magician – amerykański krótkometrażowy film z 1900 roku w reżyserii Edwina S. Portera.
Fabuła.
Film jest zapisem pokazu iluzjonisty. W filmie wykorzystano proste tricki filmowe. 

</doc>
<doc id="2966868" url="https://pl.wikipedia.org/wiki?curid=2966868" title="Carcinoma planoepitheliale">
Carcinoma planoepitheliale



</doc>
<doc id="2966869" url="https://pl.wikipedia.org/wiki?curid=2966869" title="Liposarcoma">
Liposarcoma



</doc>
<doc id="2966872" url="https://pl.wikipedia.org/wiki?curid=2966872" title="Powłocznica">
Powłocznica



</doc>
<doc id="2966873" url="https://pl.wikipedia.org/wiki?curid=2966873" title="Powłocznica kolczasta">
Powłocznica kolczasta



</doc>
<doc id="2966875" url="https://pl.wikipedia.org/wiki?curid=2966875" title="Józef Gosławski (architekt)">
Józef Gosławski (architekt)

Józef Gosławski (ur. 1865 w Warszawie, zm. 1904 w Baku) – polski architekt, przez większą część życia czynny w Baku (Azerbejdżan).
Życiorys.
Studiował w Petersburskim Instytucie Inżynierii Cywilnej. Po ukończeniu studiów w roku 1890 rozpoczął pracę w Budowlanym Komitecie Technicznym Ministerstwa Spraw Wewnętrznych. W następnym roku zamieszkał w Baku, gdzie objął nadzór nad budową Soboru Aleksandra Newskiego, wznoszonego według projektu architekta R.R. Marfelda.
W roku 1892, jeszcze podczas budowy soboru, Józef Gosławski objął stanowisko architekta miejskiego Baku. Miasto przeżywało wtedy okres rozwoju, związanego z eksploatacją złóż naftowych.
W Baku Józef Gosławski spotkał polskich kolegów ze studiów w Petersburgu – m.in. Kazimierza Skórewicza i Józefa Płoszkę.
Oprócz pracy na stanowisku architekta miejskiego Gosławski zajął się projektowaniem. Zgodnie z życzeniami klientów, jego projekty reprezentowały różne style historyczne.
Projekty.
W ciągu niewielu lat zrealizował wiele obiektów, które ukształtowały obraz Baku z początku XX wieku.
Zmarł na gruźlicę w wieku 39 lat.
W dawnym mieszkaniu Gosławskiego przy ulicy Mirza Ibragimowa 11 utworzono muzeum poświęcone pamięci architekta.
W czerwcu 2008 Maria Kaczyńska odsłoniła w Baku tablicę pamiątkową ku czci Józefa Gosławskiego.

</doc>
<doc id="2966878" url="https://pl.wikipedia.org/wiki?curid=2966878" title="Archidiecezja Akra">
Archidiecezja Akra

Archidiecezja Akra () – diecezja rzymskokatolicka w Ghanie. Powstała w 1943 jako apostolska prefektura. Podniesiona do rangi wikariatu apostolskiego w 1947. Diecezja od 1950, archidiecezja od 1992.
Biskupi diecezjalni.
L

</doc>
<doc id="2966879" url="https://pl.wikipedia.org/wiki?curid=2966879" title="Splash!">
Splash!

SPLASH! – czterdziesty drugi singel japońskiego zespołu B’z, wydany 7 czerwca 2006 roku. Osiągnął 1 pozycję w rankingu Oricon i pozostał na liście przez 12 tygodni, sprzedał się w nakładzie egzemplarzy. Singel zdobył status platynowej płyty.

</doc>
<doc id="2966880" url="https://pl.wikipedia.org/wiki?curid=2966880" title="Adolf Słaboń">
Adolf Słaboń

Adolf Słaboń (ur. 14 października 1928 w Małoszycach, zm. 11 czerwca 2005) – polski żużlowiec, ojciec Roberta Słabonia, dziadek Krzysztofa Słabonia – również żużlowców.
Sport żużlowy uprawiał w latach 1950–1971, przez całą karierę reprezentując klub z Wrocławia (występujący pod nazwami: Związkowiec, Spójnia, Ślęza i Sparta. Czterokrotny medalista drużynowych mistrzostw Polski: srebrny (1950) oraz trzykrotnie brązowy (1963, 1967, 1968).
Finalista indywidualnych mistrzostw Polski (Rybnik 1965 – XII miejsce). Dwukrotny reprezentant Polski w eliminacjach indywidualnych mistrzostw świata (najlepszy wynik: Warszawa 1961 – X miejsce w półfinale kontynentalnym). Uczestnik półfinału kontynentalnego drużynowych mistrzostw świata (Wrocław 1965 – II miejsce; start w barwach Sparty Wrocław, poza klasyfikacją). 
Finalista indywidualnych mistrzostw Europy na długim torze (Mühldorf 1958 – XVII miejsce).

</doc>
<doc id="2966882" url="https://pl.wikipedia.org/wiki?curid=2966882" title="Narodowy liberalizm">
Narodowy liberalizm

Narodowy liberalizm – idea łącząca w sobie nacjonalizm z liberalną gospodarką.
Historia.
Sam ruch ma korzenie w XIX wieku w Niemczech, a celem niemieckich narodowych liberałów było stworzenie autorytarnego systemu politycznego i silnego imperium germańskiego. Termin „narodowy liberalizm” był wykorzystywany głównie w niemieckojęzycznych krajach, takich jak Niemcy i Austria, gdzie partie narodowo-liberalne bardzo długo miały swoich przedstawicieli w rządzie.
Prekursorami tego typu liberalizmu byli Johann Georg Hamann oraz Johann Gottfried Herder i miał on w tym czasie charakter lewicowy, względnie centro-lewicowy, sprzeciwiając się legitymizmowi i monarchizmowi. Podczas obrad Parlamentu frankfurckiego jednym z jego ideologów był Heinrich Ahrens, który przygotował projekt liberalnej Konstytucji Rzeszy. W II połowie XIX w. liberalizm narodowy zbliżył się do koncepcji darwinistycznych, a nawet szowinistycznych (działalność Partii Narodowo-Liberalnej z Heinrichem von Treitschke, który popierał antykatolicką politykę Bismarcka).
W Rzeszy cesarskiej wpływy obozu prawicy liberalnej stopniowo malały, ze 152 mandatów w Reichstagu w 1874 do 44 mandatów dla "nationalliberale" w 1912.
W Szwecji w latach 60. XIX wieku liberałowie określali się mianem narodowych liberałów ("Nationalliberaler") i tworzyli koalicję monarchistów i liberalnych reformistów na rzecz reform parlamentarnych. Narodowi liberałowie w Szwecji poparli również skandynawizm.
Przedstawicielami tego nurtu w Polsce byli przedstawiciele endecji z Romanem Rybarskim i Edwardem Taylorem na czele. Związek Ludowo-Narodowy w swoim programie odwoływał się właśnie do idei nacjonalistycznej i idei wolnorynkowej, gdzie można ZLN uznać za pierwsze ugrupowanie polityczne w czasach II Rzeczypospolitej o charakterze narodowo-liberalnym.
Współczesnymi przykładami ugrupowania narodowo-liberalnego są m.in. polska Konfederacja Wolność i Niepodległość czy austriacka Wolnościowa Partia Austrii.

</doc>
<doc id="2966884" url="https://pl.wikipedia.org/wiki?curid=2966884" title="Ogień!">
Ogień!

Ogień! (ang. "Fire!") – brytyjski krótkometrażowy film niemy z 1901 w reżyserii Jamesa Williamsona.

</doc>
<doc id="2966888" url="https://pl.wikipedia.org/wiki?curid=2966888" title="Kungliga Svenska Segelsällskapet">
Kungliga Svenska Segelsällskapet

Kungliga Svenska Segelsällskapet – najstarszy i największy jachtklub w Szwecji, założony w Sztokholmie w 1830 roku.
"Svenska Segel Sällskapet" z siedzibą na wyspie Skeppsholmen został założony w 1830 roku z inicjatywy zamożnych mieszkańców Sztokholmu. W chwili powstania był zaledwie drugim, po Upsala Simsällskap, klubem sportowym w Szwecji. Pierwsze regaty, z udziałem sześciu jachtów, zorganizował w 1833 roku, a do 1878 roku, gdy otrzymał status "królewskiego", nosił również nazwy "Segel Sällskapet" i "Skandinaviska Segel Sällskapet". Obecnie skupia ponad pięć tysięcy członków.
KSSS szkoli żeglarzy, a także organizuje liczne regaty, w tym największe na Bałtyku regaty "Gotland Runt", których historia sięga 1937 roku. Był również organizatorem olimpijskich zawodów w 1912 roku.
Członkami klubu było wielu olimpijczyków i medalistów olimpijskich, m.in. Sven Salén, Torsten Lord, Karl-Robert Ameln czy Tore Holm.
Klubowy jacht "Artemis Racing" występuje w Pucharze Louisa Vuittona, którego zwycięzca zmierzy się w regatach o Puchar Ameryki edycji 2013.

</doc>
<doc id="2966890" url="https://pl.wikipedia.org/wiki?curid=2966890" title="KSSS">
KSSS



</doc>
<doc id="2966892" url="https://pl.wikipedia.org/wiki?curid=2966892" title="Sam Ringer">
Sam Ringer

Sam Ringer (ur. 1918 w Tarnowie, zm. 1986 w Paryżu) – polski malarz tworzący od 1947 we Francji.
Urodził się w rodzinie zasymilowanych Żydów, matka była szwaczką, a ojciec krawcem szyjącym kostiumy teatralne. W 1937 rozpoczął studia na krakowskiej Akademii Sztuk Pięknych, w 1939 otrzymał nagrodę za jeden z projektów. Po wybuchu II wojny światowej dostał się do niewoli i znalazł się w grupie więźniów budujących obóz w Auschwitz w 1940. Następnie podczas jednego z apeli został wybrany do transportu do Annabergu (filii obozu w Flossenbürgu). Kolejnymi obozami były Sacra, Mechtal, AL Markstädt (podobóz Gross-Rosen), Fünfteichen, Gross-Rosen, Buchenwaldzie, Berga/Elster (podobóz Buchenwaldu) i wreszcie Theresienstadt. Został uwolniony przez Armię Czerwoną wiosną 1945, ale jego stan zdrowia był tak zły, że hospitalizowano go w Litoměřicach, a następnie przewieziono go do Krakowa. W 1946 powrócił na trzeci rok studiów, ale przerwał je opuszczając Polskę. W 1947 zamieszkał w Paryżu i rozpoczął studia na Beaux-Arts, gdzie studiował sześć lat. Jego wykładowcami byli Jean Souverbie (malarstwo), Edouard Goerg (rzeźba) i René Jaudon (litografia). W 1957 poznał Jeannine Ettinger, która została jego żoną, para miała dwoje dzieci. Córką Sama Ringera jest piosenkarka i aktorka Catherine Ringer. Prace Sama Ringera uczestniczyły w wielu wystawach zbiorowych m.in. Beaux-Arts w Paryżu w 1950, Centrum Kultury Żydowskiej w Paryżu w 1974, Centrum Pompidou w 1981 oraz w Salon des indépendants w 1984 i 1985. Cztery lata po jego śmierci rodzina przekazała jego prace do Musée d'art et d'histoire du judaïsme. W 2005 Muzeum Montparnasse wśród prac 160 artystów zgromadzonych pod wspólnym hasłem „Europa deportowanych” zaprezentowała prace Sama Ringera. Wystawa ta ma na celu upamiętnienie żydowskich ofiar nazizmu oraz artystów, którzy byli związani ze Szkołą Paryską (École de Paris). W 2007 i 2008 Catherine Singer przekazała Musée d'art et d'histoire du judaïsme klisze z końca lat 30. XX wieku z fotografiami zatytułowanymi: "„Le Théâtre kasrilévien”". Z tego materiału Alex Szalat stworzył czternastominutowy film.

</doc>
<doc id="2966893" url="https://pl.wikipedia.org/wiki?curid=2966893" title="Hrabstwo Northampton (Karolina Północna)">
Hrabstwo Northampton (Karolina Północna)

Hrabstwo Northampton (ang. "Northampton County") – hrabstwo w stanie Karolina Północna w Stanach Zjednoczonych.
Geografia.
Według spisu z 2000 roku obszar całkowity hrabstwa obejmuje powierzchnię 551 mil2 (1427 km2), z czego 536 mil2 (1388 km2) stanowią lądy, a 14 mil2 (36 km2) stanowią wody. Według szacunków United States Census Bureau w roku 2012 miało 21 428 mieszkańców. Jego siedzibą administracyjną jest Jackson.

</doc>
<doc id="2966898" url="https://pl.wikipedia.org/wiki?curid=2966898" title="Aleth Guzman-Nageotte">
Aleth Guzman-Nageotte

Aleth Guzman-Nageotte (ur. 1904 w Burgundii, zm. 1978 w Paryżu) – francuski rzeźbiarz, medalier.
Studiował w École des Beaux-Arts w Dijon pod kierunkiem Ovide Yencesse. Naukę kontynuował w École nationale supérieure des beaux-arts w Paryżu, gdzie jego wykładowcami byli m.in. Henri-Auguste-Jules Patey i Paul-Marcel Dammann uczących go sztuki akwaforty oraz François Sicard i Henri Bouchard wykładających rzeźbę. W 1929 otrzymał Grand Prix na konkursie w Rzymie za projekt medalu. Był twórcą wielu odznaczeń, medali i plakiet oraz projektów monet. Spoczywa na Cmentarzu Montparnasse.

</doc>
<doc id="2966900" url="https://pl.wikipedia.org/wiki?curid=2966900" title="Śriranga I">
Śriranga I

Śriranga I (ur. 1572, zm. 1586) – król Widżajanagaru z dynastii Arawidów. Najstarszy z synów Tirumala Deva Raya.
Panował do 1586. Okres rządów Śrirangi I wypełniały konflikty wewnętrzne.

</doc>
<doc id="2966902" url="https://pl.wikipedia.org/wiki?curid=2966902" title="Śriranga II">
Śriranga II

Śriranga II (ur. ?, zm. 1630) – król Widżajanagaru z dynastii Arawidów.
Panował w latach 1619–1630. Okres rządów Śrirangi II to czas powolnego rozpadu państwa Arawidów. Po jego śmierci wybuchły walki o sukcesję.

</doc>
<doc id="2966903" url="https://pl.wikipedia.org/wiki?curid=2966903" title="Sven Johansson (strzelec)">
Sven Johansson (strzelec)

Sven Våge Kenneth Johansson (ur. 1 stycznia 1945) – szwedzki strzelec sportowy. Brązowy medalista olimpijski z Moskwy.
Specjalizował się w strzelaniu karabinowym. Zawody w 1980 były jego czwartymi igrzyskami olimpijskimi, wcześniej brał udział w IO 68, IO 72 i IO 76. Pod nieobecność sportowców z części krajów Zachodu sięgnął po medal w karabinie małokalibrowym w konkurencji trzy postawy (50 m). W różnych konkurencjach był medalistą mistrzostw świata i Europy.

</doc>
<doc id="2966905" url="https://pl.wikipedia.org/wiki?curid=2966905" title="Śriranga III">
Śriranga III

Śriranga III (ur. ?, zm. 1679?) – ostatni król Widżajanagaru z dynastii Arawidów.
Panował od 1642 r. Obalony i wygnany na skutek wspólnej akcji sułtanów muzułmańskich.

</doc>
<doc id="2966908" url="https://pl.wikipedia.org/wiki?curid=2966908" title="Wenekata I">
Wenekata I

Wenekata I (ur. ?, zm. 1543) – król Widżajanagaru z dynastii Tuluwów.
Panował w latach 1542–1543. Z racji niepełnoletności rządy sprawował regent Tirumala, który wkrótce zamordował Wenekatę I.

</doc>
<doc id="2966909" url="https://pl.wikipedia.org/wiki?curid=2966909" title="Wenekata II">
Wenekata II

Wenekata II (ur. ?, zm. 1614) – król Widżajanagaru z dynastii Arawidów.
Panował w latach 1586–1614. Po jego śmierci nastąpił kilkuletni okres walk o sukcesję.

</doc>
<doc id="2966911" url="https://pl.wikipedia.org/wiki?curid=2966911" title="Wenekata III">
Wenekata III

Wenekata III (ur. ?, zm. 1642) – król Widżajanagaru z dynastii Arawidów.
Panował w latach 1630–1642. Czasy jego rządów to okres powolnego rozpadu państwa.

</doc>
<doc id="2966912" url="https://pl.wikipedia.org/wiki?curid=2966912" title="Lars-Göran Carlsson">
Lars-Göran Carlsson

Aron Lars-Göran Carlsson (ur. 24 lipca 1949, zm. 27 lipca 2020) – szwedzki strzelec sportowy. Srebrny medalista olimpijski z Moskwy.
Zawody w 1980 były jego jedynymi igrzyskami olimpijskimi. Pod nieobecność sportowców z części krajów Zachodu sięgnął po medal w skeecie. W 1979 był indywidualnie srebrnym medalistą mistrzostw świata w tej konkurencji.

</doc>
<doc id="2966913" url="https://pl.wikipedia.org/wiki?curid=2966913" title="Lars-Goran Carlsson">
Lars-Goran Carlsson



</doc>
<doc id="2966918" url="https://pl.wikipedia.org/wiki?curid=2966918" title="Frank Facher">
Frank Facher

Frank Facher (ur. 11 czerwca 1989 w Olching) – niemiecki żużlowiec.
Złoty medalista młodzieżowych indywidualnych mistrzostw Niemiec (2009). Brązowy medalista indywidualnych mistrzostw Niemiec (2009).
Finalista drużynowych mistrzostw świata juniorów (Abensberg 2007 – IV miejsce). Srebrny medalista drużynowych mistrzostw Europy juniorów (Rawicz 2008). Finalista indywidualnych mistrzostw świata juniorów (2010 – IX miejsce). Reprezentant Niemiec w eliminacjach drużynowego Pucharu Świata.
W lidze brytyjskiej reprezentował kluby z Berwick (2009) i Stoke (2010), natomiast w lidze polskiej kluby KM Ostrów Wielkopolski (2009) oraz PSŻ Poznań (2010–2011).

</doc>
<doc id="2966920" url="https://pl.wikipedia.org/wiki?curid=2966920" title="Ovide Yencesse">
Ovide Yencesse

Ovide Yencesse (ur. 1869 w Dijon, zm. 1947 tamże) – francuski rzeźbiarz i medalier. 
Rodzice pragnęli aby został księdzem, więc oddali go do szkoły przy seminarium Plombières-les-Dijon. Gdy miał dziesięć lat ojciec Braun i ksiądz Viennot zauważyli, że Ovide przejawia talent plastyczny i posłali go do nauki do L'école des Beaux-Arts w Dijon, gdzie uczył się jubilerstwa i złotnictwa. W tym okresie za sprawą Henriego Boucharda zainteresował się rzeźbą, w 1891 przeniósł się do Paryża, gdzie kontynuował naukę u G.-J. Thomas, Ferdinanda Levillaina oraz Huberta Ponscarme'a. Dzięki ich wskazówkom postanowił skupić się na medalierstwie, dwukrotnie brał udział w wystawach medalierskich w Rzymie, w 1893 i 1896, ale bez powodzenia. Mimo tego został zauważony i wysoko oceniony przez krytyków sztuki m.in. przez Louisa Liarda. Podczas paryskiej Wystawy Powszechnej w 1900 zdobył złoty medal i Legię Honorową. W 1906 powrócił do Dijon i nadal tworzył, ale rozwój rzemiosła artystycznego został w tym czasie zahamowany. Uczestniczył w Wystawie Sztuki Dekoracyjnej w Mediolanie w 1906 i Wystawie Powszechnej w Brukseli w 1910, ale nie powtórzył wcześniejszego sukcesu. Zachęcony przez Maxa Blondata od 1919 został wykładowcą Ecole des Beaux-Arts w Dijon i wykładał tam do 1934, a następnie powrócił do pracy medaliera. Jednymi z ostatnich dzieł są medaliony pamiątkowe przedstawiające Marię Skłodowską-Curie i François Pompona.

</doc>
<doc id="2966923" url="https://pl.wikipedia.org/wiki?curid=2966923" title="Soplówka">
Soplówka



</doc>
<doc id="2966925" url="https://pl.wikipedia.org/wiki?curid=2966925" title="Rick Woods">
Rick Woods

Rick Woods (ur. 11 czerwca 1948 w Newport Beach, zm. 1 września 2012) – amerykański żużlowiec.
Życie prywatne.
Brat Gene’a Woodsa, również żużlowca.
Kariera sportowa.
Wielokrotny finalista indywidualnych mistrzostw Stanów Zjednoczonych, w tym czterokrotny medalista: trzykrotnie złoty (1968, 1970, 1972) oraz brązowy (1969). W 1977 r. reprezentował Stany Zjednoczone w eliminacjach indywidualnych mistrzostw świata, zajmując w Costa Mesa V miejsce w finale amerykańskim.
W sezonie 1973 startował w lidze brytyjskiej, w barwach klubu z Newport.

</doc>
<doc id="2966926" url="https://pl.wikipedia.org/wiki?curid=2966926" title="Finlandia na Zimowych Igrzyskach Olimpijskich 1956">
Finlandia na Zimowych Igrzyskach Olimpijskich 1956

Finlandię na Zimowych Igrzyskach Olimpijskich 1956 reprezentowało 31 zawodników: 27 mężczyzn i cztery kobiety. Był to siódmy start reprezentacji Finlandii na zimowych igrzyskach olimpijskich.
Skład kadry.
Biegi narciarskie.
Mężczyźni
Kobiety
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Skoki narciarskie.
Mężczyźni

</doc>
<doc id="2966930" url="https://pl.wikipedia.org/wiki?curid=2966930" title="Roman Feld">
Roman Feld

Roman Feld (ur. 11 czerwca 1962 w Jurkowie) – polski żużlowiec.
Sport żużlowy uprawiał w latach 1981–1990, reprezentując kluby: Unia Leszno (1981-1982), GKM Grudziądz (1983–1984), Motor Lublin (1985–1989) oraz KKŻ Krosno (1990). Dwukrotny medalista drużynowych mistrzostw Polski: srebrny (1982) oraz brązowy (1981).
Srebrny medalista młodzieżowych indywidualnych mistrzostw Polski (Gniezno 1983). Finalista młodzieżowych mistrzostw Polski par klubowych (Tarnów 1983 – V miejsce). Finalista turnieju o „Srebrny Kask” (Toruń 1983 – IV miejsce).

</doc>
<doc id="2966931" url="https://pl.wikipedia.org/wiki?curid=2966931" title="Mychajło Petryckyj">
Mychajło Petryckyj

Mychajło Petryckyj (ur. 5 listopada 1865 w Kopyczyńcach, zm. w 15 lutego 1921 w Charkowie) – ukraiński działacz społeczny i polityczny w Galicji, pedagog, poseł do parlamentu austriackiego w latach 1907-1918.
Życiorys.
Syn mieszczanina i właściciela nieruchomości w Kopyńczycach. Jego starszy brat, Petro Petryckyj był duchownym greckokatolickim a mężem siostry Tymotej Staruch.
Ukończył gimnazjum a następnie seminarium nauczycielskie w Tarnopolu oraz akademię handlową we Lwowie. Następnie pracował jako nauczyciel we Lwowie. Potem przez pewien czas utrzymywał się z handlu obwoźnego a następnie handlował srebrem we Lwowie. Uczestnik ukraińskiego ruchu narodowo-kulturalnego, akcji obywatelskich Ukraińców w rejonie Kopyńczyc, w szczególności wielkiego strajku chłopskiego z 1902 roku. W latach 1902-1907 był wydawcą i redaktorem naczelnym pisma "Hajdamaky" we Lwowie. Był również wydawcą ukraińskich pisarzy i poetów, blisko związany z grupą „Młodej Muzy”, W latach 1910-1913 był członkiem Rady Powiatowej w Husiatynie. Z jego inicjatywy wybudowano w Kopyczyńcach „Narodnyj Dim” . W 1911 r. brał czynny udział w obchodach 50. rocznicy śmierci Tarasa G. Szewczenki w Husiatynie.
W latach 1890-1907 członek Ukraińskiej Partii Radykalnej następnie działacz Ukraińskiej Partii Narodowo-Demokratycznej. Poseł do austriackiej Rady Państwa XI kadencji ( 17 czerwca 1907 – 30 marca 1911) i XII kadencji (17 lipca 1911 - 11 grudnia 1918), wybierany w dwumandatowym okręgu wyborczym nr 70 (Skałat, Podwołoczyska, Grzymałów, Kopyczyńce, Husiatyn bez gminy Czarnokońce Małe). W Radzie Państwa należał o Klubu Ruskiego (1907) i Klubu Ukraińskiego (1907-1913) a po rozwiązaniu tego ostatniego do Związku Ukraińskiego (1913-1914) a następnie do Ukraińskiej Reprezentacji Parlamentarnej (1917-1918). 
Podczas I wojny światowej został internowany przez okupujące Galicję władze rosyjskie, a następnie jako zakładnik wywieziony do Czistopola w Rosji. Po rewolucji lutowej w lipcu 1917 udało mu się powrócić do kraju. Działacz Towarzystwa "Silśkyj Hospodar". W latach 1918-1919 był delegatem do Ukraińskiej Rady Narodowej ZUNR w Stanisławowie. W czasie wojny polsko-ukraińskiej był oficerem propagandy najpierw w Komendzie Głównej a następnie w III Korpusie Ukraińskiej Halickiej Armii. W 1920 został aresztowany przez komunistyczne władze radzieckie, zmarł wskutek tortur w więzieniu w Charkowie.

</doc>
<doc id="2966937" url="https://pl.wikipedia.org/wiki?curid=2966937" title="Sylwester Marynowicz">
Sylwester Marynowicz

Sylwester Marynowicz ur. w 1947 r. - prozaik, poeta, popularyzator nauki.
Ukończył psychologię i dziennikarstwo na Uniwersytecie Jagiellońskim. Pracował jako asystent naukowy w Akademii Medycznej w Krakowie (1971-1980) oraz na Uniwersytecie Jagiellońskim w Katedrze Psychologii Klinicznej (1981-1983). Jako dziennikarz prowadził redakcję miesięcznika „Zderzenia” (red. naczelny) oraz redagował dodatek „Oficyna” w „Dzienniku Polskim". Następnie był współtwórcą i zastępcą redaktora naczelnego dwumiesięcznika pedagogicznego „Hejnał Oświatowy" oraz sekretarzem redakcji miesięcznika poświęconego kulturze „Suplement”. Należał do grupy literackiej „Zderzenia" (1977-1981). Twórca Salonów Oświatowych w Krakowie oraz współtwórca Salonu Sztuki w Kopalni Soli w Wieliczce. Konsultant w WOM Kraków (1991-1999), następnie w MCDN Kraków do 2010 r. 
Debiutował opowiadaniem w Rozgłośni Polskiego Radia Kraków w 1970 r. 

</doc>
<doc id="2966948" url="https://pl.wikipedia.org/wiki?curid=2966948" title="Dżibal Wakf as-Sawwan">
Dżibal Wakf as-Sawwan

Dżibal Wakf as-Sawwan (ar. جبل وقف الصوان) – kolista formacja skalna położona na pustynnej równinie Ard as-Sawwan w Jordanii, rozpoznana w 2005 roku jako krater uderzeniowy.
Wiek krateru został oceniony na 56 do 37 milionów lat, czyli powstał on w eocenie. Został utworzony przez uderzenie niewielkiej planetoidy w skały osadowe.

</doc>
<doc id="2966951" url="https://pl.wikipedia.org/wiki?curid=2966951" title="Georgios Orphanidis">
Georgios Orphanidis



</doc>
<doc id="2966952" url="https://pl.wikipedia.org/wiki?curid=2966952" title="Powiat Bruck-Mürzzuschlag">
Powiat Bruck-Mürzzuschlag

Powiat Bruck-Mürzzuschlag (niem. "Bezirk Bruck-Mürzzuschlag") – powiat w Austrii, w kraju związkowym Styria. Utworzony 1 stycznia 2013 z połączenia powiatu Bruck an der Mur i powiatu Mürzzuschlag. Siedzibę administracyjną stanowi miasto Bruck an der Mur. Zamieszkuje go 100 780 osób (1 stycznia 2015).
Podział administracyjny.
Powiat podzielony jest na 19 gmin, w tym pięć gmin miejskich "(Stadt)", dziesięć gmin targowych "(Marktgemeinde)" oraz cztery gminy wiejskie "(Gemeinde)".

</doc>
<doc id="2966953" url="https://pl.wikipedia.org/wiki?curid=2966953" title="Hellfest">
Hellfest

Hellfest – coroczny francuski festiwal muzyczny odbywający się w miejscowości Clisson w południowej części Atlantique Loire. Impreza odbywa się w połowie czerwca w Val de Moine, kompleksie sportowym znajdującym się w Clisson, położonym około 35 km na południowy wschód od Nantes, i około 400 km na południowy zachód od stolicy kraju Paryża. Festiwal zapowiadany zawsze jako „festiwal muzyki ekstremalnej”, w swym programie oferuje występy szeregu wykonawców z nurtu muzyki metalowej, punk oraz hardrockowej. Najbardziej znani artyści którzy wystąpili na przestrzeni lat na festiwalu to między innymi Motörhead, Slayer, Dream Theater, Mötley Crüe, Iron Maiden, Guns N’ Roses, Def Leppard, Black Label Society, Behemoth, Marilyn Manson, Manowar, Alice Cooper, Judas Priest, Ozzy Osbourne, Kiss, Down, Korn, Alice in Chains, Gojira, Scorpions oraz Megadeth.
Nazwa festiwalu została zaczerpnięta od amerykańskiego festiwalu prezentującego muzykę punk oraz hardcore, o tej samej nazwie.
Historia.
Hellfest jest następca Fury Fest, festiwalu który odbywał się w 2002 oraz 2003 roku w Clisson i Nantes, oraz w 2004 i 2005 w Le Mans. W czerwcu 2009 ze sponsorowania festiwalu wycofała się Coca-Cola. Festiwal odbywa się corocznie w miejscowości Clisson w południowej części Atlantique Loire. Impreza odbywa się w połowie czerwca w Val de Moine, kompleksie sportowym znajdującym się w Clisson. W roku 2012 festiwal miał zostać przeniesiony, gdyż planowano budowę szkoły. Ostatecznie podpisano porozumienie na mocy którego festiwal przeniesiono 400 metrów dalej. 
W roku 2008, na festiwalu zanotowano rekordową frekwencję 45.000 osób. W ciągu zaledwie trzech lat od powstania, Hellfest stał się największym i najbardziej międzynarodowym festiwalem w Dolinie Loary, gdzie zanotowano obecność ponad 50 narodowości. Rok później, na festiwalu zanotowano frekwencję sięgającą ponad 60.000 osób. Podczas edycji w 2010, organizatorzy poinformowali że sprzedano wszystkie bilety na drugi dzień festiwalu, gdzie obecnych było ponad 72 tysiące osób. W roku 2011 pojawiły się problemy z pomieszczeniem ponad 80.000 ludzi. W roku 2012, zanotowano obecność ponad 115.000 osób. 
Kontrowersje.
W marcu 2010 r. na dwa dni przed wyborami samorządowymi, premier François Fillon i lider MPF Philippe de Villiers zaoferowali wsparcie dla Christophe Béchu, kandydata UMP w wyborach regionalnych w Kraju Loary. Philippe de Villiers ogłosił przed 1500 osobami, swoje poparcie dla Béchu, jednocześnie potępił festiwal, twierdząc że „wartości głoszone przez Radę Regionalną nie są zgodne z finansowaniem szatańskiego festiwalu”. Była minister i przywódca partii Chrześcijańsko-Demokratycznej Christine Boutin napisała do Kronenbourg Brewery pismo, prosząc w nim o wstrzymanie sponsorowania festiwalu. 
W dniu 9 czerwca 2010 roku, stowarzyszenie AFC (Associations Familiales Catholiques) pozwało Hellfest, prosząc między innymi o zakaz wstępu osobom niepełnoletnim, oraz prosząc o spis utworów które mają być zaprezentowane na najbliższej edycji (czerwiec 2010). 14 czerwca, sędzia wniosek stowarzyszenia odrzucił.

</doc>
<doc id="2966955" url="https://pl.wikipedia.org/wiki?curid=2966955" title="Krzysztof Chodorowski">
Krzysztof Chodorowski

Krzysztof Chodorowski (ur. 15 marca 1992 w Warszawie) – polski aktor filmowy.
Życiorys.
Wychował się w Warszawie, gdzie uczęszczał do XCIV Liceum Ogólnokształcące im. gen. Stanisława Maczka. Absolwent Ogniska Teatralnego „u Machulskich" w Warszawie.
W 2016 ukończył krakowską Państwową Wyższą Szkołę Teatralną. W 2018 rozpoczął studia na wydziale reżyserii Warszawskiej Szkoły Filmowej.

</doc>
<doc id="2966957" url="https://pl.wikipedia.org/wiki?curid=2966957" title="Pragnienie (film 1949)">
Pragnienie (film 1949)

Pragnienie (szw. "Törst") – szwedzki dramat filmowy z 1949 roku w reżyserii Ingmara Bergmana. Fabuła filmu została oparta na zbiorze opowiadań Birgit Tengroth opublikowanych w 1948 roku.
Fabuła.
Rut i jej mąż Bertil wracają do domu pociągiem z wakacji we Włoszech. Ich małżeństwo jest nieudane z powodu psychicznych perturbacji i nadużywania alkoholu przez Rut. Kiedy jadą przez zrujnowane wojną Niemcy, Rut wspomina romans z żonatym oficerem Raoulem. Raoul zmusił ją do poddania się aborcji, co skończyło się jej poważnymi problemami zdrowotnymi – bezpłodnością i niemożnością kontynuowania kariery tanecznej. Inna tancerka i jej przyjaciółka Valborg, która gardzi mężczyznami, kieruje swoje zainteresowania do kobiet. Bertila prześladują wspomnienia romansu z wdową Violą. Rut i Bertil wracają do domu, a Viola ucieka od sadystycznego psychiatry, spotyka się z Valborg, która chce ją uwieść, w końcu Viola popełnia samobójstwo. Napięcia między Rut i Bertilem narastają. Bertilowi wydaje się, że po kłótni zabija Rut. Zdaje sobie sprawę, że miało to miejsce tylko w jego wyobraźni. Małżonkowie postanawiają jeszcze raz spróbować ratować ich małżeństwo.

</doc>
<doc id="2966958" url="https://pl.wikipedia.org/wiki?curid=2966958" title="TSR Góra Gromadzyń">
TSR Góra Gromadzyń

TSR Góra Gromadzyń – telewizyjna stacja retransmisyjna z wieżą o wysokości 35 m, znajdująca się w Ustrzykach Dolnych na szczycie Gromadzynia. Właścicielem obiektu jest EmiTel sp. z o.o.
17 czerwca 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej zostały wyłączone 17 czerwca 2013 roku.

</doc>
<doc id="2966959" url="https://pl.wikipedia.org/wiki?curid=2966959" title="Krater Carswell">
Krater Carswell

Krater Carswell – krater uderzeniowy w północnej części prowincji Saskatchewan w Kanadzie. Krater jest widoczny na powierzchni ziemi, obrzeża krateru w północnej części wskazują niskie wzgórza, a w południowej przebieg rzeki Douglas. Podłużne jezioro Carswell wcina się od północnego wschodu w obręb krateru.
Wiek krateru oceniany jest na 115 ± 10 milionów lat (kreda późna). Powstał prawdopodobnie w wyniku uderzenia małej planetoidy w skały osadowe pokrywające krystaliczne podłoże.

</doc>
<doc id="2966960" url="https://pl.wikipedia.org/wiki?curid=2966960" title="Ostajnica trójpalczasta">
Ostajnica trójpalczasta

Ostajnica trójpalczasta, czołg trójpalcowy ("Chalcides chalcides") – gatunek jaszczurki zaliczanych do rodziny scynkowatych, z rodzaju "Chalcides".
Występowanie.
Występuje we Włoszech, Algierii, Tunezji i Libii.
Przebywa na nasłonecznionych, porośniętych niską gęstą roślinnością terenach równinnych, pagórkowatych i górskich. Zasiedla wyłącznie zbiorowiska murawowe i łąkowe oraz zdziczałe tereny uprawowe, unika terenów o roślinności wyższej niż 40 cm.
Opis.
Osiąga do 48 cm długości całkowitej. Ciało bardzo długie, wężowate o malutkich do 1 cm długości trójpalczastych nogach. Głowa mała, nie oddzielona od tułowia. Oczy małe, dobrze widoczne otwory uszne. Ogon długi zakończony szpicem. 
Ubarwienie grzbietu oliwkowoszare, szare, brązowe lub piaskowe. Przeważnie pokryte 9–13 podłużnymi smugami ciemniejszymi od barwy podstawowej, czasami jednak pozbawione tego deseniu. Brzuch jaśniejszy od grzbietu.
Tryb życia.
W okresie wiosennym aktywna przez cały dzień, natomiast latem tylko w godzinach przedpołudniowych. Porusza się ruchem wężowatym, uwstecznione nogi nie odgrywają w ruchu żadnej roli.
Odżywianie.
Odżywia się motylami, szarańczą, skorkami, pająkami, stonogami i mrówkami.
Rozród.
Żyworodna, kopulacja odbywa się zwykle w kwietniu, ale dopiero w sierpniu przychodzi na świat od 3–13 młodych mających od 9,5 do 11 cm długości. Są one zdolne do samodzielnego życia.

</doc>
<doc id="2966963" url="https://pl.wikipedia.org/wiki?curid=2966963" title="TSR Podborze">
TSR Podborze

TSR Podborze – telewizyjna stacja retransmisyjna znajdująca się w Podborzu, przy drodze E67. Właścicielem obiektu jest EmiTel sp. z o.o.
17 czerwca 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej wyłączone 17 czerwca 2013 roku.

</doc>
<doc id="2966964" url="https://pl.wikipedia.org/wiki?curid=2966964" title="TSR Wzniesienie Na Zadach">
TSR Wzniesienie Na Zadach

TSR Wzniesienie Na Zadach – telewizyjna stacja retransmisyjna znajdująca się w Pruchniku na Wzniesieniu Na Zadach. Właścicielem obiektu jest EmiTel sp. z o.o.
17 czerwca 2013 została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.

</doc>
<doc id="2966966" url="https://pl.wikipedia.org/wiki?curid=2966966" title="Chalcides chalcides">
Chalcides chalcides



</doc>
<doc id="2966973" url="https://pl.wikipedia.org/wiki?curid=2966973" title="Komenda Główna Milicji Obywatelskiej">
Komenda Główna Milicji Obywatelskiej

Komenda Główna Milicji Obywatelskiej (KG MO) – urząd funkcjonujący w Polsce w latach 1944–1990, kierowany przez Komendanta Głównego Milicji Obywatelskiej odpowiedzialnego za nadzór pracy organów porządku publicznego na terenie całego kraju. Początkowo komenda stanowiła pion organizacyjny Resortu / Ministerstwa Bezpieczeństwa Publicznego, a od końca 1954 r. prowadziła działalność w ramach Ministerstwa Spraw Wewnętrznych. Po zmianach strukturalnych z drugiej połowy lat 60. jednostki organizacyjne KG MO wchodziły bezpośrednio w skład centrali MSW (co formalnie zatwierdzono w 1983 r.). W okresie transformacji ustrojowej miejsce struktur milicji w ministerstwie zajęła Komenda Główna Policji.

</doc>
<doc id="2966975" url="https://pl.wikipedia.org/wiki?curid=2966975" title="Hellfest Summer Open Air">
Hellfest Summer Open Air



</doc>
<doc id="2966979" url="https://pl.wikipedia.org/wiki?curid=2966979" title="Schronisko na Kamniškiej przełęczy">
Schronisko na Kamniškiej przełęczy



</doc>
<doc id="2966980" url="https://pl.wikipedia.org/wiki?curid=2966980" title="Gheorghe Alexianu">
Gheorghe Alexianu

Gheorghe Alexianu (ur. 1 stycznia 1897 w Străoane – zm. 1 czerwca 1946 w Jilavie) – rumuński prawnik, pedagog i polityk. 
Życiorys.
Syn Ovaneza Alexeanu, przedsiębiorcy i hodowcy narodowości Arumuńskiej i Adeli. Absolwent liceum „Unirea” w Fokszanach (1907-1915). Studiował prawo na Uniwersytecie Bukareszteńskim ("Universitatea din București") (1915-1916, 1918-) gdzie uzyskał tytuł doktora prawa (1925). Wziął udział w I wojnie światowej (1916-1918). Uczył filozofii i historii w liceum w Râmnicu Vâlcea. Był profesorem prawa Królewskiego Uniwersytetu Karola I w Czerniowcach ("Universitatea Regele Carol I din Cernăuţi") (1927-1938). Następnie przeszedł do administracji państwowej, pełniąc funkcję rezydenta królewskiego w obwodzie suczawskim (1938-1939) i obwodzie Bucegi (1939-1940) oraz gubernatora Transnistrii (1941-1944). W 1946 za zbrodnie wojenne w tejże Transnistrii przez Sąd Ludowy osądzony, skazany i stracony w więzieniu w Jilavie.

</doc>
<doc id="2966981" url="https://pl.wikipedia.org/wiki?curid=2966981" title="Powiat Hartberg-Fürstenfeld">
Powiat Hartberg-Fürstenfeld

Powiat Hartberg-Fürstenfeld (niem. "Bezirk Hartberg-Fürstenfeld") – powiat w Austrii, w kraju związkowym Styria. Siedziba powiatu znajduje się w mieście Hartberg.
Podział administracyjny.
Powiat podzielony jest na 36 gmin, w tym trzy gminy miejskie "(Stadt)", dziewięć gmin targowych "(Marktgemeinde)" oraz 24 gminy wiejskie "(Gemeinde)".

</doc>
<doc id="2966983" url="https://pl.wikipedia.org/wiki?curid=2966983" title="Weslake">
Weslake

Weslake Research and Development – brytyjska firma produkująca silniki oraz części zamienne do silników, założona przez Harry'ego Weslake'a.
Historia.
Firma została założona przez Harry'ego Weslake'a, który specjalizował się w głowicach cylindrów. Weslake walnie przyczynił się do modyfikacji dolnozaworowych silników Standard, używanych później w samochodach Jaguar. Weslake zaprojektował także głowice cylindrów do dolnozaworowych silników Morris serii A, stosowanych w Morrisach 1000 oraz Morrisach Mini. Brał udział w projekcie każdego silnika Jaguara, aż do wersji V12 z początku lat 70., zaprojektował także silnik Vanwall R4 używany w Formule 1 w roku 1958, który opierał się na silniku używanym w motocyklu Norton. Vanwall w 1958 roku zdobył tytuł mistrza świata konstruktorów.
W roku 1965 ogłoszono nowe przepisy Formuły 1. Korzystając z tego, Dan Gurney przekonał firmę Weslake do zbudowania trzylitrowego, 48-zaworowego silnika V12, który został zaprojektowany przez byłego projektanta BRM, Aubreya Woodsa. Silnik napędzał Eagle'a T1G i zadebiutował w Grand Prix Włoch 1966, ale początkowo miał niedostatki mocy. Silnik był jednak rozwijany zimą i Gurney wygrał wyścig Race of Champions na torze Brands Hatch. Mimo że silnik był dość zawodny, to Gurney wygrał Grand Prix Belgii i był trzeci w Grand Prix Kanady. Silnik był rozwijany po sezonie, osiągając w 1968 roku moc 400 KM przy 10 250 rpm. Po sezonie 1968 Gurney zakończył współpracę z Weslake i skoncentrował się na budowie samochodów IndyCar.
W 1975 roku Weslake przy współpracy z Donem Goddenem skonstruował pierwsze silniki do motocykli żużlowych. W 1976 roku używający motocykla z silnikiem Weslake Peter Collins pokonał Jawy i został mistrzem świata. Mimo że Harry Weslake zmarł w 1978 roku, to silniki Weslake były używane w sporcie żużlowym do roku 1983.
Obecnie firma Weslake jest podzielona na trzy oddziały. Weslake Air Services projektuje silniki używane w sterowcach i samolotach lekkich. Weslake Factory koncentruje się z kolei na wyspecjalizowanych projektach silników powietrznych. Weslake Motor Heritage produkuje natomiast części zamienne do silników samochodowych.

</doc>
<doc id="2966985" url="https://pl.wikipedia.org/wiki?curid=2966985" title="Jacques Koslowsky">
Jacques Koslowsky

Jacques lub Jacob Koslowsky "(wł. Jankelis Kazlauskas)" (ur. 13 marca 1904 w Pakuonis, zm. 30 października 1993 w Palma de Mallorca) – litewski malarz od 1927 związany z Francją.
W 1924 wyjechał z rodzinnego Pakuonis do Florencji, gdzie rozpoczął studia medyczne. Był asystentem podczas zajęć z anatomii, a w wolnym czasie malował. W 1925 przerwał naukę medycyny i rozpoczął studia plastyczne na Académie du dessin de Florence pod kierunkiem Felice Carena. Po ukończeniu nauki wyjechał do Tel Awiwu w Mandacie Palestyny, gdzie zajmował się malarstwem i krytyką artystyczną. Następnie wyjechał do Francji, zamieszkał w Dzielnicy Łacińskiej w Paryżu, w tym okresie zaczął używać pseudonimu Jacques Koslowsky. Rozpoczął studia w École nationale supérieure des beaux-arts, a po ich ukończeniu prowadził naukę rysunku. Podczas studiów, w 1927 debiutował dwoma obrazami podczas Salonu Jesiennego, a trzy lata później przystąpił do Salon des indépendants. W czerwcu 1940 w obawie przed niemiecką okupacją wyjechał do Hiszpanii, ale 22 sierpnia 1940 przekroczył granicę z Portugalią, aby cztery dni później wypłynąć do Nowego Jorku. Odwiedzając tamtejsze muzea odnalazł inspirację obserwując dzieła w Galerii Burrel, Rembrandt oraz kolekcję w Galerie Glezer. Mimo otrzymanego w 1946 obywatelstwa Stanów Zjednoczonych rok później postanowił powrócić do Paryża, gdzie zastał swoją pracownię w stanie nienaruszonym. Ponownie zaczął wystawiać z Salonem des indépendants i na Salonach Jesiennych. W 1964 wyjechał po raz pierwszy na Majorkę, zauroczony tamtejszym klimatem i krajobrazem postanowił tam zamieszkać na stałe, początkowo w Deià, a następnie w Bunyola.

</doc>
<doc id="2966986" url="https://pl.wikipedia.org/wiki?curid=2966986" title="Piła">
Piła



</doc>
<doc id="2966990" url="https://pl.wikipedia.org/wiki?curid=2966990" title="Diane Varsi">
Diane Varsi

Diane Varsi (ur. 23 lutego 1938 zm. 19 listopada 1992) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Za rolę Allison MacKenzie w filmie Peyton Place została nominowana do Oscara.

</doc>
<doc id="2966991" url="https://pl.wikipedia.org/wiki?curid=2966991" title="Powiat Murtal">
Powiat Murtal

Powiat Murtal (niem. "Bezirk Murtal") – powiat w Austrii, w kraju związkowym Styria. Siedziba powiatu znajduje się w mieście Judenburg.
Powiat powstał 1 stycznia 2012 z połączenia powiatów Judenburg i Knittelfeld.
Podział administracyjny.
Powiat podzielony jest na 20 gmin, w tym cztery gminy miejskie "(Stadt)", siedem gmin targowych "(Marktgemeinde)" oraz dziewięć gmin wiejskich "(Gemeinde)".

</doc>
<doc id="2966995" url="https://pl.wikipedia.org/wiki?curid=2966995" title="Tom Clancy’s Ghost Recon Advanced Warfighter">
Tom Clancy’s Ghost Recon Advanced Warfighter

Tom Clancy’s Ghost Recon Advanced Warfighter – taktyczna gra akcji z serii "Ghost Recon" wyprodukowana przez amerykańskie studio Red Storm Entertainment oraz szwedzką firmę Grin. Została wydana przez Ubisoft w 2006 roku. Podobnie jak w poprzednich grach serii, gracz wciela się w rolę dowódcy oddziału żołnierzy. Ich zadaniem jest wykonywanie misji wojskowych polegających np. na uwolnieniu zakładników, zniszczeniu wrogich oddziałów lub eskorcie cywilów. Twórcy położyli nacisk na realizm rozgrywki i taktyczne planowanie wykonania misji. Gra doczekała się kontynuacji – "Tom Clancy’s Ghost Recon Advanced Warfighter 2", która została wydana rok później.
Gra została pozytywnie przyjęta przez recenzentów uzyskując w wersji na komputery osobiste średnią 80/100 w agregatorze Metacritic oraz 80,07% w serwisie GameRankings.

</doc>
<doc id="2966998" url="https://pl.wikipedia.org/wiki?curid=2966998" title="Iwan Własow (dyplomata)">
Iwan Własow (dyplomata)

Iwan Filippowicz Własow, ros. Иван Филиппович Власов (ur. 1904 w Szołuchowie, rejonie liwieńskim (Ливенский район), obwodzie orłowskim - zm. w grudniu 1941) - radziecki urzędnik konsularny i dyplomata.
Po ukończeniu szkoły przyzakładowej w 1925, pracował jako stolarz w warsztatach naprawy wagonów w Charkowie, i uczęszczał do technikum wieczorowego. W 1931, po ukończeniu Charkowskiego Instytutu Gospodarki Narodowej ("Харьковский институт народного хозяйства") Własow został zatrudniony przez Ludowy Komisariat Spraw Zagranicznych ZSRR. Od maja 1938 do 1939 był radcą poselstwa w Kopenhadze, w 1939 konsulem generalnym w Gdańsku, i od 1939 do 22 czerwca 1941 "chargé d'affaires" ponownie w Kopenhadze.
W lipcu 1941 Własow dobrowolnie poszedł na front. W grudniu tego samego roku, został zamordowany w obozie dla jeńców wojennych.
Dekretem Prezydium Rady Najwyższej ZSRR z 26 października 1943 Własow został pośmiertnie odznaczony Orderem Czerwonego Sztandaru. 
Od 1925 członek Partii Komunistycznej.

</doc>
<doc id="2966999" url="https://pl.wikipedia.org/wiki?curid=2966999" title="Johan Sundberg">
Johan Sundberg

Nils Johan „John” Sundberg (ur. 20 grudnia 1920 w Gävle, zm. 10 lutego 2004 w Jättendal) – szwedzki strzelec sportowy. Brązowy medalista olimpijski z Melbourne.
Specjalizował się w strzelaniu karabinowym. Zawody w 1956 były jego pierwszymi igrzyskami olimpijskimi. Sięgnął po medal w karabinie małokalibrowym w konkurencji trzy postawy (50 m). Brał udział w IO 64. W różnych konkurencjach był medalistą mistrzostw świata.

</doc>
<doc id="2967001" url="https://pl.wikipedia.org/wiki?curid=2967001" title="Pilarka">
Pilarka



</doc>
<doc id="2967002" url="https://pl.wikipedia.org/wiki?curid=2967002" title="John Sundberg">
John Sundberg



</doc>
<doc id="2967006" url="https://pl.wikipedia.org/wiki?curid=2967006" title="Weslake Research and Development">
Weslake Research and Development



</doc>
<doc id="2967010" url="https://pl.wikipedia.org/wiki?curid=2967010" title="Powiat Südoststeiermark">
Powiat Südoststeiermark

Powiat Südoststeiermark (niem. "Bezirk Südoststeiermark") – powiat w Austrii, w kraju związkowym Styria. Siedziba powiatu znajduje się w mieście Feldbach.
Podział administracyjny.
Powiat podzielony jest na 26 gmin, w tym cztery gminy miejskie "(Stadt)", trzynaście gmin targowych "(Marktgemeinde)" oraz dziewięć gmin wiejskich "(Gemeinde)".

</doc>
<doc id="2967011" url="https://pl.wikipedia.org/wiki?curid=2967011" title="Francja na Zimowych Igrzyskach Olimpijskich 1956">
Francja na Zimowych Igrzyskach Olimpijskich 1956

Francję na Zimowych Igrzyskach Olimpijskich 1956 reprezentowało 32 zawodników: 25 mężczyzn i siedem kobiet. Był to siódmy start reprezentacji Francji na zimowych igrzyskach olimpijskich. Reprezentanci Francji nie zdobyli żadnego medalu.
Skład kadry.
Biegi narciarskie.
Mężczyźni
Bobsleje.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2967018" url="https://pl.wikipedia.org/wiki?curid=2967018" title="Władimir Własow">
Władimir Własow



</doc>
<doc id="2967019" url="https://pl.wikipedia.org/wiki?curid=2967019" title="Excelsior Rotterdam">
Excelsior Rotterdam

Excelsior Rotterdam – holenderski klub piłkarski z siedzibą w Rotterdamie, w dzielnicy Kralingen.
Historia.
Excelsior Rotterdam został założony 23 lipca 1902 roku pod nazwą "Rotterdamse Voetbal en Atletiek Vereniging Excelsior" jako jeden z pierwszych sportowych klubów robotniczych w Holandii. W 1930 roku Excelsior dotarł do finału Pucharu Holandii, w którym przegrał 0:1 z Feyenoordem - wydarzenie to jest uważane za największy sukces w historii klubu. Z kolei po wprowadzeniu profesjonalnego systemu rozgrywek piłkarskich w Holandii Excelsior trzy razy wygrywał Eerste divisie (2. ligę): w sezonach 1973/1974, 1978/1979 i 2005/2006.
W 1979 roku klub nawiązał współpracę na zasadzie partnerstwa z Feyenoordem Rotterdam. W ramach niej młodzi i utalentowani piłkarze Feyenoordu byli wysyłani do Excelsioru w celu zdobycia doświadczenia. W 2009 roku kluby zacieśniły współpracę poprzez utworzenie wspólnego projektu pod nazwą Feyenoord Academy, zrzeszającego zespoły rezerwowe oraz młodzieżowe obu klubów. Z dniem 1 lipca 2015 roku współpraca została zakończona.
Excelsior wiele razy uzyskiwał awans do najwyższej klasy rozgrywkowej, Eredivisie, jednakże równie często spadał do 2. ligi. Ostatni spadek do Eerste divisie przydarzył się w sezonie 2011/2012. Jednak w sezonie 2013/2014 klub zdołał wrócić do Eredivisie.
28 czerwca 2021 Fundacja Excelsior4All zarządzająca klubem zmieniła nazwę na Fundacja Excelsior, łącząc pod jednym logo wszystkie podmioty podlegające jej.

</doc>
<doc id="2967023" url="https://pl.wikipedia.org/wiki?curid=2967023" title="Grecja na Zimowych Igrzyskach Olimpijskich 1956">
Grecja na Zimowych Igrzyskach Olimpijskich 1956

Grecję na Zimowych Igrzyskach Olimpijskich 1956 reprezentowało trzech zawodników (sami mężczyźni). Był to czwarty start reprezentacji Grecji na zimowych igrzyskach olimpijskich. Wszyscy zawodnicy startowali w narciarstwie alpejskim.
Skład kadry.
Narciarstwo alpejskie.
Mężczyźni

</doc>
<doc id="2967026" url="https://pl.wikipedia.org/wiki?curid=2967026" title="Hjortahammar">
Hjortahammar

Hjortahammar – cmentarzysko znajdujące się w południowej Szwecji w gminie Ronneby. Jedno z największych w regionie Blekinge.
Pole pochówków znajduje się na ozie tworzącym półwysep na wybrzeżu Bałtyku. Od 1982 wchodzi w skład rezerwatu przyrody Vambåsa hagmarker. Ponieważ przedmiotem ochrony tego rezerwatu są m.in. siedliska bezleśne, prowadzony na nim jest wypas owiec.
Na cmentarzysku znajdują się groby pochodzące głównie z pierwszego tysiąclecia n.e. W północnej części znajdują się starsze groby z epoki żelaza (ok. 0–400 n.e.), w południowej młodsze z przełomu epoki żelaza i epoki wikingów (ok. 700–1050 n.e.). Na powierzchni zachowało się ok. 120 kamieni nagrobnych, więcej grobów znajduje się pod powierzchnią. Część kamieni nagrobnych postawiona jest na sztorc jako menhiry, niektóre tworzą kręgi. Wśród znalezisk archeologicznych wymieniana jest owalna brosza z X w. Artefakty w tym stylu znane są z niewielu stanowisk, choć znajdowane są od Islandii po Szwecję. 
Początkowo przypuszczano, że cmentarzysko jest miejscem pochówku ofiar bitwy morskiej z czasów wikingów. Dopiero badania archeologiczne ujawniły, że groby pochodzą z dłuższego okresu. W pobliżu cmentarzyska znajdował się ważny port, a same okolice nadawały się do osadnictwa rolniczego.

</doc>
<doc id="2967039" url="https://pl.wikipedia.org/wiki?curid=2967039" title="Lista Szefów Rządu Estonii">
Lista Szefów Rządu Estonii



</doc>
<doc id="2967045" url="https://pl.wikipedia.org/wiki?curid=2967045" title="Lista głów państwa Republiki Estonii">
Lista głów państwa Republiki Estonii

Pierwsza Republika Estońska (1918–1940).
Rząd emigracyjny.
Premierzy pełniący funkcje szefów państwa (Peaminister Vabariigi Presidendi ülesandeis).
Heinrich Mark był ostatnim prezydentem Estonii na uchodźstwie i złożył urząd 8 października 1992 po wyborze w niepodległym państwie prezydenta Lennarta Meri. Niezależnie od tego część środowiska emigracyjnego nie uznała tej decyzji i argumentując pozostawaniem na terenie Estonii wielu Rosjan faktyczną kontynuację okupacji powołała inny ośrodek władzy za granicą, pod kierownictwem Mihkela Mathiesena. Kolejni przedstawiciele tego środowiska, pełniący urząd głowy państwa to:

</doc>
<doc id="2967054" url="https://pl.wikipedia.org/wiki?curid=2967054" title="Jerzy Smoliński">
Jerzy Smoliński

Jerzy Smoliński (ur. 26 listopada 1967) – w latach 2010–2015 doradca prezydenta RP do spraw medialnych i wizerunku głowy państwa. Przez wiele lat służył w Siłach Zbrojnych Rzeczypospolitej Polskiej.
Życiorys.
Urodził się 26 listopada 1967 w Brześciu Kujawskim. Ukończył Technikum Mechaniczne we Włocławku. Jest absolwentem Wyższej Szkoły Oficerskiej Wojsk Pancernych im. Stefana Czarnieckiego w Poznaniu oraz Uniwersytetu Wrocławskiego. Od 1991 do 1993 był dowódcą plutonu w Wyższej Szkole Oficerskiej Wojsk Pancernych. W 1993 został rzecznikiem prasowym Wyższej Szkoły Oficerskiej Służb Kwatermistrzowskich w Poznaniu (później komendanta Wyższej Szkoły Oficerskiej im. S. Czarnickiego). Był odpowiedzialny za przygotowanie medialne pierwszych kontyngentów wojskowych do zagranicznych misji. 
W latach dziewięćdziesiątych współpracował z Telewizją Polską S.A. przygotowując reportaże związane z problematyką obronności i bezpieczeństwa państwa. Autor m.in. poznańskiego „Magazynu militarnego“ jak i wielu innych programów o tematyce militarnej w kraju i za granicą.
W 2001 został powołany przez ministra obrony narodowej na stanowisko zastępcy dyrektora Biura Prasy i Informacji Ministerstwa Obrony Narodowej i jednocześnie rzecznika Ministra. Funkcję tę pełnił do listopada 2001. Następnie rozpoczął studia doktoranckie w Akademii Obrony Narodowej. W 2003 odszedł ze służby wojskowej i w stopniu majora przeszedł do rezerwy. 
Dyrektor ds. programowych TVP Poznań w latach 2004-2006. 
W 2007 został doradcą Marszałka Sejmu RP (pełnił to stanowisko do 2010). Od 22 września 2010 do 5 sierpnia 2015 był doradcą Prezydenta RP ds. medialnych i wizerunku głowy państwa. 
5 sierpnia 2015 roku Prezydent RP odznaczył go Krzyżem Kawalerskim Orderu Odrodzenia Polski. Uhonorowany został również medalami: Za Zasługi dla Obronności Kraju, oraz Siły Zbrojne w Służbie Ojczyzny. Przyznano mu również wiele innych wyróżnień za dokonania w pracy telewizyjnej i służbie wojskowej.

</doc>
<doc id="2967055" url="https://pl.wikipedia.org/wiki?curid=2967055" title="Martin Garrix">
Martin Garrix

Martin Garrix, właśc. Martijn Gerard Garritsen (ur. 14 maja 1996 w Amsterdamie) – holenderski DJ i producent muzyczny, wykonujący muzykę z gatunków big room house, electro house, dutch house, progressive house oraz bass house.
Życiorys.
Garrix już od najmłodszych lat wykazywał przywiązanie do muzyki. . We wczesnych latach nastoletnich uczęszczał do Herman Brood Academie, specjalnej szkoły, gdzie uczono podstaw produkcji muzyki, którą ukończył w wieku 14 lat. W 2011 roku wydał swój pierwszy bootleg do singla Enrique Iglesiasa pt. "Tonight". Przełom nastąpił w 2012 roku, kiedy w lipcu podpisał kontrakt z holenderskim gigantem Spinnin’ Records, gdzie we wrześniu wydał swój pierwszy singiel pt. "Keygen". Kolejnym krokiem w karierze było "BFAM", które powstało z innym młodym talentem z ‘szeregów’ Spinnin i jednocześnie kolegą ze szkoły muzycznej – Julianem Jordanem. Dzięki niemu 16 latek zyskał ogromny rozgłos, a na fali popularności singla propozycje współpracy przy produkcji utworów otrzymał między innymi od Sidneya Samsona. Efekt ich pracy pt. "Torrent" wydano nakładem wytwórni Tiësto – Musical Freedom. Kolejne utwory Garrixa ukazały się już w wytwórni Spinnin’ Records z utworem Animals na czele.
Garrix, jako wówczas najmłodszy wykonawca, zagrał w klubie Privilege Ibiza na hiszpańskiej wyspie, a także był jedyną osobą poniżej 18 roku życia, która pojawiła się na terenie belgijskiego festiwalu Tomorrowland.
Martin Garrix współpracował z takimi wykonawcami jak David Guetta, Avicii, Tiësto, Dyro, Afrojack, Hardwell, Borgore R3hab czy Bono.
W zestawieniu DJ Mag Top 100 Martin Garrix uzyskał czterdzieste miejsce w 2013, czwarte w 2014, trzecie w 2015 oraz pierwsze w 2016, 2017 oraz 2018 roku. W 2019 roku spadł na drugie miejsce. Natomiast w 2020 roku znalazł się na 3 miejscu zestawienia. W 2016 roku Garrix w atmosferze konfliktu z powodu nieporozumień opuścił skrzydła wytwórni "Spinnin’ Records", po czym otworzył własną wytwórnie muzyczną – "STMPD RCRDS".
W 2021 roku wraz z Bono i The Edge stworzył oficjalną piosenkę Euro 2020 pt. "We Are The People".
Kariera.
2012-14.
Garrix został odkryty przez Tiësto. Swoje początki z piosenkami stawiał z „BFAM” (z Julian Jordan). „Just Some Loops”. Współpraca z TV Noise zakończyła się wydaniem albumów: Loop Masters Essential, Volume 2. Kolejny album „Error 404” został wydany przy współpracy ze Spinnin' Records

</doc>
<doc id="2967056" url="https://pl.wikipedia.org/wiki?curid=2967056" title="Władimir Własow (skoczek narciarski)">
Władimir Własow (skoczek narciarski)

Władimir Własow, ros. Владимир Власов (ur. 6 lipca 1958) – radziecki skoczek narciarski. Uczestnik Zimowych Igrzysk Olimpijskich 1980 i Turnieju Czterech Skoczni.
Przebieg kariery.
Na przełomie 1978 i 1979 wziął udział w konkursach 27. Turnieju Czterech Skoczni. W Oberstdorfie i Garmisch-Partenkirchen zajął 29. pozycję, w Innsbrucku był 26., a w Bischofshofen zajął 44. miejsce. W klasyfikacji generalnej znalazł się na 33. pozycji; wśród skoczków radzieckich był to trzeci wynik. Rok później wystartował w 28. edycji turnieju, po raz pierwszy zaliczanej do klasyfikacji generalnej Pucharu Świata. 30 grudnia 1979 w Oberstdorfie zajął 8. miejsce, najwyższe w karierze w zawodach tej rangi. W kolejnych zawodach był klasyfikowany kolejno na 10., 27. i 11. pozycji. W klasyfikacji generalnej dało mu to 10. miejsce, najwyższe spośród zawodników z ZSRR.
W lutym 1980 wziął udział w zawodach skoków narciarskich na igrzyskach olimpijskich w Lake Placid. Zajął 31. miejsce na skoczni normalnej i 28. na skoczni dużej. W marcu zajął 11. miejsce w konkursie Pucharu Świata w Lahti. W sezonie 1979/1980 z 24 punktami znalazł się na 36. pozycji w klasyfikacji generalnej cyklu. Był to jedyny sezon, w którym Własow zdobył punkty.

</doc>
<doc id="2967060" url="https://pl.wikipedia.org/wiki?curid=2967060" title="Mogielnica (szczyt)">
Mogielnica (szczyt)



</doc>
<doc id="2967064" url="https://pl.wikipedia.org/wiki?curid=2967064" title="Hello!Project">
Hello!Project



</doc>
<doc id="2967065" url="https://pl.wikipedia.org/wiki?curid=2967065" title="Cecil Beaton">
Cecil Beaton

Cecil Beaton (właśc. Cecil Walter Hardy Beaton; ur. 14 stycznia 1904 w Londynie; zm. 18 stycznia 1980 w Broad Chalke) – brytyjski kostiumograf i scenograf filmowy i teatralny. Laureat trzech Oscarów: za kostiumy do filmów "Gigi" (1958) i "My Fair Lady" (1964) oraz za scenografię do "My Fair Lady".
Studiował historię i architekturę w St John’s College na Uniwersytecie w Cambridge. Studia opuścił w roku 1925 bez uzyskania stopnia naukowego.

</doc>
<doc id="2967069" url="https://pl.wikipedia.org/wiki?curid=2967069" title="Iwona Szafulska">
Iwona Szafulska

Iwona Szafulska, z d. Paszek (ur. 16 stycznia 1976 w Gliwicach) – polska piłkarka ręczna, wielokrotna reprezentantka Polski, medalistka mistrzostw Polski.
Życiorys.
Kariera klubowa.
Jest wychowanką Sośnicy Gliwice, z którą w 1996, 1999 i 2001 zdobyła wicemistrzostwo Polski, a w 1994 brązowy medal mistrzostw Polski; występowała w tym klubie w latach 1994-2003. W latach 2003-2005 występowała w Vitaralu Jelfa Jelenia Góra, zdobywając dwukrotnie brązowy medal mistrzostw Polski, od 2005 była zawodniczką AZS-u Politechniki Koszalińskiej. Z koszalińskim klubem zdobyła brązowy medal mistrzostw Polski w 2013, po czym zakończyła karierę zawodniczą.
Kariera reprezentacyjna.
W reprezentacji Polski debiutowała 22 stycznia 1997 w towarzyskim spotkaniu z Belgią. Wystąpiła na mistrzostwach świata w 2005 (19 miejsce). Ostatni raz wystąpiła w tej drużynie 10 grudnia 2005 w meczu mistrzostw świata z Danią. Łącznie w biało-czerwonych barwach wystąpiła 52 razy, zdobywając 85 bramek.

</doc>
<doc id="2967072" url="https://pl.wikipedia.org/wiki?curid=2967072" title="Wierzbie Wieś">
Wierzbie Wieś

Wierzbie Wieś – nieczynny wąskotorowy przystanek osobowy w Kolonii Wierzbie, w gminie Sompolno, w powiecie konińskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967073" url="https://pl.wikipedia.org/wiki?curid=2967073" title="The Big Swallow">
The Big Swallow

The Big Swallow – brytyjski krótkometrażowy film niemy z 1901 roku w reżyserii Jamesa Williamsona.
"The Big Swallow" to jeden z najbardziej niezwykłych filmów stworzonych przez Williamsona, który w pomysłowy sposób wykorzystał ekstremalne zbliżenie, aby stworzyć jeden z przełomowych obrazów wczesnego kina brytyjskiego i światowego, odwołując się do surrealizmu. Chociaż cel Williamsona był przede wszystkim komiczny i bez wątpienia zainspirowany niechcianą uwagą coraz bardziej bystrych przechodniów podczas kręcenia jego krótkometrażowych produkcji, "The Big Swallow" jest również jednym z najważniejszych wczesnych filmów brytyjskich, ponieważ był jednym z pierwszych, które celowo wykorzystywały kontrast między okiem kamery a widzami oglądającymi finalne dzieło. 
Fabuła.
Pewien jegomość w kapeluszu i z laseczką żywo gestykulując wyraża swój bliżej nieokreślony sprzeciw. Bohater stopniowo zbliża się do kamery, aż w końcu widzimy tylko jego usta, a ostatecznie jedynie ciemność gardła, w którą wpada kamera, a potem kamerzysta. Na zakończenie ponownie ukazuje nam się twarz bohatera przeżuwającego tychże i diabolicznie się uśmiechającego, najwyraźniej zadowolonego z tego co zrobił.

</doc>
<doc id="2967074" url="https://pl.wikipedia.org/wiki?curid=2967074" title="Salmo marmoratus">
Salmo marmoratus



</doc>
<doc id="2967075" url="https://pl.wikipedia.org/wiki?curid=2967075" title="Wierzbie (przystanek kolejowy)">
Wierzbie (przystanek kolejowy)

Wierzbie – nieczynny wąskotorowy przystanek osobowy w Wierzbiu, w gminie Sompolno, w powiecie konińskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967077" url="https://pl.wikipedia.org/wiki?curid=2967077" title="Hello Project">
Hello Project



</doc>
<doc id="2967079" url="https://pl.wikipedia.org/wiki?curid=2967079" title="Bertil Linde">
Bertil Linde

Knut Bertil Hilding Linde (ur. 28 lutego 1907 w Sztokholmie, zm. 25 marca 1990 tamże) – szwedzki hokeista grający na pozycji napastnika, srebrny medalista igrzysk olimpijskich z Sankt Moritz.

</doc>
<doc id="2967086" url="https://pl.wikipedia.org/wiki?curid=2967086" title="Przystronie (stacja kolejowa)">
Przystronie (stacja kolejowa)

Przystronie – nieczynna wąskotorowa stacja kolejowa w Przystroniu, w gminie Sompolno, w powiecie konińskim w województwie wielkopolskim, w Polsce. Została wybudowana w 1914 roku przez okupacyjne władze niemieckie.

</doc>
<doc id="2967091" url="https://pl.wikipedia.org/wiki?curid=2967091" title="Scrooge, or, Marley's Ghost">
Scrooge, or, Marley's Ghost

Scrooge, or, Marley's Ghost – brytyjski krótkometrażowy film z 1901 roku w reżyserii Waltera R. Bootha.

</doc>
<doc id="2967093" url="https://pl.wikipedia.org/wiki?curid=2967093" title="Lipiny Kujawskie">
Lipiny Kujawskie

Lipiny Kujawskie – nieczynny wąskotorowy przystanek osobowy w Kolonii Lipiny, w gminie Sompolno, w powiecie konińskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967096" url="https://pl.wikipedia.org/wiki?curid=2967096" title="No Women No Art">
No Women No Art

No Women No Art – nazwa festiwalu (pełna nazwa: Międzynarodowy Festiwal Twórczości Kobiet No Women No Art), stowarzyszenia i galerii, które za cel stawiają sobie promocję sztuki tworzonej przez kobiety.
Pierwszy festiwal odbył się w maju 2008 roku, był zorganizowany przez nieformalną grupę, która w 2009 roku założyła stowarzyszenie. Od tego czasu festiwal odbywa się wczesną jesienią. Ma międzynarodowy i interdyscyplinarny charakter – pokazuje artystki z całego świata tworzące w różnych dziedzinach sztuki. Początkowo ograniczał się do prezentacji twórczości artystek tworzących współcześnie lub przywracania pamięci o artystkach tworzących dawniej. Od 2011 roku realizowane są ponadto projekty społeczne, wiele z nich dotyka tematu wspólnych przestrzeni miejskich (Kioski Kultury, Ulice są nasze!), czy dyskryminacji kobiet w sztuce (Girls Rock! Poznań, Kompozytorki Polskie).
Festiwal jest zwieńczeniem całorocznej działalności stowarzyszenia, które poza festiwalem prowadzi Galerię No Women No Art, ulokowaną w gmachu Wyższej Szkoły Nauk Humanistycznych i Dziennikarstwa w Poznaniu, matronuje wielorakim wydarzeniom prezentującym twórczość kobiet (m.in. publikacjom: „Artystki polskie”, „Wielkopolski Alfabet Pisarek”, czy wydawnictwom płytowym: Drekoty) i realizuje inne projekty (m.in. cykl murali na poznańskich Jeżycach).
Pomysłodawczyniami festiwalu i założycielkami stowarzyszenia są: Joanna Stankiewicz i Małgorzata Kuzdra.
Historia.
1. Międzynarodowy Festiwal Twórczości Kobiet NO WOMEN NO ART / 9-17.05.2008
2. Międzynarodowy Festiwal Twórczości Kobiet NO WOMEN NO ART / 16-22.11.2009
3. Międzynarodowy Festiwal Twórczości Kobiet NO WOMEN NO ART / 19-26.11.2010
4. Międzynarodowy Festiwal Twórczości Kobiet NO WOMEN NO ART / 17-22.11.2011
5. Międzynarodowy Festiwal Twórczości Kobiet NO WOMEN NO ART / 6-12.10.2012

</doc>
<doc id="2967098" url="https://pl.wikipedia.org/wiki?curid=2967098" title="Anse d’Hainault">
Anse d’Hainault

Anse d'Hainault (hait. "Ansdeno") – gmina na Haiti, w departamencie Grand'Anse, w arrondissement Anse d'Hainault. W 2009 liczyła 33 103 mieszkańców.

</doc>
<doc id="2967101" url="https://pl.wikipedia.org/wiki?curid=2967101" title="Plebanki (przystanek kolejowy)">
Plebanki (przystanek kolejowy)

Plebanki – nieczynny wąskotorowy przystanek osobowy w Plebankach, w gminie Osiek Mały, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967104" url="https://pl.wikipedia.org/wiki?curid=2967104" title="Dęby Szlacheckie (przystanek kolejowy)">
Dęby Szlacheckie (przystanek kolejowy)

Dęby Szlacheckie – nieczynny wąskotorowy przystanek osobowy w Dębach Szlacheckich, w gminie Osiek Mały, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967105" url="https://pl.wikipedia.org/wiki?curid=2967105" title="Parafia św. Brata Alberta w Mirkowie">
Parafia św. Brata Alberta w Mirkowie

Parafia pw. św. Brata Alberta w Mirkowie, znajduje się w dekanacie Wrocław północ III (Psie Pole) w archidiecezji wrocławskiej. Jej proboszczem jest ks. mgr kan. gremialny Kapituły Kolegiackiej św. Krzyża Wacław Kuriata. Obsługiwana przez księży archidiecezjalnych. Erygowana w 1990 roku. 

</doc>
<doc id="2967107" url="https://pl.wikipedia.org/wiki?curid=2967107" title="Osiek Mały (przystanek kolejowy)">
Osiek Mały (przystanek kolejowy)

Osiek Mały – nieczynny wąskotorowy przystanek osobowy w Osieku Małym, w gminie Osiek Mały, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967108" url="https://pl.wikipedia.org/wiki?curid=2967108" title="Batoszewo">
Batoszewo

Batoszewo (bułg. "Батошево") – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 544 mieszkańców.
Historia.
W trakcie wojny bałkańskiej trzech mieszkańców wstąpiło do legionu Macedońsko-Adrianopolskiego.
Gospodarka.
W Batoszewie znajdują się dwie elektrownie wodne – WEC Batoszewo 1 i WEC Batoszewo 2. W miejscowości mieszczą się również zakłady przetwórstwa tworzyw sztucznych.

</doc>
<doc id="2967109" url="https://pl.wikipedia.org/wiki?curid=2967109" title="The Magic Sword">
The Magic Sword

The Magic Sword – brytyjski krótkometrażowy film z 1901 roku w reżyserii Waltera R. Bootha.
Fabuła.
Na dach antycznego pałacu wychodzi rycerz ze swoją damą. Zakochanym przerywa pojawienie się złej czarownicy. Rycerz szybko ją przegania. Wiedźma wsiada na miotłę i odlatuje, ale rozkazuje swoim goblinom porwanie dziewczyny. Te posłusznie wykonują polecenie. Zrozpaczonemu rycerzowi na pomoc przychodzi wróżka. Daje mu magiczny miecz, który umożliwi mu uwolnienie damy.

</doc>
<doc id="2967110" url="https://pl.wikipedia.org/wiki?curid=2967110" title="Osiek Wielki (przystanek kolejowy)">
Osiek Wielki (przystanek kolejowy)

Osiek Wielki – nieczynny wąskotorowy przystanek osobowy w Osieku Wielkim, w gminie Osiek Mały, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967112" url="https://pl.wikipedia.org/wiki?curid=2967112" title="Ruchenna (przystanek kolejowy)">
Ruchenna (przystanek kolejowy)

Ruchenna – nieczynny wąskotorowy przystanek osobowy w Ruchennie, w gminie Koło, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne władze niemieckie.

</doc>
<doc id="2967114" url="https://pl.wikipedia.org/wiki?curid=2967114" title="Dowód rzeczowy nr 3">
Dowód rzeczowy nr 3

Dowód rzeczowy nr 3 - szósty studyjny album polskiego rapera Piha. Jest kontynuacją albumów "Dowód rzeczowy nr 1" oraz "Dowód rzeczowy nr 2". Wydawnictwo ukazało się 28 czerwca 2013 roku nakładem wytwórni Step Records. Za produkcję muzyczną odpowiadają Puzzel, RX, White House, DNA, Matheo, Pawbeats, David Gutjar, DJ Creon oraz NNFOF. Gościnnie występują zespół JWP, Miuosh, Sokół, Lukasyno, WSRH i piosenkarka Siloe. Album był promowany teledyskami do utworów "Tak mało czasu", "Imadło (4 ściany)", "Pod wodą krzyk", "Ta noc" i "Zwykły Człowiek".
Nagrania dotarły do 2. miejsca listy OLiS i uzyskały certyfikat złotej płyty.

</doc>
<doc id="2967115" url="https://pl.wikipedia.org/wiki?curid=2967115" title="Nils Skoglund">
Nils Skoglund

Nils Skoglund (ur. 15 sierpnia 1906 w Sztokholmie, zm. 1 stycznia 1980 tamże) – szwedzki skoczek do wody, wicemistrz olimpijski z 1920.
Na igrzyskach olimpijskich w 1920 w Antwerpii wystąpił w konkurencji skoków prostych z wieży, w której zdobył srebrny medal. Całe podium został wówczas zajęte przez reprezentantów Szwecji, ponieważ złoty medal zdobył Arvid Wallman, a brązowy John Jansson. Skoglund miał w chwili zdobycia medalu 14 lat i 11 dni, co czyni go najmłodszym do tej pory medalistą olimpijskim w skokach do wody.

</doc>
<doc id="2967120" url="https://pl.wikipedia.org/wiki?curid=2967120" title="Rozpadlina">
Rozpadlina



</doc>
<doc id="2967125" url="https://pl.wikipedia.org/wiki?curid=2967125" title="Powiercie (przystanek kolejowy)">
Powiercie (przystanek kolejowy)

Powiercie – nieczynny wąskotorowy przystanek osobowy w Powierciu, w gminie Koło, w powiecie kolskim w województwie wielkopolskim, w Polsce. Został wybudowany w 1914 roku przez niemieckie wojska okupacyjne.
W okresie II wojny przystanek odgrywał istotną rolę w systemie zagłady Żydów z Kraju Warty, w oparciu z ośrodek masowej zagłady w Chełmnie n. Nerem. W przeważającej liczbie więźniów łódzkiego getta.
Transporty koleją normalnotorową, przeciętnie około 1000 osób w jednym, odjeżdżały ze stacji Radegast w Łodzi (podówczas Litzmannstadt) do stacji Koło. Tu ofiary zagłady przesadzano do wagonów kolejki wąskotorowej, którymi dojeżdżali do stacji Powiercie. W tym miejscu następowała ponowna przesiadka, ale już do aut ciężarowych, którymi wieziono je do Chełmna nad Nerem. Tu ofiary kierowano albo od razu do zagłady, albo spędzały jeszcze noc w chełmskim kościele do następnego dnia, kiedy to następowała zagłada.
W pobliżu miejsca dawnego przystanku ustawiony został głaz pamięci. Na tablicach umieszczono tekst: "Od marca do maja 1942 roku i ponownie w czerwcu i lipcu 1944 roku niemieckie władze hitlerowskie przewiozły kolejką wąskotorową do tego przystanku ponad czterdzieści tysięcy bezbronnych żydowskich kobiet, mężczyzn i dzieci. Stąd pędzono ich przez Zawadkę, a w 1944 roku bezpośrednio do Chełmna".

</doc>
<doc id="2967128" url="https://pl.wikipedia.org/wiki?curid=2967128" title="Gadiculus argenteus thori">
Gadiculus argenteus thori



</doc>
<doc id="2967129" url="https://pl.wikipedia.org/wiki?curid=2967129" title="Gadiculus thori">
Gadiculus thori



</doc>
<doc id="2967130" url="https://pl.wikipedia.org/wiki?curid=2967130" title="Gadiculus argenteus argenteus">
Gadiculus argenteus argenteus



</doc>
<doc id="2967131" url="https://pl.wikipedia.org/wiki?curid=2967131" title="Cadiculus argenteus">
Cadiculus argenteus



</doc>
<doc id="2967134" url="https://pl.wikipedia.org/wiki?curid=2967134" title="Łatwy szmal">
Łatwy szmal

Łatwy szmal (ang. "Quick Change") – amerykańska komedia kryminalna z 1990 roku w reżyserii Howarda Franklina i Billa Murraya. Wyprodukowany przez Warner Bros.
Opis fabuły.
Grimm (Bill Murray) napada na bank wraz z dwojgiem wspólników – znerwicowanym Loomisem (Randy Quaid) i swoją dziewczyną Phyllis (Geena Davis). Uciekają z łupem i chcą jak najszybciej dotrzeć na lotnisko, by wyjechać z Nowego Jorku. Niestety, zaczyna prześladować ich pech.
Obsada.
i inni

</doc>
<doc id="2967136" url="https://pl.wikipedia.org/wiki?curid=2967136" title="Śleporyb">
Śleporyb



</doc>
<doc id="2967137" url="https://pl.wikipedia.org/wiki?curid=2967137" title="Przybyłów (przystanek kolejowy)">
Przybyłów (przystanek kolejowy)

Przybyłów – nieczynny wąskotorowy przystanek osobowy w Przybyłowie, w gminie Koło, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne wojska niemieckie.

</doc>
<doc id="2967138" url="https://pl.wikipedia.org/wiki?curid=2967138" title="Era filipińska">
Era filipińska

Era filipińska – system liczenia lat stosowany w Starożytnym Egipcie po śmierci Aleksandra Wielkiego. Jej początkiem był 1 tot (9 listopada) 324 roku p.n.e.
Po śmierci Aleksandra Wielkiego (323 rok przed Chr.) weszła w Egipcie w użycie era filipińska, która swoją nazwę wzięła od imienia następcy Aleksandra, jego przyrodniego brata Filipa. Podobnie jak używana dotąd Era Nabonassara zaczynała się ona od Nowego Roku, to jest 1 dnia miesiąca tot. Chociaż więc Aleksander zmarł w czerwcu 323 roku p.n.e., początek ery filipińskiej przypadł na 9 listopada 324 roku p.n.e. Z uwagi na to, że rok egipski liczył sobie 365 dni, 1 tot stale się cofał i w roku śmierci ostatniej królowej Egiptu (30 p.n.e.) przypadał już 29 sierpnia.

</doc>
<doc id="2967139" url="https://pl.wikipedia.org/wiki?curid=2967139" title="Archidiecezja Tamale">
Archidiecezja Tamale

Archidiecezja Tamale – diecezja rzymskokatolicka w Ghanie. Powstała w 1950 jako diecezja. Podniesiona do rangi archidiecezji w 1977.

</doc>
<doc id="2967143" url="https://pl.wikipedia.org/wiki?curid=2967143" title="Miejska Komunikacja Samochodowa w Dębicy">
Miejska Komunikacja Samochodowa w Dębicy

Miejska Komunikacja Samochodowa Sp. z o.o. w Dębicy (MKS Dębica Sp. z o.o.) – przedsiębiorstwo komunikacyjne działające od 1972 r. na terenie Dębicy oraz trzech okolicznych gmin (Gmina Żyraków, Gmina Czarna, Gmina Pilzno). Przedsiębiorstwo obsługuje 10 linii stałych oraz 1 specjalną. Tabor stanowi 27 autobusów. Zajezdnia autobusowa, a zarazem siedziba MKS znajduje się w Dębicy przy ul. Sandomierskiej 3.
Historia.
Historię przedsiębiorstwa od momentu powstania do lat współczesnych przedstawia wydana w 2022 r. publikacja pt.: "50 lat komunikacji miejskiej w Dębicy".

</doc>
<doc id="2967145" url="https://pl.wikipedia.org/wiki?curid=2967145" title="Diecezja Damongo">
Diecezja Damongo

Diecezja Damongo – diecezja rzymskokatolicka w Ghanie. Powstała w 1995.
Bibliografia.
Gcatholic

</doc>
<doc id="2967148" url="https://pl.wikipedia.org/wiki?curid=2967148" title="Boazyt">
Boazyt

Boazyt (bułg. "Боазът") – wieś podlegająca administracyjnie pod obszar wsi Stołyt, w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 50 mieszkańców.

</doc>
<doc id="2967149" url="https://pl.wikipedia.org/wiki?curid=2967149" title="Diecezja Navrongo–Bolgatanga">
Diecezja Navrongo–Bolgatanga

Diecezja Navrongo–Bolgatanga – diecezja rzymskokatolicka w Ghanie. Powstała w 1926 jako prefektura apostolska Navrongo. W 1930 podniesiona do rangi wikariatu apostolskiego. Zlikwidowana w 1950. Odnowiona w 1956 jako diecezja Navrongo. Pod obecną nazwą od 1977.
Bibliografia.
Gcatholic

</doc>
<doc id="2967150" url="https://pl.wikipedia.org/wiki?curid=2967150" title="Rzuchów Wąskotorowy">
Rzuchów Wąskotorowy

Rzuchów Wąskotorowy – nieczynny wąskotorowy przystanek osobowy w Rzuchowie, w gminie Dąbie, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne wojska niemieckie.

</doc>
<doc id="2967153" url="https://pl.wikipedia.org/wiki?curid=2967153" title="Chełmno Kolskie">
Chełmno Kolskie

Chełmno Kolskie – nieczynny wąskotorowy przystanek osobowy w Chełmnie, w gminie Dąbie, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne wojska niemieckie.

</doc>
<doc id="2967156" url="https://pl.wikipedia.org/wiki?curid=2967156" title="Kongregacja ds. Kościelnych Immunitetów">
Kongregacja ds. Kościelnych Immunitetów

Święta Kongregacja do spraw Kościelnych Immunitetów – dawna kongregacja Kurii Rzymskiej, zajmująca się monitorowaniem kwestii respektowania kościelnych immunitetów i przywilejów oraz interweniowaniem w sprawach konfliktów jurysdykcyjnych instytucji kościelnych z władzami świeckimi.
Historia.
Kongregacja ta utworzona została w grudniu 1623 przez papieża Urbana VIII, początkowo jako doraźna komisja kontrolująca przestrzeganie postanowień bulli Grzegorza XV dotyczącej kościelnej jurysdykcji. Trzy lata później, w 1626 została zorganizowana już jako stała kongregacja.
Wraz ze spadkiem znaczenia kwestii immunitetów Kościoła w XIX wieku znaczenie tej kongregacji malało. W 1879 została ona włączona w struktury Świętej Kongregacji ds. Soboru Trydenckiego (choć formalnie nie obniżono jej rangi), a w 1908 papież Pius X zniósł ją całkowicie.
Lista prefektów Kongregacji.
W początkowym okresie funkcję prefekta kongregacji sprawował z reguły najwyższy rangą kardynał będący jej członkiem, chyba że w sposób wyraźny wyznaczono innego kardynała, zaś w przypadku absencji prefekta, funkcję tę przejmował automatycznie kardynał najwyższy rangą spośród obecnych. Od zasady tej zaczęto odchodzić w drugiej połowie XVII wieku.
Prefekci Kongregacji ds. Soboru Trydenckiego (od 1879).
W 1879 papież Leon XIII dokonał faktycznego (choć nie formalnego) połączenia Kongregacji ds. Immunitetów z Kongregacją ds. Soboru Trydenckiego. Od tej pory aż do oficjalnego zniesienia Kongregacji ds. Immunitetów jej prefektem był każdorazowy prefekt Kongregacji ds. Soboru Trydenckiego:

</doc>
<doc id="2967159" url="https://pl.wikipedia.org/wiki?curid=2967159" title="Deb Fischer">
Deb Fischer

Deb Fischer (ur. 1 marca 1951) – amerykańska polityk Partii Republikańskiej. Od roku 2013 pełni funkcję senatora z Nebraski.
W latach 2005–2013 była członkiem stanowego parlamentu. W styczniu 2012 roku ogłosiła, że będzie ubiegać się o miejsce w Senacie. W prawyborach nieoczekiwanie pokonała swoich rywali: Jona Bruninga i Dona Stenberga. W listopadzie jej rywalem był były senator Partii Demokratycznej Bob Kerrey. Fischer pokonała go zdobywając 58% głosów. Jako senator głosowała między innymi przeciwko nominacji Chucka Hagela na sekretarza obrony oraz przeciwko zwiększeniu liczby kontroli przy sprzedaży broni.

</doc>
<doc id="2967161" url="https://pl.wikipedia.org/wiki?curid=2967161" title="Lista szwedzkich producentów gier komputerowych">
Lista szwedzkich producentów gier komputerowych

Lista szwedzkich producentów gier komputerowych.

</doc>
<doc id="2967162" url="https://pl.wikipedia.org/wiki?curid=2967162" title="Kongregacja do spraw Kościelnych Immunitetów">
Kongregacja do spraw Kościelnych Immunitetów



</doc>
<doc id="2967166" url="https://pl.wikipedia.org/wiki?curid=2967166" title="Sobótka Wąskotorowa">
Sobótka Wąskotorowa

Sobótka Wąskotorowa – nieczynny wąskotorowy przystanek osobowy w Sobótce, w gminie Dąbie, w powiecie kolskim w województwie wielkopolskim, w Polsce. Został wybudowany w 1914 roku przez okupacyjne wojska niemieckie.

</doc>
<doc id="2967169" url="https://pl.wikipedia.org/wiki?curid=2967169" title="Pożegnanie Falkenberg">
Pożegnanie Falkenberg

Pożegnanie Falkenberg (szw. "Farväl Falkenberg") – szwedzki dramat z 2006 roku w reżyserii Jespera Ganslandta. Film otrzymał cztery nominacje do nagrody Guldbagge oraz został zgłoszony jako kandydat do Oscara w kategorii najlepszy film nieanglojęzyczny.
Fabuła.
Stojąca u progu dorosłości piątka przyjaciół z Falkenbergu spędza razem ostatnie wspólne wakacje. Wiedzą, że każde z nich prędzej, czy później przeniesie się do Göteborga i rozpocznie nowe życie, gdyż w Falkenbergu nie mają żadnych perspektyw. Pomimo to każde z nich stara się odwlec tę chwilę. Holgera ogarnia strach na myśl o wyjeździe z rodzinnej miejscowości, jego brat John jest z kolei zrzędliwy i leniwy; Jesper, jako jedyny z piątki przyjaciół próbował mieszkać poza Falkenbergiem, jednak postanowił wrócić; Jörgen jest w trakcie rozkręcania firmy cateringowej, lecz bez większych perspektyw, a David jest wrażliwym samotnikiem i najlepszym przyjacielem Holgera. To także zapiski z jego pamiętnika stanowią narracje całej historii.
Pewnego dnia David wysyła swój pamiętnik Hoglerowi, a sam zabiera strzelbę i udaje się do lasu, gdzie popełnia samobójstwo. Początkowo Holger jest tym wstrząśnięty, ale tak jak przewidział w swoim pamiętniku David „życie toczy się dalej” i pozostali przyjaciele szybko wracają do dawnych nawyków, zabijania czasu i życia bez perspektyw.

</doc>
<doc id="2967171" url="https://pl.wikipedia.org/wiki?curid=2967171" title="Judy Geeson">
Judy Geeson

Judith Amanda „Judy” Geeson (ur. 10 września 1948 w Arundel) − brytyjska aktorka filmowa i telewizyjna.
Życiorys.
Urodziła się w Arundel w hrabstwie West Sussex, wywodzi się z klasy średniej. Jej ojciec był redaktorem magazynu "National Coal Board", a siostra, Sally Geeson, także zajmuje się aktorstwem. Uczęszczała do Corona Stage Academy, wyższej szkoły w Hammersmith, dzięki której w 1957 roku debiutowała na scenie teatralnej.
Pod koniec lat sześćdziesiątych otrzymała pierwszą przodującą rolę w szeroko dystrybuowanym filmie fabularnym. W filmie obyczajowym Jamesa Clavella "Nauczyciel z przedmieścia" ("To Sir, with Love", 1967) zagrała Pamelę Dare, pupilkę licealnych profesorów. Tego samego roku aktorka wystąpiła w komedii "Here We Go Round the Mulberry Bush" jako Mary Gloucester, obiekt pożądania głównego bohatera filmu, granego przez przyszłego partnera Geeson, Barry'ego Evansa. Role w "Berserk!" (1967), "Domie przy Rillington Place 10" ("10 Rillington Place", 1971), "Branninganie" (1975) i "Orzeł wylądował" ("The Eagle Has Landed", 1976) ugruntowały jej pozycję popularnej aktorki filmowej. Jednocześnie Geeson gościła na ekranie telewizyjnym, w znanych serialach.
W roku 1984 Geeson opuściła Londyn, przeprowadzając się do Los Angeles. Po pewnym czasie zmieniła obywatelstwo na amerykańskie. Rozgłos przyniosły jej występy w tasiemcach prominentnych stacji. W sitcomie NBC "Szaleję za tobą" ("Mad About You", 1992−1999) regularnie wcielała się w postać nieprzyjaznej sąsiadki Maggie Conway. W serialu fantastycznonaukowym UPN-u "" (1995) grała hologram o imieniu Sandrine.
Uznawana za ikonę horroru za sprawą ról w filmach grozy z lat 70. i 80. W 2012, po dziewięciu latach przerwy w karierze, powróciła na duży ekran jako wiedźma Lacy Doyle w satanistycznym horrorze Roba Zombie "The Lords of Salem". Pojawiła się później w kolejnym filmie reżysera, "31" (2016).

</doc>
<doc id="2967172" url="https://pl.wikipedia.org/wiki?curid=2967172" title="Kongregacja ds. Biskupów i Zakonników">
Kongregacja ds. Biskupów i Zakonników

Święta Kongregacja do spraw Biskupów i Zakonników – Kongregacja Kurii Rzymskiej istniejąca w latach 1594–1908. Jej pełna nazwa brzmiała "Święta Kongregacja do spraw Konsultacji z Biskupami, Zakonnikami i Innymi Prałatami" ("Sacrae Congregatio pro consultationibus Episcoporum, Regularium et aliorum Praelatorum"). Nie należy jej mylić ze współcześnie istniejącą Kongregacją ds. Biskupów, która jest sukcesorką utworzonej w 1588 Świętej Kongregacji Konsystorialnej.
Kongregacja ta powstała z połączenia dwóch innych kongregacji: "Kongregacji do spraw Konsultacji z Biskupami i Innymi Prałatami" (utworzonej w 1572, zwanej w skrócie "Kongregacją ds. Biskupów") oraz "Kongregacji do spraw Konsultacji z Zakonnikami"(utworzonej 17 maja 1586, zwanej w skrócie "Kongregacją ds. Zakonników"). Obie te kongregacje zostały zatwierdzone w bulli Sykstusa V "Immensa aeterni Dei" z 22 stycznia 1588, jednak już za pontyfikatu Klemensa VIII (1592–1605) połączono je w jedną. Prawdopodobnie nastąpiło to w roku 1594, gdy po śmierci prefekta Kongregacji ds. Biskupów Nicolasa de Pellevé jego następcą został kardynał Michele Bonelli, będący jednocześnie prefektem Kongregacji ds. Zakonników. Po jego śmierci w 1598 nowym prefektem został kardynał Alessandro Ottaviano de Medici, który w 1605 został papieżem Leonem XI (zm. 1605).
Zadaniem tej kongregacji, jak wskazywała jej nazwa, było prowadzenie konsultacji w sprawach bieżących z biskupami, zakonnikami i innymi prałatami, a także rozstrzyganie sporów między nimi, z wyłączeniem jednak spraw zastrzeżonych dla innych kongregacji, w szczególności Kongregacji ds. Soboru Trydenckiego. Początkowo miała bardzo szerokie kompetencje w zakresie egzekwowania zakonnej dyscypliny, jednak w 1698 papież Innocenty XII utworzył odrębną Kongregację ds. Dyscypliny Zakonnej. Sprawy te powróciły do kompetencji Kongregacji ds. Biskupów i Zakonników w 1906, gdy rozwiązaniu uległa Kongregacja ds. Dyscypliny Zakonnej.
Kongregacja ds. Biskupów i Zakonników należała do najliczniej obsadzanych kongregacji Kurii Rzymskiej. W XVII i XVIII wieku zasiadało w niej jednocześnie po ok. 30–40 kardynałów. Kongregacja miała też swojego sekretarza, którym był jeden z niższych rangą prałatów.
Kongregacja istniała do roku 1908, kiedy Pius X rozwiązał ją i podzielił jej kompetencje. Sprawy dotyczące zakonników przekazane zostały nowej Kongregacji ds. Zakonów, natomiast dotyczące biskupów przekazano Kongregacji Konsystorialnej.

</doc>
<doc id="2967174" url="https://pl.wikipedia.org/wiki?curid=2967174" title="Bengt Ljungquist">
Bengt Ljungquist

Bengt Helge Ljungquist (ur. 20 września 1912 w Sztokholmie, zm. 15 lipca 1979 w USA) – szwedzki szermierz i jeździec, srebrny medalista igrzysk 1952 z Helsinek i brązowy z 1948 z Londynu. Uczestnik pięciu igrzysk olimpijskich. Na igrzyskach w 1964 w Tokio wystąpił jako jeździec w konkurencji ujeżdżenia indywidualnego i drużynowego w wieku 52 lat. Zajął odpowiednio 22. i 5. miejsce.

</doc>
<doc id="2967176" url="https://pl.wikipedia.org/wiki?curid=2967176" title="Richard Fancy">
Richard Fancy

Richard Fancy (ur. 2 sierpnia 1943 w Evanston) − amerykański aktor filmowy i telewizyjny.
Znany z ról pana Lippmana w sitcomie NBC "Kroniki Seinfelda" ("Seinfeld", 1991−1998) oraz Berniego Abrahamsa w operze mydlanej ABC "Szpital miejski" ("General Hospital", 2002−2012).

</doc>
<doc id="2967178" url="https://pl.wikipedia.org/wiki?curid=2967178" title="Donaghmore (Laois)">
Donaghmore (Laois)

Donaghmore (irl.: "An Domhnach Mór") – wieś w hrabstwie Laois w Irlandii. Wieś jest położona w południowo-zachodniej części hrabstwa przy drodze R435. We wsi znajduje się muzeum Donaghmore Famine Workhouse poświęcone historii rodzin, którzy żyli i umierali w tym miejscu w okresie wielkiego głodu.

</doc>
<doc id="2967179" url="https://pl.wikipedia.org/wiki?curid=2967179" title="Kongregacja ds. Rezydencji Biskupów">
Kongregacja ds. Rezydencji Biskupów

Święta Kongregacja do spraw Rezydencji Biskupów – dawna kongregacja Kurii Rzymskiej istniejąca w latach 1635–1908. Jej zadaniem było pilnowanie i egzekwowanie obowiązku rezydencji biskupów, tj. przebywania przez nich w ich diecezjach zamiast na dworach monarszych czy w Rzymie.
Kongregacja ta została utworzona w 1635 w rezultacie tzw. kryzysu Borji. Na konsystorzu 8 marca 1632 kardynał Gaspar de Borja y Velasco, ambasador Hiszpanii w Rzymie, ostro zaatakował politykę zagraniczną papieża Urbana VIII. Urażony papież odrzucił jego protest i od tamtego momentu zaczął dążyć do odwołania kardynała z funkcji ambasadora i próbował zmusić go do wyjazdu z Rzymu. Ponieważ rząd hiszpański opierał się żądaniom papieża, Urban VIII postanowił pozbyć się nielubianego dyplomaty wykorzystując fakt, że był on jednocześnie arcybiskupem Sewilli. 12 grudnia 1634 wydał bullę "Sancta Synodus" (zwaną "bolla borgiana"), w której przypomniał wszystkim biskupom o uchwalonym przez Sobór Trydencki obowiązku rezydencji w swoich diecezjach, od którego może zwolnić jedynie dyspensa papieska. Kilka miesięcy później utworzył kongregację kardynalską, której obowiązkiem było właśnie egzekwowanie tego wymogu, mimo że już wcześniej należało to do kompetencji Kongregacji ds. Soboru Trydenckiego. Choć za krokiem tym stały doraźne motywy, kongregacja ta przetrwała aż do 1908, gdy jej kompetencje przejęła Święta Kongregacja Konsystorialna.
W skład Kongregacji wchodziło kilku kardynałów oraz prałat będący jej sekretarzem. Na jej czele stał zazwyczaj kardynał prefekt, choć stanowisko to niekiedy przez dłuższy okres bywało nieobsadzone. Od 1737 urząd prefekta był połączony faktyczną unią personalną z urzędem kardynała wikariusza generalnego diecezji rzymskiej, co oficjalnie zatwierdził papież Benedykt XIV w 1746, który jednocześnie zarządził, że sekretarzem tej Kongregacji ma być każdorazowy sekretarz Kongregacji ds. Soboru Trydenckiego.

</doc>
<doc id="2967181" url="https://pl.wikipedia.org/wiki?curid=2967181" title="Kongregacja Obrzędów">
Kongregacja Obrzędów



</doc>
<doc id="2967182" url="https://pl.wikipedia.org/wiki?curid=2967182" title="Doroczna Nagroda Ministra Kultury i Dziedzictwa Narodowego">
Doroczna Nagroda Ministra Kultury i Dziedzictwa Narodowego

Doroczna Nagroda Ministra Kultury i Dziedzictwa Narodowego – wręczana od 1997 polskim artystom, twórcom i animatorom kultury.
Nagrodę wręcza Minister Kultury i Dziedzictwa Narodowego za całokształt działalności twórcy lub wybitne osiągnięcia w danym roku w konkretnej dziedzinie.
Może zadecydować o jej wręczeniu osobiście albo korzystając z sugestii środowisk twórczych, stowarzyszeń, instytucji kultury, uczelni wyższych, kuratorów oświaty, organów administracji rządowej, organów samorządowych, instytutów badawczych związanych z MKiDN lub Polskiej Akademii Nauk.
Kontrowersje.
Jarosław Lipszyc krytykował przyznanie nagrody w 2012 dla Hirka Wrony za kampanię "Bądź świadomy" i Kingi Jakubowskiej za kampanię "Legalna Kultura", twierdząc, że akcja została przygotowana pod patronatem i z finansowym wsparciem MKiDN. Zarzucał też laureatom, że ich kampania chce przekonać ludzi do rezygnowania z indywidualnego prawa uczestnictwa w kulturze na rzecz zysków przemysłu kultury.

</doc>
<doc id="2967185" url="https://pl.wikipedia.org/wiki?curid=2967185" title="Bogatowo">
Bogatowo

Bogatowo (bułg. "Богатово") – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 420 mieszkańców.
Historia.
W trakcie wojny bałkańskiej jeden mieszkaniec wstąpił do legionu Macedońsko-Adrianopolskiego.

</doc>
<doc id="2967187" url="https://pl.wikipedia.org/wiki?curid=2967187" title="Ranking EHF">
Ranking EHF

Ranking EHF.
Ranking EHF jest listą współczynników poszczególnych federacji członkowskich EHF i powstaje na podstawie wyników występów w rozgrywkach: Ligi Mistrzów (kobiet i mężczyzn), Pucharu EHF (kobiet i mężczyzn) oraz rozgrywek (kobiet i mężczyzn) w poprzednich trzech sezonach. Ranking jest ogłaszany w czerwcu po zakończeniu rozgrywek wszystkich rozgrywek w europejskich pucharach i przyznaje miejsca w rozgrywkach na kolejny sezon.
Począwszy od sezonu 2020/2021 nastąpiła zmiana w rozgrywkach europejskich i ranking dzielony jest na dwie części:
- kraje zaliczone do występów w Lidze Mistrzów oraz Lidze Europejskiej (dawny Puchar EHF)
- kraje zaliczone do występów w Pucharze EHF (dawnym Challenge Cup).
Ogólne zasady.
- za sam udział w zawodach pod egidą EHF klub otrzymuje 1 punkt,
- punkty za wynik meczu przyznawane są na zasadach ogólnych (2 pkt. za zwycięstwo, 1 pkt. za remis, 0 pkt. za porażkę),
- za awans do dalszej fazy rozgrywek przyznawany jest bonus zależny od rangi rozgrywek:
- w przypadku, gdy zespół zaczyna rozgrywki od wyższej rundy, niż R1 - otrzymuje punkt za start oraz punkty bonusowe za daną rundę,
- sumę osiągniętych punktów w trzech sezonach dzieli się przez sumę liczby miejsc należnych danej federacji w poszczególnych sezonach

</doc>
<doc id="2967189" url="https://pl.wikipedia.org/wiki?curid=2967189" title="Plastic Man">
Plastic Man

Plastic Man ("alter ego" Patrick „Węgorz” O’Brian) – fikcyjna postać (superbohater) z komiksów DC Comics. Został wymyślony przez Jacka Cole’a, a zadebiutował w "Police Comics vol. 1 #1" (sierpień 1941). Pierwotnie (w latach 1941–1956) komiksy z jego udziałem były wydawane przez Quality Comics.
Plastic Man jest superbohaterem o mocy rozciągania ciała i przybierania najróżniejszych kształtów.
Życiorys.
Patrick O’Brian wychował się na ulicy, ponieważ został osierocony w wieku 10 lat. Wkroczył na drogę przestępstwa, aby przeżyć. Został kasiarzem w gangu przestępczym. Pewnego dnia banda wpadła na pomysł, by włamać się do Crawford Chemistry. Jednak nie spodziewali się mrocznego stróża. Kiedy uciekali, Patrick został postrzelony w ramię, a „koledzy” nie zabrali go ze sobą podczas ucieczki. Na domiar złego wylały się na niego odpady chemiczne. Ostatnimi siłami dobiegł do zbocza. Stracił przytomność. Kiedy się ocknął, spotkał mnicha, który zaprowadził go do klasztoru, w którym wyleczono mu ramię. Kiedy kończyna odzyskała sprawność, odkrył swoje możliwości i zauważył, iż może rozciągać swoje ciało na wiele sposobów. Postanowił zrewanżować się społeczeństwu, zostając bohaterem. Swoją twarz ukrył za czarnymi goglami i wdział czerwony strój.
Współpraca.
Pierwszym partnerem Plastic Mana był Woozy Winks. Po restarcie w seriach DC Comics nie należy już do Justice League.

</doc>
<doc id="2967191" url="https://pl.wikipedia.org/wiki?curid=2967191" title="Tom Cairney">
Tom Cairney

Thomas "Tom" Cairney (ur. 20 stycznia 1991 w Nottingham) – urodzony w Anglii, ale reprezentujący Szkocję, piłkarz występujący na pozycji pomocnika w angielskim klubie Fulham, którego jest kapitanem.
W reprezentacji Szkocji zadebiutował 22 marca 2017 w zremisowanym 1:1 meczu z Kanadą.
Statystyki kariery.
Stan na: 14 maja 2019

</doc>
<doc id="2967193" url="https://pl.wikipedia.org/wiki?curid=2967193" title="Pheidole neokohli">
Pheidole neokohli

Pheidole neokohli – gatunek mrówek z podrodziny Myrmicinae. Jest wyspecjalizowanym pasożytem społecznym, spotykanym w gniazdach "Pheidole megacephala". Występuje endemicznie na obszarze Demokratycznej Republiki Konga. U królowych i samców widoczne są cechy budowy ciała wynikające z pasożytniczego trybu życia – redukcja przydatków głowowych i fizogastryczne poszerzenie odwłoka. Gatunek rzadko spotykany, umieszczony w Czerwonej Księdze Gatunków Zagrożonych. Gatunek opisał pod nazwą "Anergatides kohli" Erich Wasmann w 1915 roku, na podstawie okazów przysłanych mu z Konga przez jezuitę Hermanna Kocha. E. O. Wilson w rewizji rodzaju "Pheidole" z 1984 roku nie znalazł powodów dla utrzymania "Anergatides kohli" w osobnym rodzaju, a ponieważ nazwa gatunkowa "Pheidole kohli" była już zajęta, ustanowił nową nazwę gatunkową "Pheidole neokohli".

</doc>
<doc id="2967194" url="https://pl.wikipedia.org/wiki?curid=2967194" title="Kościół w Turinge">
Kościół w Turinge

Kościół w Turinge (szw. "Turinge kyrka") – kościół parafialny ewangelicko-luterańskiego Kościoła Szwecji, położony na terenie gminy Nykvarn. Jeden z najstarszych kościołów Szwecji, znany z kaplicy grobowej Erika Dahlbergha, który zaprojektował ją dla siebie i swojej rodziny. 
Kościół ma status zabytku sakralnego według rozdz. 4 Kulturminneslagen (pol. Ustawa o ochronie zabytków) ponieważ został wzniesiony przed końcem 1939 roku (3 §).
Historia.
Najstarsze części kościoła pochodzą z XII wieku. w XIII wieku zbudowano wieżę od zachodu i zakrystię. W XIV wieku kościół został przedłużony, a w XV dobudowano vapenhus. W połowie XVII wieku zbudowano wieżę zakończoną spiczastym hełmem, a 1723 roku sklepienie kolebkowe o przekroju poprzecznym w kształcie trójlistnej koniczyny. 1 lipca 1802 piorun zniszczył wieżę. Została ona odbudowana w 1805 roku i przetrwała w tym stanie do dziś. W wieży znajduje się kamień runiczny z XII wieku. Granitowa chrzcielnica pochodzi z XIII wieku, natomiast ambona z 1891 roku.
Kaplica grobowa Erika Dahlbergha.
Erik Dahlbergh zrobił wyjątkową karierę w Szwecji, która w XVII wieku zajmowała pozycję mocarstwową w Europie. Pochodził z rodziny chłopskiej, ale dzięki zdobytemu wykształceniu stał się wszechstronnym ekspertem w dziedzinie architektury i inżynierii wojskowej. W uznaniu zasług otrzymał tytuł szlachecki, posiadłości, wysokie urzędy i tytuły. Kiedy w latach 80. XVII wieku osiedlił się w Turinge, zaczął w miejscowym kościele planować kaplicę grobową dla siebie i swojej rodziny. Prace budowlane rozpoczęły się w 1696 roku, a zakończyły po śmierci Dahlberga w 1703 roku. Szkic kaplicy znalazł się w znanym jego dziele Suecia Antiqua et Hodierna, nad którym pracował on od lat 60. XVII wieku aż do śmierci. Kaplica została zaprojektowana w stylu barokowym.
Dahlbergh zaprojektował również i sfinansował całe wyposażenie kaplicy. Na stole ołtarzowym stoi krucyfiks, wykonany przez Zachariasa Jerlinga. W niszach znajdują się rzeźby przedstawiające Wiarę i Nadzieję, wykonane przez Nicolaesa Millicha. Sztukaterię i rzeźby na sklepieniu i fasetach pod nim wykonał Włoch Giambattista Brentano. W nawie głównej kościoła wisi portret Dahlbergha, namalowany przez jego przyjaciela, Davida Klöckera Ehrenstrahla, oraz jego herb grobowy.

</doc>
<doc id="2967195" url="https://pl.wikipedia.org/wiki?curid=2967195" title="Diecezja Jingxian">
Diecezja Jingxian

Diecezja Jingxian, diecezja Hengshui (łac. "Dioecesis Chimsciensis", chiń. 天主教景县教区) – rzymskokatolicka diecezja ze stolicą w Jingxianie w prefekturze miejskiej Hengshui, w prowincji Hebei, w Chińskiej Republice Ludowej. Biskupstwo jest sufraganią archidiecezji pekińskiej.
Historia.
24 kwietnia 1939 z woli nieżyjącego już papieża Piusa XI wyrażonej w brewe "Ad uberiores" erygowano prefekturę apostolską Jingxian. Dotychczas wierni z tych terenów należeli do wikariatu apostolskiego Xianxian (obecnie diecezja Xianxian).
9 stycznia 1947 papież Pius XII podniósł prefekturę apostolską Jingxian do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Jingxian liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
W 1952 komuniści wydalili z kraju biskupa Jingxianu Austriaka Leopolda Brellingera SI. Następnie pracował on na Tajwanie do końca życia zachowując tytuł biskupa Jingxianu.
Pierwszy znany biskup działający w czasach komunistycznych, Peter Fan Wenxing, przyjął sakrę w 1981. Miał on uznanie zarówno papieża jak i rządu pekińskiego. W 1996 mianowany został jego koadiutor bp Matthias Chen Xilu, który przejął diecezję w 1999 również mając uznanie Watykanu i Pekinu. Bp Chen Xilu oprócz wykształcenia teologicznego posiadał również medyczne. Pracę duszpasterską łączył z praktyką okulisty. Lata 1958 - 1979 za wierność wierze katolickiej spędził w komunistycznych więzieniach. W 2002 doznał on wylewu krwi do mózgu i zapadł w śpiączkę, w której pozostał do końca życia. Papież mianował wtedy koadiutorem ks. Petera Fenga Xinmao - doktora prawa kanonicznego, który tytuł uzyskał w Belgii. Przyjął on jednak sakrę dopiero dwa lata później po uzyskaniu zgody pekińskiego rządu. Bp Fan Wenxing zmarł w 2006 a bp Chen Xilu w 2008. Wtedy to bp Feng Xinmao został pełnoprawnym ordynariuszem diecezji.
W 2004 diecezja liczyła 28 kapłanów, 60 sióstr zakonnych i 26000 katolików. Jest więc to niewielka diecezja jak na warunki prowincji Hebei.

</doc>
<doc id="2967200" url="https://pl.wikipedia.org/wiki?curid=2967200" title="Czerwona Kokardka">
Czerwona Kokardka

Czerwona Kokardka – wyróżnienie przyznawane od 1996 przez Krajowe Centrum ds. AIDS.

</doc>
<doc id="2967202" url="https://pl.wikipedia.org/wiki?curid=2967202" title="Symetryczno-liryczna">
Symetryczno-liryczna

 Symetryczno-liryczna – czwarty singel promujący album "Folkhorod" zespołu Enej. Do utworu nakręcony został również teledysk, którego reżyserem jest Mateusz Winkiel. Premiera singla odbyła się 3 czerwca 2013 na antenie radia RMF FM.

</doc>
<doc id="2967203" url="https://pl.wikipedia.org/wiki?curid=2967203" title="Maszynownia szybu „Lech” w Nowej Rudzie">
Maszynownia szybu „Lech” w Nowej Rudzie

Maszynownia szybu „Lech” w Nowej Rudzie – budynek z 1890 r. na terenie pola "Piast" byłej Kopalni Węgla Kamiennego "Nowa Ruda", pierwotnie z parową maszyną wyciągową o mocy 18 KM. Razem z Muzeum Górnictwa, wieżą szybu „Anna” i piecami szybowymi stanowią relikty kopalni.
Historia.
Pierwsza wzmianka o górnictwie w Nowej Rudzie pochodzi z 1434 r. Początki kopalnictwa w Drogosławiu sięgają 1742 r., kiedy to Stillfriedowie, właściciele Nowej Rudy, założyli kopalnię "Ruben", w której wydobywano węgiel kamienny a następnie także łupek ogniotrwały. Eksploatację węgla rozpoczęto w 1781 r. W 1868 r. zgłębiono do poziomu pierwszego szyb "Maxschacht", później "Lech". Zastosowano wtedy, po raz pierwszy, dynamit z przybitką wodną. Od 1975 r. "Lech" stał się szybem wentylacyjnym.
Od roku 1945 kopalnia nosiła nazwę "Nowa Ruda". W 1946 roku dołączono do niej kopalnie "Przygórze" i "Jan". W 1954 roku obszar górniczy dawnej kopalni "Jan" został przekształcony w kopalnię "Słupiec". Od 1971 roku kopalnie "Nowa Ruda" i "Słupiec" połączono w kopalnię "Nowa Ruda" w Słupcu. 
1 kwietnia 1992 roku kopalnia została postawiona w stan likwidacji. W 1994 roku na polu górniczym Piast powstało Muzeum Górnictwa, w późniejszym okresie przekształcone w Podziemną Trasę Turystyczną „Kopalnia Węgla Kamiennego w Nowej Rudzie”. 8 lutego 2000 roku zakończono wydobycie węgla w rejonie pola Słupiec.

</doc>
<doc id="2967204" url="https://pl.wikipedia.org/wiki?curid=2967204" title="Wisła Kraków w sezonie 2013/2014 (piłka nożna)">
Wisła Kraków w sezonie 2013/2014 (piłka nożna)

Sezon 2013/2014 dla klubu Wisła Kraków jest osiemnastym z rzędu sezonem, a siedemdziesiątym czwartym w całej historii klubu w najwyższej klasie rozgrywkowej w polskim systemie ligowym w piłce nożnej. Zespół przygotowania do sezonu rozpoczął 17 czerwca, a obóz przygotowawczy odbył się w Grodzisku Wielkopolskim. Pierwszym spotkaniem, który rozegrała drużyna, był mecz z polskim III-ligowcem Nielbą Wągrowiec 23 czerwca. Wisła rozpoczęła sezon ligowy 20 lipca meczem u siebie z Górnikiem Zabrze, a pierwszy występ w Pucharze Polski jako zespół występujący w Ekstraklasie zaliczy w 1/16 finału w dniu 16 sierpnia z II-ligowym Zagłębiem Sosnowiec.
Po zajęciu przez Wisłę Kraków w lidze 5. według reformy rozgrywek wprowadzonej od tego sezonu Krakowianie nie zagrali w europejskich pucharach. Drużyna wystąpiła jedynie w krajowych rozgrywkach czyli w Ekstraklasie i Pucharze Polski. Od tego sezonu trenerem Białej Gwiazdy po raz trzeci był Franciszek Smuda.
Okres przedsezonowy.
Drużyna przygotowania do sezonu rozpocznie 17 czerwca o godzinie 9 w Krakowie. 21 czerwca Wisła wyjechała do Grodziska Wielkopolskiego na 2-tygodniowy obóz, gdzie zagra pierwsze 5 meczów w tym sezonie. Kadra na obóź zawierała:
Do tego składu dołączyli w późniejszym terminie 3 testowani Nigeryjczycy 19-letni napastnik Isah Akor, 22-letni ofensywny pomocnik Sahid Fabiyi oraz 22-letni lewy obrońca Daniel Ignatius Mendie. 23 czerwca Wisła rozegrała pierwszy mecz w sezonie przeciwko Nielbie Wągrowiec mecz wygrała 4:3 (4:0). W pierwszej połowie spotkania grali w chwili obecnej najlepsi gracze zespołu co skutkowało wynikiem 4:0 do przerwy, jednak w przerwie trener Smuda zmienił cały skład wpuszczając młodych graczy drużyny na plac gry. 24 czerwca do drużyny dołączył 25-letni rumuński pomocnik Sorin Oproiescu. Dzień później natomiast drużynę zasili dwaj Brazylijczycy 23-letni napastnik Alessandro Celin i trzy lata młodszy pomocnik Carlos Eduardo. 26 czerwca do Grodziska przyjechał 28-letni macedoński środkowy pomocnik Ostoja Stjepanowiḱ. Dzień później Wisła zagrała drugi sparing tego lata z beniaminkiem Ekstraklasy Zawiszą Bydgoszcz, z którym mecz zakończył się remisem 1:1 (0:1). W tym meczu szansę gry dostał testowany Sorin Oproiescu, jednak słaby występ Rumuna spowodował, że klub zrezygnował z dalszego testowania zawodnika. 28 czerwca poinformowano, że z drużyną trenuje bramkarz III-ligowych Karpat Krosno Piotr Hajduk. Po zamieszaniu z tym zawodnikiem oraz wcześniejszymi podejrzeniami nt. Oproiescu klub postanowił ograniczyć testowanie następnych zawodników podczas tego okienka. 30 czerwca w Opalenicy Wisła zagrała sparing z trzecią drużyną cypryjskiej ekstraklasy Omonią Nikozją. Mecz ten wygrała 3:0 (2:0) po bramkach Małeckiego, Sarkiego oraz testowanego Celina. 3 lipca do drużyny dołączył w ramach testów Wenezuelczyk Jose Rafael Romo Perez jest on 20-letnim rosłym napastnikiem mierzącym 195 cm. Później tego dnia Wisła zagrała mecz z Lechem Poznań. Mecz skończył się wynikiem 1:3 (0:0) dla aktualnych wicemistrzów Polski. W następnych dniach poinformowano o kolejnym testowanym zawodniku, którym będzie 22-letni nigeryjski obrońca Daniel Ignatius Mendie. 6 lipca zakończyło się zgrupowanie przedsezonowe zespołu ostatnim punktem obozu był sparing w Katowicach z GKS-em, z którym mecz skończył się wynikiem 1:1 (0:1). 10 lipca Wisła zagrała pierwszy z trzech kończących okres przygotowawczy sparing. Rywalem była Limanovia Limanowa, u której na stadionie odbył się mecz. Podczas tego spotkania trener Smuda wystawił skład składający się praktycznie z samych testowanych i młodych zawodników, którzy przegrali z rywalem 1:2 (1:1). 12 lipca zrezygnowano z testowania dwóch Brazylijczyków Eduardo i Celina, natomiast Ostoja Stjepanowiḱ i Jose Romo udali się na badania po których prawdopodobnie podpiszą kontakty z klubem. 13 lipca w pawilonie medialnym przy stadionie Wisły zaprezentowano nowe koszulki drużyny, w których będzie występować w najbliższym sezonie najważniejszą częścią stroju był powrót Białej Gwiazdy, którego już od paru lat domagali się kibice zespołu. Po prezentacji Wisła podjęła w sparingu rywala z Ekstraklasy Ruch Chorzów, z którym przegrała 0:2 (0:1) w meczu wystąpili prawdopodobnie wszyscy lub prawie wszyscy zawodnicy z kadry na rundę jesienną zespołu. 16 lipca Wisła zagrała w Berlinie na bocznym boisku przy stadionie Olimpijskim mecz z tamtejszym beniaminkiem niemieckiej Bundesligi Herthą Berlin. Mecz wygrali gospodarze 0:2 (0:2), był to ostatni sparing przed startująca 3 dni później ligą. Po tym sparingu zdecydowano, że ostatni testowany zawodników, który jeszcze przebywał w Krakowie Jose Romo nie dostanie kontraktu z klubem.
Letnie okienko transferowe.
W tym okienku do Wisły wrócił z rocznego wypożyczenia Maciej Nalepa oraz nowy nabytkami są trener Franciszek Smuda, pomocnicy Fabian Burdenski i Ostoja Stjepanowiḱ i napastnik Paweł Brożek. Z drużyną natomiast pożegnali się Kamil Kosowski, Sergei Pareiko, Kew Jaliens, Daniel Sikorski, Ivica Iliev, Radosław Sobolewski, Cwetan Genkow, Daniel Brud oraz trener Tomasz Kulawik.
Ekstraklasa.
Rozgrywki Ekstraklasy w sezonie 2013/2014 rozpoczęły się 19 lipca 2013 roku, będą one miały zmienioną formę po dotychczasowych 30 kolejkach tabela zostanie podzielona na pół na dwie grupy mistrzowską i spadkową, gdzie każdy spotka się z każdym ze swojej grupy dodatkowy jeden raz. Sezon Wisła zaczęła od pojedynku na swoim stadionie z Górnikiem Zabrze. Przed meczem wręczono nagrody i podziękowania dla Arka Głowackiego za 300 występ w Ekstraklasie oraz byłemu kapitanowi Białej Gwiazdy Radosławowi Sobolewskiemu za lata spędzone pod Wawelem. W samym meczu padł bezbramkowy remis. 10 dni później w 2 kolejce Wisła zagrała mecz w Kielcach z tamtejszą Koroną, który odbywał się w bardzo wysokiej temperaturze. Wisła wygrała ten mecz 3:2 (1:1) po dwóch bramkach Łukasza Garguły oraz karnym Michała Chrapka w 90+4 minucie, który ustalił wynik spotkania. 4 sierpnia we Wrocławiu Wisła zremisowała bezbramkowo w meczu przyjaźni ze Śląskiem Wrocław. Podczas meczu do drużyny powrócił Paweł Brożek.
Sparingi.
Między czwartą kolejką Ekstraklasy, a meczem 1/16 finału Pucharu Polski podczas przerwy reprezentacyjnej Wisła zagra 11 sierpnia mecz sparingowy ze Stalą Mielec w Mielcu.
Puchar Polski.
Występy w rozgrywkach Pucharu Polski Wisła rozpocznie jako reprezentant Ekstraklasy od 1/16 finału, którą zostanie rozegrana 17 sierpnia 2013 roku. Od tego roku w każdej rundzie będzie można zagrać z każdą drużyną, ponieważ nie będzie już dzielenia drużyn na rozstawione i nierozstawione. 25 lipca odbyło się losowanie drabinki Pucharu podczas którego jako rywala Wisły wylosowano Zagłębie Sosnowiec, które będzie gospodarzem spotkania.
Szczegóły spotkań.
Wisła Kraków: Michał Miśkiewicz – Paweł Stolarski, Arkadiusz Głowacki, Marko Jovanović, Gordan Bunoza – Patryk Małecki, Michał Nalepa, Michał Chrapek (76. Cezary Wilk), Ostoja Stjepanowiḱ (88. Łukasz Burliga), Emmanuel Sarki – Łukasz Garguła (86. Dawid Kamiński)
Górnik Zabrze: Norbert Witkowski – Paweł Olkowski, Rafał Kosznik, Adam Danch, Seweryn Gancarczyk – Maciej Małkowski (67. Sergei Mošnikov), Mariusz Przybylski, Krzysztof Mączyński, Radosław Sobolewski (77. Konrad Nowak), Préjuce Nakoulma – Mateusz Zachara (73. Łukasz Madej)
Korona Kielce: Zbigniew Małkowski – Paweł Golański, Piotr Malarczyk, Pavol Staňo, Tomasz Lisowski – Jacek Kiełb (61. Łukasz Sierpina), Vlastimir Jovanović (75. Przemysław Trytko), Artur Lenartowski, Michał Janota (61. Mateusz Stąporski), Paweł Sobolewski – Daniel Gołębiewski
Wisła Kraków: Michał Miśkiewicz – Paweł Stolarski, Arkadiusz Głowacki, Michał Nalepa, Gordan Bunoza – Emmanuel Sarki, Ostoja Stjepanowiḱ, Łukasz Garguła (60. Cezary Wilk), Michał Chrapek, Patryk Małecki (90+2. Fabian Burdenski) – Rafał Boguski (77. Łukasz Burliga)
Śląsk Wrocław: Rafał Gikiewicz – Krzysztof Ostrowski, Oded Gawisz, Adam Kokoszka, Amir Spahić (64. Dudu Paraiba) – Tadeusz Socha (67. Waldemar Sobota), Dalibor Stevanovič, Sebastian Mila, Tomasz Hołota, Sylwester Patejuk – Marco Paixão (86. Sebino Plaku)
Wisła Kraków: Michał Miśkiewicz – Łukasz Burliga, Marko Jovanović, Arkadiusz Głowacki, Gordan Bunoza – Łukasz Garguła, Ostoja Stjepanowiḱ (46. Patryk Małecki), Michał Nalepa (85. Cezary Wilk), Michał Chrapek – Rafał Boguski, Paweł Brożek (74. Emmanuel Sarki)

</doc>
<doc id="2967210" url="https://pl.wikipedia.org/wiki?curid=2967210" title="Parafia Narodzenia Najświętszej Maryi Panny w Szymonkowie">
Parafia Narodzenia Najświętszej Maryi Panny w Szymonkowie

Parafia Narodzenia Najświętszej Maryi Panny – rzymskokatolicka parafia, znajdująca się przy ulicy Wołczyńskiej 2 w Szymonkowie (gmina Wołczyn). Parafia należy do dekanatu Namysłów wschód w archidiecezji wrocławskiej.
Historia parafii.
Obecny kościół parafialny w Szymonkowie został wybudowany w stylu neogotyckim w latach 1875–1878. Parafia natomiast erygowana została w 1946 roku i od tego roku prowadzone są księgi metrykalne.
Liczebność i zasięg parafii.
Parafia terytorialnie obejmuje miejscowości:

</doc>
<doc id="2967212" url="https://pl.wikipedia.org/wiki?curid=2967212" title="Artistic Creation">
Artistic Creation

Artistic Creation – brytyjski krótkometrażowy film z 1901 roku w reżyserii Waltera R. Bootha.
Fabuła.
Artysta malarz ubrany w szaty błazna maluje na płótnie głowę kobiety. Po krótkim czasie kończy, po czym rysunek ożywa, stając się głową prawdziwej kobiety. Następnie malarz „zdejmuję” ową głowę z płótna i stawia ją na oparciu stojącego obok fotela. Potem rysuje kolejno korpus kobiety, jej ręce, oraz nogi odziane w suknię, za każdym razem „zdejmując” owe rysunki z płótna i łącząc te już nie rysunki z pozostałymi częściami prawdziwej nierysunkowej kobiety. Gdy dodaje ostatnią część, chwyta się z kobietą jak w tańcu i czyni z nią mały obrót, po czym kobieta kłania się jemu i do kamery, a malarz na chwilę znika z kadru, po krótkim czasie wracając z krzesłem, na którym siada kobieta. Malarz ponownie zabiera się do rysowania, na które z zaciekawieniem patrzy kobieta. Po chwili wyłania się na płótnie obraz dziecka i nim malarz zdąży je zdjąć z płótna i podać je kobiecie, ta ucieka, znikając z kadru.

</doc>
<doc id="2967213" url="https://pl.wikipedia.org/wiki?curid=2967213" title="Alberto Pigaiani">
Alberto Pigaiani

Alberto Pigaiani (ur. 15 lipca 1928 w Mediolanie, zm. 15 czerwca 2003 tamże) – włoski sztangista.
Na Igrzyskach Olimpijskich w Melbourne w 1956 zdobył brązowy medal w wadze ciężkiej. Ma w swoim dorobku także brązowy medal mistrzostw świata (Teheran 1957). Do jego osiągnięć należy również trzy medale mistrzostw Europy: dwa srebrne (1956, 1958) i brązowy (1960).

</doc>
<doc id="2967223" url="https://pl.wikipedia.org/wiki?curid=2967223" title="Jan Kazimierz Olpiński">
Jan Kazimierz Olpiński

Jan Kazimierz Olpiński (ur. 9 czerwca 1875 we Lwowie, zm. 15 września 1936 tamże) – polski malarz.
Życiorys.
Po ukończeniu lwowskiego gimnazjum w 1893 wyjechał do Monachium, gdzie rozpoczął studia na Akademii Sztuk Pięknych pod kierunkiem Karla Rauppa i Karla Marra. Za wybitne osiągnięcia w szkicowaniu głów i aktów dwa razy otrzymał wyróżnienie, a w 1896 stypendium od Fundacji im. Księcia Franciszka Józefa, które umożliwiło mu po ukończeniu studiów w 1897 wyjazd do Paryża. Studiował tam na École nationale supérieure des beaux-arts w pracowniach René-Xavier Prineta, Jamesa McNeilla Whistlera i Raphaëla Collina, za dobrą naukę otrzymał srebrny medal i wyróżnienie. Równolegle był studentem Académie Colarossi, gdzie w 1898 wyróżniono go dyplomem. W tym samym roku debiutował na Wystawie światowej, a następnie wystawiał w Salonie Jesiennym. W 1899 podróżował artystycznie do Włoch i Kurlandii (Łotwa), rok później ukończył studia i przeniósł się do Wiednia, gdzie przez pięć lat był uczniem Kazimierza Pochwalskiego w Akademie der bildenden Künste. Za osiągnięcia w nauce otrzymał złoty medal Cesarskiej Nagrody Honorowej (Kaiserpreis), a podczas wystawy akademickiej w 1901 wyróżniono jego tryptyk "Samotna" przyznając nagrodę II stopnia. W 1905 ukończył naukę i powrócił do Lwowa. Wkrótce zamieszkał w Krośnie, gdzie został nauczycielem rysunku w gimnazjum, w 1908 przeniósł się do Krakowa, a rok później do Żywca, gdzie mieszkał i pracował do 1920. W następnym roku powrócił do Lwowa gdzie otrzymał etat w Państwowej Szkole Przemysłowej na Wydziale Artystycznym, a od 1930 równolegle na Wydziale ogólnym Politechniki Lwowskiej. Był również członkiem Zarządu Syndykatu Artystów Ziem Południowo-Wschodnich. 
Zmarł 15 września 1936, spoczywa na Cmentarzu Łyczakowskim we Lwowie.
Poślubił Zofię Kwapniewską, jego synem był Jan Olpiński (1910–1976), architekt.
Twórczość.
Stosując technikę olejną lub akwarelę tworzył pejzaże okolic w których mieszkał, były to widoki Beskidów, Podola, Żywiecczyzny oraz sceny rodzajowe przedstawiające życie miejscowych chłopów. Rzadziej malował portrety, a po 1914 sceny z życia Legionów Polskich. 
Uczestniczył w wielu wystawach zbiorowych, także w wystawach Związku Artystów Plastyków, do którego należał. Cztery razy wystawiał swoje prace w krakowskim Towarzystwie Przyjaciół Sztuk Pięknych, dwa razy w Towarzystwie Zachęty Sztuk Pięknych w Warszawie oraz na Powszechniej Wystawie Krajowej w Poznaniu w 1929. 
Obrazy Jana Kazimierza Olpińskiego znajdują się w zbiorach Muzeów Narodowych w Krakowie, Warszawie, Poznaniu i Szczecinie, a także w kolekcjach muzeum w Żywcu, Jarosławiu i w lwowskiej Galerii Obrazów.

</doc>
<doc id="2967226" url="https://pl.wikipedia.org/wiki?curid=2967226" title="Nordisk Tonefilm">
Nordisk Tonefilm

Nordisk Tonefilm – szwedzka wytwórnia filmowa założona w 1930 roku jako spółka zależna duńskiej wytwórni Nordisk Film Kompagni. Najbardziej rozpoznawalną produkcją wytwórni był film "Ona tańczyła jedno lato". Na początku 1941 roku przedsiębiorstwo starało się o pozwolenie na dystrybucję antysemickiego, nazistowskiego filmu "Żyd Süss" (szw. "Jud Süß") w reżyserii Veita Harlana, lecz został on zakazany przez cenzurę.
W latach sześćdziesiątych finanse spółki uległy znacznemu pogorszeniu i firma została sprzedana w 1969 roku.

</doc>
<doc id="2967228" url="https://pl.wikipedia.org/wiki?curid=2967228" title="Steffen Mell">
Steffen Mell

Steffen Mell (ur. 12 czerwca 1978 w Teterow) – niemiecki żużlowiec.
Srebrny medalista indywidualnych mistrzostw Niemiec (Güstrow 1998). Reprezentant Niemiec w eliminacjach drużynowego Pucharu Świata (2001, 2002).
Poza startami w lidze niemieckiej i duńskiej, startował również w lidze brytyjskiej, w barwach klubów z Trelawny (2001), Berwick (2002), King’s Lynn (2003) i Newcastle (2003), oraz w lidze polskiej, w barwach klubu Polonia Piła (2009)

</doc>
<doc id="2967230" url="https://pl.wikipedia.org/wiki?curid=2967230" title="Walter R. Booth">
Walter R. Booth

Walter R. Booth (ur. 12 lipca 1869 zm. 1938) – brytyjski reżyser filmowy.

</doc>
<doc id="2967233" url="https://pl.wikipedia.org/wiki?curid=2967233" title="Anergatides kohli">
Anergatides kohli



</doc>
<doc id="2967240" url="https://pl.wikipedia.org/wiki?curid=2967240" title="Strażata">
Strażata

Strażata (bułg. "Стражата") – wieś w środkowej Bułgarii, w obwodzie Gabrowo, w gminie Trjawna. Wieś jest wyludniona.

</doc>
<doc id="2967241" url="https://pl.wikipedia.org/wiki?curid=2967241" title="Park miejski w Płowdiwie">
Park miejski w Płowdiwie

Park miejski w Płowdiwie – park w Płowdiwie, w Bułgarii, znajdujący się na końcu deptaku Księcia Aleksandra I Battenberga.
Park posiada stuletnie drzewa, szerokie aleje i fontannę.

</doc>
<doc id="2967244" url="https://pl.wikipedia.org/wiki?curid=2967244" title="Gösta Lindh">
Gösta Lindh

Gustaf Lennart "Gösta" Lindh (ur. 8 lutego 1924 w Örebro - zm. 4 stycznia 1984) – piłkarz szwedzki grający na pozycji obrońcy. W swojej karierze rozegrał 31 meczów i strzelił 2 gole w reprezentacji Szwecji.
Kariera klubowa.
Całą swoją karierę piłkarską Lindh spędził w klubie Örebro SK. Zadebiutował w nim w 1942 roku w drugiej lidze szwedzkiej. W sezonie 1945/1946 awansował z Örebro do pierwszej ligi. W sezonie 1946/1947 spadł z nim do drugiej ligi, a w sezonie 1947/1948 ponownie awansował do pierwszej. W pierwszej lidze Szwecji grał także w latach 1950-1953. Swoją karierę zakończył w 1955 roku. W barwach Örebro rozegrał 248 ligowych meczów i strzelił w nich 104 gole.
Kariera reprezentacyjna.
W reprezentacji Szwecji Lindh zadebiutował 12 listopada 1950 roku w przegranym 2:4 towarzyskim meczu ze Szwajcarią, rozegranym w Genewie. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1950 do 1954 roku rozegrał w kadrze narodowej 31 spotkań i zdobył w nich 2 bramki.

</doc>
<doc id="2967250" url="https://pl.wikipedia.org/wiki?curid=2967250" title="David Starkey">
David Starkey

David Starkey (ur. 3 stycznia 1945 w Kendal) – brytyjski historyk oraz osobowość radiowa i telewizyjna. Jako badacz jest specjalistą w zakresie historii ustroju politycznego Wielkiej Brytanii, a także jednym z najpoczytniejszych autorów piszących o Tudorach. W mediach znany jest jako scenarzysta i prezenter seriali dokumentalnych telewizji Channel 4, jak również wzięty panelista w programach społeczno-kulturalnych.
Życiorys.
Kariera akademicka.
Pochodzi z niezamożnej rodziny z północno-zachodniej Anglii, jego rodzice byli aktywnymi członkami Religijnego Towarzystwa Przyjaciół (kwakrzy). W szkole średniej był wyróżniającym się uczniem, dzięki czemu otrzymał stypendium, które pozwoliło mu studiować w Fitzwilliam College na elitarnym Uniwersytecie Cambridge. Tam został uczniem prof. Geoffreya Eltona, jednego z największych autorytetów w dziedzinie okresu tudorskiego. Pod jego kierunkiem przygotował doktorat, poświęcony wewnętrznym mechanizmom funkcjonowania dworu króla Henryka VIII.
W 1972 przeniósł się na London School of Economics, gdzie wykładał przez kolejne 26 lat. W 1998 uznał, że praca na uczelni przestała być dla niego wystarczająco ciekawa i pobudzająca intelektualnie, wobec czego zrezygnował z etatu profesorskiego. Od tego czasu prowadzi zajęcia dla studentów jedynie jako profesor wizytujący, ostatnio na University of Kent.
Kariera medialna.
Radio.
Począwszy od późnych lat 70. Starkey był częstym gościem programów radiowych i telewizyjnych dotyczących Tudorów, a z czasem również coraz szerszej tematyki historycznej, społecznej i politycznej. W latach 1992–2001 był związany z BBC Radio 4, gdzie należał do stałych komentatorów programu "The Moral Maze", w którym znani intelektualiści dyskutują o bieżących wydarzeniach odwołując się do dorobku nauk humanistycznych, a także norm etycznych i moralnych. Dał się tam poznać jako niezwykle wyrazisty dyskutant, nie cofający się przed ostrymi sądami i kontrowersyjnymi wypowiedziami. Jego agresywny styl sprawił, iż gazeta "Daily Mail" określiła go mianem „najbardziej nieuprzejmego człowieka w Wielkiej Brytanii”. Starkey odpowiadał krytykom, iż jego zachowanie było sztuczną kreacją stworzoną na potrzeby radia, która miała dodać audycji wyrazistości. Jednak przyznał jednocześnie, iż także w życiu prywatnym ma tendencje do zapędzania się w burzliwych dyskusjach.
W latach 1995–1998 był również prezenterem prywatnej stacji Talk Radio UK, gdzie prowadził własne weekendowe pasmo, w którym rozmawiał m.in. z emerytowanymi politykami.
Telewizja.
W telewizji zadebiutował w 1998 jako prezenter i scenarzysta filmu dokumentalnego o Henryku VIII, dwa lata później wziął udział w podobnej produkcji o Elżbiecie I. W 2001 był autorem wysobudżetowego serialu dokumentalnego "The Six Wives of Henry VIII" ("Sześć żon Henryka VIII"). W 2002 podpisał nowy kontrakt z telewizją Channel 4, opiewający na kwotę dwóch milionów funtów, co uczyniło z niego najlepiej opłacanego historyka w Wielkiej Brytanii. W ramach tego wynagrodzenia zobowiązał się napisać i poprowadzić 25 godzin filmów dokumentalnych. Na mocy tej umowy powstały dwa seriale. Pierwszym był liczący 17 odcinków i realizowany przez okres ponad trzech lat serial "Monarchy", stanowiący monumentalny przegląd całości dziejów monarchii brytyjskiej od jej powstania aż do czasów współczesnych. Później zrealizowano liczący cztery odcinki serial "Henry VIII: The Mind of a Tyrant" ("Henryk VIII: Umysł tyrana"). W 2011 był prezenterem okolicznościowego filmu dokumentalnego poprzedzającego ślub księcia Williama i jego narzeczonej Kate Middleton. W 2012 napisał i prowadził trzyodcinkowy serial "Churchillowie", w którym zestawił ze sobą postacie Winstona Churchilla i jego dalekiego przodka 1. księcia Marlborough.
Oprócz filmów dokumentalnych był również zatrudniony przy produkcji serialu historycznego "Dynastia Tudorów", gdzie pełnił funkcję konsultanta.
Odznaczenia.
W 2007 został odznaczony Orderem Imperium Brytyjskiego klasy Komandor (CBE) za zasługi dla nauk historycznych.
Życie prywatne.
Starkey jest otwartym gejem oraz działaczem na rzecz praw osób homoseksualnych. Od 1993 jest związany z młodszym od niego o 27 lat ilustratorem i wydawcą książek Jamesem Brownem. Mieszkają wspólnie w domu w Londynie oraz w rezydencji w hrabstwie Kent. Jest honorowym członkiem National Secular Society, organizacji pozarządowej zabiegającej o ścisły rozdział Kościoła od państwa, w szczególności likwidację Kościoła Anglii jako Kościoła państwowego. Jest również bardzo krytyczny wobec Kościoła katolickiego, który nazwał „zepsutym i rozdzieranym zepsuciem”.

</doc>
<doc id="2967251" url="https://pl.wikipedia.org/wiki?curid=2967251" title="Piece szybowe w Nowej Rudzie">
Piece szybowe w Nowej Rudzie

Piece szybowe w Nowej Rudzie – bateria unikatowych pieców nr 28-32 do prażenia łupku ogniotrwałego na terenie pola "Piast", byłej Kopalni Węgla Kamiennego "Nowa Ruda", z lat 1898-1899. Razem z Muzeum Górnictwa, wieżą szybu „Anna” i maszynownią szybu „Lech” stanowią relikty kopalni.
Historia.
Początki kopalnictwa w Drogosławiu sięgają 1742 r., kiedy to Stillfriedowie, właściciele Nowej Rudy, założyli kopalnię "Ruben", w której wydobywano węgiel kamienny a później także łupek ogniotrwały. W latach 60. XIX w. Józef Voelkel, nadsztygar z kopalni "Ruben" badał łupek, znajdujący się w pokładach, który został przedmiotem eksploatacji w Nowej Rudzie od 1879 r. Proces przeróbczy łupku polegał na prażeniu - obróbce ogniotrwałej w piecach, które wybudowano w 1880 r. Pierwszy piec piętrowy w 1883 r. zbudowała firma Kulmitz z Żarowa. Produkcja łupku gwałtownie rosła i w 1897 r. wynosiła 11.935 t. Pierwsze piece szybowe zbudowano w kopalni "Ruben" na pewno w 1910 r. W roku 1913 oddano sześć pieców piętrowych, rok później 12. W 1917 r. w prażalni było czynnych 11 starych i 17 nowych pieców. W 1923 r. inż. Bühl skonstruował bardziej wydajny piec, co spowodowało przebudowę siedem pieców. 
Zabytek techniki, niezabezpieczony przed niszczeniem, popadał w ruinę. W czerwcu 2014 r. zawalił się ostatni stojący zabytkowy piec do prażenia łupku.

</doc>
<doc id="2967253" url="https://pl.wikipedia.org/wiki?curid=2967253" title="Małgorzata Koecherowa-Łabęcka">
Małgorzata Koecherowa-Łabęcka



</doc>
<doc id="2967254" url="https://pl.wikipedia.org/wiki?curid=2967254" title="Zabytkowa kaplica w Czułowie">
Zabytkowa kaplica w Czułowie

Zabytkowa kaplica w Czułowie – znajdująca się w powiecie krakowskim, w gminie Liszki, w Czułowie.
Kaplica mszalna, murowana, zamknięta półkoliście, wewnątrz sklepiona, wzniesiona w 1869 roku. Dach zwieńczony wieżyczką na sygnaturkę . Wewnątrz, znajduje się drewniany ołtarz autorstwa miejscowego artysty Antoniego Galosa, z obrazem Wniebowzięcia NMP oraz relikwiami świętych męczenników Feliksa i Floriana.
Obiekt w skład którego wchodzi; kaplica, cmentarz, oraz ogrodzenie z 1906, został wpisany do rejestru zabytków nieruchomych województwa małopolskiego.

</doc>
<doc id="2967255" url="https://pl.wikipedia.org/wiki?curid=2967255" title="Jean Carmignac">
Jean Carmignac

Jean Gaston Maurice Carmignac (ur. 7 sierpnia 1914 w Paryżu, zm. 2 października 1986 w Viroflay) − francuski prezbiter katolicki, biblista, tłumacz manuskryptów wspólnoty qumrańskiej.
Życiorys.
Absolwent Seminarium Francuskiego w Rzymie. W 1954 został wysłany do Jerozolimy, gdzie w École Biblique zetknął się z rękopisami z Qumran. Carmignac został szybko specjalistą w tej dziedzinie. Badał teksty od strony językowej: hebrajski/aramejski okresu międzytestamentalnego. Badacz opublikował szereg tłumaczeń. W 1958 założył i do końca życia redagował czasopismo qumranistyczne "Revue de Qumran". Od 1976 współpracował z nim Émile Puech.
Opierając się na swoich prowadzonych około dwadzieścia lat badaniach nad ewangeliami synoptycznymi, był gorącym zwolennikiem teorii, według której pierwotnie istniały redakcje hebrajskie tekstów ewangelicznych, znanych dzisiaj w wersji greckiej. Carmignac zakładał, iż ewangelie synoptyczne powstały około roku 50. Biblista pierwszy raz przedstawił swoją teorię w 1984 w książce "La naissance des Évangiles synoptiques" (wydanie polskie w 2009).
Tezy wysunięte przez Carmignaca w publikacji:

</doc>
<doc id="2967256" url="https://pl.wikipedia.org/wiki?curid=2967256" title="Yngve Brodd">
Yngve Brodd

Rolf Yngve Brodd (ur. 9 czerwca 1930 w Seglorze, zm. 23 września 2016 w Göteborgu) – szwedzki piłkarz grający na pozycji napastnika. W swojej karierze rozegrał 20 meczów i strzelił 12 goli w reprezentacji Szwecji.
Kariera klubowa.
Swoją karierę piłkarską Brodd rozpoczął w klubie Fritsla IF. Grał w nim w latach 1950-1951. W 1952 roku przeszedł do Örebro SK. Grał w nim w pierwszej lidze do 1953 roku.
W 1953 roku Brodd wyjechał do Francji i został zawodnikiem klubu Toulouse FC. W sezonie 1954/1955 wywalczył z nim wicemistrzostwo Francji. W 1956 roku odszedł do FC Sochaux-Montbéliard, w którym spędził 3,5 roku. Na początku 1960 roku wrócił do Toulouse FC i grał w nim do końca sezonu 1961/1962.
W 1962 roku Brodd wrócił do Szwecji i został piłkarzem IFK Göteborg. W 1964 roku zakończył w nim swoją karierę.
Kariera reprezentacyjna.
W reprezentacji Szwecji Brodd zadebiutował 14 maja 1952 roku w zremisowanym 0:0 towarzyskim meczu z Holandią, rozegranym w Amsterdamie. W 1954 roku zdobył z kadrą Szwecji brązowy medal na igrzyskach olimpijskich w Helsinkach. Od 1952 do 1963 roku rozegrał w kadrze narodowej 20 spotkań i zdobył w nich 12 bramek.

</doc>
<doc id="2967260" url="https://pl.wikipedia.org/wiki?curid=2967260" title="Paweł Gagarin">
Paweł Gagarin



</doc>
<doc id="2967263" url="https://pl.wikipedia.org/wiki?curid=2967263" title="Sobór św. Katarzyny w Krasnodarze">
Sobór św. Katarzyny w Krasnodarze

Sobór św. Katarzyny – prawosławny sobór w Krasnodarze, katedra eparchii jekaterinodarskiej Rosyjskiego Kościoła Prawosławnego.
Historia.
Cerkiew została wzniesiona w celu upamiętnienia wydarzenia z 17 października 1888, kiedy car Aleksander III, jego żona Maria Fiodorowna i ich dzieci przeżyli katastrofę carskiego pociągu na stacji kolejowej w Borkach. Zdecydowano, iż świątynia poświęcona zostanie patronce miasta – św. Katarzynie – jednak znajdą się w niej także ołtarze poświęcone patronom członków rodziny carskiej (z wyjątkiem samego cara). Budowa była finansowana z dobrowolnych ofiar wiernych, dodatkowo Duma Miejska zobowiązała się przeznaczać 2% rocznego przychodu Jekatierinodaru na ten cel. W rezultacie w ciągu kolejnych ośmiu lat zebrano 50 tys. rubli. Wystarczyło to na rozpoczęcie prac budowlanych, lecz problemem pozostawała lokalizacja świątyni. Ostatecznie zdecydowano o jej rozmieszczeniu na położonym w centrum miasta placu św. Katarzyny, gdzie znajdowała się starsza cerkiew św. Katarzyny, będąca już w bardzo złym stanie technicznym. Tym samym do funduszy zebranych na budowę świątyni dodano środki gromadzone od wielu lat na jej remont, decydując o rozbiórce starszej cerkwi.
Autorem projektu świątyni został architekt Iwan Malgerb. W 1899 jego plan został zatwierdzony przez Świątobliwy Synod Rządzący. 23 kwietnia 1900 z błogosławieństwa arcybiskupa stawropolskiego i jekatierinodarskiego Agatodora położony został kamień węgielny. Już dwa lata później brak środków, a następnie wydarzenia rewolucji 1905 roku spowolniły prace. Dopiero w 1911 na kopule niedokończonej budowli zamontowany został krzyż, zaś całość prac ukończono w 1914. Budowa obiektu, największej świątyni prawosławnej w obwodzie wojska dońskiego (przeznaczonej dla 4 tys. osób), kosztowała 300 tys. rubli bez uwzględnienia kosztów dekoracji wewnętrznej – fresków I. Iżakiewicza, miejscowego malarza religijnego. 23 marca 1914 gotowy sobór został poświęcony.
W 1922 sobór św. Katarzyny przeszedł w ręce Żywej Cerkwi. W czasie akcji konfiskaty kosztowności cerkiewnych ze świątyni zarekwirowany został szereg cennych przedmiotów. W latach 30. XX wieku władze stalinowskie zamierzały wysadzić sobór w powietrze, ostatecznie jednak z planów tych zrezygnowano z uwagi na rozmiary soboru – jego zniszczenie nieuchronnie uszkodziłoby sąsiednie budynki mieszkalne. Obiekt przestał jednak pełnić funkcje sakralne. Został zaadaptowany na magazyn. W 1934 zarząd eparchii jekatierinodarskiej informował, że związana z soborem parafia, już wcześniej mało liczebna, uległa całkowitemu rozproszeniu.
W 1942, gdy Krasnodar znajdował się pod okupacją niemiecką, sobór został zwrócony wiernym, chociaż część budynku nadal była zagospodarowana jako magazyn. W 1944 obiekt został w całości przejęty przez Rosyjski Kościół Prawosławny, zmieniono jednak wezwania jego ołtarzy bocznych. W latach 80. XX wieku budynek został wyremontowany; odnowiono wówczas freski i ikonostas w ołtarzu św. Jerzego. Następnie na dzwonnicy cerkiewnej zawieszono 12 dzwonów.

</doc>
<doc id="2967264" url="https://pl.wikipedia.org/wiki?curid=2967264" title="Brian Minto">
Brian Minto

Brian Minto (ur. 27 stycznia 1975 w Butler) – amerykański bokser wagi ciężkiej.
Kariera amatorska.
Brian Minto stoczył 18 walk amatorskich, z których 15 wygrał, a 3 przegrał. Na zawodowstwo przeszedł w 2002 roku.
Kariera zawodowa.
27 listopada 2002 Brian Minto zadebiutował w boksie zawodowym. W swojej pierwszej walce pokonał w 2 rundzie przez techniczny nokaut Leroya Loscara.
23 kwietnia 2004 Minto pokonał w 8 rundzie Jeremy'ego Batesa, zdobywając wakujący pas Mistrza Wirginii Zachodniej.
17 marca 2007 Brian Minto przegrał jednogłośnie na punkty, po 12 rundach, z Luanem Krasniqi. Stawką pojedynku był interkontynentalny pas federacji WBO.
5 grudnia 2009 w walce rankingowej z Chrisem Arreolą, poniósł porażkę w 4 rundzie przez techniczny nokaut.
1 maja 2010 Brian Minto stoczył walkę w kategorii junior ciężkiej, o tytuł Mistrza Świata federacji WBO z Marco Huckiem. Pojedynek został przerwany przez trenera Amerykanina, z powodu przewagi Hucka.
29 października 2010 Minto wygrał swój drugi pojedynek w kategorii junior ciężkiej, pokonując Pierre'a Karama i zdobywając jednocześnie pas WBC Continental Americas
28 stycznia 2012 po ponad rocznej przerwie Brian Minto ponownie stoczył walkę w kategorii ciężkiej. W 3 rundzie, przez techniczny nokaut poniósł porażkę z Tonym Grano.
18 sierpnia 2012 Brian Minto pokonał w 4 rundzie, przez techniczny nokaut Mike'a Shepparda, zdobywając wakujący pas NABA.
15 czerwca 2013 Minto wystąpił w walce wieczoru na gali w Bydgoszczy, gdzie uległ jednogłośnie na punkty Arturowi Szpilce, stosunkiem 98:93, 98:92 oraz 100:90. Stawką pojedynku był tymczasowy pas WBC Baltic.
5 lipca 2014 w Manukau przegrał przed czasem w sódmej rundzie w dziesięciorundowym pojedynku z Nowozelandczykiem Josephem Parkerem.
28 marca 2015 wziął udział w turnieju Super 8 w wadze junior ciężkiej w nowozelandzkiem Christchurch. Rozpoczął rywalizację od zwycięstwa w drugiej rundzie z Nowozelandczykiem Montym Filimaeą (10-12-1, 6 KO), w półfinale wypunktował na dystansie trzech rund Australijczyka Daniel Ammanna (30-9-1, 6 KO). Przegrywając w finale z reprezentant gospodarzy Israelem Asesanyą (3-1, 1 KO).
12 sierpnia 2015 w Londynie przegrał przez nokaut w trzeciej rundzie z Anglikiem Dillianem Whytem (16-0, 13 KO)

</doc>
<doc id="2967265" url="https://pl.wikipedia.org/wiki?curid=2967265" title="Lars Carlsson (piłkarz)">
Lars Carlsson (piłkarz)

Lars Carlsson (ur. 2 września 1930 w Hammar, zm. 13 kwietnia w Oxelösund) – piłkarz szwedzki grający na pozycji bramkarza
Kariera klubowa.
W swojej karierze piłkarskiej Carlsson grał w klubie Örebro SK.
Kariera reprezentacyjna.
W 1952 roku Carlsson został powołany do reprezentacji Szwecjina igrzyska olimpijskie w Helsinkach. Szwecja na tym turnieju zdobyła brązowy medal, a Carlsson pełnił rolę trzeciego bramkarza. Ostatecznie w kadrze narodowej nie zadebiutował.

</doc>
<doc id="2967270" url="https://pl.wikipedia.org/wiki?curid=2967270" title="Waldemar Schlichting">
Waldemar Schlichting

Waldemar Schlichting (ur. 1896 w Berlinie, zm. 1970 tamże) – niemiecki malarz-marynista.
Ukończył berlińską Akademie der Künste, od 1946 należał do Związku Zawodowego Artystów Plastyków w Berlinie. Jego twórczość obejmuje malowane techniką olejną obrazy o tematyce marynistycznej, przedstawiają okręty, pejzaże morskie i plaże. Większość plenerów stanowią plaże i porty nad Bałtykiem. Cechą charakterystyczną jest zastosowanie stonowanych barw oraz realistyczne ujęcia obiektów na tle morza. Tworzył również grafiki i litografie. Prace Waldemara Schlichtinga znajdują się w kolekcjach muzeów w Cuxhaven i w Schwerin.

</doc>
<doc id="2967271" url="https://pl.wikipedia.org/wiki?curid=2967271" title="Émile Puech">
Émile Puech

Émile Puech (ur. 9 maja 1941 w Cazelles de Sébrazac pod Estaing) − francuski prezbiter katolicki, biblista, tłumacz manuskryptów wspólnoty qumrańskiej.

</doc>
<doc id="2967276" url="https://pl.wikipedia.org/wiki?curid=2967276" title="Pia Viitanen">
Pia Viitanen

Pia Viitanen (ur. 7 kwietnia 1967 w Tampere) – fińska polityk, posłanka do Eduskunty, od 2013 do 2014 minister mieszkalnictwa i łączności, od 2014 do 2015 minister mieszkalnictwa i kultury.
Życiorys.
Z wykształcenia magister nauk społecznych. Zaangażowała się w działalność Socjaldemokratycznej Partii Finlandii, pełniła szereg funkcji w organizacji partyjnej. W 1995 po raz pierwszy uzyskała mandat deputowanej do Eduskunty, ubiegała się z powodzeniem o reelekcję w kolejnych wyborach (1999, 2003, 2007, 2011, 2015 i 2019).
24 maja 2013 w rządzie Jyrkiego Katainena objęła urząd ministra mieszkalnictwa i łączności. 4 kwietnia 2014 przeszła na urząd ministra mieszkalnictwa i kultury. Pozostała na tym stanowisku również w utworzonym w 2014 gabinecie Alexandra Stubba. Zakończyła urzędowanie 29 maja 2015.

</doc>
<doc id="2967277" url="https://pl.wikipedia.org/wiki?curid=2967277" title="Michaił Koptiełow">
Michaił Koptiełow

Michaił Jefriemowicz Koptiełow, ros. Михаил Ефремович Коптелов (ur. 1904, zm. 1952 w Moskwie) – radziecki urzędnik konsularny i dyplomata.
Do radzieckiej służby dyplomatycznej został przyjęty w 1936. Pełnił następujące funkcje: konsula generalnego w Wolnym Mieście Gdańsku (1939-1940), I sekretarza ambasady w Berlinie (1941), konsula generalnego w Wiedniu (1941), konsula generalnego w Pahlevi (1941-1942), przedstawiciela LKSZ w Uzbekistanie (1943-1944), zastępcy radcy politycznego Sojuszniczej Komisji Kontroli w Austrii (1945-1948), przedstawiciela politycznego ZSRR w Austrii (1948-1951), zastępcy kierującego III oddziałem (europejskim) MSZ (1951-1952), zastępcy naczelnika zarządu konsularnego MSZ (1952).

</doc>
<doc id="2967279" url="https://pl.wikipedia.org/wiki?curid=2967279" title="LOHAS">
LOHAS

Lifestyle of Health and Sustainability (LOHAS) – nazwa ruchu społecznego opartego na zdrowym i odpowiedzialnym stylu życia.
Przez określenie LOHAS w marketingu i zarządzaniu określa się grupę konsumentów, dla których jednym z najważniejszym kryterium przy podejmowaniu decyzji zakupowej jest odpowiedzialna konsumpcja i respektowanie przez producenta produktu zasad zrównoważonego rozwoju w całym procesie powstawania produktu, tj.:
Idea zdrowego, świadomego i odpowiedzialnego życia zakłada:

</doc>
<doc id="2967301" url="https://pl.wikipedia.org/wiki?curid=2967301" title="Erica Spindler">
Erica Spindler

Erica Spindler (ur. 1957 w Chicago) – amerykańska pisarka, autorka powieści z gatunku thrillera romantycznego.
Planowała zostać malarką, studiowała na Delta State University i University of New Orleans. W lipcu 1982, jak sama podaje pod wpływem przeczytanej książki, postanowiła napisać własną powieść.

</doc>
<doc id="2967302" url="https://pl.wikipedia.org/wiki?curid=2967302" title="Wyższa Szkoła Techniczno-Ekonomiczna">
Wyższa Szkoła Techniczno-Ekonomiczna



</doc>
<doc id="2967304" url="https://pl.wikipedia.org/wiki?curid=2967304" title="Bielska Wyższa Szkoła im. J. Tyszkiewicza">
Bielska Wyższa Szkoła im. J. Tyszkiewicza



</doc>
<doc id="2967308" url="https://pl.wikipedia.org/wiki?curid=2967308" title="Vällingby">
Vällingby

Vällingby – dzielnica ("stadsdel") Sztokholmu, położona w jego zachodniej części (Västerort) i wchodząca w skład "stadsdelsområde" Hässelby-Vällingby. Graniczy z dzielnicami Nälsta, Råcksta, Grimsta i Vinsta.
Vällingby są przykładem szwedzkiego modernizmu w architekturze i urbanistyce. Dzielnica, zaprojektowana w latach 1947–1950 pod kierunkiem architekta Svena Markeliusa, stanowić miała tzw. „miasto ABC” (szw. Arbetsplatser", Bostäder", "Centrum"), gdzie miejsca pracy, mieszkania oraz centrum handlowo-usługowe znajdować się miały na jednym zwartym obszarze.
Według danych opublikowanych przez gminę Sztokholm, 31 grudnia 2020 r. Vällingby liczyło 8635 mieszkańców. Powierzchnia dzielnicy wynosi 1,37 km².
Vällingby jest jedną ze stacji na zielonej linii (T19) sztokholmskiego metra.

</doc>
<doc id="2967309" url="https://pl.wikipedia.org/wiki?curid=2967309" title="Szkoła Wyższa im. Bogdana Jańskiego">
Szkoła Wyższa im. Bogdana Jańskiego



</doc>
<doc id="2967311" url="https://pl.wikipedia.org/wiki?curid=2967311" title="Zdzisław Jastrzębski">
Zdzisław Jastrzębski

Zdzisław Jan Jastrzębski (ur. 17 grudnia 1930 w Wyszkowie, pow. Dolina, woj. stanisławowskie – zm. 30 kwietnia 1972 w Lublinie) – adiunkt Katedry Historii Literatury Polskiej Uniwersytetu im. Marii Curie-Skłodowskiej, absolwent i pracownik naukowy Katolickiego Uniwersytetu Lubelskiego, edytor, eseista, publicysta, krytyk, badacz i historyk literatury, znany norwidolog i specjalista w zakresie literatury okresu okupacji, członek Związku Literatów Polskich.
Urodził się jako najstarszy z pięciorga dzieci w rodzinie Jana Jastrzębskiego – zawodowego wojskowego i jego żony Leokadii z domu Kaczorek. W latach 1945-50 był uczniem Gimnazjum i Liceum Ogólnokształcącego w Brodnicy. W latach 1950-55 studiował polonistykę na Katolickim Uniwersytecie Lubelskim.
Praca naukowa i publicystyczna.
W czasie studiów na KUL-u intensywnie pracował w sekcji krytyki literackiej Koła Polonistów oraz współpracował z sekcją teatrologii, edytorstwa, kultury i filmu. Debiutował jako krytyk szkicem o poezji A. Rymkiewicza: "Rdza na betonie", Dziś i Jutro 1952 nr 31, następnie szkicem o utworach T. Gajcego: "Poezja buntu i cierpienia", Dziś i Jutro 1953 nr 38. Pierwszy stopień studiów polonistycznych ukończył ze specjalizacją bibliotekarstwa i edytorstwa. Uczestniczył w magisterskim seminarium norwidowskim prowadzonym przez prof. Irenę Sławińską i w 1955 r. uzyskał stopień magisterski po napisaniu pracy: "Pamiętnik artysty. O Vade mecum Cypriana Norwida", która została w całości opublikowana.
Po studiach pracował w Lublinie jako aspirant na KUL-u oraz jako nauczyciel i bibliotekarz (Liceum Kulturalno-Oświatowe, Liceum Sztuk Plastycznych, Liceum Muzyczne, Instytut Medycyny Pracy i Higieny Wsi).
W 1956 r. zdobył pierwszą nagrodę w organizowanym przez Ministerstwo Szkolnictwa Wyższego Ogólnopolskim Mickiewiczowskim Konkursie Naukowym za pracę "Dlaczego Mickiewicz przestał tworzyć" (praca została opublikowana w roku 1960 jako "Mickiewiczowska alternatywa").
W latach 1963-66 intensywnie pracował nad doktoratem pod opieką prof. Stefanii Skwarczyńskiej na Uniwersytecie Łódzkim, gdzie uzyskał tytuł doktora nauk humanistycznych za pracę "Literatura pokolenia wojennego wobec dwudziestolecia", w której
W latach 1966 -72 pracował jako adiunkt w I Katedrze Historii Literatury Polskiej na Uniwersytecie im. Marii Curie-Skłodowskiej w Lublinie (od roku 1970 w Zakładzie Literatury Współczesnej utworzonego wówczas Instytutu Filologii Polskiej) prowadząc zajęcia dydaktyczne dla studentów ze wstępu do nauki o literaturze. W 1967 r. po przedstawieniu materiałów zebranych do przygotowywanej rozprawy habilitacyjnej "Humor w okresie wojny" otrzymał stypendium habilitacyjne. Nie ukończona rozprawa została wydana pośmiertnie, najpierw we fragmentach: "Poetyka humoru wojennego (wybrane kwestie)", a później w całości, jako "Poetyka humoru lat okupacji 1939-1944". 
"W dziedzinie krytycznego porządkowania i objaśniania okupacyjnej kultury literackiej w Polsce poczynania Jastrzębskiego należą do pionierskich. (...) Nawiązywał liczne kontakty z przyjaciółmi i rodzinami poległych poetów, docierał do wielu żyjących świadków i współuczestników tajnego życia kulturalnego tamtych lat (przede wszystkim na terenie Warszawy), odszukiwał rękopisy i druki konspiracyjne, które wówczas nie były ujęte przez żadną bibliografię” .
Był w niesprzyjających czasach PRL jednym z pionierów i najbardziej aktywnych badaczy konspiracyjnego życia literackiego w Polsce lat okupacji hitlerowskiej . Pisał: „Jednym z błędów w podejmowaniu problemów związanych z twórczością okresu wojny było to, że zaczynano od ocen, a nie od ustalania faktów i opracowania materiałów. Materiały te są trudno dostępne i zdewastowane, do tego brak o nich często bliższych danych, nie ma też bibliografii; z dużą szkodą dla badań nie uwzględniono prawie wcale publikacji konspiracyjnych ani w "Słowniku współczesnych pisarzy polskich" ani w "Polskiej Bibliografii Literackiej"” . Jako formę uzupełnienia wymienionych kompendiów opracował antologię "Konspiracyjna publicystyka literacka 1940-44". Przyczynił się do udostępnienia twórczości literackiej Z. Stroińskiego, przygotowując do druku pierwsze osobne wydanie utworów poległego poety (tomik "Okno", Lublin 1963). Opublikował tom szkiców literackich "Bez wieńca i togi". Opracował dwutomową edycję pism A. Trzebińskiego "Aby podnieść różę" i "Kwiaty z drzew zakazanych". 
W trybie krytycznoliterackim i publicystycznym wypowiadał się o zjawiskach literatury na łamach wielu pism: „Dziś i Jutro“, „Roczniki Humanistyczne“, „Tygodnik Powszechny“, „Kamena“, „Polonista“, „Więź“, „Przegląd Humanistyczny“, „Znak“, „Dialog“, „Twórczość“, „Ruch Literacki“, „Życie Literackie“, „Współczesność“, „Przegląd Lubelski“, „Kierunki“, „Życie i Myśl“, „Pamiętnik Teatralny“. 
Wielostronnie interesował się dziełem Norwida i poświęcił mu liczne prace. Pozostawił publikacje mające podstawowe znaczenie dla poznania biografii B. Leśmiana.
Zmarł nagle, w pełni sił twórczych i naukowych, w 1972 r.

</doc>
<doc id="2967312" url="https://pl.wikipedia.org/wiki?curid=2967312" title="Wyższa Szkoła Pedagogiczna Towarzystwa Wiedzy Powszechnej w Warszawie">
Wyższa Szkoła Pedagogiczna Towarzystwa Wiedzy Powszechnej w Warszawie



</doc>
<doc id="2967313" url="https://pl.wikipedia.org/wiki?curid=2967313" title="Kościół św. Anny we Wrocławiu-Widawie">
Kościół św. Anny we Wrocławiu-Widawie

Kościół św. Anny we Wrocławiu-Widawie – rzymskokatolicki kościół parafialny Parafii św. Anny we Wrocławiu-Widawie na wrocławskim osiedlu Widawa.
Historia.
Orientowany, gotycki kościół został zbudowany w latach 1344-48 z fundacji właściciela wasi Henryka z Kałowa (według innych źródeł Henryka Kala). Rozbudowany w latach 1760-72 w stylu wczesnoklasycystycznym dokonanej na zlecenie właściciela wsi Franciszka A. von Siegslorpfa, przez architekta Karola Geislera. Zbudowano wczesnoklasycystyczną nawę główną na rzucie krzyża greckiego z kopułą zwieńczoną latarnią. W 1945 roku zniszczeniu uległy dach nawy i kopuła, odbudowany w 1948 przez proboszcza Maksymiliana Scifferta, restaurowany w latach 1972-81 przez prof. Edmunda Małachowicza. W latach 1973-5 przebudowano prezbiterium w duchu posoborowym. 
Architektura.
Wczesnoklasycystyczny kościół z elementami wcześniejszej gotyckiej budowli. Z poprzednich przebudów pozostały następujące elementy:

</doc>
<doc id="2967314" url="https://pl.wikipedia.org/wiki?curid=2967314" title="Elbląska Uczelnia Humanistyczno-Ekonomiczna">
Elbląska Uczelnia Humanistyczno-Ekonomiczna



</doc>
<doc id="2967315" url="https://pl.wikipedia.org/wiki?curid=2967315" title="Święty Ildefons (obraz El Greca)">
Święty Ildefons (obraz El Greca)

Święty Ildefons – obraz autorstwa hiszpańskiego malarza pochodzenia greckiego Dominikosa Theotokopulosa, znanego jako El Greco.
Obraz był jednym z pięciu ocalonych obrazów ozdabiających kościół parafialny w Illescas. Na początku XVI wieku El Greco i jego syn Jorge Manuel otrzymali zamówienie na ozdobienie kościoła parafialnego. Mieli wykonać pięć drewnianych ołtarzy z dwoma naturalnej wielkości posągami proroków Symeona i Izajasza, rzeźbione tabernakulum i obrazy. Większość ozdób zaginęła w 1936 roku podczas wojny domowej. Ocalały jedynie obrazy: "Zwiastowanie", "Boże Narodzenie", "Madonna Miłosierna", "Święty Ildefons" i "Koronacja Matki Bożej" ukryte w Madrycie w podziemiach budynku Narodowego Banku Hiszpanii.
Opis obrazu.
Święty Ildefons był czczony głównie w Toledo, gdzie wokół jego życia narosło wiele legend. Jedna z nich wspomina o chwili, gdy po ukończeniu przez świętego księgi o czystości Matki Boskiej, Ildefons ujrzał Madonnę z książką w ręku i usłyszał od niej podziękowania za jego dzieło.
El Greco, malując św. Ildefonsa wykorzystał elementy legendy jednakże odszedł nie tylko od jej chronologii, jak i tradycyjnej ikonografii. Ukazał świętego w toledańskim wnętrzu, być może we własnym domu, w pałacu Villena. Portret namalowany został z dużą dbałością o szczegóły zwłaszcza dla otaczających świętego artefaktów. To wyjątek w twórczości El Greca, który przeważnie pomijał akcesoria na rzecz intensywności emocjonalnej. Artysta ukazał świętego za dużym stołem pokrytym czerwonym aksamitem, którego boki zakończone są frędzlami i ozdobami pasmanteryjnymi ze złotego galonu. Siedzi on na fotelu obitym aksamitem, którego rzeźbione oparcia zakończone są złotą frędzlą. W głębi widać uchylone drzwi i ściany okryte makatą. Na stole ustawione zostały przybory pracy zamożnego pisarza: wielka księga, pióro, kałamarz, piasecznica, dzwonek oraz oprawny raptularz.
Postać Ildefonsa została uchwycona w chwili pisania; w prawej ręce trzyma pióro gotowe do wykreślenia kolejnych liter, lewą ręką przytrzymuje strony pergaminu. Święty przerywa pisanie. Po jego lewej stronie El Greco maluje zamiast ukazującą się Matkę Bożą, popularną rzeźbę Madonny często spotykaną w toledańskich mieszkaniach będącą reprodukcją Matki Boskiej du Sagrario z katedry. Madonna na figurce zamiast książki trzyma maleńkie Dzieciątko. Święty nie spogląda na nią, kieruje wzrok gdzieś obok. Jego profil nawiązuje do innych malowanych przez El Greca starców: wychudzonych, zmęczonych, ale dostojnych. Artysta w postaci świętego odzwierciedla kwintesencję ludzkiego natchnienia, chwyta moment gdy człowiek wznosi się na wyżyny twórczej myśli dzięki obecności Boskiej siły. W pierwszych latach obraz nazywano również "Święty Ildefons piszący pod dyktandem Matki Boskiej".
Obraz był natchnieniem dla późniejszych malarzy. Jego impresjonistyczne elementy (nerwowe i pospieszne położenie pędzla) widoczne zwłaszcza w kopii znajdującej się w National Gallery of Art zainteresowały m.in. Milleta, który nabył obraz w 1869 roku. Po jego śmierci obraz trafił do innego malarza i wielbiciela sztuki Hiszpana Degasa.

</doc>
<doc id="2967317" url="https://pl.wikipedia.org/wiki?curid=2967317" title="Pomorska Wyższa Szkoła Humanistyczna">
Pomorska Wyższa Szkoła Humanistyczna



</doc>
<doc id="2967318" url="https://pl.wikipedia.org/wiki?curid=2967318" title="Denis Kudla (tenisista)">
Denis Kudla (tenisista)

Denis Kudla (ur. 17 sierpnia 1992 w Kijowie) – amerykański tenisista pochodzenia ukraińskiego, olimpijczyk z Rio de Janeiro (2016)
Kariera tenisowa.
Występując w gronie juniorów, we wrześniu 2010 roku awansował do finału US Open w grze pojedynczej chłopców. Spotkanie o tytuł przegrał 6:3, 2:6, 2:6 z Jackiem Sockiem.
W gronie zawodowców Amerykanin zwyciężył w 7 turniejach kategorii ATP Challenger Tour. W drabince głównej zawodów wielkoszlemowych zadebiutował w 2012 roku podczas Australian Open, przechodząc najpierw eliminacje. W 1. rundzie poniósł porażkę z Tommym Haasem.
W 2016 zagrał w turnieju singlowym igrzysk olimpijskich w Rio de Janeiro odpadając w 1. rundzie.
W rankingu gry pojedynczej Kudla najwyżej był na 53. miejscu (23 maja 2016), a w klasyfikacji gry podwójnej na 133. pozycji (27 sierpnia 2018).

</doc>
<doc id="2967320" url="https://pl.wikipedia.org/wiki?curid=2967320" title="Kongregacja ds. Ceremoniału">
Kongregacja ds. Ceremoniału

Święta Kongregacja ds. Ceremoniału, Święta Kongregacja ds. Ceremonii – dawna kongregacja kardynalska Kurii Rzymskiej, zajmująca się pilnowaniem przestrzegania zasad ceremoniału na dworze papieskim oraz udzielania odpowiednich pouczeń w zakresie ceremoniału kardynałom i nuncjuszom pełniącym swe funkcje poza dworem papieskim.
Istnienie kongregacji kardynalskiej do spraw ceremonii odnotowano w źródłach już za pontfikatu Grzegorza XIII w 1574. Liczyła ona wówczas szesnastu kardynałów, jednak o jej szczegółowych zadaniach i działalności nic bliżej nie wiadomo. Następny papież Sykstus V w konstytucji "Immensa Aeterni Dei" z 22 stycznia 1588 ustanowił stałą Kongregację ds. Obrzędów i Ceremonii, której głównym zadaniem było stanie na straży porządku w liturgii i sakramentach oraz przeprowadzanie procesów beatyfikacyjnych i kanonizacyjnych, ale także organizowanie i czuwanie nad przebiegiem ceremonii na dworze papieskim. Ten ostatni obszar został jednak wydzielony spod jej kompetencji, kiedy w 1627 papież Urban VIII utworzył odrębną Kongregację ds. Ceremoniału.
W skład Świętej Kongregacji ds. Ceremoniału wchodziło kilku (czasem kilkunastu) kardynałów, mistrz papieskich ceremonii liturgicznych oraz inni papiescy ceremoniarze, z których jeden pełnił funkcję jej sekretarza.
Nie do końca jasna pozostaje kwestia kierownictwa Kongregacji. Według Gaetano Moroniego każdorazowo prefektem tej Kongregacji zostawał z urzędu dziekan Świętego Kolegium Kardynałów. Z „Roczników papieskich” z XVII i XVIII wieku wynika jednak, że zasadę tę wprowadzono dopiero w roku 1791, gdyż przed tą datą nie wymieniają one (z jednym wyjątkiem) żadnych prefektów tej Kongregacji i nawet nie zawsze wymieniają dziekana Świętego Kolegium wśród jej członków. Z roczników tych wynika także, że za pontyfikatu Urbana VIII (zm. 1644) przewodniczącym tej Kongregacji był ówczesny superintendent generalny Państwa Kościelnego kardynał Francesco Barberini. Następnie kardynał Carlo de’ Medici (zm. 1666) był tytułowany jako prefekt Kongregacji ds. Ceremoniału za pontyfikatu Aleksandra VII (1655-1667), jednak po jego śmierci w 1666 Kongregacja ta nie miała żadnego prefekta aż do roku 1791.
Kongregację tę skasował papież Paweł VI z dniem 1 stycznia 1968.
Poniżej lista dziekanów Świętego Kolegium będących jednocześnie prefektami Świętej Kongregacji ds. Ceremoniału w latach 1791–1967:

</doc>
<doc id="2967323" url="https://pl.wikipedia.org/wiki?curid=2967323" title="Manufaktura w Skierniewicach">
Manufaktura w Skierniewicach

Manufaktura w Skierniewicach – manufaktura włókiennicza w Skierniewicach, działająca w latach 1766-1793, założona z inicjatywy króla Stanisława Augusta Poniatowskiego. Pierwsza manufaktura działała przez pięć lat przy Placu Św. Floriana. Po niej pozostała stylowa brama wjazdowa do manufaktury i osady tkackiej. Następną manufakturę sukienniczą i płócienną założył w 1785 roku prymas Michał Poniatowski mieszkający w Pałacu Prymasowskim. Działalność Manufaktury zakończyła się wraz ze śmiercią założyciela, króla Poniatowskiego.
Do miasta sprowadzono tkaczy i prządki. Tradycje przemysłu sukienniczego w Skierniewicach sięgają XIV wieku.

</doc>
<doc id="2967324" url="https://pl.wikipedia.org/wiki?curid=2967324" title="Misao Ōkawa">
Misao Ōkawa

 – japońska superstulatka, uznana w wieku 115 lat i 3 miesięcy za najstarszego żyjącego człowieka na świecie po śmierci Jirōemona Kimury 12 czerwca 2013 roku, była też najstarszą żyjącą kobietą na świecie, tytuł ten przypadł jej po śmierci Koto Ōkubo 12 stycznia 2013 roku. Jest 30. zweryfikowaną osobą, która osiągnęła wiek 115 lat. 28 sierpnia 2014 roku pokonała rekord Tane Ikai (1879–1995) i została najstarszym człowiekiem w historii Japonii.
Życiorys.
Urodziła się w Tenma, na przedmieściach miasta Osaka. Jej ojciec trudnił się szyciem kimon. Misao Okawa wyszła za mąż w 1919 roku, za Yukio Okawę. Doczekała się trojga dzieci, czworga wnucząt i sześciorga prawnucząt. W 2013 roku żyło jeszcze jej dwoje ponad 90-letnich dzieci. Zmarła 1 kwietnia 2015 roku w domu opieki w Osace, pozostawiając tytuł najstarszego żyjącego człowieka na świecie 4 miesiące młodszej Gertrude Weaver.

</doc>
<doc id="2967326" url="https://pl.wikipedia.org/wiki?curid=2967326" title="Gliwicka Wyższa Szkoła Przedsiębiorczości">
Gliwicka Wyższa Szkoła Przedsiębiorczości



</doc>
<doc id="2967327" url="https://pl.wikipedia.org/wiki?curid=2967327" title="Wyższa Szkoła Biznesu im. bp. Jana Chrapka w Radomiu">
Wyższa Szkoła Biznesu im. bp. Jana Chrapka w Radomiu



</doc>
<doc id="2967328" url="https://pl.wikipedia.org/wiki?curid=2967328" title="Aleksander Jan Wróblewski">
Aleksander Jan Wróblewski

Aleksander Wróblewski (ur. 26 marca 1915 w Łodzi, zm. 25 marca 1942 zestrzelony nad kanałem La Manche) – porucznik pilot Polskich Sił Powietrznych w Wielkiej Brytanii.
Życiorys.
Syn Aleksandra i Marty. Student Politechniki Warszawskiej, członek Aeroklubu Łódzkiego, absolwent Szkoły Podchorążych Rezerwy Lotnictwa. Na stopień podporucznika został mianowany ze starszeństwem z 1 stycznia 1937 i 30. lokatą w korpusie oficerów lotnictwa.
W sierpniu 1939 zmobilizowany, otrzymał przydział do 131 eskadry myśliwskiej jako pilot. 6 września dołączył do 111 em.
Zimą 1939/40 jako kurier tatrzański na trasie Warszawa – Zakopane – Budapeszt kursował w parze z Józefem Krzeptowskim. W maju 1940 z Węgier przedostał się do Francji, a następnie do Wielkiej Brytanii. Otrzymał numer służbowy P-0754. W lutym 1941 przeszedł szkolenie myśliwskie w 57 O.T.U. w Hawarden. 21 kwietnia 1941 został pilotem dywizjonu 303. Był odznaczony dwukrotnie Krzyżem Walecznych i Medalem Lotniczym.

</doc>
<doc id="2967330" url="https://pl.wikipedia.org/wiki?curid=2967330" title="Wyższa Szkoła Nauk Społecznych im. ks. Józefa Majki w Mińsku Mazowieckim">
Wyższa Szkoła Nauk Społecznych im. ks. Józefa Majki w Mińsku Mazowieckim



</doc>
<doc id="2967332" url="https://pl.wikipedia.org/wiki?curid=2967332" title="Koszary wojskowe w Skierniewicach">
Koszary wojskowe w Skierniewicach

Koszary w Skierniewicach – powstały przy ul. Stefana Batorego w 1867 roku według projektu Aleksandra Woydego. Pierwsze koszary wybudowane zostały w latach 1885 – 1895. W skład ówczesnych koszar wchodziło 8 dużych budynków mieszkalnych i kilka gospodarczych. Garnizon dysponował własnym szpitalem a także piekarnią.
W 1900 r. przy obecnej ul. Kilińskiego, dawniej Ułanów Carskich wybudowany został drugi zespół budynków koszarowych. Budowniczym tej części koszar był żydowski przedsiębiorca Bombel. W okresie przed I wojną światową stacjonował 38 Tobolski Pułk Piechoty i 37 Jekatierinburski Pułk Piechoty a w sam przeddzień wybuchu wojny 31 Aleksiejewski Pułk Piechoty. Po odzyskaniu niepodległości w roku 1918 koszary użytkowane były przez 18 Pułk Piechoty oraz 26 Pułk Artylerii Lekkiej, które wchodziły w skład 26 Dywizji Piechoty. Podczas II wojny światowej koszary zajmowane były przez wojska okupanta. W latach 1942 – 1945 stacjonowała w koszarach jednostka kwatermistrzowska. Po wojnie kompleksy wojskowe były wykorzystywane przez Wojsko Polskie. Jednostkę zlikwidowano pod koniec lat dziewięćdziesiątych XX wieku. Obecnie budynki koszar są stopniowo remontowane m.in. przy pomocy funduszy unijnych. Część budynków została przekazana Państwowej Wyższej Szkole Zawodowej.

</doc>
<doc id="2967333" url="https://pl.wikipedia.org/wiki?curid=2967333" title="Wyższa Szkoła Informatyki i Ekonomii Towarzystwa Wiedzy Powszechnej w Olsztynie">
Wyższa Szkoła Informatyki i Ekonomii Towarzystwa Wiedzy Powszechnej w Olsztynie



</doc>
<doc id="2967334" url="https://pl.wikipedia.org/wiki?curid=2967334" title="Wyższa Szkoła Bezpieczeństwa Publicznego i Indywidualnego &quot;Apeiron&quot;">
Wyższa Szkoła Bezpieczeństwa Publicznego i Indywidualnego &quot;Apeiron&quot;



</doc>
<doc id="2967336" url="https://pl.wikipedia.org/wiki?curid=2967336" title="Wyższa Szkoła Europejska im. ks. Józefa Tischnera">
Wyższa Szkoła Europejska im. ks. Józefa Tischnera



</doc>
<doc id="2967337" url="https://pl.wikipedia.org/wiki?curid=2967337" title="Wyższa Szkoła Medyczna LZDZ w Legnicy">
Wyższa Szkoła Medyczna LZDZ w Legnicy



</doc>
<doc id="2967338" url="https://pl.wikipedia.org/wiki?curid=2967338" title="Salezjańska Wyższa Szkoła Ekonomii i Zarządzania">
Salezjańska Wyższa Szkoła Ekonomii i Zarządzania



</doc>
<doc id="2967340" url="https://pl.wikipedia.org/wiki?curid=2967340" title="Wyższa Szkoła Inżynieryjno-Ekonomiczna z siedzibą w Rzeszowie">
Wyższa Szkoła Inżynieryjno-Ekonomiczna z siedzibą w Rzeszowie



</doc>
<doc id="2967343" url="https://pl.wikipedia.org/wiki?curid=2967343" title="Bogdan Potocki">
Bogdan Potocki

Bogdan Potocki (ur. 15 lipca 1938 w Chrzanowie, zm. 11 czerwca 2013 w Warszawie) – polski aktor teatralny, asystent reżysera, zastępca dyrektora artystycznego Teatru Polskiego im. Arnolda Szyfmana w Warszawie.
Absolwent PWST w Krakowie z 1963 r. Od 1979 r. członek zespołu Teatru Polskiego, wcześniej występował jako aktor w zespole Teatru Polskiego w Bielsku-Białej w latach 1963-1967, Teatru Śląskiego im. Stanisława Wyspiańskiego w Katowicach w latach 1967-1977, Teatru Zagłębia w Sosnowcu w latach 1977-1978 oraz Teatru Komedia w Warszawie w latach 1978-1980. 
Od kwietnia 1995 r. do marca 2010 r. piastował funkcję zastępcy dyrektora artystycznego Teatru Polskiego im. Arnolda Szyfmana w Warszawie. Poza klasycznym teatrem występował także w telewizji w ramach tzw. Teatru Telewizji. 
Kawaler Krzyża Kawalerskiego Orderu Odrodzenia Polski z 1999 r.

</doc>
<doc id="2967344" url="https://pl.wikipedia.org/wiki?curid=2967344" title="Portret Johannesa i Anny Cuspinianów">
Portret Johannesa i Anny Cuspinianów

Portret Johannesa i Anny Cuspinianów – dzieło Lucasa Cranacha Starszego, powstałe około 1502 roku, kiedy to artysta działał w Wiedniu. Ukazuje doktora Johannesa Cuspiniana (znanego także jako Spießheimer) i jego małżonkę Annę Cuspinian z domu Putsch.
Pierwotna proweniencja dzieła nie jest znana. Wiadomo że trafił w ręce angielskiego króla Karola I. Następnie był własnością rodziny Locker-Lampson i barona Sandysa. W nieznanych okolicznościach trafił do antykwariatu w Lucernie, a następnie do galerii Juliusa Böhlera, od którego zakupił dzieło Oskar Reinhart. Obecnie znajduje się w 'Am Römerholz’ – muzeum Oskara i Theodora Reinhartów w Winterthur (Zurych, Szwajcaria).
Wygląd.
Dzieło składa się z dwóch desek, z których jedna (z portretem Johannesa) jest dwustronnie malowana. Rewers drugiej części jest nakryty jednolitą, ciemną farbą. Zasadniczą część tworzy portret pary Cuspinianów. Mimo że portret jest dwudzielny, w ogólnym zarysie i kompozycji widoczna jest jednolita całość. Zarówno Johannes i Anna zostali ujęci "en trois quarts", do wysokości kolan, w dość podobnych pozach; ujęcie Anny poniekąd stanowi lustrzane odbicie pozy Johannesa. Oboje siedzą na ziemi okrytej bujną trawą.
Johannes Cuspinian został ukazany jako mężczyzna w sile wieku, z dumą kieruje swój wzrok lekko do góry. Twarz jest delikatnie modelowana, zwłaszcza pełne usta, brwi, blond włosy. Malarz uwydatnił prawy łuk brwiowy, ciemne tęczówki oczów, oraz kość nosową. Na głowie ma czerwony beret. Białą koszulę okrywa ciemny, masywny, ozdobiony dekoracją ornamentalno-roślinną płaszcz z szerokim futrzanym kołnierzem. W dłoniach dzierży zamkniętą grubą księgę z ozdobną czerwoną oprawą. Anna Cuspinian, podobnie jak jej małżonek nie kryje arystokratycznej dumy, poczucia wartości i elegancji, którą podkreśla wytworny, bogato zdobiony strój. Trzymając w dłoniach biały goździk, spogląda w stronę małżonka. Ma duże, ciemnobrunatne oczy, duży nos, pełne usta, wszystko to kontrastuje z delikatnie podkreślonymi łukami brwiowymi i światłocieniowo modelowanymi, nieco pulchnymi policzkami. Włosy ma ukryte w wysokim, rozszerzonym u góry, białym czepcu, który zdobią złote aplikacje i tasiemki. Odziana jest w wytworną, bogato zdobioną ciemnoróżową suknię, z biała podszewką, czarnymi rękawami i wycięciem dekoltu, opiętą czarno-złocistym paskiem. Różowe partie sukni zdobi stylizowany roślinno-geometryczny ornament, ciemnozielone liście i czarny meander zdobią okrycie dekoltu uszyte ze złotego materiału.
Tło tworzy rozległy, malowniczy, górzysty krajobraz, który tworzą skalne rozpadliny i urwiska, gaje i kępy krzewów oraz porośnięte trawą pagórki tworzące małą kotlinę zalaną wodami jeziora. Bujną florę akcentują trzy drzewa, dwa na skrajach kompozycji oraz trzecie, obok Anny. Przyrodę uzupełniają liczne ptaki oraz biegające po trawie dwa białe psy. Na skalistych urwiskach wznoszą się dwa zamki, obok jednego z nich (w przedstawieniu Anny) ma miejsce pożar ponad którym unoszą się czarne kłęby dymu. Zamek w portrecie Johannesa charakteryzuje się samodzielną basztą górującą na skalistym urwisku. Scenerię ożywiają występujące w rozmaitych miejscach pojedyncze postaci.
Analiza.
Przedstawienie małżonków Cuspinianów reprezentuje typ portretu podwójnego. Pierwotnie był to najprawdopodobniej zamykany dyptyk, o czym świadczą nie tylko bliźniacze wymiary obu dzieł, lecz także fragmentarycznie zachowane na rewersie portretu Johannesa herby małżonków z wykwintnie zdobionymi klejnotami. Okolicznością powstania tegoż dzieła był ślub pary. Pochodzący z Frankonii Johannes Cuspinian był pisarzem, lekarzem i uczonym na dworze cesarza Maksymiliana I, wiadomo że w 1492 roku przeniósł się do Wiednia, gdzie poznał Annę Putsch, córkę cesarskiego skarbnika.
Sceneria krajobrazowo-architektoniczna wzbogacona sztafażem nie jest wyłącznie estetycznym uzupełnieniem kompozycji, nie tylko tworzy swoisty liryczny nastrój, lecz także zawiera liczne treści symboliczne. Krajobraz stał się tu nośnikiem ekspresji, współbrzmi z emocjami małżonków. Symbolizuje makrokosmos w odniesieniu do ludzkiej jednostki oraz mikrokosmos, który stanowi całokształt emocjonalnej sfery, która czytelna jest w posturze postaci, zwłaszcza w osobie Johannesa, który nie tylko wyraża dumnie swój status, ale jego podniesiona głowa wedle badaczy ma oznaczać wsłuchiwanie się w dźwięki natury. Słuchanie stanowiło istotny element w poglądach włoskiego neoplatonika Marsilia Ficina, który twierdził, że wsłuchiwanie się w muzykę, jej rytmu i harmonii prowadzi do duchowego szczęścia. Ponadto krajobraz stanowi ilustrację ukształtowanego w humanizmie toposu raju oraz ogrodu rozkoszy i przyjemności.
Czerwony beret na głowie Cuspiniana nawiązuje do funkcji lekarza: „Medicus Rubras fert Corpore vestes” (lekarz nosi czerwone odzienie). Kąpiące się w jeziorze niewiasty interpretowane są jako dziewięć mitycznych muz, prowadzonych przez Apollina. Swoisty balans kompozycyjny i symboliczny stanowi zestawienie wód jeziora z ogniem pożaru, co uważa się za aluzję do myśli Plutarcha, który twierdzi że woda symbolizuje mężczyznę, ogień zaś kobietę. Ogień ten, również jest interpretowany w chrześcijańskich kategoriach, stanowi aluzję do krzewu gorejącego (Wj 3, 2), który „płonął ogniem, a nie spłonął od niego”, co odnosi się do Marii i Jej Niepokalanego Poczęcia. Czystość Marii stanowiła, a przez wiele stuleci etycznym przykładem dla zamężnych kobiet.
Portret Johannesa i Anny Cuspinianów jest świadectwem nowego wymiaru wrażliwości i humanistycznej świadomości towarzyszącej w postrzeganiu natury, co ma ścisły związek z nowymi tendencjami kształtującymi się w sztuce pierwszych dekad XVI wieku na północ od Alp, gdzie wpływy włoskiego renesansu w znacznym stopniu rzutowały na przemiany stylistyczne. Przebywający wówczas w Wiedniu Lucas Cranach Starszy wraz z innymi ówczesnymi mistrzami działającymi w dolinie Dunaju m.in. Jorgiem Breu Starszym, Wolfem Huberem i Albrechtem Altdorferem przyczynili się do emancypacji krajobrazu w malarstwie, zmiany stosunku namalowanych postaci względem przyrody; oba czynniki zostały zintegrowane. Cechy te stanowią istotny element dla tzw. stylu naddunajskiego, który reprezentuje także portret Cuspinianów.

</doc>
<doc id="2967351" url="https://pl.wikipedia.org/wiki?curid=2967351" title="Gaston Godel">
Gaston Godel

Gaston G. Godel (ur. 19 sierpnia 1914 w Givisiez, zm. 17 lutego 2004 w Domdidier) – szwajcarski lekkoatleta, chodziarz, wicemistrz olimpijski z 1948.
Zdobył srebrny medal w chodzie na 50 kilometrów na igrzyskach olimpijskich w 1948 w Londynie, za Szwedem Johnem Ljunggrenem.
Był mistrzem Szwajcarii w tej konkurencji w 1945, 1947 i 1948.
Jego rekord życiowy w chodzie na 50 km to 4:46:19 (z 1945).

</doc>
<doc id="2967353" url="https://pl.wikipedia.org/wiki?curid=2967353" title="Jakub Mestre Iborra">
Jakub Mestre Iborra

Jakub Mestre Iborra znany też jako Jakub z Rafelbuñol, "Santiago Mestre Iborra" (ur. 10 kwietnia 1909 w Rafelbuñol na terenie wspólnoty walenckiej, zm. 29 września 1936 w Gilet pod Walencją) – hiszpański błogosławiony Kościoła katolickiego, męczennik, prezbiter, kapucyn, ofiara prześladowań antykatolickich okresu hiszpańskiej wojny domowej.
Życiorys.
Był siódmym z dziewięciorga synów Onofre Mestre i Mercedes Iborra. Ochrzczony został w miejscowej parafii w dwa dni po urodzeniu. Do zakonu kapucynów wstąpił przyjmując habit 6 czerwca 1924 r. w Olleríi. Śluby czasowe złożył 7 czerwca 1925 r., a profesję wieczystą 21 kwietnia 1930, na ręce generała ojca Melchiore da Benisa. Studia i tytuł doktora teologii uzyskał w Rzymie na Uniwersytecie Gregoriańskim. Sakrament święceń kapłańskich otrzymał tamże 26 marca 1932 r. W Hiszpanii skierowany został do pracy dydaktycznej i powierzono mu funkcję wicedyrektora seminarium duchownego w Masamagrell. Realizował swoje powołanie z posłuszeństwem, prostotą i pokorą, będąc w opinii wiernych przykładnym zakonnikiem. W pobożności Jakuba z Rafelbuñol szczególne miejsce zajmował kult maryjny.
Gdy po wybuchu wojny domowej rozpoczęły się prześladowania katolików i napaści na klasztory, zorganizował seminarzystom bezpieczne kryjówki, a później udał się w rodzinne strony. Pracował jako robotnik budowlany do 26 września 1936 r. gdy aresztowano dwadzieścia dwie osoby, wśród których znajdowali się jego bracia i ojciec. Udał się do komitetu rewolucyjnego ofiarując swoją wolność za zatrzymanych, ale został dołączony do ich grona. Wysłuchał spowiedzi uwięzionych, a 29 września został rozstrzelany z całą grupą, których jedynym przewinieniem było wyznawanie katolicyzmu.
Pochowany został w zbiorowej mogile na miejscowym cmentarzu w Rafelbuñol.
Proces informacyjny odbył się w Walencji w latach 1957–1959. Beatyfikowany w pierwszej grupie wyniesionych na ołtarze męczenników z zakonu kapucynów zamordowanych podczas prześladowań religijnych 1936–1939, razem z Józefem Aparicio Sanzem i 232 towarzyszami, pierwszymi wyniesionymi na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w dzienną rocznicę śmierci (29 września), a także w grupie męczenników 22 września.
Miejscem kultu Jakuba z Rafelbuñol jest archidiecezja walencka. Po translacji jego relikwie spoczywają w kaplicy Męczenników kapucyńskich klasztoru św. Magdaleny w Massamagrell.

</doc>
<doc id="2967354" url="https://pl.wikipedia.org/wiki?curid=2967354" title="Santiago Mestre Iborra">
Santiago Mestre Iborra



</doc>
<doc id="2967355" url="https://pl.wikipedia.org/wiki?curid=2967355" title="Jakub z Rafelbuñol">
Jakub z Rafelbuñol



</doc>
<doc id="2967356" url="https://pl.wikipedia.org/wiki?curid=2967356" title="Mario Pei">
Mario Pei

Mario Pei (ur. 16 lutego 1901 w Rzymie, zm. 2 marca 1978 w New Jersey) – włoski lingwista i poliglota, autor licznych publikacji z dziedziny językoznawstwa i nauki języków obcych.
Bibliografia.
Poniżej podano listę publikacji w języku angielskim. Na dzień dzisiejszy brak tłumaczeń na język polski.

</doc>
<doc id="2967358" url="https://pl.wikipedia.org/wiki?curid=2967358" title="Misao Okawa">
Misao Okawa



</doc>
<doc id="2967361" url="https://pl.wikipedia.org/wiki?curid=2967361" title="Richard Wolff">
Richard Wolff

Richard Wolff (ur. 12 czerwca 1976 w Pradze) – czeski żużlowiec.
Złoty medalista młodzieżowych indywidualnych mistrzostw Czech (1997). Trzykrotny złoty medalista mistrzostw Czech w parach (1996, 1997, 1998). Brązowy medalista indywidualnych mistrzostw Czech na długim torze (2010). 
Finalista indywidualnych mistrzostw świata juniorów (Žarnovica 1994 – jako rezerwowy). Dwukrotny finalista indywidualnych mistrzostw Europy (Slaný 2003 – XIV miejsce, Holsted 2004 – XV miejsce). Finalista klubowego Pucharu Europy – w barwach klubu Olymp Praga (Lublana 2004 – IV miejsce). Dwukrotny finalista indywidualnych mistrzostw świata na długim torze (2008 – XV miejsce, 2009 – XIX miejsce). Dwukrotny finalista indywidualnych mistrzostw Europy na torze trawiastym (La Reole 2010 – XVII miejsce, Eenrum 2012 – XVI miejsce). 
Poza startami w lidze czeskiej, austriackiej i niemieckiej, startował również w lidze brytyjskiej, w barwach klubów z Trelawny (2001–2003), 
Oksfordu (2002) i Reading (2005), oraz w lidze polskiej, w barwach klubu KSM Krosno (1998–1999, 2003, 2008–2009).

</doc>
<doc id="2967363" url="https://pl.wikipedia.org/wiki?curid=2967363" title="Bielenie metali">
Bielenie metali



</doc>
<doc id="2967366" url="https://pl.wikipedia.org/wiki?curid=2967366" title="Jimmy Engoulvent">
Jimmy Engoulvent

Jimmy Engoulvent (ur. 7 grudnia 1979 w Le Mans) – francuski kolarz szosowy, zawodnik profesjonalnej grupy Sojasun.

</doc>
<doc id="2967367" url="https://pl.wikipedia.org/wiki?curid=2967367" title="Pavel Ondrašík">
Pavel Ondrašík

Pavel Ondrašík (ur. 10 grudnia 1975 w Pradze) – czeski żużlowiec, syn Petra Ondrašík – również żużlowca.
Dwukrotny złoty medalista młodzieżowych indywidualnych mistrzostw Czech (1995, 1996). Srebrny medalista indywidualnych mistrzostw Czech (2000). Sześciokrotny medalista mistrzostw Czech w parach: czterokrotnie złoty (1996, 1997, 1999, 2000), srebrny (2007) oraz brązowy (2002). Jedenastokrotny złoty medalista drużynowych mistrzostw Czech. Czterokrotny medalista indywidualnych mistrzostw Czech na długim torze: złoty (2004), dwukrotnie srebrny (2003, 2009) oraz brązowy (2006). Srebrny medalista drużynowych mistrzostw Szwecji (2000).
Wielokrotny reprezentant Czech w eliminacjach Grand Prix IMŚ. Finalista indywidualnych mistrzostw Europy (Heusden Zolder 2001 – jako rezerwowy). Srebrny medalista klubowego Pucharu Europy – w barwach klubu Olymp Praga (Bydgoszcz 1998). Pięciokrotny finalista indywidualnych mistrzostw świata na długim torze (1997 – XIII miejsce, 2000 – IX miejsce, 2008 – XX miejsce, 2009 – XXI miejsce, 2011 – XXII miejsce). Pięciokrotny finalista drużynowych mistrzostw świata na długim torze (2007 – IV miejsce, 2008 – V miejsce, 2009 – V miejsce, 2010 – VI miejsce, 2011 – IV miejsce). Trzykrotny finalista indywidualnych mistrzostw Europy na torze trawiastym (1998 – XVI miejsce, 1999 – VIII miejsce, 2007 – XVIII miejsce).
Startował w ligach czeskiej, austriackiej, niemieckiej, szwedzkiej, brytyjskiej (Trelawny – 2001-2003, Poole – 2003, Newport – 2004, Exeter – 2005 i Somerset – 2006) oraz polskiej (Wanda Kraków – 1995, OTŻ Opole – 1996-1998, Kolejarz Rawicz – 1999-2000, TŻ Lublin – 2001).

</doc>
<doc id="2967368" url="https://pl.wikipedia.org/wiki?curid=2967368" title="Pavel Ondrasik">
Pavel Ondrasik



</doc>
<doc id="2967369" url="https://pl.wikipedia.org/wiki?curid=2967369" title="Julien Latendresse-Levesque">
Julien Latendresse-Levesque

Julien Latendresse-Levesque (ur. 27 lutego 1991 w Montrealu) – kanadyjski piłkarz grający na pozycji bramkarza.

</doc>
<doc id="2967370" url="https://pl.wikipedia.org/wiki?curid=2967370" title="Petr Ondrašík">
Petr Ondrašík

Petr Ondrašík (ur. 8 listopada 1951 w Gottwaldovie) – czechosłowacki żużlowiec, ojciec Pavla Ondrašíka – również żużlowca.
Ośmiokrotny medalista indywidualnych mistrzostw Czechosłowacji: trzykrotnie srebrny (1972, 1973, 1983) oraz pięciokrotnie brązowy (1974, 1979, 1980, 1982, 1984). Dwukrotny złoty medalista mistrzostw Czechosłowacji w parach (1979, 1980).
Czterokrotny finalista indywidualnych mistrzostw świata (Londyn 1978 – XVI miejsce, Chorzów 1979 – jako rezerwowy, Göteborg 1980 – XVI miejsce, Göteborg 1984 – XIV miejsce). Finalista mistrzostw świata par (Borås 1973 – VI miejsce). Dwukrotny brązowy medalista drużynowych mistrzostw świata (Wrocław 1977, Londyn 1979). 
Finalista indywidualnych mistrzostw świata na długim torze (Korskro 1985 – XVI miejsce). Finalista indywidualnych mistrzostw Europy na torze trawiastym (Nandlstadt 1983 – VII miejsce).
Zdobywca III miejsca w memoriale im. Zbigniewa Raniszewskiego (Bydgoszcz 1975).
Poza startami w lidze czeskiej, startował również w lidze brytyjskiej, w barwach klubów z Wolverhampton (1980), Eastbourne (1983) oraz Birmingham (1983).

</doc>
<doc id="2967371" url="https://pl.wikipedia.org/wiki?curid=2967371" title="Petr Ondrasik">
Petr Ondrasik



</doc>
<doc id="2967373" url="https://pl.wikipedia.org/wiki?curid=2967373" title="Monetyzacja">
Monetyzacja

Monetyzacja (ang. "monetization") – oznacza zamianę aktywów rzeczowych lub finansowych na prawny środek płatniczy. Zazwyczaj odnosi się do wybijania monet lub drukowania banknotów przez banki centralne. Potocznie – przekształcanie czegoś w pieniądz.
Monetyzacja długu publicznego (deficytu budżetowego) to nowoczesna wersja emisji pieniądza przez bank centralny. Polega ona na kreacji bazy monetarnej. Może to być przeprowadzone w sposób bezpośredni, jeśli bank centralny pożycza pieniądze Ministerstwu Finansów. W takiej sytuacji na rachunku rządu zapisywana jest nowo wykreowana baza monetarna. Po wykorzystaniu tego zasobu przez rząd podmioty sprzedające dobra i usługi rządowi deponują otrzymany pieniądz na swoich rachunkach bankowych. Tym sposobem baza monetarna wchodzi do systemu banków komercyjnych. Kreacja bazy monetarnej może być także przeprowadzona pośrednio – wówczas bank centralny może skupować weksle skarbowe na otwartym rynku lub prowadzić operacje redyskonta.
Ostatecznym skutkiem zakupu długu przez bank centralny jest utrzymywanie deficytu przez rząd, który jest finansowany przez wzrost podaży pieniądza będącej w posiadaniu obywateli. Monetyzacja długu zazwyczaj prowadzi do inflacji. Tym sposobem rząd może finansować swoje zakupy tzw. podatkiem inflacyjnym.

</doc>
<doc id="2967378" url="https://pl.wikipedia.org/wiki?curid=2967378" title="Muzeum im. Hindenburga w Poznaniu">
Muzeum im. Hindenburga w Poznaniu

Muzeum im. Hindenburga w Poznaniu ("Hindenburg-Museum") – muzeum założone w 1916 r. w Poznaniu, zlikwidowane po 1919 r.
Muzeum zostało powołane w uznaniu dla zwycięstw Paula von Hindenburga, który w 1914 r. został honorowym obywatelem miasta. W 1916 r. w Poznaniu Niemcy obchodzili „Dzień Hindenburga” w 50. rocznicę jego służby wojskowej (wstąpił on do wojska 7 kwietnia 1866). 15 marca 1916 r. na posiedzeniu rady miejskiej uzgodniony został projekt muzeum im. Hindenburga; obrady utajniono. Radni niemieccy i żydowscy byli za, radni polscy byli przeciw. Przeciwko powstaniu muzeum w czasie wojny podnoszony był argument "inter arma silent musae" („wśród oręża milczą muzy”). 5 kwietnia 1916 radni uchwalili 50 000 marek dotacji dla muzeum, drugie tyle dał sejm prowincjonalny; pieniądze ofiarowywane były także przez osoby prywatne i firmy (np. browar Huggerów przekazał 1000 marek). 8 kwietnia 1916 z inicjatywy Józefa Kostrzewskiego powstało Towarzystwo Muzealne. Muzeum działało przy Al. Marcinkowskiego 7 (siedziba Muzeum Wojskowego), docelowo miało się znajdować przy ul. Podgórnej 7, gdzie Hindenburg się urodził (na jego cześć ulica ta została przemianowana na "Hindenburgstrasse"). Do zmiany lokalizacji jednak nie doszło, ponieważ właścicielki domu przy ul. Podgórnej, córki dr. Szymańskiego, nie zgadzały się na sprzedaż nieruchomości.
Funkcję pierwszego kierownika aż do wyborów we wrześniu 1916 sprawował Artur Kronthal.
W 1916 został ogłoszony konkurs na kierownika muzeum. Spośród wielu kandydatów został wybrany Heinz Bothmer, który zaczął kierować placówką w październiku 1916 r. Zgodnie z przedłożoną dokumentacją miał on mieć ukończone studia ekonomiczne i językowe m.in. we Fryburgu, miał być wydawcą kilku dzieł naukowych i założycielem muzeum wsi niemieckiej, a także członkiem ambasady tureckiej w Berlinie, kapitanem tureckim walczącym na Gallipoli, odznaczonym Żelaznym Półksiężycem i Krzyżem Żelaznym pierwszej klasy. Posiadał także listy polecające. Na skutek nieprawidłowości w zarządzaniu muzeum jego życiorys został zbadany dokładniej. Kierownik muzeum okazał się być właścicielem upadłego towarzystwa wywożenia śmieci, z ukończonymi 5 klasami gimnazjum, nie miał także żadnych związków z instytucjami, na które się powoływał, a odznaczenia nadał sobie sam. 9 stycznia 1919 został usunięty ze stanowiska.
Po Bothmerze stanowisko kierownika objął nauczyciel Otto Tumm. W marcu 1919 członkowie Towarzystwa im. Hindenburga uznali, że muzeum straciło rację bytu. W 1920 zbiory muzeum przeszły na własność Sekcji Naukowej Głównego Dowództwa Wojska Polskiego w Poznaniu.

</doc>
<doc id="2967379" url="https://pl.wikipedia.org/wiki?curid=2967379" title="Jan (książę Östergötland)">
Jan (książę Östergötland)

Jan (ur. 18 kwietnia 1589 na zamku w Uppsali, zm. 5 marca 1618 na zamku w Bråborg) – książę Östergötland, książę Finlandii (1590–1606), młodszy z dwóch synów króla Szwecji Jana III i jedyne dziecko z jego małżeństwa z królową Gunillą Bielke.
Życiorys.
W rok po urodzeniu Jan został mianowany przez ojca księciem Finlandii i grafem Wysp Alandzkich i Bråborg w Östergötland. Na przełomie XVI i XVII wieku był zamieszany w spór dotyczący sukcesji tronu szwedzkiego.
Kiedy w roku 1604 na posiedzeniu Riksdagu w Norrköping Jan zrzekł się praw do tronu na rzecz księcia Karola, otrzymał od tego ostatniego tytuł księcia dziedzicznego Östergotland. W jego władaniu znalazł się (po kilku korektach) cały Östergötland oraz powiaty Kinda i Ydre w Smalandii, Sundbo w Närke i Kåkind w Västergötland. W 1611 dodano cztery kolejne powiaty Västergötland. W liście donacyjnym Karola IX z 1609 roku książę Jan otrzymał jako władca mocną pozycję – księstwo zostało przekazane jemu i jego męskim potomkom jako "prawowita własność"; przyznana mu też została duchowa i świecka jurysdykcja, prawo mianowania m.in. biskupów i sędziów, prawo bicia monety ze swym wizerunkiem, a także pobór podatków i opłat, ceł, środków pochodzących z grzywien, itp. Oprócz tego Jan był dowódcą wojsk w swoim księstwie. Objęcie w 1611 roku tronu szwedzkiego przez Gustawa II Adolfa okazało się początkowo korzystne dla księcia Jana. Nowy władca obdarzył go przyjaźnią i zaufaniem, co uwidoczniło się podczas wojny kalmarskiej (1611–1613), podczas której Jan wykazał się talentem dowódczym, a następnie podczas wojny rosyjsko-szwedzkiej, gdy król w roku 1615, przed udaniem się na wyprawę wojenną, mianował go dowódcą wojsk, które pozostały w kraju. W kolejnych latach stosunki między Janem a Gustawem Adolfem uległy jednak ochłodzeniu w związku z wojną polsko-szwedzką i zabiegami króla Zygmunta III Wazy o odzyskanie tronu szwedzkiego. Zwolennicy Zygmunta starali się pozyskać dla swoich zamiarów pomoc księcia Jana, który jednak okazał się lojalny wobec Gustawa Adolfa, mimo iż był przez niego podejrzewany. 
Książę Jan miał zadatki na dobrego władcę. Otrzymał staranne wychowanie. Znał języki obce, zwłaszcza niemiecki. Żywo interesował się kulturą, wspierał podróże studenckie, otaczał się uczonymi i był zapalonym kolekcjonerem sztuki. Zbudował w swym księstwie administrację i sądownictwo. Szczególną uwagę poświęcił rozwojowi handlu. Przedmiotem swych intensywnych starań uczynił Norrköping, który miał się stać reprezentacyjną stolicą jego księstwa. Książę wydał dyspozycje odnośnie do planów miasta i jego architektury, udzielił mu przywilejów, stymulował osadnictwo. Podczas jego rządów w mieście osiedliło się wielu zagranicznych kupców. Książę założył też fabrykę broni w mieście i zbudował na jego obrzeżach twierdzę Johannisborg, która miała stać się jego rezydencją. Jednak rozrzutność księcia Jana, jeśli chodzi o utrzymanie dworu i finansowanie działalności budowlanej doprowadziły do kryzysu ekonomicznego w Östergötland. Zwykle podatki nie wystarczały na pokrycie rosnących wydatków, a wprowadzone podatki dodatkowe stały w sprzeczności z rozporządzeniami listu donacyjnego. Książę miał oprócz tego kłopoty ze zdrowiem. Już w młodym wieku przechodził ciężkie ataki choroby, która ostatecznie miała stać się przyczyną jego śmierci.
29 listopada 1612 roku książę Jan zawarł związek małżeński z Marią Elżbietą, córką Karola IX. Związek ten okazał się nieszczęśliwy, a małżonkowie nie doczekali się potomstwa. Nieudane małżeństwo pogorszyło stan zdrowia księcia. Maria Elżbieta była, podobnie jak on, wątłego zdrowia, a po kilku latach małżeństwa okazało się, że jest chora psychicznie. 
Książę Jan zmarł 5 marca 1618 roku w twierdzy Bråborg, a Maria Elżbieta zmarła pięć miesięcy po nim. Ponieważ oboje nie mieli dzieci, księstwo Östergötland powróciło do korony szwedzkiej.

</doc>
<doc id="2967382" url="https://pl.wikipedia.org/wiki?curid=2967382" title="Soraya Manutchehri">
Soraya Manutchehri



</doc>
<doc id="2967385" url="https://pl.wikipedia.org/wiki?curid=2967385" title="Guillaume Rippert">
Guillaume Rippert

Guillaume Rippert (ur. 30 kwietnia 1985 w Paryżu) – francuski piłkarz występujący na pozycji obrońcy w klubie SO Cholet.
Kariera klubowa.
Karierę zawodową Rippert rozpoczął w 2004 roku, zostając zawodnikiem FC Nantes. Rippert nie zdołał jednak zagrać żadnego meczu w drużynie, w której był też przez pewien czas zawodnikiem juniorskim. Sezon 2005/2006 spędził na wypożyczeniu w Valenciennes FC, z którym awansował z Ligue 2 do Ligue 1. Następnie Rippert podpisał kontrakt z Valenciennes, a w dwóch następnych sezonach rozegrał tam 51 ligowych spotkań.
Po zakończeniu sezonu 2007/2008, Rippert przeniósł się do FC Metz, który grał w Ligue 2. Zagrał tam w 17 meczach, opuszczając klub po zakończeniu sezonu 2008/2009. W 2009 roku Metz sfinalizowało transfer Ripperta do Evianu (Championnat National). W sezonie 2009/2010 awansował wraz z nim do Ligue 2. 29 października 2010 w zremisowanym 1:1 meczu z FC Istres strzelił swoją pierwszą bramkę w zawodowej karierze. W sezonie 2010/2011 Rippert wraz z Evian awansował do Ligue 1. W sezonie 2011/2012 rozegrał 11 spotkań w lidze, a klub uplasował się na 9. pozycji w tabeli Ligue 1. 
W 2012 roku przeszedł do niemieckiego klubu Energie Cottbus, grającego w 2. Bundeslidze. Następnie występował w zespołach Stade Lavallois, FC Lausanne-Sport, Petrolul Ploeszti oraz SO Cholet.
W Ligue 1 rozegrał 62 spotkania.
Kariera reprezentacyjna.
W 2005 roku Rippert rozegrał 2 mecze w reprezentacji Francji do lat 21.

</doc>
<doc id="2967389" url="https://pl.wikipedia.org/wiki?curid=2967389" title="Burja">
Burja

Burja (bułg. "Буря") – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 222 mieszkańców.
W miejscowości znajduje się centrum kultury „Probuda” z muzeum etnograficznym. Znajduje się tu także pomnik Stefana Conewa – partyzanta.
Historia.
Za panowania imperium osmańskiego miejscowość nazywała się Chadżi Omer, później została przemianowana na Małkoczewo. Obecna nazwa została nadana w 1945 roku i oznacza ona dosłownie burzę.
Na południowo-wschodnim krańcu wsi znajduje się stary cmentarz z grobowcem (türbe) Małkocza baby, legendarnego patrona miejscowości.

</doc>
<doc id="2967394" url="https://pl.wikipedia.org/wiki?curid=2967394" title="Jens Toornstra">
Jens Toornstra

Jens Toornstra (ur. 4 kwietnia 1989 w Alphen aan den Rijn) – piłkarz holenderski grający na pozycji lewego lub środkowego pomocnika. Od 2014 roku jest zawodnikiem Feyenoordu.
Kariera klubowa.
Swoją karierę piłkarską Toornstra rozpoczął w klubie Alphense Boys. Następnie przeszedł do ADO Den Haag. W 2009 roku awansował do kadry pierwszego zespołu. 4 grudnia 2009 zadebiutował w Eredivisie w zremisowanym 1:1 wyjazdowym meczu z Rodą JC Kerkrade. W sezonie 2010/2011 stał się podstawowym zawodnikiem klubu z Hagi. 30 stycznia 2011 w wyjazdowym spotkaniu z Excelsiorem Rotterdam (5:1) strzelił swojego premierowego gola w lidze holenderskiej. W ADO Den Haag grał do stycznia 2013 roku.
W styczniu 2013 roku Toornstra przeszedł do FC Utrecht. Swój debiut w nim zanotował 3 lutego 2013 w zwycięskim 4:2 wyjazdowym meczu z FC Twente. W debiucie zdobył gola.
Latem 2014 Toornstra został zawodnikiem Feyenoordu, do którego przeszedł za kwotę 3,5 miliona euro.
Kariera reprezentacyjna.
W latach 2010–2011 Toornstra grał w reprezentacji Holandii U-21. W dorosłej reprezentacji zadebiutował 7 czerwca 2013 roku w wygranym 3:0 towarzyskim meczu z Indonezją, rozegranym w Dżakarcie.

</doc>
<doc id="2967397" url="https://pl.wikipedia.org/wiki?curid=2967397" title="Dmitrij Ostrowski">
Dmitrij Ostrowski

Dmitrij Nikołajewicz Ostrowski (ros. Дмитрий Николаевич Островский. ur. 28 marca 1856, zm. 30 marca 1938 w Paryżu) – rosyjski urzędnik konsularny i dyplomata.
Absolwent Uniwersytetu w Petersburgu ("Санкт-Петербургский Государственный Университет" – СПбГУ). Do służby państwowej wstąpił 30 czerwca 1878. W 1889 powierzono mu funkcję konsula w Hammerfest w płn. Norwegii, gdzie przebywał do 1893; następnie był konsulem w Kłajpedzie (Memel) – (1893-1895), i w Newcastle upon Tyne (1895-1897).
W latach 1897–1898 pełnił funkcję wicegubernatora w Archangielsku. Następnie powrócił do służby dyplomatycznej – był konsulem w Lipsku (1898-1899) i konsulem generalnym w Gdańsku (1899-1914), skąd został ewakuowany wraz z wybuchem I wojny światowej. Do 1929 był cerkiewnym starostą ("церковный староста") soboru św. Aleksandra Newskiego w Paryżu.
Rangi urzędnicze: radcy kolegialnego (1889), radcy stanu (1893), rzeczywistego radcy stanu (1904).
Nagrodzony: Św. Stanisława 2 kl. – 1 kwietnia 1890; Św. Anny 2 kl. – 2 kwietnia 1895; Św. Włodzimierza 3 kl. – 1910; Św. Stanisława 1 kl. – 1915.
Został pochowany na cmentarzu Sainte-Genevieve-des-Bois pod Paryżem.
Ostrowski był autorem przewodnika po północnej Rosji ("Путеводитель по Северу России: Архангельск. Белое море. Соловецкий монастырь. Мурманский берег. Новая земля. Печора", Изд. Т-ва Архангельско-Мурманского пароходства, Санкт-Петербург, 1898, 146 с., [w:] )

</doc>
<doc id="2967400" url="https://pl.wikipedia.org/wiki?curid=2967400" title="Konstantin Engel">
Konstantin Engel

Konstantin Engel (kaz. Константин Энгель, ur. 27 lipca 1988 w Karagandzie) – kazachski piłkarz niemieckiego pochodzenia grający na pozycji obrońcy, reprezentant Kazachstanu.
Kariera klubowa.
Juniorską karierę rozpoczynał w klubie Viktoria Georgsmarienhütte, gdzie grał do 2004 r. W latach 2004 - 2006 był zawodnikiem VfL Osnabrück, z którym podpisał zawodowy kontrakt. W latach 2006-2011 był zawodnikiem VfL Osnabrück, rozgrywając 67 spotkań w głównym zespole i strzelając dwie bramki. W 2011 r. został zawodnikiem klubu 2.bundesligi, Energie Cottbus. W 2013 przeszedł do FC Ingolstadt 04.
Kariera reprezentacyjna.
Engel do tej pory rozegrał 3 mecze w reprezentacji Kazachstanu, z tego dwa w eliminacjach do mistrzostw świata 2013.

</doc>
<doc id="2967401" url="https://pl.wikipedia.org/wiki?curid=2967401" title="Dymitr Ostrowski">
Dymitr Ostrowski



</doc>
<doc id="2967402" url="https://pl.wikipedia.org/wiki?curid=2967402" title="Ignacy Kalina">
Ignacy Kalina



</doc>
<doc id="2967403" url="https://pl.wikipedia.org/wiki?curid=2967403" title="Milion dróg do śmierci">
Milion dróg do śmierci

Milion dróg do śmierci – album polskich raperów Palucha oraz Kaliego. Ukazał się 8 czerwca 2013 w kooperacji wytwórni Ganja Mafia Label i B.O.R. Records w dystrybucji Fonografiki. Gościnnie pojawili się Kacper oraz Onek 87. Skrecze dograli DJ Feel-X oraz DJ Story.
Nagrania dotarły do 3. miejsca zestawienia OLiS i uzyskały status złotej płyty.

</doc>
<doc id="2967405" url="https://pl.wikipedia.org/wiki?curid=2967405" title="Chimeryczny lokator">
Chimeryczny lokator

Chimeryczny lokator (fr. "Le Locataire chimérique") – debiutancka powieść Rolanda Topora wydana w Paryżu w 1964 roku. "Chimeryczny lokator" jest dziełem otwartym i można go również potraktować jako powieść paraboliczną. Zawiera przy tym elementy powieści grozy. Po raz pierwszy na polski przełożył ją Roman Cieślewicz w 1980 roku.
Opis fabuły.
Głównym bohaterem powieści jest nieznany z imienia Trelkovsky, Francuz o rosyjskich korzeniach. Jest on samotnym trzydziestolatkiem, mieszkającym w Paryżu. Pewnego dnia przeprowadza się do mieszkania w kamienicy, którego poprzednia lokatorka, Simone popełniła samobójstwo. Po przeprowadzce w kamienicy Trelkovsky zaczyna być świadkiem różnych, dziwnych zdarzeń. Działalność sąsiadów wymierzona jest wyraźnie przeciwko niemu.
Ekranizacja.
Na podstawie powieści powstał film "Lokator "w reżyserii Romana Polańskiego. W filmie epizodycznie występuje również sam Roland Topor.

</doc>
<doc id="2967407" url="https://pl.wikipedia.org/wiki?curid=2967407" title="Byłgari (obwód Gabrowo)">
Byłgari (obwód Gabrowo)

Byłgari (bułg. "Българи") – dawna wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego 31 grudnia 2011 roku liczyła 6 mieszkańców. Od 23 marca 2013 roku podlega administracyjnie pod obszar wsi Mleczewo,

</doc>
<doc id="2967410" url="https://pl.wikipedia.org/wiki?curid=2967410" title="Uwe Möhrle">
Uwe Möhrle

Uwe Möhrle (ur. 3 grudnia 1979 w Überlingen) – niemiecki piłkarz grający na pozycji obrońcy w niemieckim klubie Energie Cottbus.

</doc>
<doc id="2967413" url="https://pl.wikipedia.org/wiki?curid=2967413" title="Byłgari">
Byłgari



</doc>
<doc id="2967416" url="https://pl.wikipedia.org/wiki?curid=2967416" title="Gmina Carewo, Bułgaria">
Gmina Carewo, Bułgaria



</doc>
<doc id="2967420" url="https://pl.wikipedia.org/wiki?curid=2967420" title="Ahn Jung-hyo">
Ahn Jung-hyo

Ahn Jung-hyo (ur. 2 grudnia 1941 w Seulu) – południowokoreański powieściopisarz i tłumacz.
W roku 1965 ukończył anglistykę na uniwersytecie Sogang w Seulu. Jeszcze w czasie studiów pracował jako dziennikarz w anglojęzycznym dzienniku "Korea Herald", a w latach 70. jako jeden z naczelnych redaktorów dziennika "Korea Times". Brał także udział w tworzeniu haseł o Korei "Encyklopedii Britannica", które powstawały w latach 1971-1974.
Pierwszym tłumaczeniem Ahn Jung-hyo na koreański była powieść "Sto lat samotności" Gabriela Garcii Márqueza. Powieść została wydana w Korei w 1975 roku. Od tamtej pory do końca lat 80. Ahn Jung-hyo przetłumaczył na język koreański łącznie ponad 150 powieści i innych form literackich.
Jako pisarz Ahn Jung-hyo debiutował w 1975 roku powieścią "Of War and the Metropolis", znanej także jako "White War" (kor. 하얀전쟁). Została ona wówczas chłodno przyjęta przez krytyków. Opowiadała o losach autora w czasie służby w południowokoreańskiej armii. Jako żołnierz Ahn Jung-hyo służył między innymi w Wietnamie. Przetłumaczył własną powieść na angielski i opublikował w Stanach Zjednoczonych, gdzie ukazała się w 1989 roku nakładem wydawnictwa Soho Publishing pod tytułem "Biała odznaka" (ang. "The White Badge"). W 1992 powieść została zekranizowana pod tym samym tytułem przez Chung Ji-younga. Zdjęcia do filmu kręcono w Wietnamie. Po ekranizacji, w 1993 książkę ponownie wydano w Korei, gdzie tym razem spotkała się z o wiele cieplejszym przyjęciem, niż 11 lat wcześniej.
W 1992 roku Ahn otrzymał nagrodę literacką im. Kim Yoo-jung. Jego powieści były tłumaczone na angielski, niemiecki, japoński i duński, "Biała wojna" także na wietnamski, a powieść "Srebrny ogier" (kor. 은마는 오지 않는다) aktualnie jest tłumaczona również na język polski.
Przypisy.
 

</doc>
<doc id="2967422" url="https://pl.wikipedia.org/wiki?curid=2967422" title="Montezuma II Xocoyotzin">
Montezuma II Xocoyotzin



</doc>
<doc id="2967423" url="https://pl.wikipedia.org/wiki?curid=2967423" title="Smólsk (stacja kolejowa)">
Smólsk (stacja kolejowa)

Smólsk – nieczynna wąskotorowa stacja kolejowa w Smólsku, w gminie Włocławek, w powiecie włocławskim, w województwie kujawsko-pomorskim, w Polsce. Został wybudowany w 1908 roku razem z linią kolejową z Brześcia Kujawskiego do Włocławka Wąskotorowego, liczącą 17 kilometrów, powstałą jako linia kolei cukrowni Brześć Kujawski.

</doc>
<doc id="2967427" url="https://pl.wikipedia.org/wiki?curid=2967427" title="TSR Podgórze">
TSR Podgórze

TSR Podgórze – telewizyjna stacja retransmisyjna z wieżą o wysokości 14 m, znajdująca się w Dusznikach-Zdroju na Podgórzu. Właścicielem obiektu jest EmiTel sp. z o.o.
23 kwietnia 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej wyłączone 23 kwietnia 2013 roku.

</doc>
<doc id="2967428" url="https://pl.wikipedia.org/wiki?curid=2967428" title="TSR Góra Zajęcznik">
TSR Góra Zajęcznik

TSR Góra Zajęcznik – telewizyjna stacja retransmisyjna z wieżą o wysokości 36 m, zlokalizowana na Zajęczniku, koło Świeradowa-Zdroju. Właścicielem obiektu jest EmiTel sp. z o.o.
23 lipca 2013 została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.

</doc>
<doc id="2967429" url="https://pl.wikipedia.org/wiki?curid=2967429" title="TSR Wzgórze Baworowo">
TSR Wzgórze Baworowo

TSR Wzgórze Baworowo – telewizyjna stacja retransmisyjna z wieżą o wysokości 30 m, zlokalizowana na wzgórzu Baworowo, koło Leśnej. Właścicielem obiektu jest Emitel sp. z o.o.
23 lipca 2013 została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.

</doc>
<doc id="2967430" url="https://pl.wikipedia.org/wiki?curid=2967430" title="TSR Mickiewicza">
TSR Mickiewicza

TSR Mickiewicza – telewizyjna stacja retransmisyjna z wieżą o wysokości 36 m, znajdująca się w Świerzawie, przy ul. Mickiewicza. Właścicielem obiektu jest EmiTel sp. z o.o.
23 lipca 2013 roku została zakończona emisja programów telewizji analogowej. Tego samego dnia rozpoczęto nadawanie sygnału trzeciego multipleksu w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej wyłączone 23 lipca 2013 roku.

</doc>
<doc id="2967436" url="https://pl.wikipedia.org/wiki?curid=2967436" title="Doktryna przeciwpartyzancka">
Doktryna przeciwpartyzancka

Doktryna przeciwpartyzancka, przeciwpowstańcza – (ang. counter-insurgency (COIN)) – operacja wojskowa obejmująca działania podjęte w celu powstrzymania lub stłumienia działania partyzantów. Cele partyzantów mogą być różne np. odebranie rządowi władzy i przejęcie kontroli nad państwem. Siły (wojsko, policja) przeciwpartyzanckie dążą do ochrony władzy i zmniejszenia wpływów partyzantów lub ich wyeliminowania.
Operacje przeciwpartyzanckie stosowane są często w czasie wojny na okupowanych terenach lub rebelii zbrojnych. Działania te mogą polegać na pacyfikacji buntu z wykorzystaniem strategii dziel i rządź, która prowadzi do załamania powiązań pomiędzy partyzantami i uniemożliwia im skuteczną współpracę.
Teoretycy doktryny przeciwpartyzanckiej.
B.H. Liddell Hart.
Większość akcji antypowstańczych dokonanych przez mocarstwa w poprzednim wieku była szczególnie nieudana. Można to przypisać wielu czynnikom. Po pierwsze, jak wskazał B.H. Liddell Hart w swojej książce "Strategy: The Indirect Approach", powstania cieszące się szczególną popularnością mają wrodzoną przewagę nad siłami okupacyjnymi. Jako przykład posłużył się okupacją francuską Hiszpanii podczas wojen napoleońskich. 
Ilekroć Hiszpanie stawali do walki w regularnych wojskach, silniejsza armia francuska pokonywała ich za każdym razem. Jednakże rozproszenie i zdecentralizowanie kampanii powstańczej okazało się decydującą kontrą wymierzoną w przewagę francuską na polu bitwy. Armia Napoleona nie miała środków efektywnych do walki z rebeliantami i ostatecznie gdy jej siła i morale dramatycznie spadły, a Wellington był w końcu w stanie stawić czoła Francuzom, ci drudzy nie mieli wyboru jak porzucić sprawę.
Wysiłki antypowstańcze mogą się powieść, zwłaszcza gdy powstanie jest niepopularne. Wojna Filipińsko-Amerykańska czy Świetlisty Szlak są przykładami takich niepowodzeń.
Hart wskazuje również na doświadczenia T. E. Lawrance'a i Arabską Rewoltę podczas I wojny światowej jako przykłady rebelianckiej potęgi. Choć Osmanie mieli przewagę liczebną często sięgającą do 100 ludzi nad 1, wrodzona arabska zdolność do walki na pustyni sparaliżowała Turków na tyle, że pozwoliło to wojskom brytyjskim ich wykończyć.
W obu przypadkach powstańcy i wojownicy rebelii współpracowali z państwową armią lub ją uzupełniali. Tak też było w przypadku francuskiego ruchu oporu podczas II wojny światowej i Wietkong w Wietnamie. Strategia polegała na osłabieniu i wytrąceniu z równowagi przeciwnika poprzez nieregularne walki do takiego stopnia, by mogły je pokonać regularne wojska. Jednakże w dzisiejszych powstaniach nie widzi się już współpracy rebeliantów i regularnych wojsk. Wykorzystuje się raczej najemników z obcych państw, którzy nie mają związków emocjonalnych z danym miejscem.
David Kilcullen "28 artykułów".
David Kilcullen jest jednym z twórców doktryny przeciwpartyzanckiej. W swej pracy "28 artykułów" tłumaczy zasady działania doktryny przeciwpartyzanckiej. Walka przeciwpartyzancka polega na umiejętnym przejęciu bazy, ośrodka lub centrum dowodzenia przeciwnika i podporządkowaniu sobie ludności. "Ludzie nie muszą cię lubić, ale powinni szanować, zrozumieć, że twoje działania im pomagają i powinni zaufać twoim obietnicom i zapewnieniom dotyczących ich bezpieczeństwa". Najbardziej korzystne działania to działania na tle lokalnej polityki, działań obywatelskich czy patroli policyjnych. "Na polu bitwy spostrzeżenie i plotki są bardziej wpływowe niż fakty i potężniejsze niż 100 czołgów."
Gen. Stanley McChrystal.
Gen. Stanley McChrystal, dowódca (z doświadczeniem także jako komandos) ISAF (Międzynarodowych Sił Wsparcia i Bezpieczeństwa) tłumaczy w filmie szkoleniowym dla amerykańskich żołnierzy działanie doktryny przeciwpartyzanckiej na przykładzie afgańskiej rodziny.
Afganistan jest krajem z burzliwą przeszłością. Każda rodzina afgańska dużo przeżyła - ma swoją historię, określone cele w życiu a co za tym idzie - jest zmotywowana, by o nie walczyć. To samo można powiedzieć o rebeliantach. Każdego z nich motywuje co innego. Podstawowym pytaniem jest: "Dlaczego robisz to, co robisz?" Porównując ludność afgańską i rebeliantów, każdy dba o swój interes i każdy wybierze dla siebie najlepsze, racjonalne rozwiązanie.
W żaden sposób rebelianci nie mogą utożsamiać się z ludnością, gdyż mają inne cele, różnią się pod względem fizycznym i psychicznym.
Możemy wyobrazić sobie pewną afgańską rodzinę, która mieszka na prowincji w małej wiosce. Ojciec zajmuje się sadem owocowym. Dawniej należał do Mudżahedinów i walczył przeciwko Sowietom, ale później nie dołączył do Talibów, kiedy ci przejęli władzę w 1994 r. w Afganistanie. Niestety jeden z jego synów zginął, gdyż chciał pomścić śmierć swojego przyjaciela i przystąpił do Talibów. 
"Tak więc mamy do czynienia z Talibami, rebeliantami i rodziną afgańską."
Ta rodzina jest głównym celem tego, co robią rebelianci, gdyż muszą ją chronić. Dla rebeliantów najważniejsza jest ochrona ludności afgańskiej i walka z okupantem. Rebelianci muszą przekonać do siebie ludzi poprzez efektywnie przeprowadzone akcje, a nie poprzez rozmowę. Wiarygodność ludności i jej posłuszeństwo jest tutaj kluczowym celem.
Doktryna przeciwpartyzancka w praktyce.
Strategia ta została podjęta w interwencjach w Iraku i w Afganistanie. Opiera się na zjednaniu sobie społeczeństwa poprzez poprawienie warunków życia jak i poczucia bezpieczeństwa. Założenia operacji w Afganistanie zostały przedstawione przez Prezydenta USA Baracka Obamę 20 marca 2009 r. Osobą odpowiedzialną za tę strategię był gen. David Petraeus, który uczestniczył też w działaniach prowadzonych w Iraku. 
Strategie działań przeciwko partyzantom w Iraku czy w Afganistanie nie były jedynymi. Opracowywali je też dowódcy brytyjscy czy francuscy. Spośród nich można rozróżnić dwa podstawowe nurty: Pierwszy opierał się na przeciwniku czyli na zwalczaniu partyzantów. Drugi skupił się na kontroli ludności na terenie wroga. Ta koncepcja wymaga zdobycia poparcia mieszkańców gdyż to pozwoli odseparować partyzantkę i w związku z tym nie będą mieli kim manipulować a co za tym idzie sparaliżuje a nawet uniemożliwi dalsze działania wojenne.
Strategia wobec Afganistanu.
Interwencja Stanów Zjednoczonych i ich sojuszników w Afganistanie w latach 2001 – 2009 polegała na działaniach przeciwterrorystycznych. Były wymierzone głównie w Al-Kaidę. Jednak od momentu przejęcia władzy przez Baracka Obamę w 2009r. strategia została rozszerzona o działania przeciw partyzantom, ponieważ Talibowie zjednali sobie ludność, oczywiście przemocą, by walczyli z nieprzyjacielem jakim były USA. W dużej mierze operacja przeciwpartyzancka była powtórzoną strategią z Iraku. Jej głównym celem była ochrona mieszkańców jak i zyskanie jej przychylności. Aby strategia się udała wysłano dodatkowo 40 tys. żołnierzy. W 2009 r. prezydent Stanów Zjednoczonych stwierdził, że interwencja w Afganistanie nie może ciągnąć się w nieskończoność, dlatego trzeba odbudować gospodarkę jak i sam kraj oraz należy wznowić stosunki dyplomatyczne z Pakistanem. Ten kraj miał pełnić wielką rolę ze względu na swoją stabilną sytuację, a dodatkowo był lojalnym sojusznikiem Stanów Zjednoczonych. W Afganistanie wojska amerykańskie musiały nawiązać nić porozumienia z plemionami, którym pomagali. Wprowadzili program odbudowy rolnictwa - w ten sposób Afgańczycy zaczną ufać żołnierzom i nie będą z nimi walczyć. Taka taktyka powoli idzie w dobrym kierunku, ale na końcowy efekt trzeba jeszcze poczekać.

</doc>
<doc id="2967437" url="https://pl.wikipedia.org/wiki?curid=2967437" title="Dragana Gladović">
Dragana Gladović

Dragana Gladović (cyr. "Дрaгaнa Глaдoвић", ur. 27 lipca 1992 w Šabacu) – serbska sportsmenka, uprawiająca taekwondo. Brała udział w igrzyskach w Londynie w kategorii 57 kg, ale odpadła w pierwszej rundzie. Reprezentuje klub TK Letnjikovac Šabac.

</doc>
<doc id="2967438" url="https://pl.wikipedia.org/wiki?curid=2967438" title="Sevibus Wrocław">
Sevibus Wrocław

Sevibus – firma powstała w 2008 roku, swoją siedzibę ma we Wrocławiu, obsługuje połączenia autobusów miejskich i podmiejskich w aglomeracji wrocławskiej oraz świadczy inne usługi dla branży motoryzacyjnej
W latach 2008-2012 spółka w konsorcjum z Bus Marco Polo Wratislavia 1992 obsługiwała kursy linii w gminie Kobierzyce. Z tym samym partnerem powróciła do tego zadania w 2018 roku w ramach zawartej na 10 lat umowy; w tym celu spółki zakupiły 12 autobusów Autosan Sancity (6 12-metrowych i 6 10-metrowych).
Od 2010 do 2014 roku Sevibus w konsorcjum z Socibus obsługiwał linie strefowe do gminy Długołęka.
Przewoźnik w latach 2013-2016 samodzielnie obsługiwał połączenia linii gminnych gminy Czernica. Wcześniej obsługiwał w tej gminie linie strefowe w konsorcjum z Bus Marco Polo Wratislavia 1992.
Sevibus wielokrotnie obsługiwał połączenia w konsorcjum z Dolnośląskimi Liniami Autobusowymi, miało to miejsce:
Firma na przestrzeni lat uruchamiała również kursy linii komercyjnych na terenie aglomeracji wrocławskiej.
Przedsiębiorstwo w latach 2008-2013 istniało jako Sevibus Sp. z o.o., jednak była to spółka komandytowo-akcyjna; następnie od 2013 r. pod nazwą Sevibus jako spółka akcyjna, a w 2020r. nastąpiło zarejestrowanie jej jako spółki z ograniczoną odpowiedzialnością.
Tabor.
Sevibus dysponuje autobusami: 

</doc>
<doc id="2967440" url="https://pl.wikipedia.org/wiki?curid=2967440" title="Wojciech Rybowski">
Wojciech Rybowski

Wojciech Tadeusz Rybowski (ur. 21 marca 1948 w Gdańsku, zm. 12 września 2020 tamże) – polski ekonomista, wykładowca i sportowiec. Twórca Gdańskiej Fundacji Kształcenia Menedżerów, w której w latach 1992–2016 sprawował funkcję prezesa zarządu, a od 2017 przewodniczącego jej Rady Naukowo-Programowej[1].
Życiorys.
Wykształcenie i działalność zawodowa.
W 1971 ukończył studia w zakresie handlu zagranicznego na Uniwersytecie Gdańskim, w 1975 obronił doktorat, a w 1984 habilitację. Pracował jako starszy asystent, adiunkt i docent na Uniwersytecie Gdańskim (1974–87), Senior Lecturer na Uniwersytecie Południowego Pacyfiku w Fiji (1987–90), Visiting Assiociate Professor na w USA (1991), Senior Lecturer na James Cook University w Australii (1991–93). Od 2001 do 2015 profesor Akademii Morskiej w Gdyni. Od 2017 do 2018 był profesorem w Wyższej Szkole Turystyki i Hotelarstwa w Gdańsku i prezydentem tej uczelni.
Prezes Gdańskiej Fundacji Kształcenia Menedżerów w latach 1992-2016. Od 2017 roku pełnił stanowisko przewodniczącego Rady Naukowo-Programowej GFKM. W latach 1997–2014 był przewodniczącym rady nadzorczej Banku Komunalnego S.A., a następnie Nordea Bank Polska; wcześniej, w latach 1993–1997, był członkiem tej rady. W latach 1998–2006 pełnił funkcję prezesa STBU Brokerzy Ubezpieczeniowi, a w latach 2007–2010 przewodniczącego rady nadzorczej STBU. Od 1998 sprawował funkcję członka zarządu, a w latach 2014–2016 wiceprezesa Stowarzyszenia Edukacji Menedżerskiej FORUM. W latach 2008–2016 był członkiem zarządu Baltic Management Development Association. Od 2001 do 2019 był sekretarzem generalnym European League for Economic Cooperation, Poland. W latach 2002–2004 był przewodniczącym rady nadzorczej spółki Inwestycje Kapitałowe S.A. Pełnił też funkcję członka rad nadzorczych innych polskich firm.
Jeden z założycieli Gdańskiego Klubu Biznesu, a w latach 1999–2004 oraz 2006–2010 był członkiem jego zarządu. Od 1993 członek Rotary Club. Od 2006 do 2016 był członkiem zarządu Pracodawców Pomorza, a od 2016 był członkiem Rady Pracodawców Pomorza. Od 2010 był członkiem, a w latach 2014–2016 przewodniczącym Rady Polsko-Szwedzkiej Izby Gospodarczej. 
Kariera sportowa.
Wojciech Rybowski był koszykarzem, grającym jako obrońca. W latach 1966–1972 występował w drużynie Wybrzeża Gdańsk, biorącej wówczas udział w rywalizacji w najwyższej klasie rozgrywkowej. W sumie w jej barwach rozegrał 13 spotkań, zdobywając kilkukrotnie medale mistrzostw Polski: złote w sezonach 1970/1971 i 1971/1972, srebrny w sezonie 1969/1970 i brązowy w sezonie 1967/1968.
Wyróżnienia.
W 2015 został uhonorowany Krzyżem Kawalerskim Orderu Odrodzenia Polski za wybitne zasługi w działalności na rzecz rozwoju gospodarki i przedsiębiorczości w Polsce i za osiągnięcia w pracy naukowej oraz w 2004 Złotym Krzyżem Zasługi za zasługi dla rozwoju przedsiębiorczości i osiągnięcia w działalności społecznej.
Laureat m.in. „Złotej Żyrafy” (w 2002 i 2006), Medalu Prezydenta Gdańska (2005), „Orła Pomorskiego” (2005). Został Biznesmenem Roku w 2006 roku, a w 2011 przyznano mu Honorowy Medal Europejski.
Publikacje.
Autor kilkudziesięciu artykułów w periodykach krajowych i zagranicznych nt. handlu międzynarodowego, EWG i Unii Europejskiej, zarządzania oraz polskiej gospodarki.

</doc>
<doc id="2967442" url="https://pl.wikipedia.org/wiki?curid=2967442" title="The Artist’s Dilemma">
The Artist’s Dilemma

The Artist’s Dilemma – amerykański krótkometrażowy film z 1901 w reżyserii Edwina S. Portera.

</doc>
<doc id="2967445" url="https://pl.wikipedia.org/wiki?curid=2967445" title="Piotr Tomaszewski">
Piotr Tomaszewski

Piotr Tomaszewski (ur. 31 lipca 1964 w Zielonej Górze) – polski żużlowiec.
Sport żużlowy uprawiał w latach 1983–1986 w barwach klubu Falubaz Zielona Góra. Dwukrotny medalista drużynowych mistrzostw Polski: złoty (1985) oraz brązowy (1984). 
Dwukrotny finalista młodzieżowych indywidualnych mistrzostw Polski (Gniezno 1983 – VII miejsce, Tarnów 1984 – brązowy medal). Finalista młodzieżowych mistrzostw Polski par klubowych (Rybnik 1984 – IV miejsce). Finalista turnieju o "Brązowy Kask" (Ostrów Wielkopolski 1983 – XI miejsce). Finalista turnieju o "Srebrny Kask" (Lublin 1984 – IV miejsce).

</doc>
<doc id="2967446" url="https://pl.wikipedia.org/wiki?curid=2967446" title="Y Gododdin">
Y Gododdin

Y Gododdin (wym. []) – walijski średniowieczny poemat składający się ze zbioru elegii poświęconych mieszkańcom z Brytońskiego królestwa Gododin i ich sojusznikom, którzy, zgodnie z powszechnie przyjętą wersją, zginęli walcząc przeciw Anglom z królestw Deiry oraz Bernicji w miejscu znanym jako Catraeth ok. 600 r. n.e. Poemat jest tradycyjnie przypisywany Aneirinowi, jednemu z bardów i przetrwał w formie pojedynczego manuskryptu, znanego jako Księga Aerinina.
Poemat został zachowany w manuskrypcie z drugiej połowy XII w. i jest datowany pomiędzy VII a wczesny XI w. Tekst jest zapisany częściowo w dialekcie średniowalijskim, a po części w starowalijskim. Wczesna data sugeruje jego powstanie niedługo po bitwie, prawdopodobnie w Hen Ogledd („Stara Północ”), gdzie byłby to Kumbryjski dialekt języka Brytońskiego. Inni uważają go za dzieło średniowiecznego Walijskiego poety napisane w IX, X lub XI w. Datowanie z IX w czyniłoby z „Y Gododdin” jeden z najstarszych zachowanych zabytków literatury walijskiej.
Lud Gododdin, znany w czasach rzymskich jako Votadini, posiadał ziemie na których obecnie znajduje się Północna Szkocja i Nortumbria oraz część Hen Ogledd (Starej Północy). Utwór opowiada o tym, jak zostały sformowane siły 300 (lub 363) wojowników – część z odległych miejsc jak Pictland czy Gwynedd. Po roku okupowania Din Eidyn, dzisiejszego Edynburga, zaatakowali oni Catraeth, który zazwyczaj utożsamiany jest z Catterick położonym w Północnej części Yorkshire. Po kilku dniach walk przeciw przeważającym siłom prawie wszyscy wojownicy z Gododdinu zginęli. Wiersz podobny jest w etosie do poematu heroicznego z naciskiem na ukazanie bohaterów walczących głównie dla sławy, ale nie występuje tu narracja. Manuskrypt zawiera kilka zwrotek, które nie mają związku z Gododdinem i rozważane są jako interpelacja (wtrącenie, wprowadzenie informacji pobocznych). Zwłaszcza jedna strofa utworu skupia na sobie szczególną uwagę, ponieważ odnosi się do Króla Artura, która jeśli nie traktowana jako późniejsze wtrącenie, byłaby najstarszą wzmianką o tej postaci. Poza tym utworem, Walijska Legenda Arturiańska, sięga początków XII w.
Y Gododdin, zwrotka 13
&lt;poem&gt;
O poranku mężowie wyruszyli do Catraeth
Ich dobre nastroje osłabiły ich żywotność
Pili miód, złocisty i słodki, zniewalający;
Przez rok rybałci byli weseli.
Czerwone ich miecze, niech ostrza pozostaną
nieoczyszczone, białe tarcze i czworokątne groty,
Przed mężami Mynyddog’a Mwynfawr’a.
&lt;/poem&gt;

</doc>
<doc id="2967447" url="https://pl.wikipedia.org/wiki?curid=2967447" title="Piotr Pawlicki (junior)">
Piotr Pawlicki (junior)



</doc>
<doc id="2967448" url="https://pl.wikipedia.org/wiki?curid=2967448" title="Piotr Pawlicki">
Piotr Pawlicki



</doc>
<doc id="2967454" url="https://pl.wikipedia.org/wiki?curid=2967454" title="Ratusz w Ełku">
Ratusz w Ełku

Ratusz w Ełku − ratusz w Ełku przy ulicy Marszałka Józefa Piłsudskiego, oddany do użytku w 1912 roku.
Historia.
Do 1912 władze ówczesnego niemieckiego powiatu ełckiego mieściły się w nieistniejącym dziś budynku przy obecnej ul. Wojska Polskiego. Gdy uznano, że budynek jest zbyt mały, by pełnić dotychczasową funkcję podjęto decyzję o budowie nowej siedziby władz. Budynek Landratsamtu przy ówczesnej Schulestraße (ul. Szkolnej, obecnie ul. Piłsudskiego) został oddany do użytku w 1912 roku. O rozmachu przedsięwzięcia świadczy fakt, że współcześnie w budynku mieszczą się zarówno władze miasta jak i starostwo powiatowe, mimo iż przed wojną ich niemieckie odpowiedniki zajmowały dwa budynki.
Położenie.
Mieści się przy ul. Piłsudskiego 4 w bezpośrednim sąsiedztwie budynku straży miejskiej i I Liceum Ogólnokształcącego. Do 1945 roku pomiędzy szkołą a ratuszem mieścił się nieduży skwer. Współcześnie przez środek byłego skweru przebiega asfaltowa jezdnia, po której obu stronach znajdują się nieduże placyki z trawnikami, kwiatami i ławkami. W środkowym punkcie budynku stoi kamień pamiątkowy poświęcony Józefowi Piłsudskiemu, zaś po lewej części trawnika zakopano kufer pamięci, który ma zostać ponownie otwarty w 650 rocznicę powstania miasta, czyli w  2075 roku. W niedużej odległości od ratusza znajduje się ul. Moniuszki, przy której dominuje jedno- i wielorodzinna zabudowa, będąca w znacznej mierze pozostałością po mieszkaniach przedwojennych ełckich notabli.

</doc>
<doc id="2967466" url="https://pl.wikipedia.org/wiki?curid=2967466" title="Jarboli">
Jarboli

Jarboli (serb. Jарболи) – serbski zespół muzyczny grający rocka alternatywnego, założony w Belgradzie.
Historia.
Lata 90'.
Grupa została utworzona w 1991 roku przez gitarzystów i wokalistów Daniela Kovača i Borisa Mladenovicia, basistę Žolta Kovača i perkusistę Nemanję Aćimovicia. Początkowo grała w belgradzkich klubach i jako support na koncertach Obojeni Programu i Instant Karma. Zespół występował w dziwnych, nietypowych jak na grupę rockową strojach, które często były uznawane za dadaistyczne. W 1996 wydali kompilację "Čizmanoga". Trzy lata później nagrali pierwszy album studyjny – "Dobrodošli", wydany przez wytwórnię B92.
XXI wiek.
W 2001 roku do zespołu dołączyła grająca wcześniej w E-Play Sonja Lončar. Zastąpiła ona Daniela Kovača, który wstąpił do wojska, a po jego powrocie pianistka została pełnoprawnym członkiem zespołu. 5 grudnia 2001 ukazała się kolejna płyta – "Suvišna sloboda". W 2006 został wydany następny album studyjny – "Buđanje proleća". W 2011 pojawiła się płyta "Zabava" ("Зaбaвa"). W 2014 własnym nakładem grupa wydała album "Podrška je važna".

</doc>
<doc id="2967470" url="https://pl.wikipedia.org/wiki?curid=2967470" title="Cerkiew Zwiastowania Przenajświętszej Bogurodzicy w Kołomyi">
Cerkiew Zwiastowania Przenajświętszej Bogurodzicy w Kołomyi

Cerkiew Zwiastowania Przenajświętszej Bogurodzicy – zabytkowa cerkiew w Kołomyi, od 2018 r. greckokatolicka (wcześniej Ukraińskiego Kościoła Prawosławnego Patriarchatu Moskiewskiego).
Świątynia znajduje się na cmentarzu, przy ulicy Karpackiej (droga wylotowa do Iwano-Frankiwska).
Budowla drewniana, wzniesiona w 1587 (najstarsza cerkiew w Kołomyi). Obok świątyni krzyż-pomnik ofiar wielkiego głodu na Ukrainie.
Świątynia początkowo prawosławna, później unicka, po II wojnie światowej ponownie prawosławna. W 2017 r. budynek cerkwi został zajęty przez grekokatolików (pretekstem akcji było umieszczenie przez prawosławnych w świątyni ikony Świętych Cierpiętników Carskich). Mimo protestu prawosławnych, w 2018 r. grekokatolicy oficjalnie przejęli cerkiew, organizując przy niej swoją parafię.

</doc>
<doc id="2967471" url="https://pl.wikipedia.org/wiki?curid=2967471" title="Cheese Mites, or Lilliputians in a London Restaurant">
Cheese Mites, or Lilliputians in a London Restaurant

Cheese Mites, or Lilliputians in a London Restaurant – brytyjski krótkometrażowy film z 1901 roku w reżyserii Waltera R. Bootha.
Fabuła.
Wąsaty klient restauracji zamawia kufel piwa. Po przyniesieniu piwa przez kelnera ów klient bierze jednego łyka tegoż i odstawia kufel z powrotem na stół. Po chwili na krawędzi kufla pojawia się siedzący mały człowiek, tenże zeskakuje z kufla i poczyna biegać po stole. Wąsaty jegomość początkowo jedynie zdziwiony takim cudakiem zaczyna zbierać się do śmiechu, gdy wtem po chwili spod jakiegoś naczynia na stole wyłaniają się kolejni mali ludzie, robiąc nieco zamętu na stole, to biegając, tańcząc lub tarzając się po jego blacie. Obserwując ten niezwykły widok wąsaty jegomość, to okazuje zdziwienie, to śmieje się do rozpuku.

</doc>
<doc id="2967473" url="https://pl.wikipedia.org/wiki?curid=2967473" title="Ivy Bridge">
Ivy Bridge

Ivy Bridge – mikroarchitektura procesorów firmy Intel stworzona w nowym wymiarze technologicznym 22 nm, będąca modyfikacją i następcą mikroarchitektury Sandy Bridge. Produkcja procesorów Ivy Bridge rozpoczęła się w trzecim kwartale 2011 roku, na rynek zostały zaś wprowadzone 29 kwietnia 2012 roku (modele czterordzeniowe) oraz 31 maja 2012 roku lub później (modele dwurdzeniowe). Jednocześnie Intel wydał nowe chipsety serii 7 do obsługi tych procesorów, które wprowadzają natywną obsługę magistrali USB 3.0. Procesory Ivy Bridge są wstecznie kompatybilne z platformami Sandy Bridge, gdyż wykorzystują te same gniazda. Jednak do poprawnego działania na tych platformach mogą wymagać aktualizacji BIOSu, ponadto niektóre chipsety Sandy Bridge (Q65, Q67 i B65) w ogóle nie obsługują procesorów Ivy Bridge. W laptopach taka wymiana procesora przeważnie jest niemożliwa właśnie ze względu na chipset. Bezproblemowa jest natomiast wymiana procesora w drugą stronę, czyli każda płyta główna stworzona do obsługi procesorów Ivy Bridge, będzie również obsługiwać te starsze modele. Następcą tej mikroarchitektury jest Haswell.
Cechy.
Cechy mikroarchitektury.
Mikroarchitektura Ivy Bridge bazuje na swoim poprzedniku Sandy Bridge i w dużym stopniu pozostała niezmieniona. Najważniejsze zmiany to:
Cechy procesorów Ivy Bridge.
Zarówno mobilne jak i stacjonarne procesory zawierają kilka znacznych zmian względem ich odpowiedników Sandy Bridge:
Wydajność.
Względem procesorów Sandy Bridge:
Ponadto nieznacznie zostały podniesione taktowania procesorów Ivy Bridge względem ich odpowiedników Sandy Bridge, co również przekłada się na wyższą wydajność.
Lista procesorów Ivy Bridge.
Procesory posiadające zintegrowaną grafikę Intel HD 4000 zostały pogrubione. Pozostałe posiadają grafikę Intel HD 2500, chyba że zostały oznaczone przez N/A (wówczas nie posiadają zintegrowanej grafiki).
Procesory do komputerów stacjonarnych.
Lista procesorów do komputerów stacjonarnych jest następująca:
∗ Wymaga kompatybilnej płyty głównej
Znaczenie przyrostków:
Procesory serwerowe.
∗ Wymaga kompatybilnej płyty głównej
Roadmap.
W czerwcu 2013 roku na rynku zadebiutowała mikroarchitektura Haswell - następca Ivy Bridge. W kolejnych latach 2014 i 2015 zgodnie z "rozkładem jazdy" firma zamierza wprowadzić na rynek mikroarchitektury Broadwell oraz Skylake - obie w niższym procesie technologicznym 14nm.

</doc>
<doc id="2967476" url="https://pl.wikipedia.org/wiki?curid=2967476" title="Mitchell Red Cloud">
Mitchell Red Cloud

Mitchell Red Cloud, Jr. (ur. 2 lipca 1924 w Hatfield, zm. 5 listopada 1950) – rdzenny Amerykanin, żołnierz US Marine Corps i US Army, uczestnik II wojny światowej i wojny koreańskiej, poległy w akcji w pobliżu Ch'ŏngch'ŏn-gang. Pośmiertnie odznaczony Medalem Honoru.
Życiorys.
Urodził się w Hatfield w stanie Wisconsin. Pochodził z plemienia Winebagów, był najstarszym z trzech synów Mitchella Red Clouda i Lillian Winneshiek. W wieku szesnastu lat, za zgodą ojca, porzucił szkołę i 11 sierpnia 1941 wstąpił do US Marine Corps. W chwili ataku na Pearl Harbor stacjonował w Camp Elliott w San Diego jako żołnierz 2 batalionu 9 pułku z 2 Dywizji Piechoty Morskiej. Jego indiańskie wychowanie i posiadane od dzieciństwa umiejętności traperskie spowodowały, że został wcielony do 2 batalionu szturmowego ("2nd Marine Raider Battalion"), znanego od nazwiska jego dowódcy, podpułkownika Evansa Carlsona, jako Carlson's Raiders.
Od pierwszych dni listopada 1942 uczestniczył w misji na Guadalcanal, podczas której jego batalion, po miesięcznym przedzieraniu się przez dżunglę, zniszczył ostrzeliwujące Henderson Field stanowiska artylerii japońskiej, zabijając przy tym niemal 500 żołnierzy przeciwnika i destabilizując jego linie zaopatrzeniowe, przy stratach własnych wynoszących 19 zabitych i 122 rannych. Przyniosło to jednostce Presidential Unit Citation. Red Cloud, podobnie jak wielu jego kolegów z linii, powrócił z misji wycieńczony, chory na żółtaczkę, malarię i inne choroby tropikalne. W styczniu 1943 został wysłany do kraju na rekonwalescencję. Odrzucił propozycję odejścia ze służby z powodów zdrowotnych i po dojściu do sprawności powrócił do linii w składzie kompanii A 29 regimentu 6 Dywizji Piechoty Morskiej. Wziął udział w walkach na Okinawie, był ranny w ramię i odznaczony Purpurowym Sercem.
Po zakończeniu II wojny światowej powrócił do Stanów Zjednoczonych i odszedł z Marine Corps w stopniu sierżanta. W 1948 wstąpił do US Army, jako kapral 19. pułku piechoty w 24. Dywizji Piechoty, stacjonującej na japońskiej wyspie Kiusiu jako część sił okupacyjnych. Po rozpoczęciu walk w Korei 24 DP była jednym z pierwszych oddziałów wysłanych na teatr działań wojennych. Red Cloud i jego kompania E wylądowali w Korei Południowej w początkach lipca 1950. Był wówczas jednym z nielicznych doświadczonych żołnierzy w swoim oddziale. Uczestniczył w odwrocie wojsk amerykańskich, obronie Pusan, kontrofensywie i pościgu za wojskami północnokoreańskimi. Po włączeniu się do walk wojsk chińskich, 19. pułk zajął pozycje obronne na północ od rzeki Ch'ŏngch'ŏn.
Nocą 5 listopada 1950 Chińczycy przypuścili szturm na pozycje zajmowane przez kompanię E. Red Cloud zajmował wysunięte stanowisko obserwacyjne przed frontem, uzbrojony w ręczny karabin maszynowy Browning. Po zauważeniu nadchodzącego przeciwnika otworzył ogień, powstrzymując chwilowo szturm i alarmując kompanię. Został dwukrotnie postrzelony, a jego amunicyjny zginął. Po założeniu opatrunku polowego pozostał na stanowisku. Gdy Chińczycy ponowili atak, został ponownie trafiony. Odmówił opuszczenia pozycji i przyjęcia pomocy medycznej. Wstał i, opierając się o drzewo, kontynuował ostrzał aż do śmierci, co pozwoliło żołnierzom kompanii E na zorganizowanie skutecznej obrony i ewakuację pozostałych rannych. Według raportów żołnierzy, którzy znaleźli następnego dnia jego ciało, został trafiony ośmioma pociskami, a wokół jego posterunku leżały ciała zabitych nieprzyjaciół.
W kwietniu 1951, na specjalnej ceremonii w Pentagonie, generał Omar Bradley wręczył matce Red Clouda przyznany mu pośmiertnie Medal Honoru. Cztery lata później jego prochy zostały sprowadzone z Korei i pochowane na cmentarzu plemiennym Decorah w Black River Falls w Wisconsin.
Pamięć.
Na jego cześć nazwano między innymi bazę wojskową Camp Red Cloud, znajdującą się w Uijeongbu w Korei Południowej oraz zwodowany w 1999 okręt pomocniczy – transportowiec pojazdów USNS „Red Cloud”, podległy Military Sealift Command, którego matką chrzestną jest jego córka Annita.

</doc>
<doc id="2967479" url="https://pl.wikipedia.org/wiki?curid=2967479" title="Alafair Burke">
Alafair Burke

Alafair S. Burke (ur. październik 1969) – amerykańska pisarka, autorka powieści kryminalnych.
Jest najmłodszym dzieckiem Pearl (bibliotekarki) i pisarza Jamesa Lee Burke’a. Jej ojciec również jest autorem powieści kryminalnych, a jedna z bohaterek jego cyklu z Dave'em Robicheaux ma identycznie na imię. Alafair Burke ukończyła Reed College, a następnie Stanford Law School na Stanford University. Pracowała jako prokurator, specjalizowała się w sprawach dotyczących przemocy domowej, była również łącznikiem z policją. Obecnie mieszka w Nowym Jorku.
Jako pisarka debiutowała w 2003 powieścią "Judgment Calls". Jest autorką dwóch cykli: o Ellie Hatcher z nowojorskiej policji i prokuratorce z Portland Samancie Kincaid. Tłumaczono ją na szereg języków, w tym na polski.

</doc>
<doc id="2967483" url="https://pl.wikipedia.org/wiki?curid=2967483" title="Andrew Prine">
Andrew Prine

Andrew Lewis Prine (ur. 14 lutego 1936 w Jennings, zm. 31 października 2022 w Paryżu) − amerykański aktor filmowy, telewizyjny i teatralny.
Życiorys.
Urodził się w Jennings w hrabstwie Hamilton na Florydzie jako syn Florence (z domu Riviere) i Randy Prine. Ukończył Andrew Jackson High School w Miami.
W 1956 zadebiutował na scenie w spektaklu Johna Grishama "Zaklinacz deszczu". Rok później wystąpił jako Elmo Hare w jednym z odcinków serialu CBS "The United States Steel Hour" (1957) - pt.: „Little Charlie Don't Want a Saddle”. W 1959 zagrał rolę w wystawianej przez teatr broadwayowski sztuce "Look Homeward, Angel", opartej na powieści Thomasa Wolfe'a. 
W 1962 Prine został obsadzony w nominowanym do Oscara dramacie biograficznym "Cudotwórczyni" ("The Miracle Worker"), gdzie wcielił się w starszego brata głuchoniewidomej Helen Keller. Tego samego roku przydzielono mu główną rolę Andy'ego Guthrie'ego w serialowym westernie "The Wide Country", nadawanym przez NBC. Później zagrał między innymi Normana Ramseya, zastępcę szeryfa w thrillerze kryminalnym "The Town That Dreaded Sundown" (1976) w reżyserii Charles B. Pierce'a.
Prine znany jest z występów w innych serialach, jak "Bonanza", "" ("Murder, She Wrote"), "Hawaii Five-O" czy "The Bionic Woman". Grał na scenach teatralnych, regularnie pojawiał się w filmach telewizyjnych i kinowych. 
W 2012 zastąpił Richarda Lyncha w roli wielebnego Jonathana Hawthorne'a w satanistycznym horrorze Roba Zombie'ego "The Lords of Salem". Zastępstwo spowodowała nagła śmierć Lyncha.

</doc>
<doc id="2967484" url="https://pl.wikipedia.org/wiki?curid=2967484" title="Katastrofa kolejowa w Meudon">
Katastrofa kolejowa w Meudon

Katastrofa kolejowa w Meudon – zdarzenie, które miało miejsce 8 maja 1842 roku pomiędzy stacjami Meudon i Bellevue na linii łączącej Wersal i Paryż. Po uroczystościach na cześć króla Ludwika Filipa I w pałacu wersalskim pociąg wracający do Paryża wykoleił się w Meudon po tym, jak w pierwszej lokomotywie złamała się oś. Wagony uderzyły w lokomotywę i zaczęły się palić. Była to pierwsza katastrofa kolejowa we Francji i na świecie, która spowodowała śmierć tak wielu ludzi. Zginęło 52-200 osób, w tym podróżnik Jules Dumont d’Urville. Jednym z wniosków wyciągniętych z katastrofy była decyzja o zaniechaniu praktyki zamykania pasażerów w wagonach we Francji.
Wykolejenie i pożar.
Późnym niedzielnym popołudniem 8 maja 1842 roku zakończyły się publiczne uroczystości na cześć króla Ludwika Filipa I w Ogrodach wersalskich i wielu przybyłych zdecydowało wracać do Paryża. O godzinie 17:30 pociąg z Wersalu odjechał do Paris Montparnasse. Ponad 120-metrowy pociąg liczący 16-18 wagonów był prowadzony przez 2 lokomotywy parowe. W wagonach panował tłok, ponieważ pociągiem jechało 770 osób. Przy prędkości 40 km/h, pomiędzy Bellevue i Meudon, jedna z osi pierwszej lokomotywy złamała się, przez co lokomotywa wykoleiła się, rozrzucając wokół zawartość pieca. Kiedy reszta pociągu podążyła za pierwszą lokomotywą, wagony zapaliły się, więżąc pasażerów zamkniętych w przedziałach. Zamykanie wagonów było powszechną praktyką w Europie kontynentalnej tamtych czasów.
Ogień był tak intensywny, że nie dało się ustalić liczby ofiar śmiertelnych – szacuje się, że śmierć poniosło 52-200 osób, a setki odniosły poważne obrażenia. Wśród ofiar byli podróżnik Jules Dumont d’Urville oraz jego rodzina. Szczątki podróżnika zostały zidentyfikowane przez dr Dumontiera, lekarza i frenologa, na podstawie odlewów czaszki d’Urville’a.
Niektóre grupy religijne twierdziły, że pasażerowie zostali ukarani za podróżowanie w niedzielę. Ku pamięci ofiar została wybudowana kaplica „Notre-Dame-des-Flammes” (polski: kaplica „Matki Boskiej od Płomieni”), która w 1938 roku została wpisana na listę (lista pomników historycznych we Francji), a następnie usunięta z tej listy w 1959 roku i niewiele później zburzona.
Znaczenie.
Była to pierwsza katastrofa, która doprowadziła do śmierci tak wielu osób, skutkiem czego we Francji zaniechano praktyki zamykania pasażerów w wagonach. Rząd Francji powołał komisję do zbadania katastrofy. Komisja ta poleciła testowanie osi, aby określić ich żywotność, oraz bieżące monitorowanie ich zużycia tak, aby mogły zostać wymienione w odpowiednim momencie.
Problem zmęczenia materiału był słabo rozumiany w tamtych czasach, a katastrofa była jednym z powodów rozpoczęcia nad nim systematycznych badań. Prace Edwardsa, Rankine’a i innych określiły, czym jest zmęczenie materiału. Później Rankine opracował nowe rozwiązanie dla osi kolejowych. Później, w latach 1856-1879, prace Augusta Wohlera polepszyły proces testowania osi, co z kolei doprowadziło do wydłużenia ich żywotności.

</doc>
<doc id="2967490" url="https://pl.wikipedia.org/wiki?curid=2967490" title="The Haunted Curiosity Shop">
The Haunted Curiosity Shop

The Haunted Curiosity Shop – brytyjski krótkometrażowy film z 1901 roku w reżyserii Waltera R. Bootha.

</doc>
<doc id="2967493" url="https://pl.wikipedia.org/wiki?curid=2967493" title="Myos Hormos">
Myos Hormos

Myos Hormos – starożytny port czerwonomorski wybudowany przez Ptolemeuszów ok. III wieku p.n.e. Wykopaliska przeprowadzone przez Davida Peacocka i Lucy Blue z University of Southampton potwierdzają, że znajdowało się na terenie Quseir al-Quadim, 8 km na północ od nowoczesnego miasta Al-Kusajr w Egipcie. 
Niektóre z głównych celów podróży statków handlowych wypływających z portu, znajdowały się w delcie Indusu, w Muziris i Arikamedu w Indiach, z których przywożono przyprawy i kamienie szlachetne. Prawdopodobnie z Chin sprowadzano jedwab, . Z portu towary transportowano drogą lądową do Koptos nad Nilem.
Grecki geograf Strabon w pierwszej połowie I wieku n.e. wspomniał o znacznym rozwoju żeglugi z Myos Hormos do Indii w jego czasach. Było to ok. 120 statków w ciągu sezonu.

</doc>
<doc id="2967494" url="https://pl.wikipedia.org/wiki?curid=2967494" title="Bonita Friedericy">
Bonita Friedericy

Bonita Friedericy (ur. 10 października 1961 r. w Charlottesville) − amerykańska aktorka filmowa i telewizyjna.
Znana z roli generał Diane Beckman, zarządzającej agencją wywiadowczą NSA, w szpiegowskim serialu NBC "Chuck". W postać Beckman wcielała się przez pięć sezonów, w latach 2007−2012. Wśród wielu seriali, w których pojawiła się gościnnie, wymienić można "Detektywa Monka" ("Monk"), "", "Veronicę Mars", "Kości" ("Bones") oraz "Twentysixmiles". Zagrała w filmach kinowych: "Święta Last Minute" ("Christmas with the Kranks", 2004), "Paranormal Activity 3" (2011), "The Lords of Salem" (2012).

</doc>
<doc id="2967495" url="https://pl.wikipedia.org/wiki?curid=2967495" title="Ann Turkel">
Ann Turkel

Ann Turkel (ur. 16 lipca 1946 w Nowym Jorku) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Za rolę Buffy w filmie Trup w 99.44% została nominowana do nagrody Złotego Globu.

</doc>
<doc id="2967498" url="https://pl.wikipedia.org/wiki?curid=2967498" title="The Martyred Presidents">
The Martyred Presidents

The Martyred Presidents – amerykański krótkometrażowy film z 1901 roku w reżyserii Edwina S. Portera.

</doc>
<doc id="2967502" url="https://pl.wikipedia.org/wiki?curid=2967502" title="Torsten Voges">
Torsten Voges

Torsten Voges (ur. w 1961 r.) − niemiecki aktor filmowy i telewizyjny.
Życiorys.
Debiutował w 1978 roku, jako nastolatek; otrzymał rolę w nominowanym do Złotego Niedźwiedzia dramacie "Moritz, lieber Moritz". W pierwszej połowie lat dziewięćdziesiątych gościnnie pojawiał się w niemieckiej telewizji, wkrótce potem przeniósł się do Stanów Zjednoczonych. Swoją karierę w USA rozpoczął od epizodów, które przydzielono mu w sitcomie "Kroniki Seinfelda" ("Seinfeld", 1997) oraz filmie biograficznym "Gia" (1998). W kultowej komedii braci Coen "Big Lebowski" (1998) wystąpił następnie jako Franz, członek gangu stereotypowych Niemców. Pojawiał się na drugim planie w kinowych przebojach, takich jak "8 milimetrów" ("8MM", 1999) czy "Boski żigolo" ("Deuce Bigalow: Male Gigolo", 1999), partnerując Nicolasowi Cage’owi, Jamesowi Gandolfini i Robowi Schneiderowi. Karierę kontynuuje odgrywając postaci jaskrawych Germanów lub Skandynawów.
Oboje jego rodzice są prawnikami. Ukończył szkołę wyższą w San Francisco. Mieszka w Los Angeles wraz ze swoją żoną, Arianą Weil. Posiada dorosłą córkę, Lenę.

</doc>
<doc id="2967506" url="https://pl.wikipedia.org/wiki?curid=2967506" title="Kultura popularna Korei">
Kultura popularna Korei

Koreańska kultura popularna, k-pop – pojęcie początkowo kojarzone z rodzajem muzyki, które jednak ze względu na rozwój społeczno-gospodarczy Korei Południowej, a także napływ koreańskich gwiazd do krajów Zachodu, zostało poszerzone o inne aspekty kultury popularnej. Należą do nich m.in.:
Obecnie muzyka i jej wykonawcy wciąż mają największy udział w kształtowaniu południowokoreańskiej kultury popularnej.
Muzyka.
Koreańska muzyka popularna łączy się z wieloma innych gatunkami, takimi jak muzyka elektroniczna, rock i pop czy też hip-hop. Poza wspólną nazwą, wszystkie te style łączy podobny klimat tworzony przez układy taneczne, starannie dobraną garderobę w intensywnych kolorach i z wieloma akcesoriami, zgodnie z obecną modą, oraz, nierzadko, pełny makijaż – zarówno u wykonawców płci żeńskiej, jak i męskiej. Dla większości artystów warunkiem międzynarodowej kariery jest wpasowanie się w konkretny kanon urody. By sprostać tym wymogom, wielu z nich decyduje się na zabiegi chirurgii plastycznej. W utworach k-popowych język koreański bardzo często miesza się z językiem angielskim, głównie z bardzo popularnymi zdaniami, np. „I love you", nadając piosenkom wymiar bardziej uniwersalny. Zarówno wygląd wykonawców tej muzyki, jak i angielskie fragmenty w piosenkach, przyczyniają się do znacznego zwiększenia popularności tej dziedziny koreańskiej popkultury, także poza granicami kraju. Od kilku lat koreański przemysł muzyczny i jego przedstawiciele powoli zyskują uznanie na Zachodnim rynku. Przejawia się to coraz częstszymi trasami koncertowymi, funkcjonowaniem sklepów internetowych oferujących płyty, DVD z koncertami oraz oficjalne gadżety dla fanów, takie jak koszulki i bluzy z nazwą zespołu bądź podobizną artysty.
Muzyka popularna muzyka jest często stosowanym elementem w filmach promujących kampanie społeczne dotyczące oszczędzania prądu, bezpiecznego prowadzenia pojazdów czy też akcji przeciw paleniu papierosów. Reklamy produktów większych firm, takich jak Samsung, LG czy też Lotte, bardzo często ukazują się w teledyskach znanych artystów lub popularnych boysbandów i girlsbandów. Ważnym elementem promocji zarówno „produktu”, jakim stają się koreańscy artyści, jak i kultury popularnej, którą Koreańczycy chcą pokazywać poza granicami kraju, są programy rozrywkowe: muzyczne, taneczne, kulinarne, sportowe, talk-show oraz takie, które nie należą do żadnego konkretnego gatunku – ich popularność jest zależna od udziału idoli w danej produkcji.
Kino i seriale koreańskie.
Filmy wyprodukowane w Korei Południowej docierają również do publiczności poza Półwyspem Koreańskim. Schematy często powtarzane w historii współczesnego kina sprawiają, że produkcje koreańskie zakwalifikowane jako komedie mogą okazać się znacznie trudniejsze w odbiorze dla przeciętnego widza na kontynencie amerykańskim czy europejskim i często wymagać od niego refleksji. Niektóre problemy codzienne lub drobne rozterki bohaterów mogą być odbierane w najróżniejszy sposób z powodu występujących różnic kulturowych i wielokrotnego przekładu – najczęściej na język angielski, który stanowi bazę do tłumaczeń na inne języki. Tłumaczenia podejmują się przede wszystkim fani kina koreańskiego.
Seriale koreańskie podlegają nieco innym zasadom, niż produkcje europejskie czy amerykańskie. Tzw. dramy to seriale obejmujące od kilku do nawet stu odcinków o bardzo zróżnicowanej tematyce. Podobnie jak w przypadku programów rozrywkowych, można wśród nich wyróżnić gatunki: muzyczny, kulinarny, sportowy, a także medyczny i szkolny. Do gatunku cieszącego się dużą popularnością wśród publiczności należą seriale historyczne. Jest również wiele serii poruszających wątki polityczne i społeczno-gospodarcze. Wspólną cechą wszystkich wymienionych gatunków, poza bardzo częstym wątkiem romantycznym między głównymi bohaterami, jest sposób kreowania obrazu społeczeństwa oraz stylu życia poszczególnych grup społecznych. Bardzo chętnie stosowanym schematem jest kontrastowanie środowiska zamożnego z zupełnie przeciętnym, czy wręcz biednym lub marginalnym i problem wynikający ze zderzenia tych dwóch światów. Zwykle wiąże się to z nawiązaniem się miłości między przedstawicielami tych dwóch grup – takie związki zazwyczaj borykają się z przykrymi konsekwencjami i mają istotny wpływ na wiele postronnych, pozornie niezwiązanych z bohaterami osób. Również w przypadku serialu koreańskiego przypisanie go do konkretnego gatunku, np. komedii romantycznej – bardzo popularnej i produkowanej na wielką skalę, podlega innego rodzaju schematom niż serie telewizyjne produkowane np. w USA. Międzynarodowy fenomen zjawiska serialu koreańskiego rozpoczęła emisja melodramatu "Winter Sonata" w 2002 roku – od tamtego momentu dobrze prosperująca machina kinematograficzna ani na chwilę się nie zatrzymuje, a seriale i filmy można obejrzeć na każdym kontynencie i w niemal każdym kraju na świecie.
Wspólnym celem wymienionych form wizualnych jest wykreowanie konkretnych stylów życia i stworzenie takich postaci, by trudno było określić, czy są bohaterami stojącymi po stronie dobra, czy zła, tylko utrudniającymi w życie głównego bohatera. Za wywieranie takiego wrażenia niewątpliwie odpowiedzialne są traumatyczne historie – każda postać ma bowiem swoją przeszłość, naznaczoną bólem, stratą lub innymi niekomfortowymi sytuacjami. To w niej można szukać usprawiedliwień dla różnych zachowań, co może prowadzić do trudności w interpretacji roli danej postaci.
Sport i e-sport.
Dyscypliny sportowe w Korei można podzielić na tradycyjne, narodowe i popularne. Do narodowych sportów koreańskich zalicza się współcześnie sztuki walki, takie jak Taekwondo, Taekkyon oraz Hapkido; z kolei do dyscyplin tradycyjnych należą: łucznictwo, puszczanie latawców, walki byków i zapasy, które swoją formą przypominają japońskie sumo. Tradycyjny taniec jest kwestią bardzo sporną i oficjalnie nie został uznany za sport tradycyjny. Sporty popularne to te, które przybyły zza granicy. Zalicza się do nich m.in. piłka nożna – współorganizowanie mistrzostw w 2002 roku miało bardzo duży wpływ na rozwój gospodarczy Korei. Dużą popularnością cieszy się również baseball i stopniowo, coraz bardziej, koszykówka oraz łyżwiarstwo figurowe, które swoją popularność zawdzięczają zwycięstwom odnoszonym na arenie międzynarodowej przez Kim Yunę.
Gry komputerowe również zaliczają się do dyscyplin sportu, a dokładniej należą do nowej dziedziny, czyli e-sportu. Szczególną popularnością cieszy się gra "StarCraft" – do tego stopnia, że powstał zawód profesjonalnego gracza. Budowane są ponadto specjalne areny na użytek rozgrywanych „meczów”, które czasami przyciągają nawet po 100000 osób. Rozgrywki można też śledzić w telewizji. Również ta dziedzina kultury popularnej często łączy się z działalnością artystów. W czasie Mistrzostw Świata w piłce nożnej, rozgrywających się w RPA w 2010 roku, powstawały specjalne muzyczne projekty, które miały zagrzewać koreańskich piłkarzy do walki. W projekcie wzięły udział dwa zespoły – BIG BANG (w projekcie wystąpiła Kim Yuna) i Super Junior – był to kolejny przykład na to, jak koreańscy przedsiębiorcy kreują wizerunek swojego kraju i społeczeństwa dla reszty świata.
Moda.
Koreańska moda współkształtuje fenomen k-popu. Po raz pierwszy na większą skalę koreańskie trendy przyjęły się w Japonii w 2002 roku po emisji serialu "Winter sonata", kiedy to widzowie kopiowali fryzurę głównego bohatera lub tak samo jak on nosili wełniane szale. Projektanci tworzą specjalnie na potrzeby seriali, filmów czy zespołów. Większe wytwórnie artystyczne oraz korporacje nawiązują również kontrakty z firmami odzieżowymi i tekstylnymi, zapoczątkowując i rozwijając tym samym nowe nurty i trendy w modzie.
Chociaż moda należy do szybko zmieniających się elementów popkultury, biorąc pod uwagę wymogi koreańskiego przemysłu muzycznego można wskazać kilka cech, które ją charakteryzują. W przypadku kobiet najbardziej popularne są krótkie spodenki oraz sukienki odsłaniające długie nogi, obuwie – adidasy, trampki lub szpilki, oraz koszulki i bluzki, które podkreślają figurę. Bardziej skomplikowana jest kwestia mody męskiej, szczególnie u idoli. Pastelowe kolory, obcisłe spodnie, rzucające się w oczy koszulki i bluzki lub czasami ich brak, wielość akcesoriów oraz mocny makijaż w Korei Południowej przyjmowane są bez zdziwienia, a nawet uznawane za kolejną cechę, którą chętnie kopiują. Tymczasem przeciętny odbiorca na Zachodzie w skrajnym przypadku może te trendy odczytać jako nadmierny wpływ środowisk homoseksualnych i na podstawie potocznych skojarzeń uznać całą ideę koreańskiej popkultury za gorszącą.
Trendy obowiązują w sferze ubioru oraz w standardach urody. Bardzo istotna dla wizerunku jest twarz – powinna być zadbana i mała. Oczy coraz częściej poprawiane są zabiegami chirurgicznymi. Włosy rzadko pozostawione są w naturalnym kolorze, bardzo popularne jest farbowanie na blond i na rudo – u kobiet często ceni się długie, zadbane włosy, u mężczyzn panuje w tym w tym względzie dowolność – w granicach dobrego smaku, dyktowanego zdaniem fanów.
W obrębie filmów i seriali moda ma dwa kierunki. W gatunku historycznym można podziwiać najróżniejsze wersje stroju narodowego "hanbok". Świadomość nabytą podczas oglądania na temat różnic w strojach uzależnionych od pozycji społecznej trzeba skonfrontować z rzeczywistością nowoczesności i potrzebami scenografii, nie zawsze zgodnymi z kontekstem fabularnym. W serialach współczesnych spójność również jest nieutrzymana.
Kuchnia.
Wiele koreańskich potraw można poznać, oglądając programy rozrywkowe oraz seriale. Na tej podstawie jesteśmy w stanie wywnioskować, że kuchnia koreańska w dużej mierze opiera się na daniach mięsnych, ryżu, warzywach i wielości przypraw. Najbardziej rozpoznawalnym daniem na zachodzie jest "kimchi", które w koreańskiej diecie jest obecne zawsze i serwowane do każdej potrawy. Samo w sobie nie jest uznawane za danie, a raczej bazę do wielu posiłków. Dużą popularnością cieszy się "kimbap", który do złudzenia przypomina japońskie "sushi" i właściwie stanowi jego koreańską wersję, a także "ramyeon," podobny nieco do "ramenu", i inne warianty podłużnych klusek lub makaronu. Te na Zachodzie, szczególnie w krajach europejskich, błędnie nazywane są „zupkami chińskimi”. Dostęp do koreańskich produktów spożywczych poza granicami Korei Południowej zawdzięczamy lojalności narodu względem swojej kuchni i silną negacją „obcego” jedzenia – wyjeżdżający z kraju biznesmeni lub studenci zwykle mają ze sobą zapas swoich narodowych specjałów.
Literatura.
Pierwsze utwory literackie, jakie powstały na Półwyspie Koreańskim, były przekazywane wyłącznie ustnie. Należą do nich legendy, pieśni, ballady oraz pansori (połączenie śpiewu i gry na tradycyjnych instrumentach muzycznych). W późniejszych wiekach te utwory zostały spisane. Część z nich znajduje się w "Samguk sagi" i "Samguk yusa". Te powstałe w 1146 i 1285 roku kroniki opisują realia z okresu Trzech Królestw i stanowią obszerne źródło wiedzy na temat życia w tym czasie.
Klasyczna poezja koreańska składa się z wielu typów utworów: popularne były zarówno dłuższe "hyangga", często poświęcone buddyzmowi, jak i krótsze "gasa", które zwykle opisywały miłość lub przyrodę.  
Pierwsze utwory zapisywano w klasycznym języku chińskim, czyli "hanja". Dopiero od XV w. zaczęły powstawać utwory w języku koreańskim, na co miało wpływ utworzenie "hangula", czyli koreańskiego alfabetu. Wówczas po koreańsku pisano jednak niezwykle rzadko, ponieważ uważano, że jest to język ludzi prostych i niewykształconych.
Na przełomie XIX i XX w., po upadku ostatniego koreańskiego królestwa, czyli Joseon, na skutek aneksji Korei przez Japonię, powstała tzw. "sinchesi", czyli „nowa poezja”, oraz "sinsoseol", czyli „nowa powieść”. Bazowały one na tradycyjnych utworach, ale w nowej, zmienionej formie. Ich pojawienie się często utożsamiane jest z rozpoczęciem okresu nowoczesnej literatury koreańskiej.
Literatura lat 20. XX w., naznaczonych okupacją japońską, poruszała kwestie wolności, oświecenia i nowoczesności. Tworzyli też autorzy, którzy fascynowali się modernizmem, surrealizmem i sztuką awangardową, np. Yi Sang i jego powieść "Skrzydła", w której wykorzystał on technikę strumienia świadomości.
Większość wojennej i powojennej literatury koreańskiej dotyczy bólu, chaosu i codziennego życia zwykłych ludzi, którzy zmagają się z powojenną traumą. Często poruszany jest też problem odrzucenia tradycyjnych wartości. W związku z tym na początku lat 60. XX w. wielu autorów zaczęło skupiać się na odnowieniu tradycyjnego humanizmu, choć wielu też zainteresowało się nowoczesnymi trendami. W latach 60. i 70. XX w. literatura dotyczyła głównie realiów politycznych i problematyki związanej z nagłą industrializacją kraju.
Koreańska proza jest najmniej rozpowszechnionym i reklamowanym elementem kultury poza granicami kraju swojego pochodzenia. Nie oznacza to, że obecnie poza Koreą nie jest ona dostępna. Aż do 1980 roku literatura koreańska była popularna jednak jedynie na terenie Półwyspu Koreańskiego. Ta sytuacja zaczęła się stopniowo zmieniać w latach 90. XX w. dzięki powołaniu "Literature Translation Institute of Korea". Ta instytucja, założona w 1996 roku, do dziś zajmuje się promowaniem literatury koreańskiej na świecie. Sponsoruje ona tłumaczenia i publikacje książek poza granicami Korei, dzięki czemu koreańska literatura staje się coraz popularniejsza na świecie. Obecnie w wielu krajach funkcjonują wydawnictwa zajmujące się tą dziedziną, również w Polsce.
W Polsce pierwszym wydawnictwem poświęconym promocji kultury azjatyckiej, a w szczególności koreańskiej, było założone w 2007 roku wydawnictwo Kwiaty Orientu. Zajmuje się ono publikacją zarówno przetłumaczonych powieści autorów koreańskich, jak i książek na temat Korei. Dzięki działalności podobnych wydawnictw wiele powieści zyskało status bestsellera, np. "Zaopiekuj się moją mamą" autorstwa Shin Kyung Sook.
Czytelnictwo w Korei w niemałym stopniu skupia się również na komiksach – manhwie, która może być kojarzona z japońską mangą. Ta forma poza Azją dostępna jest jedynie w Internecie, nie zawsze jednak tłumaczona na inne języki, jak to jest w przypadku seriali, filmów i książek.

</doc>
<doc id="2967507" url="https://pl.wikipedia.org/wiki?curid=2967507" title="Monika Niemczyk">
Monika Niemczyk

Monika Niemczyk, właściwie Danuta Niemczyk (ur. 26 marca 1946 w Krakowie) – polska aktorka.
Życiorys.
Jest córką skrzypka Wacława Niemczyka, siostrą malarza Krzysztofa Niemczyka i bratanicą aktora Leona Niemczyka. Ukończyła w Krakowie liceum muzyczne w klasie skrzypiec. Absolwentka Wydziału Aktorskiego PWST w Krakowie.

</doc>
<doc id="2967509" url="https://pl.wikipedia.org/wiki?curid=2967509" title="Julie Gholson">
Julie Gholson

Julie Gholson (ur. 4 czerwca 1958) – amerykańska aktorka filmowa.
Nagrody i nominacje.
Za rolę Mary Call w filmie Where the Lilies Bloom została nominowana do nagrody Złotego Globu.

</doc>
<doc id="2967510" url="https://pl.wikipedia.org/wiki?curid=2967510" title="Lubomír Jedek">
Lubomír Jedek

Lubomír Jedek (ur. 21 czerwca 1962 w Gottwaldovie) – czeski żużlowiec.
Dwukrotny medalista młodzieżowych indywidualnych mistrzostw Czechosłowacji: srebrny (1982) oraz brązowy (1983). Dwukrotny srebrny medalista indywidualnych mistrzostw Czechosłowacji (1986, 1991). Trzykrotny medalista mistrzostw Czechosłowacji par klubowych: dwukrotnie złoty (1986, 1989) oraz brązowy (1991).
Finalista indywidualnych mistrzostw świata juniorów (Slaný 1981 – IX miejsce). Wielokrotny reprezentant Czechosłowacji w eliminacjach indywidualnych mistrzostw świata (najlepszy wynik: Równe 1984 – IX miejsce w finale kontynentalnym). Finalista indywidualnych mistrzostw świata na długim torze (Mühldorf 1987 – X miejsce).
Zdobywca II miejsca w memoriale Alfreda Smoczyka (Leszno 1987). Zdobywca III miejsca w memoriale Bronisława Idzikowskiego i Marka Czernego (Częstochowa 1990).
Poza startami w lidze czeskiej, startował również w lidze polskiej, w barwach klubów Unia Tarnów (1990–1991) oraz GKM Grudziądz (1992).

</doc>
<doc id="2967511" url="https://pl.wikipedia.org/wiki?curid=2967511" title="Lubomir Jedek">
Lubomir Jedek



</doc>
<doc id="2967514" url="https://pl.wikipedia.org/wiki?curid=2967514" title="Marcin Denisiuk">
Marcin Denisiuk

Marcin Denisiuk (ur. 29 września 1979 r. w Skierniewicach) – polski kulturysta.
Objął czwarte miejsce wśród seniorów powyżej dziewięćdziesięciu kilogramów podczas IX Pucharu Ziemi Puckiej w Kulturystyce, rozegranego w Żelistrzewie. Podczas Debiutów Kulturystycznych 2013 w Ostrowi Mazowieckiej uplasował się na piątym miejscu w kategorii zawodników powyżej dziewięćdziesięciu kilogramów. W tym samym roku brał udział w Mistrzostwach Polski w Kulturystyce i Fitness, które rozegrano w Mińsku Mazowieckim. W kategorii mężczyzn powyżej stu kilogramów zajął pozycję szóstą. W trakcie XXVII Ogólnopolskich Zawodach Kulturystycznych w Słupsku zajął drugie miejsce na podium, jako zawodnik powyżej dziewięćdziesięciu kilogramów.

</doc>
<doc id="2967517" url="https://pl.wikipedia.org/wiki?curid=2967517" title="Okrzyn łąkowy">
Okrzyn łąkowy

Okrzyn łąkowy, okrzyn pruski ("Laserpitium prutenicum" L., właśc. "Silphiodaucus prutenicus" (L.) Spalik &amp; al.) – gatunek rośliny wieloletniej z rodziny selerowatych. W Polsce dość częsta na niżu i w niższych partiach gór.
Biologia i ekologia.
Bylina, zasiedla wilgotne łąki, świetliste lasy, zarośla. Rośnie na glebach średnio żyznych.
Zagrożenia i ochrona.
Roślina umieszczona na polskiej czerwonej liście w kategorii VU (narażony).

</doc>
<doc id="2967518" url="https://pl.wikipedia.org/wiki?curid=2967518" title="An Over-Incubated Baby">
An Over-Incubated Baby

An Over-Incubated Baby – brytyjski krótkometrażowy film z 1901 roku w reżyserii Waltera R. Bootha.
Fabuła.
Na ulicy prowadzony jest kramik, w którym można oddać małe dziecko do inkubatora, w którym to inkubatorze w ciągu godziny dziecku ma przybyć dwanaście miesięcy życia i takoż o tyle ma urosnąć. Podchodzi do niego kobieta, oddaje dziecko, płaci i się oddala. Dziecko zostaje umieszczone w inkubatorze, a pod nim podstawiony zostaje palnik. W wyniku potrącenia palnika wielkim termometrem, który obsługujący niniejszy kram umieścił obok paleniska, ogień pod inkubatorem niekontrolowanie się zwiększa, tworząc mały pożar. Szybko jednak zostaje on przez niego ugaszony. Po chwili wraca kobieta, by odebrać dziecko, które, jak się okazuje najwyraźniej pod wpływem błędnego zbytniego podgrzania, urosło znacznie bardziej niż miało. Kobieta to zobaczywszy, wpada w rozpacz.

</doc>
<doc id="2967520" url="https://pl.wikipedia.org/wiki?curid=2967520" title="Avdija Vršajević">
Avdija Vršajević

Avdija Vršajević (ur. 6 marca 1986 w Tešanju) – piłkarz bośniacki grający na pozycji obrońcy.
Kariera klubowa.
Vršajević ma na koncie występy w czterech krajach. W lidze bośniackiej reprezentował barwy FK Željezničar i Čelik Zenica, w Czechach SK Kladno, na Słowacji Tatran Preszów, zaś od lata 2012 roku do 2015 roku był graczem chorwackiego zespołu Hajduk Split. W 2015 przeszedł do Osmanlısporu.
Kariera reprezentacyjna.
W reprezentacji Bośni i Hercegowiny zadebiutował 7 września 2012 roku w meczu eliminacji mistrzostw świata przeciwko reprezentacji Liechtensteinowi. Na boisku przebywał przez pełne 90 minut. Do tej pory rozegrał w niej 17 meczów.

</doc>
<doc id="2967524" url="https://pl.wikipedia.org/wiki?curid=2967524" title="Dom zeroenergetyczny">
Dom zeroenergetyczny



</doc>
<doc id="2967525" url="https://pl.wikipedia.org/wiki?curid=2967525" title="Undressing Extraordinary">
Undressing Extraordinary

Undressing Extraordinary – brytyjski krótkometrażowy film z 1901 roku w reżyserii Waltera R. Bootha.

</doc>
<doc id="2967526" url="https://pl.wikipedia.org/wiki?curid=2967526" title="Grigorij Bogosłowski">
Grigorij Bogosłowski

Grigorij Bogosłowski, ros. Богословский Григорий Петрович (ur. 11 lutego 1841, zm. 9 stycznia 1900 w Berlinie) – rosyjski urzędnik konsularny.
Konsul generalny w Gdańsku w 1899. Pochowany na cmentarzu prawosławnym w Berlinie Tegel.

</doc>
<doc id="2967527" url="https://pl.wikipedia.org/wiki?curid=2967527" title="Sąd Najwyższy (Filipiny)">
Sąd Najwyższy (Filipiny)

Filipiński Sąd Najwyższy (fil. "Kataas-taasang Hukuman ng Pilipinas") – najwyższy organ władzy sądowniczej na Filipinach, z siedzibą w Manili. Sąd składa się z 15 sędziów wybieranych przez prezydenta, zaś jego pracom przewodniczy prezes Sądu Najwyższego.

</doc>
<doc id="2967528" url="https://pl.wikipedia.org/wiki?curid=2967528" title="Jovan Abakumović">
Jovan Abakumović



</doc>
<doc id="2967529" url="https://pl.wikipedia.org/wiki?curid=2967529" title="Andrzej Sycz">
Andrzej Sycz

Andrzej Roman Sycz (ur. 28 lutego 1931 w Wierzbniku, zm. 30 grudnia 1995 w Ramat Ganie) – polski fizyk, astronom, filozof, malarz, tłumacz i wynalazca.
Życiorys.
Urodził się w Wierzbniku (dzisiejsza część Starachowic, woj. Świętokrzyskie) w 1931 roku. Po wojnie przybył do Krakowa, by w 1950 roku podjąć naukę na Uniwersytecie Jagiellońskim. Studiował matematykę, chemię, astronomię i fizykę (doktorat w 1957 roku). Jeszcze w czasie studiów rozpoczął pracę jako asystent prof. Tadeusza Banachiewicza, ówczesnego dyrektora obserwatorium astronomicznego UJ. W 1956 roku wyjechał do Gliwic i związał się z Politechniką Śląską, gdzie wykładał do roku 1987. Po przejściu na rentę akademicką (1987) przeniósł się na stałe do Izraela i zajął się malarstwem. W 1991 roku rozpoczął pracę nad tłumaczeniem "Eugeniusza Oniegina" Aleksandra Puszkina. Zmarł w 1995 roku w wyniku wyniszczenia organizmu nowotworem układu krwiotwórczego. Został pochowany na cmentarzu Kirjat Sza’ul w Tel Awiwie.
Wraz z matką, Janiną Sycz, oraz dwojgiem rodzeństwa w 1982 został odznaczony medalem Sprawiedliwy wśród Narodów Świata za pomoc w ocaleniu dziewczynki pochodzenia żydowskiego.
Autor publikacji naukowych i popularnonaukowych z pogranicza fizyki, astronomii i filozofii (m.in. popularna książka "W kosmos na piechotę", napisana wspólnie z Marią Pańków). Kilkukrotny laureat „Złotej Kredy”, nagrody przyznawanej najpopularniejszym wykładowcom Politechniki Śląskiej. Wynalazca sejsmografu pneumo-anemometrycznego (patent nr 50441).
Malarstwo.
Rysunkiem i grafiką zaczął interesować się już w dzieciństwie. Trudna sytuacja rodziny oraz liczne przeprowadzki w czasie wojny uniemożliwiły mu dalszą edukację w tym zakresie. W okresie działalności akademickiej rozwijał się pod okiem Andrzeja Kowalskiego.
Twórczość Andrzeja Sycza określa się jako wyjście w stronę budowania przestrzeni przez pryzmat nauk przyrodniczych i filozofii techniki. Pomimo braku profesjonalnego przygotowania warsztatowego, malował bardzo swobodnie, był świadomy perspektywy i precyzyjnie posługiwał się przyborami malarskimi.
Członek Izraelskiego Związku Malarzy i Rzeźbiarzy.
Wystawy indywidualne:

</doc>
<doc id="2967530" url="https://pl.wikipedia.org/wiki?curid=2967530" title="Chirewo">
Chirewo

Chirewo (bułg. "Хирево") – wieś w środkowej Bułgarii, w obwodzie Gabrowo, w gminie Sewliewo. Według danych Narodowego Instytutu Statystycznego, 31 grudnia 2011 roku wieś liczyła 164 mieszkańców.
Święty sobór we wsi odbywa się 14 listopada.

</doc>
<doc id="2967533" url="https://pl.wikipedia.org/wiki?curid=2967533" title="Segoziero">
Segoziero



</doc>
<doc id="2967537" url="https://pl.wikipedia.org/wiki?curid=2967537" title="Ivan Čarapić">
Ivan Čarapić

Ivan Čarapić (ur. 8 lutego 1982 w Titogradzie) – czarnogórski piłkarz grający na pozycji obrońcy w maltańskim Rabacie Ajax. Jest zawodnikiem prawonożnym.
Kariera piłkarska.
W lipcu 2002 Čarapić dołączył do Budućnosti Podgorica. Grał w tym klubie przez 6 lat. Zdobył z nim mistrzostwo Czarnogóry w sezonie 2007/2008. 1 lipca 2008 przeszedł do maltańskiego Tarxien Rainbows na zasadzie wolnego transferu. Po roku wrócił do ojczyzny i przeszedł do Rudaru Pljevlja. Po półrocznym pobycie w tej drużynie, 1 stycznia 2010 dołączył do czarnogórskiego Dečić Tuzi, gdzie spędził kolejne pół roku, po czym trafił do OFK Petrovac. 5 sierpnia 2012 podpisał kontrakt z maltańskim Rabatem Ajax. Jako zawodnik Budućnosti zagrał w 4 meczach Pucharu Intertoto. Są to jego jedyne występy w europejskich pucharach.
Jest pierwszym strzelcem gola w historii ligi czarnogórskiej. Bramkę zdobył w 6. minucie wygranego 2-0 meczu wyjazdowego przeciwko Rudarowi. Był wtedy zawodnikiem Budućnosti.

</doc>
<doc id="2967546" url="https://pl.wikipedia.org/wiki?curid=2967546" title="What Happened on Twenty-third Street, New York City">
What Happened on Twenty-third Street, New York City

What Happened on Twenty-third Street, New York City – amerykański krótkometrażowy film z 1901 roku w reżyserii Edwina S. Portera. 
W filmie można zobaczyć scenę z podwiewaną sukienką kobiety, która stanęła na kratownicy umieszczonej w chodniku. Odwołaniem do tej sceny jest słynna jej późniejsza wersja z Marilyn Monroe w filmie Słomiany wdowiec.
Fabuła.
Przez większą część filmu pokazany jest ruch uliczny tramwajów, dorożek i ludzi. Pod koniec filmu widzimy parę ludzi, kobietę i mężczyznę idących chodnikiem. Kobieta nieopatrznie przechodzi nad kratownicą umieszczoną w chodniku, z której mocny podmuch podwiewa jej spódnicę, czym kobieta jest zaskoczona, lecz po chwili śmieje się ze swojej przygody.

</doc>
<doc id="2967548" url="https://pl.wikipedia.org/wiki?curid=2967548" title="Management by Objectives">
Management by Objectives



</doc>
<doc id="2967551" url="https://pl.wikipedia.org/wiki?curid=2967551" title="Daniel Brinkmann">
Daniel Brinkmann

Daniel Brinkmann (ur. 29 stycznia 1986 w Horn-Bad Meinberg) – niemiecki piłkarz grający na pozycji pomocnika, gracz Arminii Bielefeld.
Kariera klubowa.
Juniorską karierę rozpoczynał w klubie TuS Horn-Bad Meinberg. Następnie był zawodnikiem m.in. TuS Eichholz-Remmighausen, SV Diestelbruch-Mosebeck, BV Bad Lippspringe oraz SC Paderborn 07. Jako zawodowiec zadebiutował w 2002 r. w niemieckim zespole SC Paderborn 07. Brinkmann spędził tam wcześniejsze lata swojej kariery, szkoląc się jako junior. Brinkmann uczestniczył z zespołem w rozgrywkach 2.bundesligi, gdzie w ciągu 5.lat utrzymywali się w tej lidze. Łącznie rozegrał w tym zespole 56 meczów, strzelając jedną bramkę. W sezonie 2008/2009 grał w Alemannii Aachen. W 2009 r. został zawodnikiem FC Augsburg, który uczestniczył w rozgrywkach 2.bundesligi. W ciągu 3 letniej karierzy w klubie z Augsburgu, Brinkmann rozegrał 66 meczów, z czego 15 w najwyżej lidze niemieckiej. W 2012 r. przeszedł do Energie Cottbus, a w 2014 do Arminii Bielefeld.
Kariera reprezentacyjna.
Daniel Brinkmann rozegrał tylko jeden mecz, ale w młodzieżowej reprezentacji Niemiec do lat 21.

</doc>
<doc id="2967553" url="https://pl.wikipedia.org/wiki?curid=2967553" title="Muzeum historyczne w Oslo">
Muzeum historyczne w Oslo

Muzeum historyczne w Oslo – ekspozycja muzealna w Oslo przy ulicy Fredriksgate 2, jedna z placówek Kulturhistorisk museum w Oslo.
Muzeum historyczne w Oslo zostało otwarte w 1904 roku w trzypiętrowym budynku zaprojektowanym w stylu art noveau przez Henrika Bulla. Muzeum zawiera eksponaty historyczne od najstarszej działalności ludzkiej z terenów Norwegii, po okres wikingów i późnego średniowiecza, jak i ekspozycje dotyczące historii starożytnego Egiptu, Ameryki, Afryki oraz Dalekiego Wschodu.
Do najcenniejszych zbiorów zalicza się ekspozycję "Gabinetu Monet" zawierającą grosz Olafa Świętego z 1015 roku oraz monetę z pierwszym norweskim herbem z czasów Haakona V. W kolekcji znajdują się jedne z najlżejszych monet świata jak i srebrne monety o wadze przekraczającej 100 gramów. Kolekcja dotycząca epoki wikingów zawiera dużą liczbę broni, narzędzi, ozdób oraz najlepiej zachowany na świecie hełm wikiński tzw. hełm z Gjermundbu. Ozdobą kolekcji "Od epoki lodowej do chrześcijaństwa" jest "Miecz Snartemo" z ok. 500 roku n.e., jedno z najbogatszych znalezisk z wczesnej epoki żelaza. "Kolekcja średniowieczna" zawiera m.in. bogato zdobione drewniane portale kościelne, rzeźby świętych, przedmioty życia codziennego oraz trzy kamienie runiczne, tzw. kamień z Tune, kamień z Dynna i kamień z Alstad z wyrytymi inskrypcjami w alfabecie runicznym.
Skromną ekspozycję dotyczącą starożytnego Egiptu wzbogacają mumie, m.in. mumia Dismutenibtes, córki strażnika świątynnego, które zostały przekazane muzeum przez Oskara II. Stałą ekspozycją Muzeum historycznego w Oslo jest wystawa "Daleki Wschód", na której prezentowane są dzieła sztuki oraz rzemiosła z Japonii, Korei, Tybetu oraz Chin, m.in. jedwabne stroje, maski teatralne, trony, zbroje i miecze samurajskie.
Udostępnianie.
Muzeum czynne jest:

</doc>
<doc id="2967556" url="https://pl.wikipedia.org/wiki?curid=2967556" title="Luca Marrone">
Luca Marrone

Luca Marrone (ur. 28 marca 1990 w Bosconero) – włoski piłkarz występujący na pozycji pomocnika w klubie AS Bari, do którego jest wypożyczony z Juventusu. W swojej karierze grał także w takich zespołach jak Siena, Sassuolo, Carpi i SV Zulte Waregem. Były młodzieżowy reprezentant Włoch.

</doc>
<doc id="2967558" url="https://pl.wikipedia.org/wiki?curid=2967558" title="Historia rywalizacji Đokovicia i Nadala">
Historia rywalizacji Đokovicia i Nadala

Serb Novak Đoković i Hiszpan Rafael Nadal to tenisiści, którzy są rywalami na światowych kortach począwszy od 2006 roku. Nadal prowadzenie w rankingu singlowym ATP World Tour objął po raz pierwszy 18 sierpnia 2008 roku. Z przerwami utrzymał je do 4 lipca 2011, kiedy to Đoković po wygranym finale Wimbledonu został liderem. Stawce tenisistów przewodził do 8 lipca 2012 i następnie od 5 listopada 2012 do 6 października 2013, kiedy na pierwsze miejsce awansował Nadal. Ci gracze rywalizowali ze sobą w czterech finałach wielkoszlemowych z rzędu, co nie miało nigdy wcześniejszej miejsca między żadnymi innymi tenisistami. Ich finał Australian Open 2012 był powszechnie uważany za jeden z najlepszych meczów wszech czasów.
Czynniki wyróżniające rywalizację.
Oprócz ich rekordowo długich pobytów na pierwszych dwóch miejscach rankingu istnieją inne fakty wyróżniające ich rywalizację:
Bilans bezpośrednich pojedynków.
Đoković 30–29 Nadal.
Wyniki meczów w turniejach wielkoszlemowych, ATP World Tour, igrzyskach olimpijskich i Pucharze Davisa.

</doc>
<doc id="2967559" url="https://pl.wikipedia.org/wiki?curid=2967559" title="Jack and the Beanstalk">
Jack and the Beanstalk

Jack and the Beanstalk – amerykański krótkometrażowy film z 1902 roku w reżyserii Edwina S. Portera.

</doc>
<doc id="2967561" url="https://pl.wikipedia.org/wiki?curid=2967561" title="Bitwa nad rzeką Helgeå">
Bitwa nad rzeką Helgeå

Bitwa nad rzeką Helgeå – bitwa morska stoczona około 1026 roku pomiędzy wojskami anglosasko-duńskimi oraz norwesko-szwedzkimi. Do bitwy doszło w rejonie ujścia rzeki Helgeå (nazywanej w Kronice anglosaskiej Świętą Rzeką) w południowej Szwecji.
Stojący na czele armii duńsko-anglosaskiej Kanut Wielki rościł sobie prawa do tronu norweskiego zajmowanego przez Olafa II Haraldssona (zwanego Grubym, a później Świętym). W tej sytuacji Olaf zawiązał sojusz ze szwedzkim władcą Anundem Jakubem, po czym przypuścił atak na duńskie wyspy. 
Do rozstrzygającego starcia doszło nad rzeką Helgeå. Przebieg bitwy nie jest jednak dokładnie znany. Kronika anglosaska wspomina o klęsce Kanuta, a współczesne sagi temu nie zaprzeczają. Istnieje jednak list Kanuta z roku 1027, w którym tytułuje się on królem całej Anglii, Danii, Norwegii i części Szwecji. To mogłoby dowodzić zwycięstwa Kanuta. Trudno też jednoznacznie ocenić, jaką rolę w bitwie odegrali Szwedzi. Wiadomo, że zwycięzca nie zyskał dzięki tej bitwie większego prestiżu. Arystokracja norweska nie stała już wiernie za Olafem, a Szwecja podzieliła się na zwolenników i przeciwników Kanuta. 

</doc>
<doc id="2967563" url="https://pl.wikipedia.org/wiki?curid=2967563" title="Nadszybie z wieżą szybu „Anna” w Nowej Rudzie">
Nadszybie z wieżą szybu „Anna” w Nowej Rudzie

Nadszybie z wieżą szybu „Anna” w Nowej Rudzie – budynek z 1898 r. na terenie pola "Piast" byłej Kopalni Węgla Kamiennego "Nowa Ruda". Razem z Muzeum Górnictwa, piecami szybowowymi i maszynownią szybu „Lech” stanowią relikty kopalni.
Historia.
Pierwsza wzmianka o górnictwie w Nowej Rudzie pochodzi z 1434 r. Początki kopalnictwa w Drogosławiu sięgają 1742 r., kiedy to Stillfriedowie, właściciele Nowej Rudy, założyli kopalnię "Ruben", w której wydobywano węgiel kamienny a następnie także łupek ogniotrwały. Eksploatację węgla rozpoczęto w 1781 r. W 1868 r. zgłębiono do poziomu pierwszego szyb "Maxschacht", później "Lech". Zastosowano wtedy, po raz pierwszy, dynamit z przybitką wodną. Od 1975 r. "Lech" stał się szybem wentylacyjnym.
Od roku 1945 kopalnia nosiła nazwę "Nowa Ruda". W 1946 roku dołączono do niej kopalnie "Przygórze" i "Jan". W 1954 roku obszar górniczy dawnej kopalni "Jan" został przekształcony w kopalnię "Słupiec". Od 1971 roku kopalnie "Nowa Ruda" i "Słupiec" połączono w kopalnię "Nowa Ruda" w Słupcu. 
1 kwietnia 1992 roku kopalnia została postawiona w stan likwidacji. W 1994 roku na polu górniczym Piast powstało Muzeum Górnictwa, w późniejszym okresie przekształcone w Podziemną Trasę Turystyczną „Kopalnia Węgla Kamiennego w Nowej Rudzie”. 8 lutego 2000 roku zakończono wydobycie węgla w rejonie pola Słupiec.

</doc>
<doc id="2967565" url="https://pl.wikipedia.org/wiki?curid=2967565" title="Inkwizycja (zespół muzyczny)">
Inkwizycja (zespół muzyczny)

Inkwizycja – polska grupa muzyczna zaliczana do nurtu muzyki alternatywnej, kojarzona na początku działalności z ruchem straight edge.
Historia.
Zespół Inkwizycja powstał 1 kwietnia 1989 roku w Krakowie z inicjatywy członków rozwiązanej hardcore'owej Ustawy o Młodzieży (UOM): poety Dariusza „Ex Perta” Eckerta – wokal ("ex"-Gonokok) i Krzysztofa „Żółwia” Turchana – gitara, bas ("ex"-Die Gewaltlosen).
W 1991 zespół w krakowskim Teatrze Stu nagrał debiutancki materiał pt. "...Na własne podobieństwo...". To pierwsza w Polsce płyta winylowa wydana przez firmę niezależną (Nikt Nic Nie Wie). W 1998 ukazał się na winylu minialbum "Słowo", zawierający pięć utworów, nagranych w warszawskim studio Roberta Brylewskiego „Złota Skała”. W 2000 r. została wydana kaseta zawierająca przekrojowy materiał zespołu – od utworów pochodzących z pierwszej płyty, przez niepublikowane nagrania z demo Złota Skała, po kompozycje z singla "Słowo", z drugiej strony – wiersze lidera w formie prezentowanej podczas własnych wieczorów autorskich. Całość materiału z minialbumu "Słowo" oraz utwory premierowe została wydana ponownie w 2002 r. na pierwszym CD zespołu zatytułowanym "Stare fotografie", nagranym w studio B&amp;B Records w podkrakowskich Niepołomicach.
Po zawieszeniu działalności w 2004 zespół w 2011 rozpoczął w nowym składzie próby oraz koncerty wyjazdowe. 1 października w Opolu odbył się pierwszy po reaktywacji koncert, w sali kameralnej Narodowego Centrum Polskiej Piosenki, a 19 listopada w poznańskim centrum kultury niezależnej Rozbrat. Zespół nagrał kilkanaście nowych utworów, grupa uczestniczyła w wielu koncertach. Po ustabilizowaniu składu w 2013 zespół rozpoczął przygotowania do nagrań studyjnych. W czerwcu 2013 ukazała się zremasterowana przez Marcina Dymitera reedycja LP "Na własne podobieństwo" – dostępna na winylu, a w październiku 2013 – na CD i w wersji mp3 (razem z również zremasterowanym singlem "Słowo"). W grudniu 2013 zostały opublikowane pierwsze po reaktywacji dwa nowe utwory na singlu "Powiedziałem", nagrane przez Roberta „Nasti” Nastala w krakowskim studio 3AKRAM. Na 25-lecie grupy 5 kwietnia 2014 odbył się w krakowskim klubie „KotKarola” okolicznościowy koncert, na który zostały zaproszone zespoły Skowyt, Whorehouse, [peru] i The Corpse. Rok 2014 był również rokiem udziału Inkwizycji w znanych festiwalach rockowych – m.in. „Rock na Bagnie” w Goniądzu oraz „Off Festival” w Katowicach.
Pierwszy od 12 lat pełnowymiarowy album „Wojny nie będzie” ukazał się 21 listopada 2014, wydany własnym sumptem przez zespół, bez pośrednictwa wydawnictw i dystrybutorów. Zawierał 11 premierowych utworów. Zrealizowany został w studiach nagraniowych MaQ Records Studio w Wojkowicach, 3AKRAM w Krakowie oraz KWARTstudio w Bochni. Produkcji podjął się gitarzysta zespołu, Grzegorz „Drut” Włodek, natomiast całość zmiksowana i zmasterowana została przez Piotra Gruenpetera z Satanic Audio w Sosnowcu.
Po prawie pięcioletniej przerwie i zmianie składu, na XXX-lecie zespołu 17 maja 2019 ukazała się EP-ka „XXX” z trzema premierowymi utworami oraz czterema nowymi wersjami utworów sprzed 30 lat: "Wilk XXX", "Niespodzianka XXX," "Komunikaty XXX" oraz "Stwórcy XXX".
Muzyka Inkwizycji jest próbą połączenia hardcore z klasycznym punkiem, cięższymi odmianami metalu, noise i industrialu, jak również bardziej melodyjnymi klimatami. Nierzadko ociera się o psychodelię, gotyk, rock progresywny. Teksty utworów inspirowane są haiku, wiele ma charakter antywojenny. Piętnują fałsz, hipokryzję (również Kościoła - stąd przyklejona na początku działalności łatka zespołu antyklerykalnego).
Dyskografia.
Single

</doc>
<doc id="2967567" url="https://pl.wikipedia.org/wiki?curid=2967567" title="Salarias simplocos">
Salarias simplocos



</doc>
<doc id="2967568" url="https://pl.wikipedia.org/wiki?curid=2967568" title="Salaria symplocus">
Salaria symplocus



</doc>
<doc id="2967569" url="https://pl.wikipedia.org/wiki?curid=2967569" title="Lioblennius galerita">
Lioblennius galerita



</doc>
<doc id="2967570" url="https://pl.wikipedia.org/wiki?curid=2967570" title="Blennius montagui">
Blennius montagui



</doc>
<doc id="2967571" url="https://pl.wikipedia.org/wiki?curid=2967571" title="Blennius galerita">
Blennius galerita



</doc>
<doc id="2967572" url="https://pl.wikipedia.org/wiki?curid=2967572" title="Blennius coquillad">
Blennius coquillad



</doc>
<doc id="2967573" url="https://pl.wikipedia.org/wiki?curid=2967573" title="Blennius artedii">
Blennius artedii



</doc>
<doc id="2967575" url="https://pl.wikipedia.org/wiki?curid=2967575" title="Džukele">
Džukele

Džukele (serb. Џукеле) – serbski zespół punkrockowy założony w Suboticy w 1991 jako Phoenix. Założycielami zespołu byli Dragan Neorčić (basista), Slobodan Vukosavljević (gitarzysta i wokalista) i Rudolf Aleksijević (perkusista). W kwietniu 1992 do grupy dołączył Leonid Pilipović (gitarzysta), który wcześniej występował w zespole Allegro. Razem z nim Phoenix'39 nagrało demo w studiu Do-Re-Mi w Nowym Sadzie. Po jego nagraniu zmienili nazwę na Džukele i rozpoczęli występy na żywo. Pierwszy raz pojawili się na festiwalu Gitarijada w Zaječar w 1993 roku. Debiutancki album zespołu — "Gledajući u mrak" został nagrany w listopadzie 1993 w tym samym studiu i wydany przez Metropolis Records w maju 1994. Druga wersja tej płyty ukazała się dwa lata później. Na albumie znajduje się cover utworu "Next To You" zespołu The Police. W grudniu 1994 zespół się rozpadł, gdyż Neorčić i Vukosavljević poszli do wojska, a Pilipović przeszedł do grupy Goblini. Pod koniec 1995 zespół się reaktywował i w czerwcu 1996 wystąpił na Zgaga Rock w Hotič pri Litiji niedaleko Lublany. Po tym występie Aleksijević opuścił grupę. Zastąpił go Vladimir Šarčević, wcześniej grający w Marseljeza. W międzyczasie trwały przygotowania do wydania drugiej płyty — "Zubato Sunce", która ukazała się w 1998 roku. Była nagrywana we wrześniu i październiku 1997. Grupa rozpadła się ponownie, tym razem już ostatecznie, w 2002 roku.

</doc>
<doc id="2967586" url="https://pl.wikipedia.org/wiki?curid=2967586" title="Petromyzon myxine">
Petromyzon myxine



</doc>
<doc id="2967588" url="https://pl.wikipedia.org/wiki?curid=2967588" title="Myxine atlantica">
Myxine atlantica



</doc>
<doc id="2967589" url="https://pl.wikipedia.org/wiki?curid=2967589" title="Gastrobranchus coecus">
Gastrobranchus coecus



</doc>
<doc id="2967590" url="https://pl.wikipedia.org/wiki?curid=2967590" title="Gasterobranchus glutinosus">
Gasterobranchus glutinosus



</doc>
<doc id="2967592" url="https://pl.wikipedia.org/wiki?curid=2967592" title="Polska Sieć Bolidowa">
Polska Sieć Bolidowa

Polska Sieć Bolidowa (ang. "Polish Fireball Network" – PFN) – projekt naukowy realizowany od 2004 roku przez Pracownię Komet i Meteorów (PKiM) oraz Centrum Astronomiczne im. Mikołaja Kopernika PAN w Warszawie. Jego głównym zadaniem jest rejestracja meteorów nad terytorium Polski oraz wyznaczanie ich trajektorii w atmosferze, orbit oraz miejsc potencjalnych spadków meteorytów w oparciu o obserwacje bazowe. Pod koniec 2016 roku sieć liczyła ponad 30 stacji, w których pracę prowadziło ponad 70 czułych kamer CCTV wyposażonych w jasne i szerokokątne obiektywy.
Projekt został zapoczątkowany w 2004 roku z inicjatywy Arkadiusza Olecha, Mariusza Wiśniewskiego i Przemysława Żołądka. Na początku prowadzono obserwacje głównie w oparciu o techniki fotograficzne (analogowe i cyfrowe). Po przeprowadzeniu dużego testu kamer CCTV i obiektywów powszechne stało się wykorzystanie kamer Tayama i Siemens pracujących w rozdzielczości PAL i wyposażonych w obiektywy o ogniskowej 4 mm i świetle f/1.2 firm takich jak Computar i Ernitec. Po otrzymaniu grantu Narodowego Centrum Nauki w 2013 roku, sieć przechodzi reorganizację i obecnie stosowane są cyfrowe kamery o rozdzielczości 1920x1200 pikseli wyposażone w obiektywy o polach widzenia na poziomie 120–150 stopni i świetle od f/1.8 do f/1.2. Konstruowane są też stacje spektroskopowe wykorzystujące dwie skrzyżowane siatki dyfrakcyjne umieszczone przed obiektywem oraz stacje cyfrowe wyposażone w obiektywy typu rybie oko (np. PFN63 Łódź).
Za pierwszy jasny bolid zarejestrowany przez Polską Sieć Bolidową uznaje się EN200204 Łaskarzew z 20 lutego 2004 roku. Został on jednak sfotografowany przez tylko jedną stację (PFN01 Ostrowik) i określenie jego trajektorii oraz orbity było możliwe dopiero po uwzględnieniu danych zebranych przez stację Europejskiej Sieci Bolidowej w Czechach. Pierwszym jasnym bolidem dokładnie zbadanym i w całości opisanym przez Polską Sieć Bolidową był meteor PF030405a Krzeszowice o jasności -10,5 mag, który pojawił się 3 kwietnia 2005 roku i został zarejestrowany przez pięć stacji należących do sieci.
Tylko w 2015 roku Polska Sieć Bolidowa zarejestrowała prawie 80 tysięcy meteorów. W latach 2011–2015 ogólna liczba zarejestrowanych meteorów wyniosła ok. 215 tysięcy. Dla prawie 25 tysięcy z nich udało się wyznaczyć trajektorie i orbity. Do wyznaczeń tych dwóch ostatnich parametrów Polska Sieć Bolidowa wykorzystuje oprogramowanie PyFN napisane przez Przemysława Żołądka.
Do największych sukcesów PFN należy odkrycie nowego roju meteorów o nazwie zeta Cassiopeidy, rejestracja najwyższego meteoru z roju Orionidów, połączenie bolidu PF131010 Ciechanów z dwiema planetoidami przelatującymi blisko Ziemi w tym samym czasie, w którym pojawił się bolid oraz potwierdzenie teorii o związku wzmożonej aktywności roju Taurydów Południowych z istnieniem zwartego strumienia meteoroidów i planetoid utrzymywanych w rezonansie 7:2 z Jowiszem.
Największym potencjalnym spadkiem meteorytu zaobserwowanym przez PFN jest meteoryt Reszel związany z bolidem PF120916 Piecki, który pojawił się 12 września 2016 roku o godzinie 21:44:07 UT nad Warmią oraz Mazurami i miał jasność -9.2 mag. Największe szanse na spadek meteorytu, a przez to dostarczenie na ziemię cennej naukowo materii kosmicznej, mają bolidy bardzo wolne, a obserwowany bolid należał właśnie do tej kategorii. Wszedł on w atmosferę na wysokości prawie 82 km z prędkością niespełna 17 km/s, a zakończył swój widoczny ślad na wysokości 26 km, przy prędkości wynoszącej tylko 5 km/s. Obliczenia pokazały, że do powierzchni gruntu miało szanse dotrzeć nawet 10–15 kilogramów kosmicznej materii z około 50 kg, które wtargnęło w naszą atmosferę. Obszar spadku potencjalnego meteorytu udało się wyznaczyć dość dokładnie. Ma on długość 4 kilometrów i szerokość około 200 metrów i znajduje się niespełna 4 km na południe od miejscowości Reszel. Najbardziej prawdopodobne miejsce spadku fragmentów o masie około 5 kilogramów wypadło niestety w jeziorze Kławój lub w otaczającym je podmokłym i trudno dostępnym terenie, przez co, pomimo intensywnych poszukiwań, meteorytu nie udało się odnaleźć.

</doc>
<doc id="2967594" url="https://pl.wikipedia.org/wiki?curid=2967594" title="Świecik kongolański">
Świecik kongolański



</doc>
<doc id="2967603" url="https://pl.wikipedia.org/wiki?curid=2967603" title="Zwierzątka ze sklepiku">
Zwierzątka ze sklepiku

Zwierzątka ze sklepiku (ang. "Littlest Pet Shop", 1995) – amerykańsko-francuski serial animowany w reżyserii Xaviera Picarda. Wyprodukowany przez Sunbow Entertainment, C&amp;D i AB Productions.
Światowa premiera serialu miała miejsce w 1995 roku. W Polsce premiera serialu odbyła się 9 czerwca 1996 roku na antenie Canal+ i był emitowany do 26 października 1996. W późniejszym czasie serial nadawany był również w "Bajkowym kinie" TVN.
Obsada (głosy).
i inni

</doc>
<doc id="2967604" url="https://pl.wikipedia.org/wiki?curid=2967604" title="Fiji Sevens 2000">
Fiji Sevens 2000

Fiji Sevens 2000 – pierwsza edycja wchodzącego w skład IRB Sevens World Series turnieju Fiji Sevens przeznaczonego dla męskich reprezentacji narodowych w rugby 7. Odbyła się w dniach 11–12 lutego 2000 roku w Suvie będąc szóstym turniejem sezonu 1999/2000.
Informacje ogólne.
Z powodu kłopotów finansowych organizacja turnieju stanęła pod znakiem zapytania, zostały one jednak przezwyciężone.
Zawody były szóstym turniejem sezonu 1999/2000 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Ogłoszenie składów grup i terminarza rozgrywek nastąpiło 7 lutego 2000 roku, składy zespołów podano natomiast na dzień przed rozpoczęciem turnieju.
Zawody przebiegały pod dyktando czołowej czwórki cyklu, a w finale ponownie spotkali się reprezentanci Nowej Zelandii i Fidżi. Lepsi okazali się Nowozelandczycy, którzy dzięki zwycięstwu zrównali się punktami z Fidżyjczykami w klasyfikacji generalnej.

</doc>
<doc id="2967609" url="https://pl.wikipedia.org/wiki?curid=2967609" title="Myctophum">
Myctophum

Myctophum – rodzaj morskich ryb świetlikokształtnych z rodziny świetlikowatych (Myctophidae).
Klasyfikacja.
Gatunki zaliczane do tego rodzaju:
Gatunkiem typowym jest "M. punctatum".

</doc>
<doc id="2967610" url="https://pl.wikipedia.org/wiki?curid=2967610" title="Stylophthalmoides">
Stylophthalmoides



</doc>
<doc id="2967611" url="https://pl.wikipedia.org/wiki?curid=2967611" title="Scopelus">
Scopelus



</doc>
<doc id="2967612" url="https://pl.wikipedia.org/wiki?curid=2967612" title="Dasyscopelus">
Dasyscopelus



</doc>
<doc id="2967613" url="https://pl.wikipedia.org/wiki?curid=2967613" title="Ctenoscopelus">
Ctenoscopelus



</doc>
<doc id="2967617" url="https://pl.wikipedia.org/wiki?curid=2967617" title="Alicja w Krainie Czarów (film 1903)">
Alicja w Krainie Czarów (film 1903)

Alicja w krainie czarów (ang. "Alice in Wonderland") – brytyjski krótkometrażowy film niemy z 1903 roku w reżyserii Cecila M. Hepwortha oraz Percy’ego Stowa.
Obsada.
Źródło: Filmweb

</doc>
<doc id="2967620" url="https://pl.wikipedia.org/wiki?curid=2967620" title="Giampiero Anelli">
Giampiero Anelli



</doc>
<doc id="2967621" url="https://pl.wikipedia.org/wiki?curid=2967621" title="ULIC">
ULIC

ULIC ("Wykaz ulic/podsystem systemu TERYT") – codziennie aktualizowany wykaz ulic będący składnikiem systemu Krajowego Rejestru Urzędowego Podziału Terytorialnego Kraju (TERYT).
ULIC jest rejestrem nazw ulic, zawierającym następujące informacje:
Na serwerach Głównego Urzędu Statystycznego dostępna jest przeglądarka systemu TERYT oraz pliki ze słownikami do pobrania, które można zaimportować do własnej bazy.
Struktura pliku ULIC.
Plik z aktualnym słownikiem jest dostępny do pobrania w formacie XML i kodowaniu UTF-8.
Wygląd pliku ULIC.xml.
Poniżej znajduje się wygląd nagłówka pliku codice_1 wraz z przykładowym rekordem :
&lt;?xml version="1.0" encoding="UTF-8"?&gt;
&lt;teryt&gt;
&lt;catalog name="ULIC" type="all" date="2013-06-10"&gt;
&lt;row&gt;
&lt;col name="WOJ"&gt;04&lt;/col&gt;
&lt;col name="POW"&gt;15&lt;/col&gt;
&lt;col name="GMI"&gt;01&lt;/col&gt;
&lt;col name="RODZ_GMI"&gt;1&lt;/col&gt;
&lt;col name="SYM"&gt;0983126&lt;/col&gt;
&lt;col name="SYM_UL"&gt;20677&lt;/col&gt;
&lt;col name="CECHA"&gt;ul.&lt;/col&gt;
&lt;col name="NAZWA_1"&gt;Spokojna&lt;/col&gt;
&lt;col name="NAZWA_2"/&gt;
&lt;col name="STAN_NA"&gt;2013-06-10&lt;/col&gt;
&lt;/row&gt;
&lt;!-- More records &lt;row&gt; --&gt;
&lt;/catalog&gt;
&lt;/teryt&gt;
Rekordy są zgromadzone w gałęzi codice_2 będącej potomkiem gałęzi głównej codice_3.
Struktura rekordu.
Każdy rekord zawiera taką samą ilość pól o nazwie tagu codice_4, każde pole ma zdefiniowany parametr codice_5, według jego wartości identyfikuje się rodzaj pola i jego zawartość.
Są to:
Bibliografia.
Powyższe informacje pochodzą z dnia 13 czerwca 2013 i zostały zebrane na podstawie opisu struktury pliku ULIC.xml dostępnego na stronie GUS.

</doc>
<doc id="2967624" url="https://pl.wikipedia.org/wiki?curid=2967624" title="Międzynarodowe organizacje pozarządowe">
Międzynarodowe organizacje pozarządowe



</doc>
<doc id="2967626" url="https://pl.wikipedia.org/wiki?curid=2967626" title="Międzynarodowe organizacje rządowe">
Międzynarodowe organizacje rządowe



</doc>
<doc id="2967627" url="https://pl.wikipedia.org/wiki?curid=2967627" title="Harry Rawson">
Harry Rawson

Harry Holdsworth Rawson (ur. 5 listopada 1843 w Walton-on-Hill, zm. 3 listopada 1910 w Londynie) – brytyjski żołnierz i działacz polityczny, admirał, w latach 1902-1909 gubernator Nowej Południowej Walii.
Życiorys.
Kariera wojskowa.
Rawson wstąpił do Royal Navy jako czternastoletni kadet. Jeszcze jako nastolatek wziął udział w II wojnie opiumowej, walcząc m.in. podczas zdobywania Fortów Dagu. W 1877 otrzymał stopień kapitana i został dowódcą fregaty HMS „Minotaur”. W czasie wojny brytyjsko-egipskiej w 1882 odpowiadał za wszystkie brytyjskie okręty transportowe biorące udział w tym konflikcie. W 1883 został powołany w skład sztabu brytyjskiej Floty Śródziemnomorskiej. Następnie w 1885 objął dowodzenie bazy morskiej HMNB Devonport. W 1889 powrócił do służby na morzu jako dowódca pancernika HMS „Benbow”. W 1895 został dowódcą sił Royal Navy stacjonujących w Afryce Południowej. W 1896 był głównodowodzącym siłami brytyjskimi podczas wojny angielsko-zanzibarskiej.
W 1897 kierował ekspedycją karną, wysłaną do Królestwa Benin celem pomszczenia poprzedniego brytyjskiego oddziału próbującego podbić te ziemie, którego wszyscy członkowie poza dwoma zostali zabici. W czasie wyprawy wojska Rawsona wyrządziły wielkie szkody, niszcząc lub rabując znaczną część dziedzictwa kulturowego królestwa, m.in. słynne brązy z Beninu, do dziś przechowywane w Muzeum Brytyjskim. Choć ekspedycja nie wzbudzała poważniejszych kontrowersji w czasie jej trwania, obecnie uważa się ją za jeden z najbardziej wstydliwych epizodów w dziejach brytyjskich wojen kolonialnych.
W 1898 otrzymał jedno z najbardziej prestiżowych stanowisk w Royal Navy, jakim było dowodzenie siłami odpowiedzialnymi za zabezpieczenie kanału La Manche.
Kariera polityczna.
W 1902 został mianowany gubernatorem Nowej Południowej Walii. Było to już wówczas stanowisko o znaczeniu głównie ceremonialnym, gdyż realną władzę sprawował premier, a dodatkowo od 1901 Nowa Południowa Walia była jednym ze stanów nowo powołanego Związku Australijskiego, wobec czego jej władze musiały przekazać znaczną część własnych kompetencji na szczebel federalny. Zdobył na tyle dużą popularność wśród mieszkańców stanu, iż jego kadencja została przedłużona i potrwała siedem lat zamiast zwyczajowych czterech lub pięciu. Opuścił Australię w maju 1909 roku.
Zmarł w Londynie w listopadzie 1910 w wieku 66 lat. Przyczyną zgonu były komplikacje po operacji usunięcia wyrostka robaczkowego.
Życie prywatne.
W październiku 1871 poślubił Florence Stewart Shaw, z którą miał pięcioro dzieci. W czasie pobytu w Australii Lady Rawson poważnie podupadła na zdrowiu i w 1905 udała się na kilkumiesięczne leczenie w Anglii. Gdy wydawało się, że najgorsze już za nią, w grudniu 1905 zmarła na pokładzie statku, którym wracała do Sydney.
Odznaczenia i upamiętnienie.
Rawson był kawalerem szeregu odznaczeń wojskowych i cywilnych. Dwukrotnie otrzymywał Order Łaźni, najpierw w 1897 klasy Rycerz Komandor (KCB), a później w 1906 klasy Rycerz Wielkiego Krzyża (1906). W 1909 przyznano mu Order św. Michała i św. Jerzego klasy Rycerz Wielkiego Krzyża (GCMG). Posiadał także kilka odznaczeń zagranicznych, m.in. osmańskich, belgijskich i egipskich. Jako kawaler najwyższych klas dwóch spośród głównych orderów miał prawo dopisywania przed nazwiskiem tytułu "sir".
W 1906 Rawson ufundował wręczany do dzisiaj puchar jego imienia, który obecnie stanowi główne trofeum w uczelnianych zawodach sportowych mężczyzn na University of Sydney.

</doc>
<doc id="2967631" url="https://pl.wikipedia.org/wiki?curid=2967631" title="Chondrostoma nasus macrolepidotus">
Chondrostoma nasus macrolepidotus



</doc>
<doc id="2967632" url="https://pl.wikipedia.org/wiki?curid=2967632" title="Sergiusz (Bułatnikow)">
Sergiusz (Bułatnikow)

Sergiusz, imię świeckie Władimir Leonidowicz Bułatnikow (ur. 16 kwietnia 1950 w Omsku) – rosyjski biskup prawosławny.
Życiorys.
Jego ojciec był robotnikiem, matka pochodziła z rodziny duchownego prawosławnego. Od dzieciństwa był ministrantem w soborze Podwyższenia Krzyża Pańskiego w Omsku. Wykształcenie uzyskał w szkole medycznej, gdzie w 1969 zdobył kwalifikacje felczera.
Rok później wstąpił jako posłusznik do Monasteru Pskowsko-Pieczerskiego, musiał go jednak opuścić w 1974 z powodu nieosiągnięcia wymaganego przez władze radzieckie wieku 30 lat. Został wówczas skierowany do służby w eparchii smoleńskiej jako psalmista w cerkwi Wniebowstąpienia Pańskiego w Gagarinie. 14 kwietnia 1974 przyjął święcenia diakońskie, a tydzień później – kapłańskie z rąk biskupa smoleńskiego i wiaziemskiego Teodozjusza, w soborze katedralnym w Smoleńsku. Służył następnie w cerkwi Wprowadzenia Matki Bożej do Świątyni w Dokudowie (jako proboszcz) oraz w cerkwiach w Dubrowie i Lipiecach. Równolegle uczył się w seminarium duchownym w Moskwie, które ukończył w 1979.
Od 1978 do 1983 służył w eparchii kurskiej, był proboszczem parafii Tichwińskiej Ikony Matki Bożej w Kulewce. 13 listopada 1979 złożył wieczyste śluby mnisze na ręce schiarchimandryty Grzegorza (Dawydowa), przyjmując imię zakonne Sergiusz na cześć św. Sergiusza z Radoneża. W 1983 został proboszczem cerkwi Podwyższenia Krzyża Pańskiego w Siewsku, w eparchii orłowskiej i briańskiej. W 1985 rozpoczął zaoczne studia teologiczne na Moskiewskiej Duchownej. Ukończył je w 1989 na Leningradzkiej Akademii Duchownej w trybie dziennym. Od 1989 do 1992 był proboszczem cerkwi Wszystkich Świętych w Prioziersku, kierując jej odbudową i ponowną adaptacją na cele sakralne .
W 1992 metropolita petersburski i ładoski Jan mianował go pierwszym przełożonym monasteru Trójcy Świętej w Zieleńcu po jego przywróceniu do pełnionych przed rewolucją październikową funkcji sakralnych. Dwa lata później hieromnich Sergiusz przybył do nowo utworzonej eparchii briańskiej w celu utworzenia w niej ośrodków życia mniszego, na zaproszenie jej ordynariusza, arcybiskupa Melchizedeka. Od 1995 kierował reaktywowaną Pustelnią Płoszczańską.
29 maja 2013 otrzymał nominację na pierwszego ordynariusza nowo utworzonej eparchii klinieckiej. Jego chirotonia biskupia odbyła się 13 czerwca tego samego roku w cerkwi Wniebowstąpienia Pańskiego w Moskwie (cerkiew „Wielkie Wniebowstąpienie”). W grudniu 2014 został przeniesiony na katedrę wielkołucką.

</doc>
<doc id="2967633" url="https://pl.wikipedia.org/wiki?curid=2967633" title="Cyprinus nasus">
Cyprinus nasus



</doc>
<doc id="2967634" url="https://pl.wikipedia.org/wiki?curid=2967634" title="Chondrostomus nasus auratus">
Chondrostomus nasus auratus



</doc>
<doc id="2967635" url="https://pl.wikipedia.org/wiki?curid=2967635" title="Chondrostoma ohridanum">
Chondrostoma ohridanum



</doc>
<doc id="2967636" url="https://pl.wikipedia.org/wiki?curid=2967636" title="Chondrostoma nasus ohridanus">
Chondrostoma nasus ohridanus



</doc>
<doc id="2967637" url="https://pl.wikipedia.org/wiki?curid=2967637" title="Chondrostoma nasus ohridanum">
Chondrostoma nasus ohridanum



</doc>
<doc id="2967638" url="https://pl.wikipedia.org/wiki?curid=2967638" title="Chondrostoma nasus nasus">
Chondrostoma nasus nasus



</doc>
<doc id="2967639" url="https://pl.wikipedia.org/wiki?curid=2967639" title="Chondrostoma nasus hernadiensis">
Chondrostoma nasus hernadiensis



</doc>
<doc id="2967640" url="https://pl.wikipedia.org/wiki?curid=2967640" title="Chondrostoma caerulescens">
Chondrostoma caerulescens



</doc>
<doc id="2967642" url="https://pl.wikipedia.org/wiki?curid=2967642" title="Gmina Plav">
Gmina Plav

Plav (czar., sr. "Општина Плав / Opština Plav") - jedna z dwudziestu jeden gmin Czarnogóry. Znajduje się na wschodzie kraju, przy granicy z Albanią i Kosowem. Ośrodkiem administracyjnym gminy jest miasto Plav.
Miejscowości.
W gminie znajdują się 32 miejscowości: miasto Plav i 31 wioskek. Zgodnie z postanowieniem ustawy o organizacji terytorialnej wsie: Bogajiće, Brezojevice, Koljenovići i Novšiće otrzymały nowe nazwy - Bogajići, Brezojevica, Kolenovići i Novšići, a także utworzono nowe wsi: Babino Polje, Budojevice, Jara, Jasenica, Komarača, Korita, Pepiće i Hakanje.
Liczba mieszkańców.
Według spisu powszechnego z 2011 roku w gminie mieszka 13 108 ludzi.

</doc>
<doc id="2967644" url="https://pl.wikipedia.org/wiki?curid=2967644" title="Joan Tewkesbury">
Joan Tewkesbury

Joan Tewkesbury (ur. 8 kwietnia 1936 w Redlands w stanie Kalifornia) – amerykańska reżyserka, scenarzystka i aktorka.
Filmografia.
aktorka
reżyserka
scenarzystka
Nagrody i nominacje.
Została uhonorowana nagrodą LAFCA, a także otrzymała nominację do nagrody BAFTA, nagrody WGA i nagrody Złotego Globu.

</doc>
<doc id="2967653" url="https://pl.wikipedia.org/wiki?curid=2967653" title="Walter Lantz">
Walter Lantz

Walter Benjamin Lantz (ur. 27 kwietnia 1899 w New Rochelle, Nowy Jork zm. 22 marca 1994 w Burbank, Kalifornia) – amerykański rysownik, animator, producent filmowy i reżyser pochodzenia włoskiego. Założyciel "Walter Lantz Productions". W 1980 otrzymał Honorowego Oscara za całokształt twórczości. Lantz został uhonorowany gwiazdą na Hollywood Walk of Fame w roku 1990. Był dwukrotnie żonaty. Zmarł na niewydolność serca w wieku 95 lat. Został pochowany na cmentarzu Forest Lawn Memorial Park.

</doc>
<doc id="2967660" url="https://pl.wikipedia.org/wiki?curid=2967660" title="Ryszard Federkiewicz">
Ryszard Federkiewicz

Ryszard Federkiewicz (ur. 18 września 1964 w Nowej Sarzynie) – polski piłkarz. Trener piłkarski.
Żonaty z Bożeną. Mają dwie córki Kingę (ur. 1989) i Kaję (ur. 2006) oraz syna Karola (ur. 1991), który także został piłkarzem.
Kariera zawodnicza.
Wychowanek Unii Nowa Sarzyna. Grał na pozycji tzw. „forstopera”. W związku z podjęciem nauki w Technikum Samochodowym w Rzeszowie, przeniósł się do tego miasta i tam kontynuował karierę piłkarską.
Od 1988 występował w II lidze w barwach Stali Rzeszów. W barwach Stali Mielec rozegrał cztery sezony w I lidze: 1992/1993, 1993/1994, 1994/1995, 1995/1996 (tylko runda jesienna). Łącznie na pierwszoligowych boiskach rozegrał 106 spotkań, w których zdobył 9 goli.
Kariera trenerska.
Pod koniec kariery zawodniczej ukończył Szkoły Trenerów PZPN Ryszarda Kuleszy. Po zakończeniu kariery zawodniczej został trenerem piłkarskim, na początku 1999 przez pięć miesięcy prowadził Dynovię Dynów. W kolejnych latach był szkoleniowcem Pogoni Leżajsk, Stali Sanok (1999-2001 i 2003-2006), dwukrotnie Rzemieślnika Pilzno (2003, i od maja 2010), dwukrotnie Polonii Przemyśl (do czerwca 2007 i do marca 2010), Galicji Cisna (od czerwca 2007).
Trzykrotnie zostawał trenerem Stali Sanok: po raz pierwszy od września 1999 do czerwca 2001, po raz drugi od 1 lipca 2003 do 17 października 2006, zaś po raz trzeci został 25 października 2011. W trakcie drugiego okresu trenowania drużyny w sezonie 2004/2005 prowadzony przez niego zespół zwyciężył w IV lidze podkarpackiej i awansował do III ligi, a w sezonie 2005/2006 III-ligowa Stal pod wodzą Federkiewicza występowała z powodzeniem w Pucharze Polski. W II rundzie wstępnej edycji Pucharu Polski 2006/2007 15 sierpnia 2006 roku piłkarze pokonali KSZO II Ostrowiec Św. 1:0, a 22 sierpnia w 1/16 finału Polonię Bytom 2:0. 20 września 2006 roku w 1/16 finału Stal pokonała 2:1 Legię Warszawa, eliminując tym samym aktualnego Mistrza Polski 2006 i sprawiając tym samym jedną z największych sensacji piłkarskich w Polsce. Drużyna awansowała do 1/8 finału PP. W tej rundzie Stalowcy ulegli jednak Arce Gdynia 0:1 po dogrywce, tracąc gola na dwie minuty przed końcem dogrywki. 24 września 2013 zrezygnował z funkcji trenera Stali Sanok.
Od 2014 trener Sokoła Sieniawa, po krótkim okresie przerwy ponownie od września 2015. Na początku 2016 został kandydatem na funkcję prezesa Podkarpackiego Związku Piłki Nożnej.

</doc>
<doc id="2967666" url="https://pl.wikipedia.org/wiki?curid=2967666" title="94 Pułk Artylerii Obrony Przeciwlotniczej">
94 Pułk Artylerii Obrony Przeciwlotniczej

94 Pułk Artylerii OPL (94 pa OPL) – oddział artylerii przeciwlotniczej OPL Ludowego Wojska Polskiego.
94 Pułk Artylerii OPL został sformowany na podstawie rozkazu Nr 025/Org. Ministra Obrony Narodowej z dnia 3 marca 1951 roku, w terminie do dnia 1 maja 1951 roku, według etatu Nr 8/11 o stanie 947 wojskowych i 35 pracowników kontraktowych.
Pułk stacjonował w garnizonie Warszawa, w koszarach na Bielanach i wchodził w skład 9 Dywizji Artylerii OPL, której zadaniem była obrona przeciwlotnicza stolicy. Pułk był jednostką artylerii przeciwlotniczej średniego kalibru wyposażoną w 85 mm armaty przeciwlotnicze wzór 1939 (KS-12).
Wiosną 1960 roku pułk został rozformowany. Na bazie 87 i 94 pa OPL zostały utworzone cztery dywizjony ogniowe OPL (2-5) i jeden dywizjon techniczny (1).

</doc>
<doc id="2967667" url="https://pl.wikipedia.org/wiki?curid=2967667" title="Jorge Urias">
Jorge Urias

Jorge Alberto Urias Gaxiola (ur. 23 kwietnia 1991 w Los Mochis) – meksykański piłkarz występujący na pozycji ofensywnego pomocnika.
Kariera klubowa.
Urias jest wychowankiem akademii juniorskiej zespołu Club América ze stołecznego miasta Meksyk. Do seniorskiej drużyny został włączony w wieku dwudziestu jeden lat przez szkoleniowca Miguela Herrerę i w Liga MX zadebiutował 2 września 2012 w zremisowanym 1:1 spotkaniu z Tolucą. W wiosennym sezonie Clausura 2013 wywalczył z Américą tytuł mistrza kraju, lecz pozostawał wyłącznie głębokim rezerwowym swojej ekipy i rozegrał w niej zaledwie jeden mecz. Nie potrafiąc wywalczyć sobie miejsca w pierwszym składzie, w połowie 2013 roku odszedł na wypożyczenie do drugoligowego CD Zacatepec.

</doc>
<doc id="2967671" url="https://pl.wikipedia.org/wiki?curid=2967671" title="Gmina Rožaje">
Gmina Rožaje

Rožaje (czar., sr. "Opština Rožaje / Општина Рожаје") - jedna z dwudziestu jeden gmin Czarnogóry. Znajduje się na wschodzie kraju, przy granicy z Serbią i Kosowem. Ośrodkiem administracyjnym gminy jest miasto Rožaje.
Miejscowości.
W gminie znajduje się 65 miejscowości: miasto Rožaje i 64 wioski. Zgodnie z postanowieniem ustawy o organizacji terytorialnej wsie: Balotići, Bogaji, Dacići, Grižice, Plumci i Sinanovići otrzymały nowe nazwy - Balotiće, Bogaje, Daciće, Grižica, Plunce i Sinanovića Luke, a także utworzono nowe wsi: Baza, Bandžovo Brdo, Bačevac, Blace, Gornja Crnča, Gornji Bukelj, Grahovača, Gusnice, Donja Crnča, Donje Biševo, Donji Bukelj, Dračenovac, Đeranovića Luka, Zeleni, Zloglavlje, Kalenderi, Kaluđerski Laz, Kačare, Klanac, Klekovača, Lučice, Malindubrava, Njeguš, Peškovići, Pripeč, Radeva Mahala, Razdolje, Ramovići, Stupa, Suho Polje, Tuzova Luka, Ćosovica, Halilovići, Honisiće, Hurije, Čokrlije, Džudževići i Šušteri.
Liczba mieszkańców.
Według spisu powszechnego z 2011 roku w gminie mieszka 13 108 ludzi.

</doc>
<doc id="2967677" url="https://pl.wikipedia.org/wiki?curid=2967677" title="Central European Free Trade Agreement">
Central European Free Trade Agreement



</doc>
<doc id="2967679" url="https://pl.wikipedia.org/wiki?curid=2967679" title="Gmina Bar">
Gmina Bar

Gmina Bar (czar. "Opština Bar", serb. "Општина Бар") – gmina w południowej Czarnogórze, zlokalizowana na wybrzeżu Morza Adriatyckiego, nad Jeziorem Szkoderskim i w górach Rumija. Głównym miastem i siedzibą władz gminy jest miasto Bar.
W 2011 gminę zamieszkiwało 42 048 osób, co stanowiło 6,78% ludności państwa.
Na terenie gminy Bar zlokalizowany jest największy port morski w Czarnogórze (i zarazem jeden z najważniejszych portów morskich byłej Jugosławii), ponadto przebiega przez nią linia kolejowa z Belgradu i Podgoricy oraz trasa europejska E851 (fragment Magistrali Adriatyckiej).
Podział administracyjny.
Gmina Bar podzielona jest na 12 okręgów i 87 osad (miejscowości):
Miejscowości.
Na terenie gminy znajduje się 87 miejscowości. Zgodnie z postanowieniem ustawy o organizacji terytorialnej, wieś Đenđinovići otrzymała nową nazwę – Đinđinovići, wieś Podi została podzielona na dwie części, które noszą nazwy Gornja Poda i Dolnja Poda, a także utworzono trzy nowe wsie – Madruž, Menke i Čanj.
Struktura demograficzna.
Ludność.
Na podstawie spisu powszechnego z 2011:

</doc>
<doc id="2967682" url="https://pl.wikipedia.org/wiki?curid=2967682" title="Joko świętuje rocznicę">
Joko świętuje rocznicę

Joko świętuje rocznicę (Joko fête son anniversaire) - debiutancki dramat Rolanda Topora wydany w 1969 roku. Został uhonorowany nagrodą Prix des Deux Magots w 1970 roku.
Opis fabuły.
Tytułowy bohater - Joko to młody chłopak, który pracuje fizycznie przy cysternie. Jest jedynym żywicielem swojej rodziny. Utrzymuje matkę, siostrę i chorego ojca. Joko jest przepracowany, często myśli o zmianie otoczenia. Pewnego dnia w rocznicę swojej pracy przy cysternie, w drodze do niej próbuje mu wejść na plecy nieznajomy mężczyzna i każe się zawieść do "Hotelu Concordia". Joko początkowo protestuje, ale szef firmy przekonuje go do przewożenia za pieniądze tak zwanych "istot wyższych", czyli ludzi z wyżyn społecznych. Z czasem Joko przez swoją nową pracę wplątuje się w kłopoty, z których ciężko jest mu się wydostać.
Inscenizacje.
"Joko świętuje rocznicę" jest jednym z najpopularniejszych i najczęściej wystawianych dramatów Topora. W Polsce wielokrotnie był wystawiany, między innymi we Wrocławskim Teatrze Współczesnym. Powstało również słuchowisko w Dwójce Polskiego Radia w cyklu Teatru Wyobraźni, gdzie w rolę Joko wcielił się Grzegorz Damięcki.

</doc>
<doc id="2967683" url="https://pl.wikipedia.org/wiki?curid=2967683" title="Henryk Jankowski (lekarz)">
Henryk Jankowski (lekarz)

Henryk Jan Jankowski (ur. 30 stycznia 1906 w Przeworsku, zm. 12 września 1975 tamże – polski lekarz, społecznik, regionalista, założyciel i pierwszy dyrektor Szpitala Rejonowego w Przeworsku.
Życiorys.
Dzieciństwo i młodość.
Urodził się 30 stycznia 1906 w Przeworsku jako syn Antoniego i Franciszki z domu Słysz. Ojciec w czasie I wojny światowej dostał się do niewoli, z której wrócił dopiero w 1921. Henryk udzielał więc korepetycji, zapewniając wsparcie materialne matce i rodzeństwu. Uczęszczał do szkoły podstawowej i Gimnazjum Koedukacyjnego w Przeworsku, a następnie rozpoczął naukę w Gimnazjum Matematyczno-Przyrodniczym w Jarosławiu, które ukończył w 1927.
Studia.
W tym samym roku podjął studia na Akademii Weterynaryjnej we Lwowie u prof. Wacława Moraczewskiego, uwieńczone 6 marca 1933 dyplomem lekarza weterynarii. W 1937 uzyskał dyplom doktora. Kontynuował studia na Wydziale Lekarskim Uniwersytetu Jana Kazimierza we Lwowie, pracując jednocześnie jako asystent, a następnie adiunkt Katedry Chemii Fizjologicznej i Patologii Doświadczalnej. Dyplom lekarza medycyny uzyskał w 1942. 10 stycznia 1947 został nostryfikowany na Akademii Medycznej we Wrocławiu.
Działalność w czasie okupacji.
Od 1942 przebywał w Przeworsku poświęcając się pracy medycznej wśród oddziałów partyzanckich i mieszkańców miasta. W czasie okupacji utworzył Poradnię Lekarską i założył Tajny Komitet Opieki Społecznej. Komitet zapewnił osobom zagrożonym, sierotom, dzieciom żydowskim możliwość przetrwania. Po zakończeniu wojny przekształcony został w Powiatowy Komitet Pomocy Społecznej. Doktor Jankowski roztoczył pomoc medyczną również nad więźniami obozu w Pełkiniach. Założył w lipcu 1944 Punkt Opatrunkowy przy ul. Misiągiewicza, przeniesiony później do Szkoły Żeńskiej.
Twórca i dyrektor szpitala.
Z inicjatywy doktora, 11 listopada 1944 w dawnej Willi Ordynackiej przy ul. Studziańskiej zostaje otworzony szpital. Dyrektorem placówki zostaje Henryk Jankowski. Dzięki jego zaangażowaniu już w pierwszym roku powstały cztery oddziały: chirurgiczny, ginekologiczny, wewnętrzny i zakaźny. W powiecie przeworskim organizował przychodnie i ośrodki zdrowia. W 1953 uzyskał specjalizację l stopnia z chirurgii, zaś w 1958 specjalizację II stopnia z radiologii. Wygłosił wiele prelekcji kształtujących świadomość środowiska nt. zdrowia, higieny, poprawy urządzeń komunalnych miasta.
Działalność społeczna i artystyczna.
Należał do wielu towarzystw naukowych: Towarzystwa Przyjaciół Sztuk Pięknych, Polskiego Towarzystwa Historycznego, Towarzystwa Przyjaciół Nauk. Założył Towarzystwo Ochrony Przyrody i Kultury w Przeworsku oraz Koło Polskiego Towarzystwa Lekarskiego w Przeworsku. Sprawował funkcje przewodniczącego zarządu Towarzystwa Miłośników Miasta Przeworska (od 1966) i członka zarządu PTTK w Przeworsku.
Interesował się historią oraz fauną i florą Przeworska. Okoliczną przyrodę oraz architekturę dokumentował na licznych akwarelach. Jako malarz amator należał do Związku Polskich Artystów Plastyków. Swoje prace wystawiał na wystawach w Krakowie, Wrocławiu, Rzeszowie, Przeworsku, Przemyślu i Jarosławiu. Z okazji Światowego Kongresu Medycznego brał udział w wystawie amatorskich prac artystycznych lekarzy z wielu krajów, zorganizowanej przez Muzeum Narodowe w Warszawie. Zostawił po sobie kilka prac naukowych i wierszy. Opracował m.in. „Uwagi dotyczące warunków zdrowotnych Przeworska” zamieszczone w monografii pt. "Siedem wieków Przeworska" oraz jednodniówkę "Dni szpitalne" (1945).
Upamiętnienie.
Zmarł 12 września 1975 w Przeworsku. Pochowany został na Starym Cmentarzu w Przeworsku. Zwany jest "Przeworskim Judymem". 2 grudnia 2006 odbyło się nadanie imienia doktora Szpitalowi Rejonowemu w Przeworsku. Przy wejściu do szpitala umieszczono również pamiątkową tablicę.

</doc>
<doc id="2967684" url="https://pl.wikipedia.org/wiki?curid=2967684" title="Julian Acosta">
Julian Acosta

Julian Acosta – portorykański aktor filmowy, telewizyjny i sceniczny.
Życiorys.
Urodzony i wychowany w Santurce, dystrykcie San Juan, stolicy Portoryko. Ukończył szkołę średnią w El Paso w stanie Teksas, gdzie osiedlił się wraz z ojcem, marszałkiem. Aktorstwem zajął się jako student, podczas nauki w North Harris College w Houston. Naukę uniwersytecką kontynuował na Florida International University w Miami oraz Rutgers University w New Jersey, gdzie zdobył wykształcenie. Przeprowadził się do Nowego Jorku. Po gościnnych rolach w popularnych serialach telewizyjnych został obsadzony jako Al Rodriguez w seryjnym komediodramacie ABC "Zawód glina" ("The Job", 2001−2002). Acosta wystąpił we wszystkich odcinkach serialu. "Zawód glina", choć zyskał pozytywne recenzje, został zdjęty z ekranu po jednym sezonie. Kontynuował karierę aktora telewizyjnego, regularnie pojawiając się w medycznym tasiemcu stacji Lifetime "Życie przede wszystkim" ("Strong Medicine", 2002−2003) w roli Latynosa Miguela Arenasa oraz tragikomicznym serialu FX-u "Brud" ("Intrygi i kłamstwa", 2008) jako ekscentryczny Adam Proteau. Wystąpił w filmach "Zdradzony" ("Bound by Lies", 2005), "The Lords of Salem" (2012), "El secreto del retrato" (2013), "CBGB" (2013). Jest członkiem off-broadwayowskiego stowarzyszenia LAByrinth Theater Company. Zadebiutował jako reżyser teatralny sztuką "Short Eyes", adaptującą twórczość Miguela Piñero. Wystawione w Los Angeles Theater Center przedstawienie zostało korzystnie ocenione przez krytyków.

</doc>
<doc id="2967687" url="https://pl.wikipedia.org/wiki?curid=2967687" title="Droga krajowa nr 257">
Droga krajowa nr 257



</doc>
<doc id="2967690" url="https://pl.wikipedia.org/wiki?curid=2967690" title="The Signal">
The Signal

The Signal - pierwszy solowy album niemieckiej piosenkarki Sandry Nasić

</doc>
<doc id="2967694" url="https://pl.wikipedia.org/wiki?curid=2967694" title="Camille Keaton">
Camille Keaton

Camille Keaton (ur. 20 lipca 1947 w Pine Bluff) − amerykańska aktorka filmowa.
Znana z głównej roli w kultowym horrorze "Pluję na twój grób" (1978), za którą uhonorowana została nagrodą Medalla Sitges en Plata de Ley podczas Sitges − Catalonian International Film Festival.

</doc>
<doc id="2967695" url="https://pl.wikipedia.org/wiki?curid=2967695" title="Park Narodowy Norra Kvill">
Park Narodowy Norra Kvill

Park Narodowy Norra Kvill – mały park narodowy położony niedaleko Vimmerby w południowo-wschodniej Szwecji. 
Park został założony w 1927 roku na powierzchni 27 hektarów. W 1994 roku powiększony do obecnych rozmiarów.

</doc>
<doc id="2967696" url="https://pl.wikipedia.org/wiki?curid=2967696" title="Parafia Matki Bożej Śnieżnej w Zarzeczu">
Parafia Matki Bożej Śnieżnej w Zarzeczu

Parafia Matki Bożej Śnieżnej w Zarzeczu – parafia rzymskokatolicka znajdująca się w diecezji sandomierskiej w dekanacie Ulanów. 
Parafia została erygowana 18 grudnia 1935, poprzez wydzielenie z parafii św. Stanisława w Racławicach należącej do dekanatu Nisko. Prowadzą ją księża diecezjalni. Pierwszym proboszczem został ks. Józef Markiewicz, który przyczynił się do rozpowszechnienia kultu Matki Bożej Śnieżnej.
Pierwszy kościół parafialny drewniany, modrzewiowy, z 1722 r., został przeniesiony w 1923 r. z Jeżowego, poświęcony 7 lutego 1936 r. Kościół ten został zakupiony przez Andrzeja i Annę Dulów z Zarzecza. Obecnie używany jest nowy kościół, murowany, zbudowany według projektu inż. Henryka Modrakowskiego, poświęcony 2 sierpnia 1998r. W świątyni, na w głównym ołtarzu znajduje się łaskami słynący Obraz Matki Bożej Śnieżnej. 
Parafia posiada akta parafialne od 1826 r..
Parafia ma kaplicę filialną: w Hucie Deręgowskiej pw. Matki Bożej Pocieszenia.
Z parafii zarzeckiej pochodzi Jan Sobiło – biskup pomocniczy diecezji charkowsko-zaporoskiej.

</doc>
<doc id="2967697" url="https://pl.wikipedia.org/wiki?curid=2967697" title="Arijan Ademi">
Arijan Ademi

Arijan Ademi (ur. 29 maja 1991 w Szybeniku) – chorwacko-macedoński piłkarz występujący na pozycji pomocnika w chorwackim klubie Dinamo Zagrzeb oraz w reprezentacji Macedonii. Były reprezentant Chorwacji.
Kariera klubowa.
Swoją karierę piłkarską Ademi rozpoczął w klubie HNK Šibenik. W 2007 roku awansował do kadry pierwszego zespołu. W sezonie 2007/2008 zadebiutował w nim w pierwszej lidze chorwackiej. W sezonie 2008/2009 stał się podstawowym zawodnikiem klubu z Szybenika. Występował w nim do końca sezonu 2009/2010.
Latem 2010 roku Ademi przeszedł do Dinama Zagrzeb. Swój debiut w nim zanotował 31 lipca 2010 w przegranym 1:2 domowym meczu z HNK Rijeka. W sezonie 2010/2011 wywalczył z Dinamem swój pierwszy tytuł mistrza Chorwacji oraz zdobył swój pierwszy Puchar Chorwacji. W 2012 roku został wypożyczony do Lokomotivy Zagrzeb, w której zadebiutował 24 lutego 2012 w domowym meczu z NK Zadar (3:0). W sezonach 2011/2012 i 2012/2013 ponownie został z Dinamem mistrzem kraju. W sezonie 2011/2012 sięgnął również po krajowy puchar.
Kariera reprezentacyjna.
Ademi grał w młodzieżowych reprezentacjach Chorwacji na różnych szczeblach wiekowych. W 2010 roku wraz z kadrą U-19 wziął udział w Mistrzostwach Europy U-19. Dotarł z iną do półfinału tego turnieju. W 2011 roku zagrał z reprezentacją U-20 na Mistrzostwach Świata U-20.
6 lutego 2013 roku Ademi zadebiutował w dorosłej reprezentacji w wygranym 4:0 towarzyskim meczu z Koreą Południową, rozegranym w Londynie. W 71. minucie tego meczu zmienił Lukę Modricia.

</doc>
<doc id="2967698" url="https://pl.wikipedia.org/wiki?curid=2967698" title="Eien no tsubasa">
Eien no tsubasa

 – czterdziesty trzeci singel japońskiego zespołu B’z, wydany 9 maja 2007 roku. Osiągnął 1 pozycję w rankingu Oricon i pozostał na liście przez 14 tygodni, sprzedał się w nakładzie egzemplarzy. Singel zdobył status platynowej płyty.
Utwór tytułowy został wykorzystany jako piosenka przewodnia filmu , a utwór "Lonely Stars" użyto jako piosenkę przewodnią filmu 

</doc>
<doc id="2967703" url="https://pl.wikipedia.org/wiki?curid=2967703" title="Kościół Narodzenia Najświętszej Maryi Panny w Szymonkowie">
Kościół Narodzenia Najświętszej Maryi Panny w Szymonkowie

Kościół Narodzenia Najświętszej Maryi Panny – rzymskokatolicki kościół parafialny, znajdujący się w miejscowości Szymonków (gmina Wołczyn), należący do parafii Narodzenia Najświętszej Maryi Panny w dekanacie Namysłów wschód, archidiecezji wrocławskiej.
Historia kościoła.
Kościół w Szymonkowie wzmiankowany był już w 1257 roku. Była to świątynia drewniana. Kolejna wzmianka pochodzi z 1814 roku. Obecny, murowany kościół zbudowany został w stylu neogotyckim, w miejsce poprzedniego z XIX wieku. Wnętrze kościoła zdobią dwie gotyckie rzeźby, pochodzące z początku XVI wieku:
Ponadto rzeźba Chrystusa Zmartwychwstałego z XVIII wieku oraz cynowa misa chrzcielna z 1812 roku.

</doc>
<doc id="2967709" url="https://pl.wikipedia.org/wiki?curid=2967709" title="Phillip Phillips">
Phillip Phillips

Phillip Phillips właściwie Phillip LaDon Phillips (ur. 20 września 1990 w Georgii) – amerykański wokalista, i autor tekstów. Zwycięzca jedenastej edycji amerykańskiego Idola (23 maja 2012). Jego debiutancki album "The World from the Side of the Moon" ukazał się 19 listopada 2012 roku.
Młodość.
Phillips urodził się 20 września 1990 roku w Georgii w USA. Syn Sheryl i Phillipa LaDon Phillipsa. W wieku dwunastu lat zamieszkał z rodziną w Leesburgu. Uczęszczał do Lee Country High School, a następnie w 2012 roku ukończył Albany Technical College. Zanim wziął udział w Idolu, pracował w lombardzie rodziców.
Phillips zaczął zajmować się muzyką w wieku czternastu lat za sprawą swojego wieloletniego przyjaciela i szwagra Benjamina Neilla. W 2009 roku wraz z Neillem i drugim szwagrem, Toddem Urickiem, założył zespół Phillip Phillips Band W 2010 roku Phillips wygrał lokalny konkurs wokalny "Albany Star".
Przed występem w Idolu wystąpił w America's Got Talent, jednak nie dotarł do finału.
Kariera muzyczna.
Po zwycięstwie w Idolu, Phillips wziął udział w trasie koncertowej wraz z innymi laureatami jedenastej edycji konkursu. W październiku 2012 roku zaśpiewał hymn państwowy na otwarciu World Series 2012. W listopadzie 2012 zagrał koncert w ramach kampanii zbierającej fundusze na pomoc dla ofiar Huraganu Sandy.
Singiel "Home" okazał się wielkim sukcesem, sprzedał się w ponad czterech milionach egzemplarzy w USA.
W listopadzie 2012 roku ukazał się debiutancki album Phillipsa "The World from the Side of the Moon", który zajął czwartą pozycję na liście the Billboard 200 z liczbą 169,000 sprzedanych egzemplarzy.
Życie prywatne.
Phillips cierpiał na wrodzoną chorobę nerek. Po zakończeniu jedenastej edycji Idola poddał się chirurgicznemu usunięciu kamieni i rekonstrukcji nerki. Obecnie spotyka się ze studentką pielęgniarstwa, Hannah Blackwell.

</doc>
<doc id="2967710" url="https://pl.wikipedia.org/wiki?curid=2967710" title="Alexander Bittroff">
Alexander Bittroff

Alexander Bittroff (ur. 19 września 1989 w Lauchhammer) – niemiecki piłkarz grający na pozycji obrońcy w niemieckim klubie Energie Cottbus.

</doc>
<doc id="2967712" url="https://pl.wikipedia.org/wiki?curid=2967712" title="Dzień Wolności i Praw Obywatelskich">
Dzień Wolności i Praw Obywatelskich

Dzień Wolności i Praw Obywatelskich – polskie święto, obchodzone 4 czerwca, ustanowione uchwałą Sejmu RP w dniu 24 maja 2013 roku.
Dzień ten nie jest dniem wolnym od pracy.
Upamiętnia pierwsze po II wojnie światowej wolne wybory parlamentarne w 1989 roku: częściowo wolne do Sejmu oraz całkowicie wolne do Senatu, zniesionego w 1946 w następstwie sfałszowanego referendum ludowego.

</doc>
<doc id="2967713" url="https://pl.wikipedia.org/wiki?curid=2967713" title="Benedykt Kozieł">
Benedykt Kozieł

Benedykt Stanisław Kozieł (ps. Stanisław Kem, ur. 6 lutego 1959 w Połańcu) – polski poeta, współpracownik lokalnych pism społeczno-kulturalnych, animator kultury. Członek Związku Literatów Polskich.
Życiorys.
Urodził się w Połańcu, gdzie obecnie mieszka. Studiował ekonomię w Wyższej Szkole Inżynierskiej w Radomiu (obecnie Uniwersytet Technologiczno-Humanistyczny im. Kazimierza Pułaskiego w Radomiu) i politykę rynku pracy na Uniwersytecie Warszawskim. Pracował w Wojewódzkim Domu Kultury w Radomiu i Urzędzie Wojewódzkim w Tarnobrzegu. Obecnie jest dyrektorem Powiatowego Urzędu Pracy w Staszowie.
Jako poeta debiutował w 1981 roku. W okresie studiów był współzałożycielem grup literackich Rozstaje i Łuczywo. Wiersze publikował w prasie regionalnej i ogólnopolskiej, kilkunastu wydawnictwach zbiorowych oraz Polskim Radiu.

</doc>
<doc id="2967716" url="https://pl.wikipedia.org/wiki?curid=2967716" title="Kościół Podwyższenia Krzyża Świętego w Domaszczynie">
Kościół Podwyższenia Krzyża Świętego w Domaszczynie

Kościół Podwyższenia Krzyża Świętego w Domaszczynie – późnogotycki rzymskokatolicki kościół parafialny w podwrocławskin Domaszczynie, Gmina Długołęka.
Historia.
Pierwszym kościołem w Domaszczynie był wzmiankowany w 1339 roku drewniany kościół pw. św. Doroty i św. Klemensa. Obecna świątynia pw. Podwyższenia Krzyża Świętego powstała w latach 1565-85 z fundacji Hansa von Dompninga oraz jego żony Katarzyny z domu Kotulińskiej. Kościół został odnowiony w 1733 roku, restaurowany w 1859 roku. W latach 1999-2000 odmalowano wnętrze i odnowiono witraże. 
Architektura.
Kościół późnogotycki, jednonawowy, orientowany, w całości oskarpowany, murowany z cegły, nietynkowany z drewnianymi stropami oraz poligonalnym prezbiterium. Od strony zachodniej czworoboczna sześciokondygnacyjna wieża. 

</doc>
<doc id="2967717" url="https://pl.wikipedia.org/wiki?curid=2967717" title="Aleksandra Pawelska">
Aleksandra Pawelska

Aleksandra Pawelska z d. Śniegoń (ur. 27 listopada 1972 w Gliwicach) – polska piłkarka ręczna, medalistka mistrzostw Polski i Niemiec, reprezentantka Polski.
Życiorys.
Jej matka, Bronisława Śniegoń była piłkarką ręczną, mistrzynią Polski, ojciec był trenerem piłki ręcznej.
Kariera klubowa.
W piłkę ręczną zaczęła grać w wieku 10 lat. Jest wychowaną Sośnicy Gliwice, ale pierwszy sukces odniosła wypożyczona do Fasamy Tychy, wygrywając z tą drużyną Ogólnopolską Spartakiadę Młodzieży w 1988. Z zespołem juniorskim Sośnicy wywalczyła trzykrotnie mistrzostwo Polski (1989 - juniorki młodsze, 1990 i 1991 - juniorki), w I lidze debiutowała w 1989, nie mając jeszcze siedemnastu lat. W sezonie 1991/1992 broniła barw AZS AWF Gdańsk, zdobywając tytuł najlepszego strzelca ligi (229 bramek). Następnie powróciła do Sośnicy, zdobywając z nią brązowy medal mistrzostw Polski w 1994 i wicemistrzostwo Polski w 1996. Po raz drugi najlepszym strzelcem ligi została w sezonie 1995/1996, zdobywając 234 bramki. Od 1997 do 1999 występowała w Starcie Elbląg, zdobywając dwa brązowe medale mistrzostw Polski (1998, 1999) i Puchar Polski w 1999. Od 1999 do 2007 reprezentowała klub Buxtehuder SV, zdobywając wicemistrzostwo Niemiec w 2003 i brązowy medal mistrzostw Niemiec w 2001. Z niemieckim klubem wystąpiła także w 2002 w przegranym finale Challenge Cup. Łącznie do 2007 wystąpiła w 137 meczach niemieckiej bundesligi, zdobywając 835 bramek. W sezonie 2002/2003 została wybrana najlepszą środkową ligi.
Po zakończeniu kariery zawodniczej pracowała jako trener, m.in. od 2008 prowadziła juniorski zespół Sośnicy Gliwice prowadziła w końcówce sezonu 2009/2010 SPR Olkusz (z Anną Niewiadomską). W 2011 została ponownie seniorskiej drużyny Sośnicy. W tym samym roku zdobyła z gliwickim klubem wicemistrzostwo Polski juniorek. W kolejnych latach powadziła w Sośnicy drużyny juniorskie.
Kariera reprezentacyjna.
W latach 1988–1989 wystąpiła w kilkunastu spotkaniach reprezentacji Polski juniorek. W reprezentacji Polski seniorek debiutowała 29 listopada 1991 w towarzyskim spotkaniu z Danią w ramach Pucharu Śląska. Zagrała wówczas w trzech spotkaniach, zdobywając 9 bramek w meczu z Estonią (30.11.1991). Kolejne mecze w drużynie narodowej rozegrała dopiero we wrześniu 1993. Nie została jednak powołana na mistrzostwa świata grupy "A" pod koniec 1993. W 1994 wystąpiła na akademickich mistrzostwach świata, zdobywając z drużyną 11. miejsce. Reprezentowała Polskę kolejno na mistrzostwach Europy w 1996 (11. miejsce i 38 bramek, w tym 16 bramek w spotkaniu z Litwą, co było najlepszym wynikiem bramkowym pojedynczej zawodniczki w historii występów reprezentacji Polski), mistrzostwach świata w 1997 (8. miejsce i 55 bramek). Z powodu kontuzji nie zagrała na mistrzostwach Europy w 1998, wystąpiła natomiast na mistrzostwach świata w 1999 (11. miejsce i 34 bramki. Ostatni raz wystąpiła w reprezentacji Polski 8 czerwca 2002 w meczu eliminacji mistrzostw Europy z Jugosławią. Łącznie w biało-czerwonych barwach wystąpiła 129 razy, zdobywając 604 bramki. Podczas mistrzostw świata w 1997 oraz w 2000 i 2002 była kapitanem reprezentacj Polski. W latach 2003–2005 powołanie jej do reprezentacji planował jeszcze trener Zygfryd Kuchta, ale na przeszkodzie stanęły kontuzje i przerwa macierzyńska.
Życie prywatne.
Jej dzieci, Martyn Pawelski i Maja Pawelska, są tenisistami.

</doc>
<doc id="2967720" url="https://pl.wikipedia.org/wiki?curid=2967720" title="Artur Kronthal">
Artur Kronthal

Artur Kronthal (także: Arthur Kronthal, ur. 25 listopada 1859, zm. 4 listopada 1941 w Berlinie) – żydowski przemysłowiec, historyk.
Życiorys.
Pochodził z rodziny fabrykantów mebli. Uczył się w Gimnazjum Fryderyka Wilhelma, następnie we Wrocławiu. Zdobywał wykształcenie w zakresie budowy maszyn, stolarstwa, tokarstwa, a także odbył praktykę kupiecką. Został powołany do wojska i pełnił służbę w Poznaniu.
Od 1880 kierował sklepem meblowym fabryki założonej przez dziadka, Simona. Z zarządzania tym interesem zrezygnował w 1906. Założył fundację muzealną "Museumsstiftung des Herrn Arthur Kronthal".
Był członkiem Związku Młodych Kupców, Zarządu Stowarzyszenia Popierania Rzemiosła i Rolnictwa wśród Żydów, oraz kuratorium Królewskiej Szkoły Budowy Maszyn, przewodniczył Towarzystwu Opieki nad Chorymi Robotnikami; należał do izraelickiej loży masońskiej Kosmos ("Odd Felow"). Był radnym Poznania (1903-1906) oraz członkiem Magistratu (1906-1918). W 1916 kierował Muzeum im. Hindenburga.
Działał na rzecz Ogrodu Zoologicznego w Poznaniu; uważał, że nowy ogród powinien powstać poza granicami miasta.
Publikował w czasopismach naukowych oraz w prasie codziennej. W „Posener Zeitung” (1911) opublikował analizę orła z wieży ratuszowej w Poznaniu. Uważał, że orzeł ten nie jest orłem polskim, gdyż nie posiadał języka, berła ani miecza w szponach; skrzydła miał rozstawione na bok, a nie w górę (). W dziele „Werke der Posener bildenter Kunst” (1921) dokonał analizy obrazu „Jarmark w Poznaniu” (Juliusz Knorr, 1838) na której opisał wśród grupy żydów Kohena von Bauena - prawuja marszałka Hindenburga. Napisał m.in. prace: "Werke der posener bildenden Kunst" (1921) i "Michael Alexander, Eduard Czarnikow und andere Bildnismaler der posener Biedermeierzeit" (1921).
W 1918 stracił większość pieniędzy na skutek hiperinflacji. W 1921 wyjechał do Berlina, gdzie mieszkał w domu starców w dzielnicy Schmargendorf. Przeżył wydarzenia „nocy kryształowej”, nie został także wywieziony do obozu koncentracyjnego.

</doc>
<doc id="2967721" url="https://pl.wikipedia.org/wiki?curid=2967721" title="Parafia MB Śnieżnej w Zarzeczu">
Parafia MB Śnieżnej w Zarzeczu



</doc>
<doc id="2967722" url="https://pl.wikipedia.org/wiki?curid=2967722" title="Księżniczka Angina">
Księżniczka Angina

Księżniczka Angina (La Princesse Angine) - powieść Rolanda Topora wydana w 1967 roku. Na polski została przetłumaczona przez Agnieszkę Taborską w 1996 roku. Opisuje przygody tytułowej księżniczki Anginy, która jest małą dziewczynką podróżującą samochodem wraz ze swoim służącym, oraz przypadkowo napotkanym nieznajomym - Jonatanem. Akcja toczy się w wyimaginowanej krainie, pełnej dziwnych postaci. Autor nawiązuje do Alicji w Krainie Czarów Lewisa Carrolla. "Księżniczka Angina" jest powieścią pełną absurdów i gier słownych, co jest typowe dla twórczości Rolanda Topora.

</doc>
<doc id="2967725" url="https://pl.wikipedia.org/wiki?curid=2967725" title="Kościół św. Bartłomieja w Świniarach Wielkich">
Kościół św. Bartłomieja w Świniarach Wielkich

Kościół św. Bartłomieja – rzymskokatolicki kościół filialny, położony jest w miejscowości Świniary Wielkie (gmina Wołczyn). Kościół należy do Parafii Narodzenia Najświętszej Maryi Panny w dekanacie Namysłów wschód, archidiecezji wrocławskiej.
19 maja 1954 roku, pod numerem 73/54 świątynia została wpisana do rejestru zabytków województwa opolskiego.
Historia i architektura.
Kościół został wybudowany w 1762 roku. Jest to budowla o konstrukcji zrębowej na podmurówce, orientowana. Prezbiterium zamknięte jest trójbocznie, przy nim od strony północnej dobudowana jest niewielka zakrystia. Nawa jest kwadratowa. Wewnątrz stropy są płaskie. Belka tęczowa jest fazowana, wycięto na niej datą budowy kościoła. Chór muzyczny wsparty na jednym słupie. Okna są zamknięte łukiem spłaszczonym. Na zewnątrz kościół, z wyjątkiem kruchty, jest nieoszalowany. Wejście do kruchty zamknięto półkoliście z mieczowaniami. Dach kościoła jest typu siodłowego i pokryty gontem. Wieża jest konstrukcji słupowej, nakryta dachem typu namiotowego. Drzwi wejściowe są klepkowe ze starymi okuciami. W okienku zakrystii znajduje się krata kowalska. 
Wnętrze i wyposażenie.
Wnętrze świątyni zdobią: 
Na wieży osadzony jest pochodzący z 1622 roku dzwon, który został ufundowany przez Adama Posadowskiego, ówczesny właściciel Wołczyna i Świniar.

</doc>
<doc id="2967727" url="https://pl.wikipedia.org/wiki?curid=2967727" title="Parafia św. Stanisława Biskupa w Rymanowie-Zdroju">
Parafia św. Stanisława Biskupa w Rymanowie-Zdroju

Parafia św. Stanisława Biskupa w Rymanowie-Zdroju – rzymskokatolicka parafia znajdująca się w archidiecezji przemyskiej w dekanacie Rymanów w Polsce.
Proboszczem Rymanowa-Zdroju jest od 2006 ks. Marek Zajdel.
Historia.
Pierwsza, drewniana kaplica w uzdrowisku powstała w II połowie XIX wieku wybudowana przez hr. Annę Potocką z Działyńskich. W 1926 biskup pomocniczy przemyski Karol Józef Fischer poświęcił nowy murowany kościół.
Od 1963 w parafii pracują Siostry Miłosierdzia św. Wincentego a Paulo – szarytki.
3 lutego 1974 biskup przemyski Ignacy Tokarczuk erygował parafię św. Stanisława Biskupa w Rymanowie-Zdroju mianując ks. Franciszka Penara pierwszym proboszczem. Dotychczas wierni z Rymanowa-Zdroju należeli do parafii św. Wawrzyńca w Rymanowie.
W latach 1999–2004 kościół parafialny został rozbudowany.

</doc>
<doc id="2967731" url="https://pl.wikipedia.org/wiki?curid=2967731" title="Diecezja Wa">
Diecezja Wa

Diecezja Wa (łac. "Dioecesis Vaensis") – diecezja rzymskokatolicka w Ghanie. Kanonicznie erygowana 3 listopada 1959 przez papieża Jana XXIII.

</doc>
<doc id="2967734" url="https://pl.wikipedia.org/wiki?curid=2967734" title="Diecezja Yendi">
Diecezja Yendi

Diecezja Yendi – diecezja rzymskokatolicka w Ghanie. Powstała w 1999.
Bibliografia.
Gcatholic

</doc>
<doc id="2967737" url="https://pl.wikipedia.org/wiki?curid=2967737" title="Ungmennafélagið Víkingur">
Ungmennafélagið Víkingur

Ungmennafélagið Víkingur − klub z siedzibą w mieście Ólafsvík. Został założony w 1928 roku. Obecnie występuje w 2. deild islandzkiej.

</doc>
<doc id="2967740" url="https://pl.wikipedia.org/wiki?curid=2967740" title="Czarnogórski Kościół Prawosławny">
Czarnogórski Kościół Prawosławny

Czarnogórski Kościół Prawosławny (czarnog. "Црногорска православна црква") – jeden z niekanonicznych Kościołów prawosławnych, obejmujący swoją jurysdykcją część parafii prawosławnych na terenie Czarnogóry. 
Od 1997 zwierzchnikiem Czarnogórskiego Kościoła Prawosławnego jest metropolita Michał (czarnog. Mihajlo, imię świeckie – Miraš Dedeić), który posługuje się tytułem arcybiskupa Cetyni i metropolity Czarnogóry.
Utworzenie.
Czarnogórski Kościół Prawosławny został powołany do życia przez duchownego Antonije Abramovicia i grupę czarnogórskich działaczy narodowych 31 października 1993 i w 1999 uzyskał status wspólnoty religijnej, zgodnie z prawem czarnogórskim. Do 1996 na czele Kościoła stał Antonije Abramović, a po jego śmierci nowym zwierzchnikiem wspólnoty został wybrany arcybiskup Michał (Miraš Dedeić).
Organizacja.
11 stycznia 2007 zebrał się po raz pierwszy Święty Synod Czarnogórskiego Kościoła Prawosławnego, który w pierwszym dekrecie potwierdził status autokefaliczny Kościoła. Na czele Świętego Synodu stanął metropolita Mihajlo. Oprócz niego w skład Świętego Synodu wchodzą: arcybiskup kotorsko-primorski Symeon i biskup Argentyny Gorazd. Sekretarzem Synodu jest protodiakon Sreten Vujović. Terytorium Czarnogóry podzielono na pięć eparchii: Cetyńską, Duklańską, Primorską, Ostrošką i Beranską.
Działalność.
Duchowni należący do Czarnogórskiego Kościoła Prawosławnego pełnią posługę liturgiczną w kilkunastu świątyniach wokół Cetinje, a także w wybudowanej niedawno świątyni w Kotorze. W czasie świąt nabożeństwa odbywają się także pod gołym niebem. Duchowni związani z Kościołem działają także w Australii (Nowa Południowa Walia) i Argentynie (prowincja Chaco).
Uznanie.
Czarnogórski Kościół Prawosławny w 1993 ogłosił autokefalię jednostronnie, przez żaden kanoniczny Kościół prawosławny nie jest uważany za takowy. W zgodnej ocenie kanonicznych Kościołów jedyną legalną administraturą prawosławną w Czarnogórze jest metropolia Czarnogóry i Przymorza, część Serbskiego Kościoła Prawosławnego. Cerkiew Czarnogórska utrzymuje natomiast kontakty z innymi niekanonicznymi Kościołami Włoch, Gruzji i Macedonii, w przeszłości również z Bułgarskim Kościołem Prawosławnym (Synodem alternatywnym).

</doc>
<doc id="2967741" url="https://pl.wikipedia.org/wiki?curid=2967741" title="Daylighting">
Daylighting

Daylighting – sposób umieszczania okien lub innych otworów i powierzchni odbijających światło, tak aby w ciągu dnia światło naturalne zapewniło efektywne oświetlenie wewnętrzne. Szczególną uwagę zwraca się na daylighting podczas projektowania budynków, w których celem jest maksymalizacja komfortu wizualnego lub zmniejszenie zużycia energii. Oszczędność energii osiąga się poprzez obniżenie wykorzystania sztucznego (elektrycznego) oświetlenia lub pasywnego ogrzewania słonecznego. Do tego światło elektryczne automatycznie, w odpowiedzi na obecność światła dziennego, musi być przygaszane bądź rozjaśniane. Pożądane jest wprowadzenie automatyki umożliwiającej taki system zarządzenia oświetleniem.
Ilość światła naturalnego otrzymanego w wewnętrznej przestrzeni może być analizowana poprzez przeprowadzenie obliczeń współczynnika światła dziennego. Obecnie z pomocą przychodzą komputery i oprogramowania (takie jak Radiance) umożliwiające architektom i inżynierom szybko przeprowadzać skomplikowane obliczenia i obliczyć opłacalność danego projektu.
Tradycyjnie domy projektowane są z myślą o minimalnym oknie na stronie północnej oraz większych oknach na stronie południowej. Okna na stronie południowej absorbują przynajmniej niektóre bezpośrednie działanie promieni słonecznych w dowolnym słonecznym dniu w roku (z wyjątkiem tropikalnych szerokościach w sezonie letnim). Mimo to, w środku zimy, padające światło jest specyficznie ukierunkowane i rzuca długi cień. Może to być częściowo łagodzone przez rozproszenie światła. W dość niskich szerokościach geograficznych, w sezonie letnim, okna wychodzące na wschód i zachód, a czasem takie, które są skierowane w kierunku północnym absorbują relatywnie więcej światła słonecznego niż okna z widokiem w kierunku południowym.
W budynkach na terenie Masdar City zastosowano system daylighting.
Okna.
Okno to najbardziej powszechny sposób aby uzyskać światło słoneczne do przestrzeni w budynkach. Ich pionowa orientacja powoduje, że selektywnie absorbują zwykłe oraz rozproszone światło słoneczne w różnych porach dnia i roku. Okna muszą być zaprojektowane w wielu kierunkach, zależnie od klimatu i szerokości geograficznej, w celu zaopatrzenia budynku w odpowiednią ilość światła. Są trzy sposoby, aby poprawić ilość światła wpadającego z okna:
Clerestorium (istotny element w tworzeniu daylightingu) – to duże, pionowo umieszczone okna. Mogą zostać wykorzystane do zwiększenia bezpośredniego nasłonecznienia, w przypadku ukierunkowania na południe. Gdy clerestorium oraz inne okna są zwrócone centralnie ku słońcu, w pomieszczeniu może wystąpić rażące światło, co wpływa na komfort użytkowania budynku. Alternatywnie, clerestorium możne posłużyć do absorbowania rozproszonego światła dziennego, które równomiernie oświetla przestrzeń np. w klasie lub biurze.
Świetliki.
Świetlik podstawy (dachowy) – składa się z ramy obwodowej, tak zwanego kołnierza oraz kopuły (wysyłająca światło część, która jest wykonana głównie ze szkła lub plastiku). Świetliki dachowe są przeznaczone do zamontowania na dachach płaskich oraz ze spadkiem. Mogą być stosowane zarówno przy renowacji budynku, jak i przy budowie nowych obiektów, we wszystkich rodzajach i przeznaczeniach. Gdy świetlik znajduje się w zasięgu użytkownika, jest również nazywany oknem dachowym. Świetliki dachowe są zazwyczaj wysyłane w całości zmontowane na plac budowy.
Korzyści ze stosowania świetlików w daylightingu są bardzo duże. Okna dachowe są szeroko stosowane w konstrukcji światła słonecznego ze względu na to, że w budynkach mieszkalnych i handlowych są one najbardziej skutecznym źródłem światła na podstawie jednostkowej powierzchni. Koncepcja jest prosta, więcej światła dziennego oznacza mniej sztucznego światła, co pozwala zaoszczędzić energię i powoduje obniżenie kosztów finansowych i środowiskowych.
Świetliki rurkowe – zwane również tubowym systemem świetlików, są umieszczane na dachu i wpuszczają światło w sposób skoncentrowany do naświetlanego wnętrza. Przypominają sufitowe oprawy oświetleniowe. Nie pozwalają one na tak dużą wymianę ciepła, jak klasyczne świetliki, ponieważ mają mniejszą powierzchnię.
Tubowy system świetlików wykorzystuje nowoczesną technologię do transmisji światła widzialnego przez nieprzezroczyste powłoki ścian i dachów. Tuba sama w sobie jest elementem pasywnym składającym się albo z jednej prostej wewnętrznej powłoki odblaskowej, albo z elementu przewodzącego światło w postaci wiązki światłowodowej. Tuba często przykryta jest przezroczystym, przystosowanym do montażu na dachu kolektorem światła i zakończona dyfuzorem, który zapewnia dostawę światła dziennego do wnętrza i dystrybuuje aktualnie dostępną energię. Tubowy system świetlików został wynaleziony przez Solatube International w 1993 roku i jest używany do doprowadzania światła dziennego do budynków mieszkalnych i komercyjnych, przyczyniając się do zrównoważonego rozwoju z punktu widzenia oświetlenia i zmniejszenia emisji dwutlenku węgla.
Dach profilowany – schodkowy.
Inną alternatywą oszkleń dachowych jest „dach schodkowy”. Dachy te są odwrotnie oszklone szkłem skierowanym od strony równikowej w celu uchwycenia światła rozproszonego. Kątowo profilowana szklana powierzchnia nośna jest nieprzezroczysta i dobrze izolowana poprzez chłodny dach i barierę promieniowania. Koncepcja oświetleniowa dachu SAWTOOTH częściowo zmniejsza letni efekt „pieca słonecznego” problematyczny dla świetlika, ale jednocześnie pozwala ciepłemu powietrzu wewnątrz unosić się ku górze, do zewnętrznej szklanej powierzchni dachu, który zimą ma szczególnie niekorzystny transfer ciepła.
Heliostaty.
Heliostat jest to obracające się lustro na sterowanym komputerowo silniku. Ma to na celu odbijanie światła słonecznego w stałym kierunku, przesuwając się równocześnie ze słońcem zmieniającym swe położenie na niebie w ciągu dnia. Zastosowanie heliostatów zyskuje popularność jako energooszczędny sposób oświetlenia. Heliostat może być stosowany do kierowania światła słonecznego bezpośrednio przez okno lub inny świetlik, lub do innych dowolnych elementów dystrybuujących światło słoneczne, na przykład świetlików rurkowych, które dostarczają światło tam, gdzie jest ono potrzebne.
Inteligentne szkło.
Inteligentne szkło to nazwa nadana dla klasy materiałów i urządzeń, które mogą być przełączane pomiędzy stanem przeźroczystym a stanem nieprzeźroczystym, czy odblaskowym. Przełączanie odbywa się przez przyłożenie napięcia do materiału, lub wykonywanie pewnych prostych mechanicznych operacji. Okna, świetliki itp., które są wykonane z inteligentnego szkła mogą być używane do regulacji oświetlenia w pomieszczeniach, oraz kompensacji zmian jasności światła zewnętrznego do wymaganej jasności światła w pomieszczeniach.
Hybrydowe oświetlenie słoneczne.
Jest to nowa alternatywa dla świetlików o nazwie Hybrid Solar Lighting (HSL). Projekt wykorzystuje dachowy kolektor światła, dużej średnicy światłowód i zmodyfikowane wydajne fluorescencyjne oprawy oświetleniowe, które mają przezroczyste pręty podłączone do kabli światłowodowych. Elektryczność nie jest potrzebna w tym rozwiązaniu do oświetlenia wnętrza światłem dziennym.
Badania polowe przeprowadzone w latach 2006 i 2007 nowej technologii HSL były obiecujące, ale produkcja sprzętu jest bardzo kosztowna. HSL powinny stać się bardziej opłacalne w najbliższej przyszłości. Wersja, która może wytrzymać huragany powinny zacząć wypierać tradycyjne fluorescencyjne systemy oświetleniowe już w 2008 r. i później.
W nocy, HSL używa zmiennej intensywności oświetlenia fluorescencyjnego sterujących stateczników elektronicznych. Gdy tylko Słońce przesuwa się stopniowo na zachód, fluorescencyjny system oświetleniowy okazał się dawać prawie stały poziom oświetlenia wnętrza światłem dziennym. HSL może wkrótce stać się rozwiązaniem dla oświetlania wnętrz komercyjnych. Może transmitować około połowy z bezpośredniego promieniowania słonecznego, które otrzymuje.

</doc>
<doc id="2967742" url="https://pl.wikipedia.org/wiki?curid=2967742" title="Diecezja Tricarico">
Diecezja Tricarico

Diecezja Tricarico (łac. "Dioecesis Tricaricensis", wł. "Diocesi di Tricarico") – rzymskokatolicka diecezja ze stolicą w Tricarico we Włoszech. Biskup Tricarico jest sufraganem arcybiskupa Potenza–Muro Lucano–Marsico Nuovo.
W 2010 na terenie diecezji pracowało 8 zakonników i 48 sióstr zakonnych.
Historia.
Diecezję Tricarico erygowano w XI wieku. Pierwszy biskup Tricarico, którego podaje Giga-Catholic rozpoczął posługę na tej katedrze w 1060.
Biskup Tricarico w latach 1624 – 1646 Pietro Luigi Carafa jako jedyny biskup na tej katedrze został kreowany kardynałem (kreacja przez papieża Innocentego X w 1645). Rok później został on mianowany prefektem Świętej Kongregacji Soboru Trydenckiego.

</doc>
<doc id="2967743" url="https://pl.wikipedia.org/wiki?curid=2967743" title="Kongregacja ds. Odpustów i Świętych Relikwii">
Kongregacja ds. Odpustów i Świętych Relikwii

Święta Kongregacja do spraw Odpustów i Świętych Relikwii – dawna kongregacja kardynalska Kurii Rzymskiej, istniejąca od XVII wieku do 1904 roku. Zajmowała się rozpatrywaniem wniosków o udzielanie odpustów oraz orzekaniem w przedmiocie autentyczności domniemanych relikwii świętych i zwalczaniem wszelkich nadużyć w tym obszarze.
Historia.
Dykasteria o nazwie "Kongregacja ds. Odpustów" ("Indulgentiarum Congregatio") została po raz pierwszy utworzona w 1593 przez papieża Klemensa VIII (1592-1605). W 1629 liczyła ona pięciu kardynałów. Jednakże w 1644 liczyła ona już tylko dwóch kardynałów, którzy zmarli w ciągu kilku następnych lat i nie mieli następców, gdyż spisy kongregacji kurialnych z okresu pontyfikatu Aleksandra VII (1655–1667) nie wymieniają takiej Kongregacji.
Właściwym twórcą tej Kongregacji był dopiero papież Klemens IX (1667–1669), który wpierw w 1667 odnowił Kongregację ds. Odpustów, a 6 lipca 1669 rozszerzył jej zakres działania i przekształcił ją w stałą kongregację o nazwie "Święta Kongregacja ds. Odpustów i Świętych Relikwii". Na początku lat 80. XVII wieku jej działalność w zasadzie ustała, ale nie została formalnie zlikwidowana, zaś na początku XVIII wieku nowy impuls nadał jej papież Klemens XI. Kongregacja ta istniała do 28 stycznia 1904, gdy papież Pius X zlikwidował ją i przekazał jej kompetencje Kongregacji ds. Obrzędów.

</doc>
<doc id="2967745" url="https://pl.wikipedia.org/wiki?curid=2967745" title="Kościół Najświętszej Maryi Panny Nieustającej Pomocy w Zdziechowie">
Kościół Najświętszej Maryi Panny Nieustającej Pomocy w Zdziechowie

Kościół Najświętszej Maryi Panny Nieustającej Pomocy w Zdziechowie – rzymskokatolicki kościół parafialny znajdujący się w podgnieźnieńskiej Zdziechowie. Należy do dekanatu gnieźnieńskiego I archidiecezji gnieźnieńskiej.
Historia.
Świątynia została wybudowana w latach 1937-1939 na ziemi, którą ofiarował Niemiec Wendorff. Wzniesiono ją jako wotum za zwycięstwo w powstaniu wielkopolskim i odzyskanie niepodległości. Projektantem budowli został poznański architekt Stefan Cybichowski. W czerwcu 1938 roku, gdy trwała jeszcze budowa kościoła, sufragan gnieźnieński, ksiądz Antoni Laubitz wmurował w jego wznoszące się mury kamień węgielny. W dniu 2 lipca 1939 roku ksiądz Mateusz Zabłocki, proboszcz gnieźnieńskiej parafii farnej pw. Świętej Trójcy uroczyście go poświęcił. Witraże w świątyni zostały ofiarowane przez gnieźnian. Zostały zaprojektowane przez J. Śliwińskiego, a powstały w krakowskim zakładzie S. G. Żeleńskiego. Podczas okupacji hitlerowskiej budowla była używana jako magazyn. W 1945 roku została włączona do parafii archikatedralnej przez księdza kardynała Augusta Hlonda (wcześniej należała do parafii farnej). W dniu 1 lutego 1957 roku ksiądz kardynał Stefan Wyszyński erygował samodzielną parafię pod wezwaniem Najświętszej Maryi Panny Nieustającej Pomocy. Pierwszym proboszczem został mianowany ksiądz Jan Krzyślak. W dniu 2 czerwca 1977 roku, po zakończeniu prac remontowych, ten sam kardynał konsekrował kościół.

</doc>
<doc id="2967747" url="https://pl.wikipedia.org/wiki?curid=2967747" title="Kostiuchnówka">
Kostiuchnówka



</doc>
<doc id="2967751" url="https://pl.wikipedia.org/wiki?curid=2967751" title="Wyższa Szkoła Edukacja w Sporcie">
Wyższa Szkoła Edukacja w Sporcie



</doc>
<doc id="2967753" url="https://pl.wikipedia.org/wiki?curid=2967753" title="Dolnośląska Szkoła Wyższa">
Dolnośląska Szkoła Wyższa



</doc>
<doc id="2967754" url="https://pl.wikipedia.org/wiki?curid=2967754" title="East Warburton">
East Warburton

East Warburton – kotlina w stanie Australia Południowa. Prawdopodobnie zawiera krater uderzeniowy o średnicy co najmniej 200 km pochodzący z karbonu .

</doc>
<doc id="2967758" url="https://pl.wikipedia.org/wiki?curid=2967758" title="Europejska Wyższa Szkoła Prawa i Administracji">
Europejska Wyższa Szkoła Prawa i Administracji



</doc>
<doc id="2967760" url="https://pl.wikipedia.org/wiki?curid=2967760" title="Europejska Akademia Sztuk">
Europejska Akademia Sztuk



</doc>
<doc id="2967771" url="https://pl.wikipedia.org/wiki?curid=2967771" title="Black Friday (film 1940)">
Black Friday (film 1940)

Black Friday – amerykański film grozy z 1940 roku.
Opis fabuły.
Profesor literatury George Kingsley odnosi ciężkie obrażenia głowy, będąc świadkiem gangsterskich porachunków między Redem Cannonem a dawnymi członkami jego gangu. Red Cannon również odnosi ciężkie obrażenia kręgosłupa. Obaj trafiają do jednego szpitala. Chirurg Ernest Sovac, chcąc ratować życie profesora, przeszczepia mu fragmenty mózgu Cannona. Kingsley wraca do zdrowia, a Sovac wyjaśnia policjantom, że gangster zmarł w wyniku obrażeń powypadkowych. Wkrótce potem Sovac dowiaduje się z gazet, że gangster przed śmiercią ukrył gdzieś 500 000 dolarów. Postanawia upewnić się, czy wspomnienia bandyty nie pozostały w mózgu, który wszczepił w głowę profesora Kingsleya.

</doc>
<doc id="2967772" url="https://pl.wikipedia.org/wiki?curid=2967772" title="Man Made Monster">
Man Made Monster

Man Made Monster – amerykański film grozy z 1941 roku. Tytuł alternatywny: "Atomic Monster"
Opis fabuły.
Szalony naukowiec zmienia pewnego człowieka w potwora ślepo wykonującego jego rozkazy.

</doc>
<doc id="2967773" url="https://pl.wikipedia.org/wiki?curid=2967773" title="Mariusz Dzierżawski">
Mariusz Dzierżawski

Mariusz Andrzej Dzierżawski (ur. 11 marca 1956 w Cieszynie) – polski polityk, przedsiębiorca i działacz społeczny, samorządowiec. Były prezes Stronnictwa Polityki Realnej, wcześniej wiceprezes Unii Polityki Realnej. W drugiej połowie lat 90. XX w. działał w Warszawskim Komitecie Walki z Pornografią. Działacz ruchu antyaborcyjnego. Założyciel Fundacji Pro – prawo do życia.
Działalność polityczna.
W 1991 wstąpił do UPR, z jej ramienia kandydował wówczas do Senatu. W 1993 był przewodniczącym Rady Miejskiej w Konstancinie-Jeziornie. Do 1995 był wiceprezesem UPR. W styczniu 1996 w wyniku rozłamu w Unii Polityki Realnej stanął na czele nowej formacji Stronnictwo Polityki Realnej, która zakończyła działalność pod koniec lat 90. W 1997 ponownie kandydował do Senatu. W latach 2002–2006 ponownie był przewodniczącym rady Konstancina-Jeziorny (mandat uzyskał z listy komitetu Prawo-Obywatel-Sprawiedliwość), nie ubiegał się o reelekcję. W 2014 był kandydatem na prezydenta Warszawy z ramienia komitetu Warszawa dla Rodziny (jego częścią był m.in. Ruch Narodowy, z UPR w składzie), otrzymując około 1,5% głosów w pierwszej turze.
Działalność społeczna.
Organizator kampanii antyaborcyjnych Fundacji Pro, między innymi wystawy „Wybierz Życie” eksponowanej w ponad 300 miejscowościach w Polsce, licznych pikiet antyaborcyjnych i społecznych akcji ustawodawczych na rzecz zakazu aborcji. Pełnomocnik Komitetu Inicjatywy Ustawodawczej „Stop aborcji”. Akcje Fundacji wywołują mocny sprzeciw zwolenników aborcji i mobilizację jej przeciwników. W 2011 projekt ustawy antyaborcyjnej (Dzierżawski stał na czele komitetu popierającego projekt) uzyskał ponad 450 000 podpisów poparcia.
Dzierżawski był zatrzymany przez policję podczas Przystanku Woodstock 2012, jednak sąd oddalił skierowane pod jego adresem zarzuty, a Dzierżawski złożył skargę na bezpodstawne zatrzymanie.
Za „konsekwentne uświadamianie społeczeństwu konieczności ochrony życia nienarodzonych dzieci” w czerwcu 2013 został nominowany do nagrody Kongresu Mediów Niezależnych.
W lipcu 2013 jako zastępca pełnomocnika Komitetu Inicjatywy Ustawodawczej „Stop aborcji” podkreślił, że dzieci obciążone wadami genetycznymi mają taką samą godność jak każdy inny człowiek. „Żadna choroba nie upoważnia do zabicia człowieka”.

</doc>
<doc id="2967774" url="https://pl.wikipedia.org/wiki?curid=2967774" title="Lon Chaney Jr">
Lon Chaney Jr



</doc>
<doc id="2967776" url="https://pl.wikipedia.org/wiki?curid=2967776" title="Weird Woman">
Weird Woman

Weird Woman – amerykański film grozy z 1944 roku. Film jest adaptacją słuchowiska radiowego, zrealizowanego według powieści Fritza Leibera pt. „Mąż czarownicy”. 
Opis fabuły.
Pewien profesor, podczas podróży po morzach południowych poznaje piękną i egzotyczną kobietę. Szybko zakochuje się w niej bez pamięci, nie przejmując się tym, że tubylcy uważają ją za niebezpieczną wiedźmę. 

</doc>
<doc id="2967778" url="https://pl.wikipedia.org/wiki?curid=2967778" title="Martyn Barwinski">
Martyn Barwinski

Martyn Barwinski (ur. 22 kwietnia 1784 w Ostaszowcach, zm. 3 kwietnia 1865 we Lwowie) – ksiądz greckokatolicki, profesor Uniwersytetu Lwowskiego oraz jego rektor w latach 1837–1838.
Urodzony w rodzinie kapłańskiej ojciec był księdzem greckokatolickim, matka Zofia siostrą biskupa Mikołaja Skorodyńskiego. Studiował filozofię we Lwowie, a w latach 1804-1810 teologię na Wydziale Teologicznym Uniwersytetu Wiedeńskiego uzyskując tytuł doktora. Święcenia kapłańskie przyjął w Wiedniu 15 marca 1807 z rąk biskupa Antoniego Angelowicza. W latach 1810-1814 jest prefektem Lwowskiego Seminarium Teologicznego. Dziekan Wydziału Teologicznego Uniwersytetu Lwowskiego (1823-1824).Członek kryłosu greckokatolickiej kapituły metropolitalnej od 1823 scholastyk katedralny, delegat do Stanów Galicyjskich w latach 1835–1860.
Odznaczony Orderem Korony Żelaznej III Klasy.

</doc>
<doc id="2967779" url="https://pl.wikipedia.org/wiki?curid=2967779" title="Henryk García Beltrán">
Henryk García Beltrán

Henryk García Beltrán znany też jako Henryk z Almazora, "Enrique de Almazora", "Enrique García Beltrán" (ur. 16 marca 1913 w Almassora na terenie diecezji Tortosa, zm. 16 sierpnia 1936 pod Castellón de la Plana) – hiszpański błogosławiony Kościoła katolickiego, męczennik, diakon, kapucyn, ofiara prześladowań antykatolickich okresu hiszpańskiej wojny domowej.
Życiorys.
Był synem Vicente García i Concepción Beltrán. Ochrzczony został w miejscowej parafii w dniu urodzin. Do zakonu kapucynów wstąpił 13 sierpnia 1928 r. w klasztorze w Massamagrell. Śluby czasowe złożył 1 września 1929 r., a profesję wieczystą 17 września 1935 r. Uczestnicząc w chórze pogłębiał studia muzyki sakralnej. Z pobożnością realizował swoje powołanie. Kultem otaczał Eucharystię i Józefa z Nazaretu. Pokornie i z oddaniem oddawał się umartwieniom, wiernie realizując przepisy Reguły zakonnej. Podjął studia i gdy przygotowywał się do przyjęcia sakramentu święceń kapłańskich wybuch wojny domowej i fali prześladowań katolików, napaści na klasztory zmusił go do ukrycia. 18 lipca 1936 opuścił klasztor w Orihuela. Wkrótce obecność diakona w domu rodzinnym odkryta została przez milicję i 1 sierpnia nastąpiło aresztowanie zakonnika. Rozstrzelany został pod Castellón de la Plana. Ostatnimi słowami Henryka z Almazora były:
Zabity z nienawiści do wiary "odium fidei".
Proces informacyjny odbył się w Walencji w latach 1957–1959. Beatyfikowany w pierwszej grupy wyniesionych na ołtarze męczenników z zakonu kapucynów zamordowanych podczas prześladowań religijnych 1936–1939, razem z Józefem Aparicio Sanzem i 232 towarzyszami, pierwszymi wyniesionymi na ołtarze Kościoła katolickiego w trzecim tysiącleciu przez papieża Jana Pawła II w Watykanie 11 marca 2001 roku.
Wspomnienie liturgiczne obchodzone jest przez katolików w dzienną rocznicę śmierci (16 sierpnia), a także w grupie męczenników 22 września.
Miejscem kultu Henryka García Beltrána jest archidiecezja walencka.

</doc>
<doc id="2967780" url="https://pl.wikipedia.org/wiki?curid=2967780" title="Ben Vereen">
Ben Vereen

Ben Vereen (ur. 10 października 1946) – amerykański aktor filmowy i telewizyjny.
Filmografia.
seriale
film
Nagrody i nominacje.
Został nominowany do nagrody Emmy i dwukrotnie do nagrody Złotego Globu.

</doc>
<doc id="2967781" url="https://pl.wikipedia.org/wiki?curid=2967781" title="Enrique García Beltrán">
Enrique García Beltrán



</doc>
<doc id="2967782" url="https://pl.wikipedia.org/wiki?curid=2967782" title="Henryk z Almazora">
Henryk z Almazora



</doc>
<doc id="2967787" url="https://pl.wikipedia.org/wiki?curid=2967787" title="Veneti">
Veneti



</doc>
<doc id="2967790" url="https://pl.wikipedia.org/wiki?curid=2967790" title="Lina włókienna">
Lina włókienna

Lina włókienna – lina wykonana z włókien naturalnych (roślinnych) lub syntetycznych (sztucznych) skręcanych lub plecionych.
Najczęściej stosowane liny z włókien roślinnych to:
Liny z włókien syntetycznych (nylonu, stylonu, dakronu, tergalu, polipropylenu, kevlaru) są bardziej elastyczne i wytrzymałe na zrywanie od lin z włókien naturalnych. Są także bardziej odporne na wilgoć i wodę morską. Mogą być stosowane na jachcie do wszystkich celów. Należy je chronić przed działaniem wysokiej temperatury.

</doc>
<doc id="2967791" url="https://pl.wikipedia.org/wiki?curid=2967791" title="Fotografia czarno-biała">
Fotografia czarno-biała



</doc>
<doc id="2967793" url="https://pl.wikipedia.org/wiki?curid=2967793" title="Mikroskop jonowy">
Mikroskop jonowy



</doc>
<doc id="2967800" url="https://pl.wikipedia.org/wiki?curid=2967800" title="Jari Mäkinen">
Jari Mäkinen

Jari Mäkinen (ur. 13 czerwca 1990 w Hämeenkyrö) – fiński żużlowiec.
Złoty medalista młodzieżowych indywidualnych mistrzostw Finlandii (2007). Dwukrotny brązowy medalista mistrzostw Finlandii par klubowych (2009, 2010). Dwukrotny złoty medalista drużynowych mistrzostw Finlandii (2009, 2011). Złoty medalista indywidualnych mistrzostw Finlandii (2014).
Reprezentant Finlandii w eliminacjach indywidualnych i drużynowych mistrzostw świata, zarówno juniorów, jak i seniorów.
Poza startami w lidze fińskiej, duńskiej i szwedzkiej, startował również w lidze brytyjskiej, w barwach Mildenhall Fen Tigers (2008), Somerset Rebels (2009), Leicester Lions (2012) i Ipswich Witches (2013). W latach 2008–2009 (w Stali Gorzów Wielkopolski) oraz 2010 (w Ostrovii Ostrów Wielkopolski) miał podpisane kontrakty na starty w lidze polskiej, nie wystąpił jednak w żadnym meczu.
W 2015 jeździł w barwach Vargarny Speedway.

</doc>
<doc id="2967801" url="https://pl.wikipedia.org/wiki?curid=2967801" title="Jari Makinen">
Jari Makinen



</doc>
<doc id="2967804" url="https://pl.wikipedia.org/wiki?curid=2967804" title="Wikariat apostolski Donkorkrom">
Wikariat apostolski Donkorkrom

Wikariat apostolski Donkorkrom – jednostka podziału administracyjnego Kościoła katolickiego w Ghanie. Powstała w 2007 jako prefektura apostolska. Wikariat apostolski od 2010.

</doc>
<doc id="2967808" url="https://pl.wikipedia.org/wiki?curid=2967808" title="Tour de France 1919">
Tour de France 1919

13. Tour de France rozpoczął się 29 czerwca, a zakończył 27 lipca 1919 roku w Paryżu. Pierwsze miejsce zajął Firmin Lambot z Belgii.
Wyścig został wznowiony po pięcioletniej przerwie, nie odbyły się cztery edycje ze względu na I wojnę światową. W 1919 roku po raz pierwszy w tym wyścigu lider klasyfikacji generalnej przywdział żółtą koszulkę. Miało to miejsce na starcie 11. etapu w Grenoble, a koszulkę otrzymał prowadzący wtedy Eugene Christophe, by można go było łatwiej rozróżnić od pozostałych kolarzy. Christophe ostatecznie nie wygrał Touru, ponieważ podobnie jak w 1913 roku złamał widelec. W związku z tym zwycięzcą Touru został Firmin Lambot.

</doc>
<doc id="2967812" url="https://pl.wikipedia.org/wiki?curid=2967812" title="Plum Sykes">
Plum Sykes

Plum Sykes "(wł. Victoria Sykes)" (ur. 4 grudnia 1969 w Londynie) – brytyjska pisarka, dziennikarka.
Pradziadkiem Plum Sykes był polityk Mark Sykes, a dziadkiem Christopher Sykes – oficjalny biograf pisarza Evelyn Waugh. Dorastała w Sevenoaks, gdzie uczęszczała do znanej w Wielkiej Brytanii, założonej w XV wieku szkoły. Po jej ukończeniu studiowała na wydziale historii współczesnej w Worcester College w Oksfordzie. Od 1993 pracowała w londyńskiej redakcji brytyjskiego wydania magazynu Vogue jako asystentka do spraw mody, w 1996 dostała propozycję przeniesienia do redakcji wydania amerykańskiego w Nowym Jorku. Sykes szybko stała się znaną postacią nowojorskiej socjety, w nowej redakcji została uznana za uosobienie „It-girl”. Ten okres działania amerykańskiej redakcji Vogue stanowił kanwę powstania powieści Lauren Weisberger "„Diabeł ubiera się u Prady”". Przez długi czas prowadziła na łamach Vogue kronikę towarzyską, obecnie tematem jej felietonów jest moda wśród celebrytów.
Twórczość.
Jest autorką powieści o codziennym życiu w kręgach świata mody tzw. Chick lit:

</doc>
<doc id="2967813" url="https://pl.wikipedia.org/wiki?curid=2967813" title="Edvard Hagerup Grieg">
Edvard Hagerup Grieg



</doc>
<doc id="2967816" url="https://pl.wikipedia.org/wiki?curid=2967816" title="Kościół św. św. Świerada i Benedykta w Tropiu">
Kościół św. św. Świerada i Benedykta w Tropiu



</doc>
<doc id="2967822" url="https://pl.wikipedia.org/wiki?curid=2967822" title="Michael Gerber (biskup)">
Michael Gerber (biskup)

Michael Gerber (ur. 17 stycznia 1970 w Oberkirch) – niemiecki duchowny rzymskokatolicki, w latach 2013–2018 biskup pomocniczy Fryburga, biskup Fuldy od 2019.
Życiorys.
Święcenia kapłańskie otrzymał 11 maja 1997 i został inkardynowany do archidiecezji fryburskiej. Po kilkuletnim stażu wikariuszowskim i pracy w duszpasterstwie młodzieży został pracownikiem fryburskiego seminarium, a w 2011 został jego rektorem.
12 czerwca 2013 papież Franciszek mianował go biskupem pomocniczym archidiecezji fryburskiej, ze stolicą tytularną "Migirpa". Sakry biskupiej udzielił mu 8 września 2013 metropolita Fryburga - arcybiskup Robert Zollitsch. 
13 grudnia 2018 został mianowany biskupem ordynariuszem diecezji Fulda, zaś 31 marca 2019 kanonicznie objął urząd.

</doc>
<doc id="2967825" url="https://pl.wikipedia.org/wiki?curid=2967825" title="Holendry (rejon podhajecki)">
Holendry (rejon podhajecki)

Holendry (ukr. Голендра, "Hołendra") – wieś na Ukrainie w rejonie podhajeckim obwodu tarnopolskiego. W 2001 liczyła 309 mieszkańców.
Holendry rozciągają się w kierunku północnym wzdłuż rzeczki Bródki płynącej z Mużyłowa. Sąsiadują z innymi wsiami (niegdyś przedmieściami) Podhajec o nazwie Staremiasto i Halicz. Holendry-Halicz (Halicz-Holendry) były w XIX wieku jedną gminą mającą wspólną radę i jednego wójta. W 1870 wieś zamieszkiwało 716 mieszkańców. W 1896, jak podaje Mikołaj Niedźwiecki Halicz-Holendry liczyły około 40 osad wiejskich i zamieszkiwało ją 712 osób. Biorąc jednak pod uwagę spis przeprowadzony przez austriacką komisję statystyczną na dzień 31 grudnia 1890, we wsi Holendry (bez Halicza) znajdowały się 53 domy oraz zamieszkiwały 343 osoby (w tym 165 kobiet i 178 mężczyzn), doliczając Halicz łącznie obie miejscowości zamieszkiwały 1173 osoby.
Współcześnie. według stanu na 1 stycznia 2009 wieś zamieszkuje 265 osób. W stosunku do 1989, kiedy Holendry zamieszkiwało 308 osób, jest do duży spadek liczby ludności.

</doc>
<doc id="2967828" url="https://pl.wikipedia.org/wiki?curid=2967828" title="Jan Henryk XVII Hochberg">
Jan Henryk XVII Hochberg

Jan Henryk XVII ("Hansel") Wilhelm Albert Edward hrabia von Hochberg, baron zu Fürstenstein, IV książę von Pless (ur. 2 lutego 1900 w Berlinie, zm. 26 stycznia 1984 w Londynie) – syn Jana Henryka XV von Pless i Marii Teresy Cornwallis-West, w czasie II wojny światowej w armii brytyjskiej w stopniu porucznika.
Życiorys.
Urodził się 2 lutego 1900 roku w Berlinie. Otrzymał imiona po przodkach Jan Henryk (Hans Heinrich), ale wśród najbliższych był nazywany Hanselem. Otrzymał staranne i dobre wychowanie. Nauczył się kilku języków, w tym języka polskiego. Do jego edukacji należało przygotowanie się do przejęcia w przyszłości obowiązków głowy rodu von Hochberg. W wieku 16 lat wstąpił jako ochotnik do regimentu swojego ojca i walczył na frontach I wojny światowej. Między innymi na froncie galicyjskim i we Francji. Po wojnie studiował w Berlinie, gdzie uzyskał stopień doktora nauk prawniczych. Wraz z żoną zamieszkał w Pszczynie. Zajął się zarządzaniem dobrami ojca na Górnym Śląsku. Administrując dobrami toczył spory podatkowe z polskimi władzami. W czasie III powstania śląskiego dowodził grupą ochotników zwerbowanych przez ojca w ramach Selbstschutz Oberschlesiens, z którymi walczył przeciwko polskim powstańcom pod Górą Św. Anny.
31 stycznia 1938 w Paryżu zmarł Jan Henryk XV Hochberg książę von Pless. Jan Henryk XVII został jego następcą. Otrzymał po ojcu dziedzictwo w bardzo złym stanie. Sytuacja była tak zła, że w 1939 roku nad dobrami ksiąskimi ustanowiony został „powiernik państwa niemieckiego”. Mieszkał już na stałe w Londynie i tylko od czasu do czasu odwiedzał Książ. Starał się o to, by zapewnić byt materialny swojej matce i zabezpieczyć swoje interesy w sporze z rządem polskim. Jako Hans Heinrich XVII książę pszczyński zobowiązał wypłacać Daisy 2500 marek miesięcznie i zapewnić bezpłatne mieszkanie.
Podczas II wojny światowej przebywał w Anglii. Przeszedł trzyletnie internowanie. Traktowano go jako obywatela wrogiego państwa i przetrzymywano w więzieniu. Wypuszczono go dopiero po interwencji angielskich krewnych. Po zwolnieniu z więzienia został przyjęty jako ochotnik do armii brytyjskiej. Działał między innymi wśród członków tzw. Brytyjskich Oddziałów Samoobrony, powołanych do ochrony Anglii przed niemiecką inwazją i lotniczymi atakami. Uzbrojony w łopatę nosił mundur brytyjskiego żołnierza. Podczas bombardowania Londynu stracił swój majątek. Po wojnie jako Henry Pless mieszkał w Brighton i Londynie. Pracował w przemyśle drzewnym i budowlanym. Poświęcił się sprawom technicznym, ulepszając system elektrycznego osuszania drewna sprowadzanego z Kanady. Żył w skromnych warunkach. Nie utrzymywał kontaktów z bratem Aleksandrem, któremu zarzucał pozbawienie go należnego prawem majątku. Zmarł 26 stycznia 1984 roku.
Małżeństwa.
4 grudnia 1924 roku poślubił w Dreźnie bawarską arystokratkę Marię Katarzynę von Berckheim, córkę hrabiego Klemensa Schönborn-Wiesentheid. Małżeństwo pozostało bezdzietne i rozwiązane za obopólną zgodą po zakończeniu II wojny światowej w 1952 roku.
27 lipca 1958 roku w Londynie zawarł związek małżeński z Mary Elizabeth Minchin, z którą rozwiódł się w 1971 roku. To małżeństwo również pozostało bezdzietne.

</doc>
<doc id="2967832" url="https://pl.wikipedia.org/wiki?curid=2967832" title="Dzidziuś pana Laurenta">
Dzidziuś pana Laurenta

Dzidziuś Pana Laurenta ("Le Bebe de Monsieur Laurent") - dramat Rolanda Topora wydany w 1972.
Opis treści.
"Dzidziuś Pana Laurenta" jest pseudosztuką teatralną, parodią dramatu. Głównie dominuje tu czarny humor. Akcja składa się ze splotu absurdalnych sytuacji. Opowiada o Panu Laurent, który pewnego dnia przybił swoje dziecko na drzwiach frontowych swojego domu. Zdarzenie to jest żywo komentowane przez okolicznych mieszkańców. Między dialogami wplatane są śpiewy antycznego chóru. Na samym końcu dramatu Topor umieścił fikcyjny wywiad samego siebie z dziennikarzami, którzy zarzucają mu nieuzasadniony makabryzm. Wywiad również jest pełen śmiesznych i absurdalnych zdań.

</doc>
<doc id="2967833" url="https://pl.wikipedia.org/wiki?curid=2967833" title="Igor Bubnjić">
Igor Bubnjić

Igor Bubnjić (ur. 17 lipca 1992 w Splicie) – chorwacki piłkarz grający na pozycji środkowego obrońcy. Od 2013 roku jest zawodnikiem klubu Udinese Calcio.
Kariera klubowa.
Swoją karierę piłkarską Bubnjić rozpoczynał w małych klubach, takich jak Daruvar i Kamen Sirać. Następnie w 2007 roku podjął treningi w NK Slaven Belupo z Koprivnicy. W 2011 roku został wypożyczony do NK Koprivnica, w której spędził pół sezonu 2011/2012. W 2012 roku wrócił do Slaven Belupo i 21 marca 2012 zadebiutował w nim w pierwszej lidze chorwackiej w przegranym 0:2 wyjazdowym meczu z Dinamem Zagrzeb. W sezonie 2012/2013 stał się podstawowym zawodnikiem Slaven Belupo.
W 2013 roku Bubnjić został piłkarzem Udinese Calcio.
Kariera reprezentacyjna.
Bubnjić grał w młodzieżowych reprezentacjach Chorwacji na różnych szczeblach wiekowych. 10 czerwca 2013 roku zadebiutował w dorosłej reprezentacji w przegranym 0:1 towarzyskim meczu z Portugalią, rozegranym w Lancy. W 87. minucie tego meczu zmienił Vedrana Ćorlukę.

</doc>
<doc id="2967835" url="https://pl.wikipedia.org/wiki?curid=2967835" title="Anders Ek">
Anders Ek

Anders Ek (ur. 7 kwietnia 1916 w Göteborgu, zm. 17 listopada 1979 w Sztokholmie) – szwedzki aktor filmowy. Jego żoną była między innymi Birgit Cullberg, jest ojcem tancerza Matsa Eka i aktorki Maliny Ek.

</doc>
<doc id="2967847" url="https://pl.wikipedia.org/wiki?curid=2967847" title="Aleksandar Đokić">
Aleksandar Đokić

Aleksandar Đokić (cyr. Алекcaндap Ђoкић, ur. 28 grudnia 1936 w Belgradzie, zm. 22 maja 2002 tamże) – serbski architekt, słynący z oryginalnych budowli w stylach brutalistycznym i postmodernistycznym. Absolwent Wydziału Architektury Uniwersytetu w Belgradzie. Zmarł w stolicy Serbii w wieku 65 lat.

</doc>
<doc id="2967848" url="https://pl.wikipedia.org/wiki?curid=2967848" title="Zdeněk Tesař">
Zdeněk Tesař

Zdeněk Tesař (ur. 31 lipca 1964 w Ostrawie) – czeski żużlowiec.
Dwukrotny srebrny medalista indywidualnych mistrzostw Czechosłowacji (1989, 1990). Złoty medalista indywidualnych mistrzostw Czech (Mšeno 1995). Srebrny medalista drużynowych mistrzostw Czechosłowacji (1990). Srebrny medalista drużynowych mistrzostw Niemieckiej Republiki Demokratycznej (1990). Dwukrotny medalista drużynowych mistrzostw Wielkiej Brytanii: złoty (1999) oraz srebrny (1998).
Dwukrotny finalista indywidualnych mistrzostw świata (Bradford 1990 – XIII miejsce, Wrocław 1992 – XV miejsce). Dwukrotny finalista mistrzostw świata par (Leszno 1989 – VII miejsce, Poznań 1991 – V miejsce). Finalista Drużynowych mistrzostw świata (Pardubice 1990 – IV miejsce). Zdobywca III miejsca w turnieju o "Zlatą Přilbę" (Pardubice 1990).
W lidze brytyjskiej reprezentant klubów z Ipswich (1991–1993), Peterborough (1994–1997, 1999–2002) i Belle Vue (1998). W lidze polskiej startował w barwach klubów Sparta Wrocław (1990, 1996) oraz Unia Leszno (1993–1994).

</doc>
<doc id="2967849" url="https://pl.wikipedia.org/wiki?curid=2967849" title="Zdenek Tesar">
Zdenek Tesar



</doc>
<doc id="2967853" url="https://pl.wikipedia.org/wiki?curid=2967853" title="Józef Piernikarczyk">
Józef Piernikarczyk

Józef Piernikarczyk (ur. 15 lutego 1885 w Wieszowie, zm. 10 sierpnia 1946 w Chorzowie) – polski górnik, nauczyciel, historyk oraz działacz kulturalno-oświatowy na Górnym Śląsku.
Życiorys.
Urodził się w 1885 roku w Wieszowie w rodzinie robotniczej. W 1899 roku ukończył szkołę ludową. Pracował jako górnik w kopalni „Ludwigsglück” (obecnie Kopalnia Węgla Kamiennego Ludwik) znajdującej się w Biskupicach. W czasie pracy w kopalni zdradzał zainteresowanie nauką i dzięki pracy własnej jako samouk zdał w wieku 29 lat eksternistyczną maturę. Podjął wkrótce studia teologiczne we Fryburgu, ale w 1914 roku przerwało je powołanie do niemieckiego wojska podczas I wojny światowej. W czasie wojny walczył na froncie zachodnim. Dopiero po jej zakończeniu w 1918 ponownie podjął studia w Krakowie, na Wydziale Filozoficzno-Historycznym Uniwersytetu Jagiellońskiego.
Założył amatorski zespół teatralny „Wesołość”, który w czasie plebiscytu dawał przedstawienia na Górnym Śląsku odwiedzając wiele miejscowości m.in. Bytom, Koźle, Rybnik, Strzelce, Tarnowskie Góry, Zabrze oraz liczne wsie górnośląskie. W okresie międzywojennym był nauczycielem w Lublińcu oraz Tarnowskich Górach (obecnie II Liceum Ogólnokształcące im. Stanisława Staszica). W latach 1937–1939 pełnił funkcję dyrektora Archiwum Wojewódzkiego w Katowicach. Był członkiem Towarzystwa Przyjaciół Nauk na Górnym Śląsku oraz Stowarzyszenia Miłośników Ziemi Tarnogórskiej. Po wybuchu II wojny światowej uciekł na Węgry, gdzie został internowany. Na Górny Śląsk powrócił w 1941 roku i został nauczycielem gimnazjalnym w Tarnowskich Górach.
Dzieła.
Józef Piernikarczyk był autorem wielu książek o tematyce historycznej oraz popularnonaukowej związanych tematycznie ze Śląskiem:
Upamiętnienie.
Pisarza upamiętniają:

</doc>
<doc id="2967854" url="https://pl.wikipedia.org/wiki?curid=2967854" title="Planetarium w Belgradzie">
Planetarium w Belgradzie

Planetarium w Belgradzie – jedno z dwóch serbskich planetariów. Utworzone i zarządzane przez Towarzystwo Astronomiczne imienia Ruđera Boškovića. Działa od 1969 (oficjalne otwarcie w 1970).
Z inicjatywy członków Towarzystwa, a z pomocą Tito, w trakcie targów technologicznych jakie odbywały się w 1966 roku w Belgradzie nabyto małe planetarium ZKP-2 firmy Zeiss.
Planetarium zlokalizowano w zaadaptowanym budynku XIX-wiecznych łaźni tureckich. Sklepienie planetarium ma 8 metrów średnicy. Mieści 80 osób.

</doc>
<doc id="2967859" url="https://pl.wikipedia.org/wiki?curid=2967859" title="David Hopkin">
David Hopkin

David Isaac Hopkin (ur. 21 sierpnia 1970 w Greenock) – szkocki piłkarz występujący na pozycji pomocnika, a także trener.
W swojej karierze rozegrał 124 spotkania i zdobył 8 bramek w Premier League.

</doc>
<doc id="2967862" url="https://pl.wikipedia.org/wiki?curid=2967862" title="Miasta Naddniestrza">
Miasta Naddniestrza

Według danych oficjalnych pochodzących z 2004 roku Naddniestrze miało 8 miast. Stolica Tyraspol jako jedyne miasto liczyło ponad 100 tys. mieszkańców; 2 miasta z ludnością 50÷100 tys., reszta miast poniżej 25 tys. mieszkańców.
Miasta w Naddniestrzu.
Miasta w Naddniestrzu według liczebności mieszkańców (stan na 2004):
 

</doc>
<doc id="2967865" url="https://pl.wikipedia.org/wiki?curid=2967865" title="Hiszpania na Zimowych Igrzyskach Olimpijskich 1956">
Hiszpania na Zimowych Igrzyskach Olimpijskich 1956

Hiszpanię na Zimowych Igrzyskach Olimpijskich 1956 reprezentowało dziewięciu zawodników (sami mężczyźni). Był to czwarty start reprezentacji Hiszpanii na zimowych igrzyskach olimpijskich.
Skład kadry.
Bobsleje.
Mężczyźni
Narciarstwo alpejskie.
Mężczyźni

</doc>
<doc id="2967868" url="https://pl.wikipedia.org/wiki?curid=2967868" title="Ansgar Puff">
Ansgar Puff

Ansgar Puff (ur. 8 stycznia 1956 w Mönchengladbach) – niemiecki duchowny katolicki, biskup pomocniczy Kolonii od 2013.
Życiorys.
Święcenia kapłańskie przyjął 26 czerwca 1987 i został inkardynowany do archidiecezji kolońskiej. Przez wiele lat pracował jako duszpasterz parafialny. W 2012 został przeniesiony do kurii biskupiej, gdzie kierował wydziałem duszpastersko-personalnym.
14 czerwca 2013 papież Franciszek mianował go biskupem pomocniczym archidiecezji kolońskiej ze stolicą tytularną "Gordus". Sakry biskupiej udzielił mu 21 września 2013 arcybiskup metropolita koloński - kardynał Joachim Meisner.

</doc>
<doc id="2967870" url="https://pl.wikipedia.org/wiki?curid=2967870" title="Zdeněk Schneiderwind">
Zdeněk Schneiderwind

Zdeněk Schneiderwind (ur. 13 stycznia 1962) – czeski żużlowiec.
Dwukrotny brązowy medalista indywidualnych mistrzostw Czechosłowacji (1987, 1988). Wielokrotny finalista indywidualnych mistrzostw Czech (najlepszy wynik: 1996 – IV miejsce). Dwukrotny medalista mistrzostw Czechosłowacji par klubowych: złoty (1989) oraz brązowy (1991). Sześciokrotny medalista mistrzostw Czech par klubowych: pięciokrotnie złoty (1994, 1995, 1996, 1997, 1999) oraz srebrny (2006). Złoty medalista indywidualnych mistrzostw Czechosłowacji na długim torze (1992). Pięciokrotny złoty medalista indywidualnych mistrzostw Czech na długim torze (2003, 2005, 2006, 2007, 2008). Złoty medalista indywidualnych mistrzostw Czechosłowacji na torze trawiastym (1989). Srebrny medalista otwartych indywidualnych mistrzostw Republiki Południowej Afryki (1994). Srebrny medalista indywidualnych mistrzostw Norwegii na długim torze (2003). 
Wielokrotny uczestnik eliminacji indywidualnych mistrzostw świata (najlepszy wynik: Równe 1984 – XIV miejsce w finale kontynentalnym). Finalista drużynowych mistrzostw świata (1987 – IV miejsce). Wielokrotny finalista indywidualnych mistrzostw świata na długim torze (najlepsze wyniki: 2003 – V miejsce, 1997 – VI miejsce, 1999 – VI miejsce, 2000 – VI miejsce. Czterokrotny finalista drużynowych mistrzostw świata na długim torze (2007 – IV miejsce, 2008 – V miejsce, 2009 – V miejsce, 2010 – VI miejsce). Sześciokrotny medalista indywidualnych mistrzostw Europy na torze trawiastym: dwukrotnie złoty (1998, 2000), trzykrotnie srebrny (1999, 2001, 2002) oraz brązowy (1996). Dwukrotny finalista klubowego Pucharu Europy – w barwach klubu Olymp Praga (Bydgoszcz 1998 – II miejsce, Diedenbergen 1999 – IV miejsce). 
Poza ligą czeską i niemiecką startował również w lidze polskiej, w barwach klubów Unia Tarnów (1990–1991), GKM Grudziądz (1992), Stal Rzeszów (1994), Wanda Kraków (1997) oraz TŻ Opole (1999).

</doc>
<doc id="2967871" url="https://pl.wikipedia.org/wiki?curid=2967871" title="Zdenek Schneiderwind">
Zdenek Schneiderwind



</doc>
<doc id="2967872" url="https://pl.wikipedia.org/wiki?curid=2967872" title="Kang Gyeong-ae">
Kang Gyeong-ae

Kang Gyeong-ae (ur. 20 kwietnia 1906 w Seulu, zm. 26 kwietnia 1944) – koreańska pisarka, poetka i działaczka ruchu feministycznego oraz robotniczego.
Życiorys.
Kang Gyeong-ae przyszła na świat 20 kwietnia 1906 w powiecie Songhwa w prowincji Hwanghae (obecnie powiat Songhwa w prowincji Hwanghae Południowe na terenie Korei Północnej). Miała nieszczęśliwe dzieciństwo – jej rodzice byli ubodzy i nie byli w stanie zapewnić dobrych warunków do życia jej oraz jej licznemu rodzeństwu. W wieku 5 lat pisarka straciła ojca, po czym jej matka ponownie wyszła za mąż za ojca trójki dzieci. Wtedy także Kang Gyeong-ae przeprowadziła się z matką i rodzeństwem do sąsiadującego z Songhwa powiatu Jangyeon.
W wieku 8 lat Kang Gyeong-ae zaczęła uczyć się koreańskiego alfabetu czytając tradycyjną koreańską powieść "Opowieść o Chun-hyang – najwierniejszej z wiernych". Dzięki temu nauczyła się czytać i pisać, co wśród jej współczesnych dziewczyn i kobiet z nizin było bardzo rzadką umiejętnością. Jednocześnie zainteresowała się dziełami tradycyjnej literatury koreańskiej, czytując i opowiadając sąsiadom oraz znajomym fabułę koreańskich baśni. W szkole była także chwalona za zdolność pisania interesujących esejów i form literackich. Swoimi pracami dzieliła się z przyjaciółmi ze szkoły.
W wieku 14 lat, w 1920 roku Kang Gyeong-ae rozpoczęła naukę w żeńskiej średniej szkole katolickiej Sung'eui w Pjongjangu (dziś stolica Korei Północnej). Kang angażowała się protesty uczniowskie, za co w 1922 roku została wyrzucona ze szkoły. Zakochała się wtedy w studencie z Seulu, który imponował jej intelektem i doświadczeniem, gdyż podróżował między innymi do Tokio, co wówczas było dla Koreańczyka i mieszkańca okupowanej przez Japonię Korei bardzo rzadkim przywilejem. Związek ten jednak rozpadł się, po czym Kang Gyeong-ae powróciła w rodzinne strony w prowincji Hwanghae.
W roku 1931 Kang opublikowała swoją pierwszą powieść "Zepsute geomungo" (kor. "Pageum"). W tym samym roku wyszła za mąż za komunistę, który zostawił dla niej pierwszą żonę. Wyjechała z nim do Mandżurii, gdzie osiadła w mieście Longjing (obecnie na terytorium Chin) nad rzeką Tuman (kor. "Tuman-gang") i zajmowała się domem. W owym czasie była jednocześnie redaktorem naczelnym mandżurskiego wydania gazety Chosun Ilbo ("Dziennik Koreański").
Miesiąc po śmierci matki, Kang Gyeong-ae zmarła po długiej chorobie 26 kwietnia 1944 roku w wieku 38 lat.
Praca twórcza i opinie krytyków.
W opinii krytyków literackich Kang Gyeong-ae uchodzi za jedną z najbardziej utalentowanych pisarek okresu japońskiej okupacji Korei. W swej twórczości zajmowała się przede wszystkim tematyką osób z nizin ówczesnego koreańskiego społeczeństwa, m.in. w powieściach "Zepsute geomungo" (), "Ogród warzywny" (), "Piłkarskie starcie" () czy "Matka i dziecka" (). Kang Gyeong-ae pisywała również protofeministyczne prace, zawierające krytykę panujących porządków społecznych w odniesieniu do kobiet (np. "Matka i córka", ). Jej dzieła zawierają także krytykę rodziny, a wolność życiową uzyskują w nich wyłącznie bohaterowie, którzy zerwali więzi z własnymi rodzinami.
Począwszy od uchodzącej za najlepszą jej pracę "Ludzkie problemy" (, ) zajmowała się kwestiami społecznych podziałów, w tym zwłaszcza podziałami społeczeństwa ze względu na klasę i płeć.

</doc>
<doc id="2967873" url="https://pl.wikipedia.org/wiki?curid=2967873" title="Dwór Habichta w Przeworsku">
Dwór Habichta w Przeworsku

Dwór Habichta w Przeworsku (Dwór Podzamecki w Przeworsku) – zabytkowa willa w stylu dworkowym znajdująca się przy ul. Skłodowskiej w Przeworsku.
Obiekt zaprojektowany został w 1921 przez Władysława Frońskiego lub Józefa Gałęzowskiego dla Ernesta Habichta, pełnomocnika Ordynacji Przeworskiej za czasów księcia Andrzeja Lubomirskiego. Budynek wybudowany został rok później w tzw. stylu dworkowym, nawiązującym do dawnych, polskich tradycji w budownictwie. Usytuowany został na tzw. "Podzamczu" w niedalekiej odległości od Pałacu Lubomirskich. Do czasu wybuchu II wojny światowej w dworku pomieszkiwał Jerzy Rafał Lubomirski, syn Andrzeja. Po upaństwowieniu ordynacji obiekt został zaadaptowany przez dra Henryka Jankowskiego na siedzibę oddziału chirurgii, a następnie rehabilitacji Szpitala w Przeworsku. W 2008 Starostwo w Przeworsku sprzedało obiekt prywatnemu inwestorowi. Obecnie służy celom komercyjnym. Przez pewien czas mieścił się tu również Rektorat Wyższej Szkoły Społeczno-Gospodarczej w Przeworsku.

</doc>
<doc id="2967875" url="https://pl.wikipedia.org/wiki?curid=2967875" title="Paolo Selvadagi">
Paolo Selvadagi

Paolo Selvadagi (ur. 12 lipca 1946 w Rzymie) – włoski duchowny katolicki, biskup pomocniczy diecezji rzymskiej w latach 2013-2022.
Życiorys.
Ptezbiterat.
Święcenia kapłańskie otrzymał 8 grudnia 1972 i został inkardynowany do diecezji rzymskiej. Przez wiele lat pracował w rzymskim niższym seminarium duchownym, a w latach 1984-2009 pełnił funkcję jego rektora. W 2009 objął probostwo w parafii pw. św. Jana Chryzostoma, a trzy lata później w parafii pw. Narodzenia Pańskiego.
Episkopat.
14 czerwca 2013 papież Franciszek mianował go biskupem pomocniczym diecezji rzymskiej, ze stolicą tytularną Salapia. Sakry biskupiej udzielił mu 7 września 2013 wikariusz generalny diecezji rzymskiej - kardynał Agostino Vallini. 9 września 2022 papież Franciszek przyjął jego rezygnację z funkcji biskupa pomocniczego diecezji rzymskiej.

</doc>
<doc id="2967877" url="https://pl.wikipedia.org/wiki?curid=2967877" title="Jugosławia na Zimowych Igrzyskach Olimpijskich 1956">
Jugosławia na Zimowych Igrzyskach Olimpijskich 1956

Jugosławię na Zimowych Igrzyskach Olimpijskich 1956 reprezentowało 17 zawodników: 12 mężczyzn i pięć kobiet. Był to szósty start reprezentacji Jugosławii na zimowych igrzyskach olimpijskich.
Skład kadry.
Biegi narciarskie.
Mężczyźni
Kobiety
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2967880" url="https://pl.wikipedia.org/wiki?curid=2967880" title="Kanada na Zimowych Igrzyskach Olimpijskich 1956">
Kanada na Zimowych Igrzyskach Olimpijskich 1956

Kanadę na Zimowych Igrzyskach Olimpijskich 1956 reprezentowało 37 zawodników: 27 mężczyzn i osiem kobiet. Był to siódmy start reprezentacji Kanady na zimowych igrzyskach olimpijskich.
Skład kadry.
Biegi narciarskie.
Mężczyźni
Hokej na lodzie.
Reprezentacja mężczyzn
Reprezentacja Kanady brała udział w rozgrywkach grupy A turnieju olimpijskiego zajmując w niej pierwsze miejsce i awansując do grupy finałowej. W grupie finałowej zajęła trzecie miejsce zdobywając brązowy medal.
Runda pierwsza.
Grupa A
Wyniki
Tabela końcowa.
Grupa finałowa.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Narciarstwo alpejskie.
Mężczyźni
Kobiety
Skoki narciarskie.
Mężczyźni

</doc>
<doc id="2967883" url="https://pl.wikipedia.org/wiki?curid=2967883" title="Korea Południowa na Zimowych Igrzyskach Olimpijskich 1956">
Korea Południowa na Zimowych Igrzyskach Olimpijskich 1956

 
Korę Południową na Zimowych Igrzyskach Olimpijskich 1956 reprezentowało czterech zawodników (sami mężczyźni). Był to drugi start reprezentacji Korei Południowej na zimowych igrzyskach olimpijskich. Wszyscy zawodnicy startowali w łyżwiarstwie szybkim.
Skład kadry.
Łyżwiarstwo szybkie.
Mężczyźni

</doc>
<doc id="2967884" url="https://pl.wikipedia.org/wiki?curid=2967884" title="Podróż do krainy niemożliwości">
Podróż do krainy niemożliwości

Podróż do krainy niemożliwości (fr. "Le Voyage à travers l'impossible"; ang. "The Impossible Voyage") – francuski krótkometrażowy film z 1904 w reżyserii Georges’a Mélièsa, zrealizowany na podstawie sztuki Juliusza Verne'a.

</doc>
<doc id="2967887" url="https://pl.wikipedia.org/wiki?curid=2967887" title="Żabikowo (przystanek kolejowy)">
Żabikowo (przystanek kolejowy)

Żabikowo − dawny wąskotorowy kolejowy przystanek osobowy w Żabikowie, w Polsce, w województwie wielkopolskim, w powiecie średzkim, w gminie Środa Wielkopolska. Należał do Średzkiej Kolei Powiatowej. Znajdował się na bocznej odnodze linii kolejowej ze Środy Wielkopolskiej Miasto do Zaniemyśla, w kierunku Jaszkowa. Ruch na odgałęzieniu został zamknięty w 1975 roku.

</doc>
<doc id="2967888" url="https://pl.wikipedia.org/wiki?curid=2967888" title="Predrag Filipović">
Predrag Filipović

Predrag Filipović, cyr. "Предраг Филиповић" (ur. 5 października 1978 w Leskovacu) – serbski lekkoatleta specjalizujący się w chodzie sportowym.
Trzykrotnie uczestniczył w igrzyskach olimpijskich, lecz nie odniósł w nich sukcesów.
Wielokrotny mistrz kraju. Medalista mistrzostw Bałkanów, reprezentant kraju w zawodach pucharu świata i Europy w chodzie oraz meczach międzypaństwowych.
Jego bratem-bliźniakiem jest Nenad - również chodziarz.

</doc>
<doc id="2967890" url="https://pl.wikipedia.org/wiki?curid=2967890" title="Paweł Bułygin">
Paweł Bułygin



</doc>
<doc id="2967891" url="https://pl.wikipedia.org/wiki?curid=2967891" title="Paweł Jesaułow">
Paweł Jesaułow



</doc>
<doc id="2967892" url="https://pl.wikipedia.org/wiki?curid=2967892" title="Paweł Bogdanowicz">
Paweł Bogdanowicz



</doc>
<doc id="2967893" url="https://pl.wikipedia.org/wiki?curid=2967893" title="Paweł Ługowski">
Paweł Ługowski



</doc>
<doc id="2967894" url="https://pl.wikipedia.org/wiki?curid=2967894" title="Parka N-3B">
Parka N-3B

Parka N-3B (popularnie "Alaska" lub "Snorkel Parka") – ocieplana parka przeznaczona dla załóg bombowców strategicznych USAF, będąca dłuższą wersją kurtki N-2B.
Parka N-3B została oficjalnie wprowadzona 1958 roku. Była to ocieplana wełną parka, z warstwą zewnętrzną wykonaną z nylonu w kolorze "Sage Green". Dzięki zastosowaniu nylonu warstwa zewnętrzna nie chłonęła wody. Parka posiadała zintegrowany kaptur obszyty futrem. W późniejszym okresie zamiast futra naturalnego zaczęto stosować futro syntetyczne. Zapięcie parki stanowił mosiężny zamek błyskawiczny kryty listwą zapinaną za pomocą guzików i pętelek. Na klatce piersiowej umieszczono obszerne kieszenie zapinane na napy. Kieszenie te były w stanie pomieścić 2 magazynki 30 nabojowe do karabinku M16. Poniżej umieszczono kolejne dwie kieszenie.
Wraz z parką N-3B zazwyczaj noszone były spodnie F1B.

</doc>
<doc id="2967896" url="https://pl.wikipedia.org/wiki?curid=2967896" title="Gmina Berane">
Gmina Berane

Gmina Berane (czar., sr. "Општина Беране / Opština Berane") – gmina w Czarnogórze. Jej stolicą jest miasto Berane. Znajduje się na północnym wschodzie kraju, przy granicy czarnogórsko-serbskiej. 
Gminę zamieszkuje 33.970 ludzi, co stanowi 5,48% ludności państwa.
Miejscowości.
W gminie znajdują się 66 miejscowości: miasto Berane i 65 wiosek. Zgodnie z postanowieniem ustawy o organizacji terytorialnej wioski Beran Selo, Dapsiđi, Mezgalji i Crvljevine otrzymały nowe nazwy: Beranselo, Dapsiđe, Mezgale i Crljevine.
Struktura demograficzna.
Na podstawie spisu powszechnego z 2011 roku:

</doc>
<doc id="2967898" url="https://pl.wikipedia.org/wiki?curid=2967898" title="Słupia Wielka (przystanek kolejowy)">
Słupia Wielka (przystanek kolejowy)

Słupia Wielka − wąskotorowy kolejowy przystanek osobowy w Słupi Wielkiej, w Polsce, w województwie wielkopolskim, w powiecie średzkim, w gminie Środa Wielkopolska. Należy do Średzkiej Kolei Powiatowej. Znajduje się na linii kolejowej ze Środy Wielkopolskiej Miasto do Zaniemyśla. Linia ta została otwarta w dniu 19 sierpnia 1909 roku. Pierwszy pociąg przejechał przez nią w dniu 1 maja 1910 roku. Obecnie przez przystanek jeżdżą pociągi turystyczne (od czerwca do końca sierpnia).

</doc>
<doc id="2967899" url="https://pl.wikipedia.org/wiki?curid=2967899" title="Predrag Filipovic">
Predrag Filipovic



</doc>
<doc id="2967904" url="https://pl.wikipedia.org/wiki?curid=2967904" title="Jiří Štancl (ur. 1975)">
Jiří Štancl (ur. 1975)

Jiří Štancl, także George Štancl (ur. 19 sierpnia 1975 w Pradze) – czeski żużlowiec, syn Jiříego Štancla i wnuk Jiříego Štancla – również żużlowców.
Złoty medalista młodzieżowych indywidualnych mistrzostw Czech (1993). Srebrny medalista indywidualnych mistrzostw Czech (Slaný 1998). Brązowy medalista mistrzostw Czech par klubowych (2006). Dwukrotny złoty medalista drużynowych mistrzostw Czech (2005, 2006).
Trzykrotny finalista indywidualnych mistrzostw świata juniorów (Elgane 1994 – VII miejsce, Tampere 1995 – IX miejsce, Olching 1996 – VIII miejsce). Uczestnik eliminacji indywidualnych mistrzostw świata oraz eliminacji do cyklu Grand Prix IMŚ.
Startował w ligach czeskiej, niemieckiej, szwedzkiej, brytyjskiej – w barwach klubów z Sheffield (1994, 1995), Bradford (1994), Reading (1994), Wolverhampton (1996–1999, 2005), Coventry (2000), Glasgow (2002–2005, 2007), Belle Vue (2004), Poole (2004), Arena Essex (2004), Ipswich (2005), Newcastle (2006, 2008) i Edynburga (2007) – oraz polskiej – w barwach klubów Wybrzeże Gdańsk (1993–1994) i Polonia Bydgoszcz (1995).

</doc>
<doc id="2967908" url="https://pl.wikipedia.org/wiki?curid=2967908" title="Samanjac">
Samanjac

Samanjac (serb. Самањац) – góra w środkowej Serbii, niedaleko miasteczka Boljevac. Jego najwyższy szczyt ma wysokość 853 m n.p.m..

</doc>
<doc id="2967911" url="https://pl.wikipedia.org/wiki?curid=2967911" title="Annopole Wąskotorowe">
Annopole Wąskotorowe

Annopole Wąskotorowe − wąskotorowy kolejowy przystanek osobowy w Annopolu, w Polsce, w województwie wielkopolskim, w powiecie średzkim, w gminie Środa Wielkopolska. Należy do Średzkiej Kolei Powiatowej. Znajduje się na linii kolejowej ze Środy Wielkopolskiej Miasto do Zaniemyśla. Linia ta została otwarta w dniu 19 sierpnia 1909 roku. Pierwszy pociąg przejechał przez nią w dniu 1 maja 1910 roku. Obecnie przez przystanek jeżdżą pociągi turystyczne (od czerwca do końca sierpnia).

</doc>
<doc id="2967913" url="https://pl.wikipedia.org/wiki?curid=2967913" title="Rajd Kowpaka">
Rajd Kowpaka

Rajd Kowpaka, rajd karpacki (ros. Карпатский рейд) – rajd Partyzanckiego Zgrupowania Obwodu Sumskiego w 1943 z terenów północno-wschodniej Ukrainy w Karpaty pod dowództwem generała majora Sidora Kowpaka. Celem rajdu było zorganizowanie radzieckiej partyzantki na obszarze zachodniej Ukrainy oraz dywersja na liniach komunikacyjnych i zaopatrzeniowych niemieckich armii walczących w tym czasie na łuku kurskim. Liczący około 2000 partyzantów oddział Kowpaka przebył w sumie ponad 2000 kilometrów, niszcząc 19 niemieckich transportów kolejowych i 51 składów, wysadzając 52 mosty oraz sabotując elektrownie i wydobycie ropy w Borysławsko-Drohobyckim Zagłębiu Naftowym.
Sam Kowpak mówił o celu akcji: 
Rajd zaczął się 12 czerwca 1943 o godzinie 18:00, od wsi Miłoszewicza na granicy ukraińsko-białoruskiej (na północ od Żytomierza). Obszedłszy Równe z zachodu, Kowpak ostro skręcił na południe, przeszedłszy przez rejon Tarnopola. W nocy 16 lipca partyzanci przeprawili się przez Dniestr po moście na południe od Halicza i weszli w góry. I już wieczorem tego samego dnia Niemcy zablokowali partyzantów na obszarze 8–10 km². Dwa tygodnie Kowpak manewrował po górach, przedzierając się z jednego okrążenia w drugie (ponad 20). 
Datą zakończenia rajdu można uznać 21 października 1943.
Siły i przebieg rajdu.
Formacja posiadała: 
Ponadto partyzanci prowadzili ze sobą 300 krów, jeszcze więcej owiec i kury w klatkach. Gdy nie docierają zrzuty, w wioskach i miasteczkach uzyskiwali zaopatrzenie i informacje. Atakowali posterunki policji i małe składy wojskowe. Kowpak miał także 300 pojazdów. Gdy było to możliwe, rannych ewakuowano drogą powietrzną.
26 czerwca 1943 doszło do starcia z Niemcami pod Briańskiem. Grupa zaszyła się w lasach podsmoleńskich. Potem skierowała się na zachód i mijając Równe oraz Dubno dotarła niemal nieniepokojona do Galicji. Minęła szyby naftowe i nadal maszerowała na zachód. Po drodze uwolniono Żydów z obozu pracy w Skałacie, z części młodszych utworzono kompanię żydowską. Utworzono skład mundurów i dokumentów zdobytych na przeciwniku. Przez osiedla przechodzili w niemieckich mundurach. Niepostrzeżenie mijali niemieckie posterunki. Za głowę Kowpaka wyznaczono nagrodę. Do akcji Niemcy wysyłali coraz to nowe jednostki, rozmieszczane w strategicznych punktach. Zaangażowano siły niemieckie, węgierskie, włoskie, rosyjskie. Niezależnie od Niemców i ich sojuszników, z Kołpakiem walczyły też oddziały ukraińskie (UPA). 
7 lipca 1943 niemiecki zwiad powietrzny wyśledził partyzantów 30 kilometrów na południowy wschód od Tarnopola. Mieli stąd 15 kilometrów do lasów pod Iwankowicami. Niemcy próbują ich okrążyć. Decydująca próba wyrwania się z pułapki miała miejsce 12 lipca 1943, udało się ją udaremnić głównie dzięki lotnictwu. Mimo schronienia się w lasach na południe od Tarnopola, wyśledzono ich i zadano straty atakami z powietrza. Partyzanci przekroczyli Dniestr i zniszczyli za sobą most. 
16–17 lipca 1943 dostrzeżono ich ponownie. Przebili się na Medynię, w ataku powietrznym stracili 150 koni. Kowpak poszedł na Karpaty, niszcząc za sobą mosty. Porzucono pojazdy, zostawiając sobie tylko motocykle. Ciągle byli atakowani z powietrza. 18 lipca 1943 Kowpak zaatakował kompanię policji SS w Rosulnej małymi siłami. Znowu udaje mu się wyrwać. 24 lipca 1943 Niemcy ściągnęli posiłki.
Po walce 1 sierpnia 1943 pod Delatynem partyzanci rozdzielili się na siedem grup, które wróciły w rejon stałej dyslokacji (przy tym, w Karpatach partyzanci ponieśli istotne straty i byli zmuszeni wysadzić posiadaną artylerię). Mimo to w sierpniu 1943 partyzanci odeszli i ostatecznie nie dali się rozbić.
Straty.
Zginęło 641 partyzantów, 100 schwytali Niemcy, później wyłapali jeszcze 450 rannych. 
Niemcy mieli 141 zabitych, 129 rannych, 4 zaginionych. W jednostkach kolaboracyjnych jest jeszcze 7 zabitych i 4 rannych (według innych danych 3–4 tysięcy poległych).

</doc>
<doc id="2967915" url="https://pl.wikipedia.org/wiki?curid=2967915" title="Selektyna P">
Selektyna P

Selektyna P – białko kodowane u ludzi przez gen SELP.
Selektyna P jest cząsteczką adhezji komórkowej obecną na powierzchni aktywowanych komórek śródbłonka naczyniowego, która odpowiada za interakcje wewnętrznej warstwy naczynia krwionośnego z aktywowanymi trombocytami. Jest zmagazynowana w ziarnistościach zwanych ciałkami Weibla-Paladego w nieaktywowanych komórkach śródbłonka oraz w ziarnistościach α nieaktywowanych trombocytów.
Inne nazwy selektyny P to CD62P, GMP-140 i PADGEM. Zidentyfikowano ją po raz pierwszy na endoteliocytach (komórkach śródbłonka naczyniowego) w 1989 roku.
Gen selektyny P i jego ekspresja.
U człowieka gen selektyny P jest zlokalizowany na chromosomie 1q21-q24, ma długość powyżej 50 kb i składa się z 17 eksonów. Selektyna P ulega ekspresji na powierzchni megakariocytów (prekursor trombocytów) i endoteliocytów. Ekspresja selektyny P jest zdeterminowana przez dwa odrębne procesy. Po pierwsze, selektyna P jest syntetyzowana przez megakariocyty i komórki śródbłonka naczyniowego. W obrębie tych komórek dochodzi do regulacji ekspresji selektyny P przy udziale błony pęcherzyków wydzielniczych. Gdy dochodzi do aktywacji megakariocytów i komórek śródbłonka naczyniowego przez agonisty, na przykład trombinę, następuje szybka translokacja selektyny P z ziarnistości wydzielniczej. Po drugie, zwiększone stężenie mRNA oraz białka selektyny P jest wywoływane przez mediatory zapalenia, między innymi czynnik martwicy guza α (TNF-α), LPS, interleukinę-4 (IL-4). W przeciwieństwie do mysich komórek śródbłonka naczyniowego TNF-α i LPS nie zwiększają ekspresji selektyny P w ludzkich komórkach śródbłonka naczyniowego. Zwiększenie syntezy selektyny P może odgrywać kluczową rolę w wymuszeniu ekspresji tej cząsteczki na powierzchni komórki.
Struktura.
Selektyna P została wykryta w komórkach śródbłonka naczyniowego i trombocytach, w których jest zmagazynowana odpowiednio w ciałkach Wiebel-Palade’a i ziarnistościach α. W odpowiedzi na cytokiny prozapalne zwłaszcza IL-4 i IL-13 selektyna P ulega przemieszczeniu z wnętrza komórek śródbłonka naczyniowego na ich powierzchnię. Zewnątrzkomórkowa część selektyny P składa się z 3 różnych domen (homologicznie do innych selektyn); domeny lektynowej (koniec aminowy), domeny EGF-podobnej i domeny homologicznej z białkami regulującymi dopełniacz – krótkie powtórzenia konsensusowe (~ 60 aminokwasów). Liczba powtórzeń domeny homologicznej z białkami regulującymi dopełniacz jest główną cechą różnicującą typ selektyny. U ludzi, selektyna P posiada 9 powtórzeń, selektyna E sześć, natomiast selektyna L tylko 2. Selektyna P poza częścią zewnątrzkomórkową posiada część przezbłonową i następujący po niej krótki ogon cytoplazmatyczny (koniec karboksylowy)
Ligand.
Głównym ligandem selektyny P jest glikoproteinowy ligand 1 selektyny P (PSGL-1), którego ekspresję wykryto na prawie wszystkich leukocytach. Ponadto selektyna P wiąże się również z siarczanem heparanu i fukoidyną. PSGL-1 występuje na powierzchni komórek krwiotwórczych, jak również neutrofili, eozynofili, limfocytów i monocytów pośrednicząc w wiązaniu i adhezji tych komórek. Jednakże należy podkreślić, że PSGL-1 nie jest specyficznym ligandem dla selektyny P, może się wiązać również z innymi typami selektyn
Funkcja.
Selektyna P odgrywa główną rolę w zapoczątkowaniu przemieszczenia się leukocytów (białych krwinek) do ogniska zapalnego. Selektyna P przemiesza się z wnętrza na powierzchnię komórek śródbłonka naczyniowego, gdy jego komórki ulegną aktywacji podczas zapalenia pod wpływem histaminy bądź trombiny.
Trombina jest induktorem stymulującym komórki śródbłonka naczyniowego do uwolnienia selektyny P. Ostatnie badania wykazują, że istnieje jeszcze inny szlak zależny od jonów wapniowych (Ca2+) zaangażowany w jej uwalnianie
Ligandy selektyny P na eozynofilach i neutrofilach są podobnymi sialowanymi strukturami, które są wrażliwe na proteazy oraz oporne na endo-beta-galaktozydazy. Cechy te istotnie odróżniają je od ligandów dla selektyny E i sugerują odmienne role selektyny E oraz P w zapoczątkowywaniu odpowiedzi na zapalenie
Selektyna P odgrywa również bardzo ważną rolę w aktywacji i agregacji płytek krwi do miejsca, w którym doszło do uszkodzenia naczynia krwionośnego. W nieaktywowanej płytce krwi, selektyna P znajduje się w wewnętrznej ścianie ziarnistości α. Aktywacja płytek krwi (przez agonisty: trombinę, kolagen typu II, ADP) powoduje „odwrócenie błony” i płytka uwalnia ziarnistości α i ziarnistości gęste (wewnętrzna warstwa błony z ziarnistościami znajduje się na zewnątrz komórki). Następnie selektyna P promuje płytki krwi do agregacji poprzez wiązanie płytki z płytką oraz płytki z fibryną.
Selektyna P ma również zdolność wiązania się z cytoszkieletem aktynowym poprzez białka kotwiczące, jednak mechanizm jest do tej pory jest nieznany.
Rola w nowotworzeniu.
Selektyna P wykazuje podobną rolę w powstawaniu przerzutów guza do selektyny E. Selektyna P ulega ekspresji zarówno na powierzchni aktywowanych komórek śródbłonka naczyniowego, jak również na aktywowanych płytkach krwi, ułatwiając inwazję do krwiobiegu komórkom nowotworowym pod warunkiem wpółdziałania z nią wielu czynników wzrostu. Ponadto wiadomo, że płytki krwi ułatwiają tworzenie się przerzutów nowotworowych przez tworzenie kompleksów z komórek nowotworowych i leukocytów w układzie naczyniowym, które przyczyniają się do powstawania mikrozatorowości i zatrzymania komórek nowotworowych w odległych narządach. Doświadczenia na myszach "in vivo" potwierdzają, że zmniejszenie liczby krążących płytek krwi może redukować powstawanie przerzutów nowotworu
Sialowany oligosacharyd Lewis x podlega ekspresji na powierzchni komórek nowotworowych i jest rozpoznawany przez selektynę E oraz selektynę P. Odgrywa on kluczową rolę w powstawaniu przerzutów. Jednakże linii komórkowej raka piersi 4T1, zaobserwowano, że aktywność selektyny E jest zależna od sLe(x), podczas gdy aktywność selektyny P jest sLe(x) niezależna. Wyniki te sugerują, że wiązanie selektyny P jest zależne od jonów wapniowych (Ca2+) usiarczynowania. Jeden z siarczanowych ligandów (siarczan chondroityny) glikozaminoglikanu (GAG) posiada zdolność do tworzenia przerzutów. Przy zastosowaniu heparyny ta aktywność została zahamowana, natomiast w obecności mucyny GAG w interakcji z selektyną P był zaangażowany w tworzenie przerzutów. Selektywne usunięcie mucyny powodowało zmniejszenie interakcji między selektyną P a płytkami krwi "in vivo" i "in vitro"
Heparyna jest znana ze swojej aktywności jako antyheparynazy, wynikiem czego jest powstrzymywanie tej endoglikozydazy od degradacji siarczanu heparanu (jeden z glikozaminoglikanów) i efektywne hamowanie działalności selektyny P. Mimo dobrych efektów hamowania progresji nowotworu przez heparynę, potwierszoną w wielu próbach klinicznych. użycie heparyny w leczeniu przeciwnowotworowym jest ograniczone, ponieważ istnieje ryzyko wywołania u chorych krwotoków. W wyniku tego, dochodzi do rozwijania nowych metod w leczeniu przeciwnowotworowym, które są skierowane przeciwko selektynie P. W związku z tym, wykryto hamujące działanie półsyntetycznych dimerów STMCs ("ang. sulfated tri mannose C-C linked dimers") na selektynę P, co potwierdza zatrzymanie tworzenia się przerzutów w badaniach na zwierzętach "in vivo". Zahamowanie tworzenia przerzutów jest tłumaczone inhibicją interakcji między komórkami nowotworowymi a śródbłonkiem naczyniowym, co znacząco hamuje rozsiew nowotworu

</doc>
<doc id="2967916" url="https://pl.wikipedia.org/wiki?curid=2967916" title="Płaczki (przystanek kolejowy)">
Płaczki (przystanek kolejowy)

Płaczki − wąskotorowy kolejowy przystanek osobowy w Płaczkach, w Polsce, w województwie wielkopolskim, w powiecie średzkim, w gminie Zaniemyśl. Należy do Średzkiej Kolei Powiatowej. Znajduje się na linii kolejowej ze Środy Wielkopolskiej Miasto do Zaniemyśla. Linia ta została otwarta w dniu 19 sierpnia 1909 roku. Pierwszy pociąg przejechał przez nią w dniu 1 maja 1910 roku. Obecnie przez przystanek jeżdżą pociągi turystyczne (od czerwca do końca sierpnia).

</doc>
<doc id="2967924" url="https://pl.wikipedia.org/wiki?curid=2967924" title="Śnieciska (przystanek kolejowy)">
Śnieciska (przystanek kolejowy)

Śnieciska − wąskotorowy kolejowy przystanek osobowy w Śnieciskach, w Polsce, w województwie wielkopolskim, w powiecie średzkim, w gminie Zaniemyśl. Należy do Średzkiej Kolei Powiatowej. Znajduje się na linii kolejowej ze Środy Wielkopolskiej Miasto do Zaniemyśla. Linia ta została otwarta w dniu 19 sierpnia 1909 roku. Pierwszy pociąg przejechał przez nią w dniu 1 maja 1910 roku. Obecnie przez przystanek jeżdżą pociągi turystyczne (od czerwca do końca sierpnia).

</doc>
<doc id="2967929" url="https://pl.wikipedia.org/wiki?curid=2967929" title="Polwica Wielkopolska">
Polwica Wielkopolska

Polwica Wielkopolska − wąskotorowy kolejowy przystanek osobowy w Polwicy, w Polsce, w województwie wielkopolskim, w powiecie średzkim, w gminie Zaniemyśl. Należy do Średzkiej Kolei Powiatowej. Znajduje się na linii kolejowej ze Środy Wielkopolskiej Miasto do Zaniemyśla. Linia ta została otwarta w dniu 19 sierpnia 1909 roku. Pierwszy pociąg przejechał przez nią w dniu 1 maja 1910 roku. Obecnie przez przystanek jeżdżą pociągi turystyczne (od czerwca do końca sierpnia).

</doc>
<doc id="2967930" url="https://pl.wikipedia.org/wiki?curid=2967930" title="Eric Forbes-Robertson">
Eric Forbes-Robertson

Eric Forbes-Robertson (ur. 1865, zm. 1935) – angielski malarz i grafik.
Studiował od 1880 w Académie Julian w Paryżu, w tym okresie przyjaźnił się z uczącymi się tam Paulem Sérusierem, Pierre'em Bonardem, Édouardem Vuillardem i Maurice'em Denisem. W 1890 wyjechał z Robertem Bevanem do Pont-Aven w Bretanii, gdzie wspólnie urządzali plenery malarskie. Tam poznał Paula Gauguina, jego nazwisko widnieje w notesie Gauguina razem z nazwiskami Roderica O’Connora i Armanda Seguina. W 1897 poślubił studiującą sztukę Polkę Janinę Flamm, ślub miał miejsce na wyspie Jersey. Na tej uroczystości pełniąca rolę druhny Stanisława de Karłowska poznała swojego przyszłego męża Roberta Bevana. Dalsze losy Roberta Forbes-Robertsona są niejasne, wiadomo, że w 1911 wystawił dwie swoje prace razem z grupą Esperantist Vagabond Club.

</doc>
<doc id="2967931" url="https://pl.wikipedia.org/wiki?curid=2967931" title="Aleksandr Wrangel">
Aleksandr Wrangel

Aleksander Jegorowicz Wrangel, Alexander Frh. Wrangel, (ros. Александр Егорович Врангель (ur. 23 czerwca 1833 w Werino koło Narwy, zm. 25 sierpnia 1915 w Dreźnie) – rosyjski prawnik, podróżnik, urzędnik konsularny i dyplomata, baron, kammerjunker, tajny radca, szambelan.
Pochodził ze starego duńskiego rodu, wywodzącego się od Tuki Wrange, dowódcy garnizonu Rewela w 1219. W 1653 rodowi Wranglów nadano tytuł szwedzkiego barona, który w 1865 został potwierdzony przez Imperium Rosyjskie. Urodził się w posiadłości Werino w pobliżu Narwy. Służył w Korpusie Kadetów im. Aleksandra, oraz ukończył Liceum im. Cara Aleksandra ("Императорский Александровский лицей") w Petersburgu (1847-1853). Został zatrudniony w resorcie Ministerstwa Sprawiedliwości, obejmując stanowisko pełnomocnika w sprawach cywilnych i karnych w Semipałatyńsku (1855). Tu zaprzyjaźnił się z Fiodorem M. Dostojewskim. Odbył kilka podróży naukowych – do gór Ałtaju, nad jezioro Issyk-kul, odwiedził Ural. Do Petersburga powrócił w 1857. W tymże roku odbył też podróże do Niemiec, Szwajcarii i Włoch, oraz był sekretarzem komendanta eskadry płynącej wzdłuż wybrzeży wschodniej Azji i Chin. Podróżował też do Afryki, Hongkongu, Szanghaju, Hakodate, po Amurze, oraz do Irkucka (1859). Następnie, pracował w dyplomacji – był sekretarzem konsulatu generalnego w Bukareszcie (1861-1863), zastępcą sekretarza poselstwa w Kopenhadze (1863-1866). Zarządzał majątkiem Ruda-Belki w guberni mińskiej jak i był założycielem oraz prezesem banku handlowego w Mińsku. W 1874 podróżował do Niemiec i Włoch. W dwa lata później – w 1876 powrócił do służby zagranicznej – pełnił obowiązki w Czarnogórze i we Włoszech. Był komisarzem pomocowym w Czarnogórze (1877), oraz w Hercegowinie (1878), konsulem generalnym w Gdańsku (1879-1897), ministrem-rezydentem (1897-1898), a następnie posłem w Dreźnie (1898-1906). W 1912 opublikował „Wspomnienia o Fiodorze Dostojewskim na Syberii. lata 1854-1856”.
W 1863 otrzymał tytuł kammer-junkra.
Syn, baron Nikołaj Aleksandrowicz (1863-1927) – był adiutantem wielkiego księcia Michała Aleksandrowicza. Siostrzeniec – Piotr Wrangel (1878-1928), generał kawalerii, był jednym z przywódców ruchu Białych podczas wojny domowej w Rosji.

</doc>
<doc id="2967932" url="https://pl.wikipedia.org/wiki?curid=2967932" title="Gmina Bijelo Polje">
Gmina Bijelo Polje

Gmina Bijelo Polje (czar., sr. "Општина Бијело Поље / Opština Bijelo Polje") – gmina w Czarnogórze. Jej stolicą jest miasto Bijelo Polje. Znajduje się na północy kraju, przy granicy czarnogórsko-serbskiej. 
Gminę zamieszkuje 46,051 ludzi, co stanowi 7,43% ludności państwa.
Przez gminę przebiega Linia kolejowa Belgrad – Bar.
Struktura demograficzna.
Na podstawie spisu powszechnego z 2011 roku:

</doc>
<doc id="2967934" url="https://pl.wikipedia.org/wiki?curid=2967934" title="Deli Jovan">
Deli Jovan

Deli Jovan (serb. Дели Јован) – góra we wschodniej Serbii, w pobliżu miejscowości Negotin i Bar. Jej najwyższym punktem jest Crni Vrh o wysokości 1136 m n.p.m.. Na dwóch najwyższych szczytach góry (Crni Vrh i Veliki Goli Krš o wysokości 1037 m n.p.m.) znajdują się wieże telewizyjne.

</doc>
<doc id="2967935" url="https://pl.wikipedia.org/wiki?curid=2967935" title="Zapora Mratinje">
Zapora Mratinje

Zapora wodna Mratinje − betonowa zapora na rzece Pivie w Czarnogórze.
Budowana w latach 1971-1975 według projektu firmy Energoprojekt. Jej budowa spowodowała zalanie kanionu Piva i utworzenie jeziora Piva, o powierzchni 12,5 km² i objętości 880 mln m³, co czyni jezioro drugim pod względem wielkości w Czarnogórze. Ponieważ zalanie kanionu spowodowałoby zniszczenie XVI-wiecznego klasztoru, klasztor został rozmontowany i złożony w oryginalnej formie 3,5 km od swojego pierwotnego położenia. 
Tama ma 220 metrów wysokości. Długość u podstawy wynosi 30 metrów, a grubość 36 metrów. Korona zapory ma 268 metrów długości i 4,5 metra grubości. Fundamenty sięgają 38 metrów pod poziom gruntu. Do budowy zapory zużyto 820 000 m³ betonu i 5000 ton stali.
Zapora jest wykorzystywana przez elektrownię wodną Mratinje o trzech turbinach i generatorach wytwarzających po 120 MW energii elektrycznej (860 GWh rocznie).

</doc>
<doc id="2967939" url="https://pl.wikipedia.org/wiki?curid=2967939" title="Agostinho Cá">
Agostinho Cá

Agostinho Cá (wym. [], ur. 24 lipca 1993 r. w Bissau) – pochodzący z Gwinei Bissau piłkarz występujący na pozycji defensywnego pomocnika. Juniorski i młodzieżowy reprezentant Portugalii.
Kariera klubowa.
Cá jest wychowankiem União Bissau. Po przenosinach do Portugalii przez rok występował w juniorskiej drużynie AD Oeiras, by w 2009 roku dołączyć do akademii Sportingu. W sezonie 2011/12 wywalczył z drużyną mistrzostwo Portugalii do lat 18.
Po trzech sezonach spędzonych w stolicy Portugalii, pomimo zainteresowania ze strony Interu Mediolan, Cá wraz z kolegą z drużyny, Edgarem Ié przeniósł się do Barcelony. Dołączył tam do drugiej drużyny ("Barça B") rywalizującej w Segunda División. Zawodnik podpisał kontrakt obowiązujący do 2016 roku, w którym zawarto klauzulę odejścia wynoszącą 12 lub 30 milionów euro.
Pochodzący z Gwinei Bissau pomocnik w swoim pierwszym sezonie wśród seniorów zanotował zaledwie cztery mecze, w których zawsze pojawiał się na boisku w końcówkach spotkań. Wpływ na tak małą liczbę występów miała po części kontuzja kolana, z którą zmagał się w trakcie sezonu. W związku z tym rok po przenosinach do Katalonii pojawiły się informacje na temat ewentualnego powrotu Agostinho do Sportingu.
Kariera reprezentacyjna.
Urodzony w Gwinei Bissau pomocnik debiutował w reprezentacji Portugalii w kadrze do lat 17 w 2010 roku podczas finałów Euro U-17, które odbywały się w Liechtensteinie. Zagrał w trzech meczach fazy grupowej, jednak Portugalczycy nie zdołali awansować dalej.
Jeszcze w tym samym roku debiutował w reprezentacji do lat 19, z którą w lipcu wziął udział w swoich drugich w ciągu dwóch miesięcy mistrzostwach Europy. Ponownie pierwszy mecz w danej kategorii wiekowej rozegrał już na imprezie rangi mistrzowskiej. Jednak podobnie jak wśród 17-latków, tak i wśród 19-latków reprezentacja Portugalii nie wyszła z grupy.
W marcu 2012 roku Cá debiutował w reprezentacji U-20. W lipcu 2012 roku uczestniczył w kolejnych Mistrzostwach Europy U-19. Podczas rozgrywanego w Estonii turnieju zagrał we wszystkich trzech meczach grupowych swojego zespołu, niemniej po raz kolejny wystarczyło to jedynie do zajęcia trzeciego miejsca w grupie.
Po mistrzostwach Cá dołączył na stałe do reprezentacji U-20, z którą na przełomie maja i czerwca 2013 roku uczestniczył w Turnieju w Tulonie. Kilka dni później otrzymał powołanie na Mistrzostwa Świata U-20 w Turcji.

</doc>
<doc id="2967940" url="https://pl.wikipedia.org/wiki?curid=2967940" title="Aleksander Wrangel">
Aleksander Wrangel



</doc>
<doc id="2967941" url="https://pl.wikipedia.org/wiki?curid=2967941" title="Minnesota North Stars">
Minnesota North Stars

Minnesota North Stars – amerykański klub hokejowy z siedzibą w Bloomington. W latach 1967–1993 drużyna występowała w rozgrywkach NHL. W 1993 roku klub został przeniesiony do Dallas i zmienił nazwę na Dallas Stars.
Historia.
Klub powstał w 1967 roku i od tego czasu przez 26 sezonów występował w rozgrywkach National Hockey League (NHL). W tym czasie drużyna zakwalifikowała się 17 razy do fazy play-off i dwukrotnie dotarł do finału o Puchar Stanleya (1981, 1991). W 1993 klub zakończył działalność po tym, jak został przeniesiony do Dallas w Teksasie, gdzie zaczął funkcjonować jako Dallas Stars.
Hokej na lodzie w wydaniu NHL powrócił do stanu Minnesota w 2000, gdy do ligi został przyjęty zespół Minnesota Wild z siedzibą z Saint Paul, nieopodal Bloomington.
Zawodnicy.
W drużynie występowali m.in. John Miszuk, Dirk Graham, Marc Habscheid, Frank Musil, Ulf Dahlén, Raimo Helminen, Brian Bellows (w drafcie NHL wybrany z numerem 2), a ponadto w drafcie klub dwukrotnie wybierał zawodników z numerem 1: Brian Lawton (1983) i Mike Modano (1988). Poza tym draftowani przez klub byli Miloš Říha, Artūrs Irbe i Jere Lehtinen, lecz nie zagrali w zespole.
W historii występów drużyny najwięcej meczów rozegrał Neal Broten (876), który także uzyskał najwięcej asyst (547) i punktów w klasyfikacji kanadyjskiej (796), natomiast najskuteczniejszym strzelcem w barwach klubu jest Brian Bellows (342 gole).

</doc>
<doc id="2967943" url="https://pl.wikipedia.org/wiki?curid=2967943" title="Martell (koniak)">
Martell (koniak)

Martell to jeden z najstarszych domów koniaku. Założony w 1715 r. przez Jeana Martella (1694-1753), dziś stanowi część spółki Martell Mumm Perrier-Jouët należącej do francuskiej grupy Pernod-Ricard.

</doc>
<doc id="2967947" url="https://pl.wikipedia.org/wiki?curid=2967947" title="Angharad Tomos">
Angharad Tomos

Angharad Tomos (ur. 19 lipca 1958 w Bangor) – walijska pisarka i działaczka na rzecz praw języka walijskiego.
Życiorys.
Tomos urodziła się w Bangor w Walii w 1958 roku. Wychowywała się z pięcioma siostrami w Llanwnda, niedaleko miasta Caernarfon. Uczęszczała do szkół Ysgol Gynradd Bontnewydd i Ysgol Dyffryn Nantlle. Studia podjęła na Uniwersytecie w Aberystwyth, przerwała jednak naukę przed ich zakończeniem w celu podjęcia pracy w Towarzystwie Języka Walijskiego (wal. "Cymdeithas yr laith Gymraeg", ang. "The Welsh Language Society"). W późniejszym czasie ukończyła studia języka walijskiego oraz socjologiczne na Uniwersytecie w Bangorze i otrzymała tytuł magistra.
Jako zasłużona działaczka Cymdeithas yr Iaith Gymraeg i znana autorka, Tomos miała duży wkład w literaturę dziecięcą w języku walijskim. Swoją powieścią "Hen Fyd Hurt" zdobyła główną nagrodę na festiwalu Urdd National Eisteddfod. Była również przewodniczącą Towarzystwa Języka Walijskiego w latach 1982-1984, w okresie gdy rozpoczynały się kampanie dotyczące ustawy o języku walijskim (ang. "Welsh Language Act 1993") oraz wprowadzenia języka walijskiego jako wykładowego do szkół.
Tomos pisze i ilustruje wiele książek dla dzieci, w tym popularną serię "Rwdlan", umiejscowioną w świecie Gwlad y Rwla. Pierwszą książką z tej serii była wydana w roku 1983 przez wydawnictwo Y Lolfa powieść "Rala Rwdins".
W 1985 Tomos otrzymała nagrodę Academi Gymreig za powieść "Yma o Hyd", opowiadającą o życiu więziennym i opartą na jej własnym pobycie w angielskim więzieniu Risley, do którego trafiła za aktywny udział w kampaniach na rzecz języka walijskiego. Dwukrotnie otrzymała Medal za Prozę na najważniejszym walijskim festiwalu narodowym (wal. Eisteddfod Genedlaethol Cymru, ang. "National Eisteddfod of Wales"), dwukrotnie otrzymała również nagrodę Tir na n-Og (przyznawaną najlepszym książkom dla dzieci).
24 września 2009 w parku Glynllifon (okolice Caernarfon) odsłonięto ceramiczną rzeźbę przedstawiającą Tomos, autorstwa walijskiej artystki Katie Scarlett Howard.
Tomos otrzymała w 2009 nagrodę Mary Vaughan Jones Award, za jej wybitny wkład w walijską literaturę dziecięcą.
Autorka prowadzi także walijskojęzyczny felieton w czasopiśmie "Daily Post".
Tomos mieszka wraz z mężem, Benem Gregorym, w Penygroes.

</doc>
<doc id="2967948" url="https://pl.wikipedia.org/wiki?curid=2967948" title="Lipofobowość">
Lipofobowość

Lipofobowość (gr. λίπος "lipos" – tłuszcz, φόβος "phobos" – strach) – skłonność cząsteczek chemicznych do odpychania od siebie cząsteczek tłuszczów, olejów oraz innych cieczy niepolarnych. Substancje lipofobowe są nierozpuszczalne w rozpuszczalnikach niepolarnych. Cząsteczki lub fragmenty cząsteczek lipofobowych są najczęściej hydrofilowe i polarne, ale pojęcia te nie są tożsame. Pojęciem przeciwstawnym do lipofobowości jest lipofilowość.
Najpowszechniej spotykaną substancją lipofobową jest woda.
Perfluorowęglowodory wykazują zarówno lipofobowość jak i hydrofobowość.
Zastosowania.
Lipofobowa powłoka jest zastosowana w ekranach dotykowych iPhone'ów produkowanych przez Apple począwszy od modelu 3GS oraz w iPadach, a także w telefonach Nokia N9 i Lumia, telefonach Samsung Google Nexus S i Galaxy Nexus, również tajwański HTC w modelach HD2, Hero i Flyer oraz wielu innych telefonach. Nieprzyleganie tłuszczu i odcisków palców pomaga w utrzymaniu czystości, a tym samym przejrzystości wyświetlaczy. Większość powłok stosowanych w takich wyświetlaczach wykazuje właściwości zarówno lipofobowe jak i hydrofobowe, są to tworzywa fluoropolimerowe podobne do teflonu, zastosowanego w HTC Hero.
3M oferuje samoprzylepną folię ochronną na ekrany urządzeń przenośnych Vikuiti o właściwościach lipofobowych.

</doc>
<doc id="2967952" url="https://pl.wikipedia.org/wiki?curid=2967952" title="Rtanj">
Rtanj

Rtanj (serb. Ртањ) – masyw górski we wschodniej Serbii, w Górach Wschodnioserbskich, około 200 km na południowy wschód od Belgradu, pomiędzy miejscowościami Boljevac na północy i Sokobanja na południu. Jest najwyższym masywem Gór Wschodnioserbskich. Jego najwyższym szczytem jest Šiljak o wysokości 1565 m n.p.m.. Na szczycie znajdują się ruiny kaplicy pod wezwaniem świętego Jerzego, wybudowanej w 1932 przez żonę Juliusa Minha, dawnego właściciela pobliskiej kopalni. Kaplica ta została zniszczona przez ludzi, którzy szukali tam złota. Co roku 7 lipca odbywa się tam święto Kupały. W pogodne dni masyw jest widziany z prawie każdego szczytu w Serbii ze względu na swój charakterystyczny kształt. Rtanj jest nazywany także serbską piramidą. W drugiej połowie XIX wieku na masyw spadł meteoryt. Było to pierwsze tego typu zdarzenie w Serbii. Według legendy, dawniej rzymscy legioniści wchodzili na górę, ponieważ wierzyli, że ich rany zagoją się szybciej. Arthur C. Clarke nazwał górę "pępkiem świata".
Rtanj a koniec świata.
Wiele osób przybyło na górę w dniu przewidywanego końca świata, ponieważ wierzyli, że góra ich ochroni.
Herbata.
Tradycyjnym produktem pochodzącym z okolic masywu jest "rtanjski čaj" (herbata z Rtanj). Jest ona powszechnie znana w rejonie, z którego pochodzi. Parzy się ją z czubricy. Często jest używana jako afrodyzjak.

</doc>
<doc id="2967954" url="https://pl.wikipedia.org/wiki?curid=2967954" title="Carácuaro">
Carácuaro

Carácuaro – meksykańska miejscowość położona w regionie Tierra Caliente, w odległości 135 km od Morelii.
Powierzchnia aglomeracji wynosi 981 km². Miasto leży na wysokości 540 m nad poziomem morza. Średnia temperatura w Carácuaro waha się do 19,7 do 33 °C. Otoczone lasami tropikalnymi, miasto leży w strefie klimatu równikowego.
Historia Carácuaro sięga czasów prekolumbijskich lecz nie zachowały się na ten temat wiarygodne informacje. Postacią historyczną, która rozsławiła miasto był proboszcz lokalnej parafii José María Morelos. Najważniejszym zabytkiem architektonicznym jest kościół św. Augustyna.

</doc>
<doc id="2967959" url="https://pl.wikipedia.org/wiki?curid=2967959" title="Wybory prezydenckie w Iranie w 2013 roku">
Wybory prezydenckie w Iranie w 2013 roku

Wybory prezydenckie w Iranie odbyły się 14 czerwca 2013. W wyborach wystartowało 6 osób m.in.: duchowny o umiarkowanych poglądach Hasan Rouhani, były szef dyplomacji Iranu Ali Akbar Welajati, burmistrz Teheranu Mohammad Bagher Ghalibaf i szef negocjatorów w rozmowach na temat irańskiego programu nuklearnego Sa'id Dżalili. Urzędujący prezydent Mahmud Ahmadineżad według konstytucji nie mógł się ubiegać o trzecią kadencję.
Zwycięzcą wyborów został Hasan Rouhani, który w pierwszej turze uzyskał 50,71% głosów.
Kampania wyborcza.
W wyborach udziału nie wzięła opozycja, gdyż większość jej przedstawicieli było przetrzymywanych w więzieniach lub w aresztach domowych, np. Mir-Hosejn Musawi i Mahdi Karrubi, którzy stali na czele zielonej rewolucji po wyborach z 2009.
Przebieg wyborów.
Lokale wyborcze otwarto o godz. 8. czasu lokalnego (5:30 czasu polskiego). Głosowanie pierwotnie miało trwać 10 godzin, jednak przedłużono je o dwie godziny. Uprawnionych do głosowania było 50 mln ludzi.
Wyniki wyborów.
Frekwencja wyborcza wyniosła 72,7%.

</doc>
<doc id="2967964" url="https://pl.wikipedia.org/wiki?curid=2967964" title="Śródlesie (województwo śląskie)">
Śródlesie (województwo śląskie)

Śródlesie (niem. "Mittenwald") – osada leśna w Polsce położona w województwie śląskim, w powiecie lublinieckim, w gminie Kochanowice.
Zobacz też: Śródlesie

</doc>
<doc id="2967965" url="https://pl.wikipedia.org/wiki?curid=2967965" title="Gajówka Kochcice">
Gajówka Kochcice

Gajówka Kochcice – osada leśna w Polsce położona w województwie śląskim, w powiecie lublinieckim, w gminie Kochanowice.

</doc>
<doc id="2967973" url="https://pl.wikipedia.org/wiki?curid=2967973" title="Marián Jirout">
Marián Jirout

Marián Jirout (ur. 27 lipca 1976 w Pardubicach) – czeski żużlowiec.
Złoty medalista młodzieżowych indywidualnych mistrzostw Czech (1994). Dwukrotny brązowy medalista indywidualnych mistrzostw Czech (2000, 2001). Dwukrotny srebrny medalista drużynowych mistrzostw Czech (2005, 2007). Złoty medalista drużynowych mistrzostw Wielkiej Brytanii (1999).
Czterokrotny finalista indywidualnych mistrzostw świata juniorów (Pardubice 1993 – XIV miejsce, Elgane 1994 – XVI miejsce), Tampere 1995 – jako rezerwowy, Mšeno 1997 – IX miejsce. Uczestnik cyklu Grand Prix IMŚ (1999 – XXIV miejsce). Finalista drużynowych mistrzostw świata (Vojens 1998 – VI miejsce). Dwukrotny finalista klubowego Pucharu Europy – w barwach klubu Zlatá Přilba Pardubice (Piła 2000 – IV miejsce, Pardubice 2002 – II miejsce). Zdobywca III miejsca w turnieju o „Zlatą Přilbę (Pardubice 2001).
Startował w ligach czeskiej, brytyjskiej – w barwach klubów z Peterborough (1995–1997, 1999, 2001), Somerset (2002, 2003), King’s Lynn (2002), Newcastle (2004) i Mildenhall (2007) oraz polskiej – w barwach klubów Unia Tarnów (1998, 2000–2001), Kolejarz Rawicz (1999) i Speedway Miszkolc (2006–2007).

</doc>
<doc id="2967974" url="https://pl.wikipedia.org/wiki?curid=2967974" title="Marian Jirout">
Marian Jirout



</doc>
<doc id="2967978" url="https://pl.wikipedia.org/wiki?curid=2967978" title="BSFZ-Arena">
BSFZ-Arena

BSFZ-Arena – stadion piłkarski w Maria Enzersdorf w powiecie Mödling niedaleko Wiednia, w Austrii. Obiekt może pomieścić 12000 widzów. Został otwarty w 1967 roku. Swoje spotkania rozgrywa na nim drużyna Admira Wacker Mödling. Wcześniej nazywał się "Bundesstadion Südstadt" i "Trenkwalder-Arena".

</doc>
<doc id="2967980" url="https://pl.wikipedia.org/wiki?curid=2967980" title="Bundesstadion Südstadt">
Bundesstadion Südstadt



</doc>
<doc id="2968006" url="https://pl.wikipedia.org/wiki?curid=2968006" title="Devica">
Devica

Devica (serb. Девицa) – góra we wschodniej Serbii, niedaleko miejscowości Sokobanja. Jej najwyższy szczyt - Čapljinac (nazywany także Manjin Kamen) ma wysokość 1187 m. Na północ od góry znajduje się rzeka Moravica, a na południe wieś Labukovo.

</doc>
<doc id="2968030" url="https://pl.wikipedia.org/wiki?curid=2968030" title="Serpentine">
Serpentine

Serpentine – sztuczny zbiornik wodny znajdujący się w Hyde Parku, w Londynie. Został stworzony około 1730 roku na polecenie królowej Karoliny. Serpentine łączy się na zachodzie ze zbiornikiem The Long Water.
Zbiornik powstał przez spiętrzenie wód strumienia Westbourne. Strumień ten był już wcześniej podpiętrzany w celu utworzenia stawów będących wodopojami dla zwierzyny hodowanej w parkach Kensington i Hyde na potrzeby królewskich polowań. W późniejszym okresie został orurowany i stał się strumieniem podziemnym. Współcześnie zbiornik zasilany jest wodami gruntowymi i opadowymi. Nie ma powiązań z systemem kanalizacji.
Sztuczne jezioro powstało po roku 1728, kiedy z inicjatywy królowej Karoliny rozdzielono parki Kensington i Hyde, co wiązało się z pracami ziemnymi. Serpentine jest jednym z pierwszych sztucznych zbiorników w Anglii, które nie mają prostej formy geometrycznej, tylko przypominają naturalne jezioro. W 1814, roku pokonania Napoleona, było ono centralnym punktem fetowania zwycięstwa pod Trafalgarem. Kilka lat później ugruntowano rozdzielenie parków, wytyczając między nimi drogę West Carriage Drive, której częścią stał się most nad Serpentine wybudowany przez Johna Renniego (młodszego). 
Od 1864 roku działa "Serpentine Swimming Club", jedna z najstarszych angielskich organizacji sportowych. Od początku organizuje wyścigi pływackie na różnych dystansach. Jeden z nich organizowany na dystansie 100 jardów w Bożonarodzeniowy poranek został nazwany wyścigiem o Puchar Piotrusia Pana ze względu na wkład sponsora – Jamesa Barriego, twórcy postaci Piotrusia Pana. Od 1930 na Serpentine funkcjonuje pływalnia Lido. Jej powstanie, a konkretnie budowa infrastruktury z przebieralniami, ułatwiło aktywność pływacką kobietom. Od 1998 działa na niej kąpielisko wyznaczone zgodnie wymogami dyrektywy kąpieliskowej. Jest to obszar o długości ok. 100 m i szerokości ok. 30 m położony przy południowym brzegu zbiornika. Jakość wody według kryteriów kąpieliskowych klasyfikowano zwykle jako dostateczną, tylko w 1999 ocena była niedostateczna. Na taką ocenę roczną miały wpływ pojedyncze przypadki podwyższonej liczby enterokoków jelitowych i pałeczki okrężnicy. Podczas Letnich Igrzysk Olimpijskich 2012 rozgrywano na nim dwie konkurencje pływackie oraz triathlon.
W XXI w. zbiornik nie jest legalnym odbiornikiem żadnych ścieków. Zakwity stwierdzane są stosunkowo rzadko i przez służby środowiskowe nie były uważane za niebezpieczne, podobnie jak zaśmiecenie. Co jakiś czas stwierdzane jest zanieczyszczenie kałem, ale analizy wykazały, że jego źródłem były ptaki wodne.

</doc>
<doc id="2968033" url="https://pl.wikipedia.org/wiki?curid=2968033" title="Andrea Marcovicci">
Andrea Marcovicci

Andrea Marcovicci (ur. 18 listopada 1948 w Nowym Jorku) – amerykańska aktorka filmowa i telewizyjna.
Filmografia.
seriale
film
Nagrody i nominacje.
Za rolę Florence Barrett w filmie Figurant została nominowana do nagrody Złotego Globu.

</doc>
<doc id="2968045" url="https://pl.wikipedia.org/wiki?curid=2968045" title="Adrian Rymel">
Adrian Rymel

Adrian Rymel (ur. 30 października 1975 w Kopřivnicy) – czeski żużlowiec.
Czterokrotny medalista indywidualny mistrzostw Czech: złoty (Březolupy 2006), dwukrotnie srebrny (Mšeno 2003, Kopřivnice 2004) oraz brązowy (Slaný 2007). Ośmiokrotny medalista mistrzostw Czech par klubowych: sześciokrotnie złoty (1997, 1998, 2002, 2004, 2006, 2007) oraz dwukrotnie srebrny (2003, 2008). Srebrny medalista drużynowych mistrzostw Wielkiej Brytanii (2005). Złoty medalista otwartych indywidualnych mistrzostw Argentyny (2010).
Finalista drużynowych mistrzostw świata (Vojens 1998 – VI miejsce). Uczestnik turnieju o Grand Prix Czech 2006 – jako zawodnik z dziką kartą (Praga 2006 – XVI miejsce). Dwukrotny finalista mistrzostw Europy par (Lendava 2006 – IV miejsce, Natschbach 2008 – srebrny medal). Trzykrotny finalista klubowego Pucharu Europy (Bydgoszcz 1998 – II miejsce, Diedenbergen 1999 – IV miejsce, Miszkolc 2007 – IV miejsce).
Startował w ligach czeskiej, niemieckiej, szwedzkiej, brytyjskiej – w barwach klubów z Peterborough (2001, 2004), Berwick (2001–2005, 2008, 2010), King’s Lynn (2001), Eastbourne (2003), Coventry (2005) i Workington (2009), oraz polskiej – w barwach klubów Śląsk Świętochłowice (1999), ŻKS Krosno (2000), KSŻ Krosno (2006), GTŻ Grudziądz (2007), Speedway Miszkolc (2008–2009) i KMŻ Lublin (2010).

</doc>
<doc id="2968048" url="https://pl.wikipedia.org/wiki?curid=2968048" title="Tomasz Chałas">
Tomasz Chałas

Tomasz Chałas (ur. 20 lipca 1988 w Pruszkowie) – polski piłkarz grający na pozycji napastnika. Jest wychowankiem Znicza Pruszków, a w trakcie swojej kariery reprezentował także barwy m.in. Legii Warszawa, Dolcanu Ząbki, Górnika Zabrze czy Pogoni Szczecin. Ma za sobą występy w reprezentacji Polski do lat 21.

</doc>
<doc id="2968049" url="https://pl.wikipedia.org/wiki?curid=2968049" title="Hugo González">
Hugo González

Hugo Alfonso González Durán (ur. 1 sierpnia 1990 w San Luis Potosí) – meksykański piłkarz występujący na pozycji bramkarza, reprezentant Meksyku, od 2022 roku zawodnik Necaxy.
Kariera klubowa.
González jest wychowankiem akademii juniorskiej zespołu Club América ze stołecznego miasta Meksyk. Do treningów seniorskiej drużyny został włączony już jako dwudziestolatek przez szkoleniowca Jesúsa Ramíreza, z którym współpracował już w juniorskich reprezentacjach, lecz pełnił rolę najwyżej trzeciego bramkarza. Na drugie miejsce w hierarchii golkiperów awansował po przyjściu do klubu trenera Miguela Herrery i w meksykańskiej Primera División zadebiutował 11 lutego 2012 w zremisowanym 1:1 spotkaniu z Atlasem, kiedy to w trakcie meczu zmienił kontuzjowanego Moisésa Muñoza. Nie udało mu się jednak wywalczyć pewnego miejsca w składzie i pozostawał wyłącznie rezerwowym dla Muñoza. Szansę na częstsze występy otrzymał, gdy w czerwcu 2012 jego konkurent uległ wypadkowi, wskutek którego musiał pauzować przez kilka miesięcy, lecz już w październiku ponownie stracił miejsce między słupkami. W wiosennym sezonie Clausura 2013 zdobył z Américą tytuł mistrza Meksyku, jednak nie potrafił wygrać rywalizacji z Muñozem i rozegrał wówczas zaledwie jedno spotkanie ligowe. Pół roku później, podczas jesiennych rozgrywek Apertura 2013, zanotował natomiast tytuł wicemistrzowski.
W sezonie Apertura 2014 González po raz drugi wywalczył z Américą mistrzostwo Meksyku, nie rozgrywając jednak żadnego meczu w lidze, natomiast w 2015 roku zajął drugie miejsce w krajowym superpucharze – Campeón de Campeones. Wówczas także triumfował ze swoją drużyną w najbardziej prestiżowych rozgrywkach północnoamerykańskiego kontynentu – Lidze Mistrzów CONCACAF oraz wziął dzięki temu udział w Klubowych Mistrzostwach Świata, gdzie zajął piąte miejsce. W 2016 roku drugi raz z rzędu wygrał z Américą północnoamerykańską Ligę Mistrzów, tym razem broniąc już na przemian z Moisésem Muñozem.
Kariera reprezentacyjna.
W 2007 roku González został powołany przez szkoleniowca Jesúsa Ramíreza do reprezentacji Meksyku U-17 na Mistrzostwa Ameryki Północnej U-17. Tam wystąpił w dwóch z trzech spotkań, nie wpuszczając gola, zaś jego kadra narodowa zanotowała na honduraskich boiskach komplet remisów i zajęła trzecie miejsce w grupie, wobec czego nie zakwalifikowała się na Mistrzostwa Świata U-17 w Korei Płd. W 2012 roku, tym razem w barwach reprezentacji Meksyku U-23 prowadzonej przez Luisa Fernando Tenę, wziął udział w eliminacjach do Igrzysk Olimpijskich w Londynie, gdzie nie wystąpił w żadnej konfrontacji, pozostając dopiero trzecim bramkarzem po Liborio Sánchezie i José Antonio Rodríguezie, natomiast Meksykanie wygrali turniej i zdołali zakwalifikować się na olimpiadę.

</doc>
<doc id="2968050" url="https://pl.wikipedia.org/wiki?curid=2968050" title="Wielkie Wniebowstąpienie">
Wielkie Wniebowstąpienie

Wielkie Wniebowstąpienie, pełna nazwa: cerkiew Wniebowstąpienia Pańskiego (ros. "Большое Вознесение"), dla odróżnienia od cerkwi Małe Wniebowstąpienie – prawosławna cerkiew w Moskwie, siedziba parafii należącej do dekanatu centralnego eparchii moskiewskiej miejskiej. 
Pierwsza cerkiew pod tym wezwaniem została wzniesiona na tym miejscu przed 1619. Była to budowla drewniana. W latach 1685–1689 na jej miejscu wzniesiono nową murowaną świątynię. Budowa współcześnie istniejącego (XXI w.) obiektu sakralnego została zrealizowana w dwóch etapach. Od 1798 do 1816 wzniesiono przedsionek, zaś od 1827 do 1840 – główną nawę cerkwi. Projektantami całości byli J. Bové i F. Szestakow. Zachowali oni z pierwotnej murowanej konstrukcji jedynie dzwonnicę.
W XIX w. i na początku XX stulecia cerkiew, dzięki swoim walorom akustycznym, stała się świątynią szczególnie chętnie odwiedzaną przez moskiewską prawosławną inteligencję. W niej w 1831 brał ślub Aleksander Puszkin. Po rewolucji październikowej cerkiew pozostawała czynna do 1931, w niej w 1925 patriarcha moskiewski i całej Rusi Tichon odprawił ostatnią w życiu Świętą Liturgię. Po 1931 dzwonnica cerkiewna została zburzona. Obiekt zaadaptowano na pracownie, laboratorium instytutu energetycznego, a następnie na salę koncertową.
Budynek został zwrócony Rosyjskiemu Kościołowi Prawosławnemu w 1990. 23 września 1990 patriarcha moskiewski i całej Rusi Aleksy II osobiście poprowadził do niej procesję z soboru Zaśnięcia Matki Bożej na Kremlu moskiewskim. W 1999 obiekt został powtórnie poświęcony, do 2004 odbudowano dzwonnicę.

</doc>
<doc id="2968051" url="https://pl.wikipedia.org/wiki?curid=2968051" title="Ekipa z Cardiff">
Ekipa z Cardiff

Ekipa z Cardiff (ang. "The Valleys") – brytyjski program telewizyjny typu reality show. Premierowy odcinek został wyemitowany 25 września 2012 roku na brytyjskim kanale MTV, zaś w Polsce pojawił się 1 lipca 2013 roku na antenie MTV Polska.
Program opowiada o grupie dziewięciu nieznajomych młodych osób, którzy przeprowadzają się do Cardiff, aby przeżyć swoje marzenia z pomocą dwóch nowych szefów, Anny "AK" Kelle i Jordana Reeda.
Historia programu.
Premiera pierwszego sezonu "Ekipy z Cardiff" została wyemitowana 25 września 2012 roku na antenie MTV.
Program powrócił z drugim sezonem dnia 30 kwietnia 2013 roku. Przed rozpoczęciem serii zostało ogłoszone, że bracia bliźniacy – Anthony i Jason Suminscy, zostali dołączeni do obsady. Uczestnik Aron Williams potwierdził także, że odchodzi z programu. Pierwsza zapowiedź drugiego sezonu została wyemitowana w dniu 2 kwietnia 2013 roku podczas emisji nowego odcinka "Ekipy z Newcastle". Dnia 23 kwietnia 2013 roku tydzień przed drugim sezonem programu, został wyemitowany specjalny odcinek zatytułowany "Ekipa z Cardiff: Świńskie numery" (ang. "The Valleys: Filthy Bits"), w którym zostały pokazane najlepsze fragmenty z pierwszego sezonu.
Dnia 5 lipca 2013 roku uczestnik Leeroy Reed potwierdził na Twitterze, że odbędzie się trzeci sezon "Ekipy z Cardiff". Dnia 14 stycznia 2014 roku, stacja MTV ogłosiła, że nowy uczestnik Jack Watkins dołączy do programu w trzecim sezonie. Emisja trzeciego sezonu została wyemitowana 25 lutego 2014 roku.
Dnia 1 czerwca 2014 roku zostało ogłoszone, że "Ekipa z Cardiff" została usunięta z ramówki MTV z powodu niskiej oglądalności. Ostatni odcinek programu został wyemitowany 15 kwietnia 2014 roku.
Uczestnicy.
Oficjalna lista uczestników programu została ujawniona w dniu 7 sierpnia 2012 roku. Byli to Aron Williams, Carley Belmonte, Darren Chidgey, Jenna Jonathan, Lateysha Grace, Leeroy Reed, Liam Powell, Natalee Harris i Nicole Morris. Program przedstawia także dwóch szefów Jordana Reeda oraz Anny "AK" Kelle, którzy są mentorami uczestników programu.
Dnia 21 marca 2013 roku, zostało ogłoszone, że dwóch nowych uczestników dołączy do obsady. Byli to bracia bliźniacy – Anthony i Jason Suminscy. W tym samym dniu, Aron ujawnił na Twitterze, że nie powróci do programu w drugim sezonie.
W grudniu 2013 roku, uczestnik Leeroy Reed potwierdził na Twitterze, że nie powróci do programu w trzecim sezonie.
Dnia 14 stycznia 2014 roku, zostało ogłoszone, że nowy uczestnik Jack Watkins dołączy do programu w trzecim sezonie. Trzynaście dni później 27 stycznia, pomimo wyrzucenia z programu, zostało ogłoszone, że Nicole powróci w trzecim sezonie.

</doc>
<doc id="2968053" url="https://pl.wikipedia.org/wiki?curid=2968053" title="Nicolas Farina">
Nicolas Farina

Nicolas Farina (ur. 9 sierpnia 1986 w Metze) – francuski piłkarz, obrońca Energie Cottbus.
Kariera klubowa.
Juniorską karierę rozpoczynał w miejscowym klubie FC Metz. Po przejściu na zawodowstwo, podpisał kontrakt z tym samym klubem w 2005 r. W ciągu 4. lat Francuz rozegrał tam zaledwie 11 spotkań, trafiając w sezonie 07/08 na wypożyczenie do AS Cannes. W 2009 r. został zawodnikiem Evianu. Farina rozegrał w tym zespole 49 spotkań, z czego 14 w 1. lidze francuskiej. Odszedł z klubu w 2012 r., przechodząc do niemieckiego klubu Energie Cottbus. Wraz z Fariną dołączył do niego inny Francuz - Guillaume Rippert, który grał z nim w FC Metz i Evian FC.

</doc>
<doc id="2968064" url="https://pl.wikipedia.org/wiki?curid=2968064" title="INEA Stadion">
INEA Stadion



</doc>
<doc id="2968067" url="https://pl.wikipedia.org/wiki?curid=2968067" title="Zbigniew Scholtz">
Zbigniew Scholtz

Zbigniew Antoni Scholtz (ur. 31 stycznia 1917 w Wadowicach, zm. 30 czerwca 1990 w Coventry) – polski działacz emigracyjny, minister Rządu RP na uchodźstwie.
Życiorys.
Kształcił się w Kołomyi i w II Państwowym Gimnazjum im. Marszałka Józefa Piłsudskiego w Stanisławowie. Przed II wojną światową studiował prawo na Uniwersytecie Jana Kazimierza we Lwowie. Jesienią 1939 przedostał się do Francji i od października 1939 służył tam w Wojsku Polskim, m.in. w 6 Kresowym Pułku Strzelców Pieszych. Po zakończeniu Kampanii francuskiej został internowany w Szwajcarii. Uciekł z obozu internowania, przedostał się do Francji, gdzie walczył w szeregach ruchu oporu. Następnie służył w 2 Korpusie Polskim. Od 1946 mieszkał w Wielkiej Brytanii. Ukończył studia na Uniwersytecie w Londynie. Przez wiele lat był wykładowcą Henley College w Coventry.
Na emigracji zaangażowany w życie społeczne i polityczne Polonii. Był działaczem Niezależnej Grupy Społecznej, w latach 1963-1972 był członkiem Rady Jedności Narodowej. Od 1973 należał do odłączonej od NGS grupy pod nazwą Klub Kombatancko-Społeczny. Z ramienia Klubu zasiadał w V Radzie Narodowej RP (1973-1977). Został wybrany w powszechnych wyborach do VI Rady Narodowej RP (1977-1983) i wstąpił w Radzie do tzw. Klubu Społecznego, grupującego radnych z wyborów. W latach 80. należał do Polskiej Partii Socjalistycznej, z jej ramienia był członkiem VII (1983-1989) i VIII (1989-1991) Rady Narodowej RP. Równocześnie działał w lokalnej społeczności polskiej w Leamington, m.in. w latach 1971-1990 był prezesem Polskiego Ośrodka tamże.
Był ministrem bez teki w pierwszym rządzie Alfreda Urbańskiego, ministrem sprawiedliwości w drugim rządzie Kazimierza Sabbata (1978-1979), ministrem oświaty i kultury w trzecim rządzie Kazimierza Sabbata (1979-1983), ministrem spraw emigracji w czwartym rządzie Kazimierza Sabbata (1984-1986), pierwszym (1986-1989) i drugim rządzie Edwarda Szczepanika (1989-do śmierci w 1990).
W 1974 został przez Prezydenta RP na Uchodźstwie odznaczony Krzyżem Kawalerskim, a w 1989 Krzyżem Komandorskim z Gwiazdą Orderu Odrodzenia Polski.
Zmarł 30 czerwca 1990 w szpitalu w Coventry, a 11 lipca 1990 został pochowany w Leamington Spa, gdzie zamieszkiwał.

</doc>
<doc id="2968068" url="https://pl.wikipedia.org/wiki?curid=2968068" title="Perukarz">
Perukarz



</doc>
<doc id="2968069" url="https://pl.wikipedia.org/wiki?curid=2968069" title="Zemun IK160P">
Zemun IK160P



</doc>
<doc id="2968072" url="https://pl.wikipedia.org/wiki?curid=2968072" title="Ruck Zuck (EP)">
Ruck Zuck (EP)

Ruck Zuck - remix minialbum niemieckiego zespołu industrialnego KMFDM, wydany 9 maja 2006 roku. Zawiera zremiksowane utwory z czternastego albumu studyjnego "Hau Ruck".

</doc>
<doc id="2968074" url="https://pl.wikipedia.org/wiki?curid=2968074" title="Arthur C. Blake">
Arthur C. Blake



</doc>
<doc id="2968077" url="https://pl.wikipedia.org/wiki?curid=2968077" title="Retro (album KMFDM)">
Retro (album KMFDM)

Retro - album kompilacyjny niemieckiego zespołu industrialnego KMFDM, wydany w celach promocyjnych w 1996 roku i na sprzedaż 17 listopada 1998 roku. Zawiera bardziej znane utwory zespołu.

</doc>
<doc id="2968085" url="https://pl.wikipedia.org/wiki?curid=2968085" title="VIII Rada Narodowa Rzeczypospolitej Polskiej">
VIII Rada Narodowa Rzeczypospolitej Polskiej

VIII Rada Narodowa Rzeczypospolitej Polskiej – zwołana została 10 czerwca 1989 r. Składała się ze 133 osób: 52 delegowanych przez stronnictwa i ugrupowania polityczne, 30 wybranych w wyborach powszechnych w Wielkiej Brytanii, 11 wybranych w wyborach na obszarze Skandynawii (Szwecja, Norwegia i Dania), Holandii, Belgii i Luksemburga oraz Szwajcarii, Austrii i Włoch, 4 powołanych przez Prezydenta Rzeczypospolitej spośród organizacji wyznaniowych, 26 delegowanych przez naczelne organizacje społeczne, kombatanckie, naukowe, kulturalno-oświatowe i młodzieżowe, 10 powoływanych przez Prezydenta Rzeczypospolitej z obszaru Wielkiej Brytanii. Rada uległa rozwiązaniu po ukonstytuowaniu się Sejmu i Senatu wybranego w powszechnych, wolnych wyborach. Ostatnie posiedzenie Rady odbyło się 8 grudnia 1991 r.
Członkowie VIII Rady Narodowej Rzeczypospolitej Polskiej.
Powołani przez Prezydenta RP spośród organizacji wyznaniowych.
Organizacja Wyznaniowa Żydów Polskich.
vacat

</doc>
<doc id="2968087" url="https://pl.wikipedia.org/wiki?curid=2968087" title="Lekkoatletyka na Letnich Igrzyskach Paraolimpijskich 2004 – pchnięcie kulą kl. F42 mężczyzn">
Lekkoatletyka na Letnich Igrzyskach Paraolimpijskich 2004 – pchnięcie kulą kl. F42 mężczyzn

W pchnięciu kulą kl. F42 (zawodnicy z amputowanymi kończynami) mężczyzn podczas Letnich Igrzysk Paraolimpijskich 2004 rywalizowało ze sobą 11 zawodników.

</doc>
<doc id="2968092" url="https://pl.wikipedia.org/wiki?curid=2968092" title="Ikarus Zemun IK160P">
Ikarus Zemun IK160P



</doc>
<doc id="2968096" url="https://pl.wikipedia.org/wiki?curid=2968096" title="Zagroda Pokazowa Żubrów">
Zagroda Pokazowa Żubrów



</doc>
<doc id="2968097" url="https://pl.wikipedia.org/wiki?curid=2968097" title="Lekkoatletyka na Letnich Igrzyskach Paraolimpijskich 2004 – pchnięcie kulą kl. F52 mężczyzn">
Lekkoatletyka na Letnich Igrzyskach Paraolimpijskich 2004 – pchnięcie kulą kl. F52 mężczyzn

W pchnięciu kulą kl. F52 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 10 zawodników.

</doc>
<doc id="2968101" url="https://pl.wikipedia.org/wiki?curid=2968101" title="Lekkoatletyka na Letnich Igrzyskach Paraolimpijskich 2004 – pchnięcie kulą kl. F53 mężczyzn">
Lekkoatletyka na Letnich Igrzyskach Paraolimpijskich 2004 – pchnięcie kulą kl. F53 mężczyzn

W pchnięciu kulą kl. F53 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 9 zawodników.

</doc>
<doc id="2968102" url="https://pl.wikipedia.org/wiki?curid=2968102" title="Ventura Alvarado">
Ventura Alvarado

Ventura Alvarado Aispuro (ur. 16 sierpnia 1992 w Phoenix) – amerykański piłkarz pochodzenia meksykańskiego występujący na pozycji środkowego obrońcy, reprezentant Stanów Zjednoczonych, od 2022 roku zawodnik meksykańskiego Juárez.
Kariera klubowa.
Alvarado, syn meksykańskich imigrantów, pochodzi z amerykańskiego miasta Phoenix w stanie Arizona, lecz jako trzynastolatek przeprowadził się do ojczyzny rodziców, gdzie rozpoczął treningi w akademii juniorskiej zespołu CF Pachuca. Tam spędził kolejne dwa lata, początkowo występując na pozycji środkowego pomocnika. W 2007 roku przeszedł do ekipy Club América ze stołecznego miasta Meksyk, gdzie przekwalifikowano go na środkowego obrońcę. Przez kolejne pięć lat z powodzeniem występował w różnych kategoriach wiekowych w klubie. Do treningów seniorskiej ekipy Amériki został włączony jako dwudziestolatek przez szkoleniowca Miguela Herrerę i swój pierwszy mecz rozegrał w niej w lipcu 2012 z Veracruz (1:2) w krajowym pucharze (Copa MX). W Liga MX zadebiutował dopiero pół roku później, 16 lutego 2013 w zremisowanej 2:2 konfrontacji z Tolucą. W tym samym sezonie, Clausura 2013, zdobył z Américą tytuł mistrza Meksyku, lecz pozostawał głębokim rezerwowym zespołu i rozegrał wówczas w jego barwach zaledwie jeden mecz.
Latem 2013 Alvarado udał się na wypożyczenie do drugoligowej drużyny Club Necaxa z siedzibą w Aguascalientes. Tam spędził rok; początkowo jako rezerwowy w jesiennym sezonie Apertura 2013 dotarł do finału rozgrywek Ascenso MX, jednak później wywalczył sobie pewne miejsce w wyjściowym składzie. Po powrocie do Amériki, podczas rozgrywek Apertura 2014, zdobył swoje kolejne mistrzostwo Meksyku, pełniąc głównie rolę rezerwowego, lecz w kluczowych spotkaniach sezonu zastąpił w pierwszym składzie zawieszonego Paula Aguilara. W 2015 roku zajął drugie miejsce w krajowym superpucharze – Campeón de Campeones, a także triumfował w najbardziej prestiżowych rozgrywkach Ameryki Północnej – Lidze Mistrzów CONCACAF. Wziął również udział w Klubowych Mistrzostwach Świata, na których uplasował się z Américą na piątej lokacie. W 2016 roku po raz drugi z rzędu wygrał natomiast północnoamerykańską Ligę Mistrzów.
Kariera reprezentacyjna.
Dysponujący podwójnym obywatelstwem Alvarado, nie mając większych szans na powołanie do meksykańskiej kadry, zdecydował się na występy w reprezentacji Stanów Zjednoczonych. Zadebiutował w niej za kadencji niemieckiego selekcjonera Jürgena Klinsmanna, 25 marca 2015 w przegranym 2:3 meczu towarzyskim z Danią. W tym samym roku został powołany na Złoty Puchar CONCACAF, podczas którego tworzył podstawowy duet stoperów swojej drużyny z Johnem Brooksem i rozegrał cztery z sześciu możliwych spotkań (wszystkie w pierwszym składzie). Jego kadra dotarła wówczas do półfinału, przegrywając w nim z Jamajką (1:2) i zajęła ostatecznie czwarte miejsce w turnieju.

</doc>
<doc id="2968103" url="https://pl.wikipedia.org/wiki?curid=2968103" title="Kintaro">
Kintaro



</doc>
<doc id="2968104" url="https://pl.wikipedia.org/wiki?curid=2968104" title="Rudolf von Pommer-Esche">
Rudolf von Pommer-Esche

Rudolf Hermann Moritz Robert von Pommer-Esch (ur. 28 czerwca 1872 w Berlinie, zm. 29 października 1952 w Murnau) – niemiecki prawnik.
Studiował prawo w Getyndze, gdzie był członkiem Korpusu Saksonii. Po ukończeniu studiów wybrał karierę w kierunku zarządzania. W latach 1908/1909 był współpracownikiem w Urzędzie Skarbowym Rzeszy i protokolantem w Komisji Reichstagu (parlamentu Rzeszy) powołanej do przeprowadzenia reformy gospodarki pieniężnej Rzeszy. W latach 1910-1916 była starostą (landratem) w Grodzisku w Prowincji Poznańskiej, od 1917 do 1920 był starostą w Nordhausen. 14 grudnia 1917 r. jako starosta został członkiem kuratorium opieki sanatoryjnej św. Jana w Harz. Funkcję tę pełnił do 25 czerwca 1920 r. Od 1920 do 1934 pracował w Urzędzie Skarbowym w Kassel. Lata emerytury spędził w Murnau w Górnej Bawarii.

</doc>
<doc id="2968105" url="https://pl.wikipedia.org/wiki?curid=2968105" title="Lekkoatletyka na Letnich Igrzyskach Paraolimpijskich 2004 – pchnięcie kulą kl. F54 mężczyzn">
Lekkoatletyka na Letnich Igrzyskach Paraolimpijskich 2004 – pchnięcie kulą kl. F54 mężczyzn

W pchnięciu kulą kl. F54 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 10 zawodników.

</doc>
<doc id="2968111" url="https://pl.wikipedia.org/wiki?curid=2968111" title="Kaye Stevens">
Kaye Stevens

Kaye Stevens (ur. 31 lipca 1932 w Pittsburghu, zm. 28 grudnia 2011) – amerykańska aktorka i piosenkarka. Za rolę pielęgniarki Didi Loomis w filmie "The Interns" została nominowana do nagrody Złotego Globu.

</doc>
<doc id="2968115" url="https://pl.wikipedia.org/wiki?curid=2968115" title="Raymond Newnham">
Raymond Newnham

Raymond Newnham (ur. 27 kwietnia 1968 na Wyspach Cooka) – piłkarz z Wysp Cooka grający na pozycji pomocnika w Matavera Rarotonga.
Kariera klubowa.
W latach 2000-2003 był zawodnikiem Matavera Rarotonga.
Kariera reprezentacyjna.
Jedyny występ w reprezentacji Wysp Cooka Newnham zaliczył w 2001 roku.

</doc>
<doc id="2968116" url="https://pl.wikipedia.org/wiki?curid=2968116" title="Cicer cum Caule">
Cicer cum Caule



</doc>
<doc id="2968117" url="https://pl.wikipedia.org/wiki?curid=2968117" title="Jan Szczepański (ekonomista)">
Jan Szczepański (ekonomista)

Jan Konstanty Szczepański (ur. 14 czerwca 1933 w Lublinie, zm. 13 marca 2020) – polski ekonomista, nauczyciel akademicki, profesor zwyczajny.
Życiorys.
Ukończył szkołę powszechną, a następnie rozpoczął naukę w Gimnazjum i Liceum im. Stanisława Staszica w Lublinie i po przeprowadzce do Warszawy w 1945, kontynuował w Gimnazjum i Liceum T. Reytana w Warszawie, gdzie w 1951 uzyskał maturę. Z początkiem listopada 1951 rozpoczął studia w Szkole Głównej Planowania i Statystyki na Wydziale Planowania Finansowego. W styczniu 1955 otrzymał dyplom ukończenia studiów I stopnia, a w październiku 1956 tytuł magistra ekonomii. Jako student w 1953 rozpoczął pracę dydaktyczną w Katedrze Finansów w charakterze zastępcy asystenta, kolejno awansując na stanowiska: asystenta, starszego asystenta, adiunkta i docenta. Doktorat z dziedziny finansów uzyskał w 1963, natomiast stopień doktora habilitowanego w zakresie ekonomii w 1987. W 1990 prezydent RP nadał mu tytuł profesora nauk ekonomicznych.
Pracę dydaktyczną prowadził ponad 50 lat, a jej efektem było około 600 wypromowanych magistrów, 8 ukończonych i obronionych prac doktorskich (m.in. Ireny Ożóg, Michała Wrzesińskiego, Pawła Felisa). Był recenzentem w kilkunastu przewodach dotyczących stopni i tytułów naukowych. Oprócz macierzystej SGH, pracował również w Wyższej Szkole Zarządzania i Marketingu w Warszawie, Wyższej Szkole Ekonomiczno-Informatycznej w Warszawie (2004–2007) i Uczelni Warszawskiej im. Marii Skłodowskiej-Curie.
W czasie pracy na uczelni poza działalnością dydaktyczną i naukową zajmował się sprawami organizacyjnymi. Od 1972 pełnił funkcję wicedyrektora, a następnie przez kilka lat do 30 września 1994 dyrektora w Instytucie Funkcjonowania Gospodarki Narodowej SGPiS/SGH. Był współtwórcą i pierwszym kierownikiem Katedry Zarządzania Finansami Przedsiębiorstwa. Spośród innych funkcji na uczelni był m.in.: członkiem Senatu Akademickiego, zastępcą przewodniczącego Kolegium Redakcyjnego Wydawnictw Dydaktycznych, wiceprzewodniczącym Komisji Dyscyplinarnej ds. Pracowników Nauki, członkiem i przewodniczącym Komisji Senackiej ds. Budżetu i Finansów SGH, członkiem rad naukowych: Instytutu Gospodarki Materiałowej, IFGN, członkiem Zespołu VII ds. Reformy Gospodarczej.
Pracę na uczelni łączył z działalnością w praktyce gospodarczej. Począwszy od 1957 pracował w wielu instytucjach w charakterze: sekretarza naukowego i konsultanta w IKCHZ (którego następcą jest Instytut Badań Rynku, Konsumpcji i Koniunktur), doradcy ministra finansów, ministra rynku wewnętrznego, konsultanta naukowego w Instytucie Gospodarki Materiałowej. Był ekspertem Polskiego Towarzystwa Ekonomicznego.
30 listopada 2004 w Szkole Głównej Handlowej odbyła się konferencja honorująca jubileusz 50-lecia pracy naukowo-dydaktycznej prof. Jana Szczepańskiego i prof. Lecha Szyszko, zorganizowana przez współpracowników z Katedry Finansów Przedsiębiorstwa SGH.
25 stycznia 2017 podczas uroczystego posiedzenia Senatu SGH odbyło się odnowienie dyplomu doktorskiego prof. Jana Szczepańskiego. Z tej okazji ukazała się "Złota Księga dla Profesora Jana Konstantego Szczepańskiego" nakładem Oficyny Wydawniczej SGH.
Odznaczenia, nagrody i wyróżnienia.
Odznaczenia państwowe i odznaki honorowe
Nagrody i wyróżnienia
Ministra (Oświaty i Szkolnictwa Wyższego; Nauki, Szkolnictwa Wyższego i Techniki; Nauki i Szkolnictwa Wyższego; Edukacji Narodowej) w zakresie osiągnięć naukowych:
Rektora SGPiS/SGH

</doc>
<doc id="2968120" url="https://pl.wikipedia.org/wiki?curid=2968120" title="Universal City (metro w Los Angeles)">
Universal City (metro w Los Angeles)



</doc>
<doc id="2968122" url="https://pl.wikipedia.org/wiki?curid=2968122" title="Reakcja Shinody">
Reakcja Shinody

Reakcja Shinody, próba Shinody – reakcja charakterystyczna służąca do wykrywania flawonoidów i wstępnego oznaczenia ich przynależności do grup. 
Wykonanie.
Do badanego roztworu należy dodać kilka opiłków magnezu, a potem powoli kroplami dodawać stężony kwas solny. W zależności od zabarwienia roztworu można określić przynależność do jednej z grup flawonoidów: barwa malinowa oznacza flawonole, fioletowoczerwona - flawonony, a pomarańczowe flawony. Dla chalkonów i auronów nie obserwuje się zmiany zabarwienia roztworu.
Mechanizm.
W wyniku reakcji magnezu z kwasem solnym uwalnia się aktywny wodór, który redukuje układ fenylochromonu tworząc barwne związki antocyjanidynowe. W zależności od stopnia utlenienia pierścienia heterocyklicznego powstaje charakterystyczne zabarwienie.

</doc>
<doc id="2968125" url="https://pl.wikipedia.org/wiki?curid=2968125" title="Makolągwa szara">
Makolągwa szara

Makolągwa szara ("Linaria johannis") – gatunek małego ptaka z rodziny łuszczakowatych (Fringillidae), podrodziny łuskaczy (Carduelinae). Występuje endemicznie na północy Somalii. Monotypowy. Bliski zagrożenia.
Morfologia.
Długość ciała wynosi 13 cm. Dziób holotypu mierzył 8 mm, ogon 55, a skrzydło 79 mm. Głowa szara z wyjątkiem białych policzków. Dziób czarniawy. Przód szyi, pierś, brzuch i pokrywy podogonowe białe, natomiast boki mają barwę rudocynamonową. Grzbiet i część pokryw skrzydłowych szara, nieco ciemniejsza niż głowa. Pozostała część skrzydła czarna, jednak lotki I i II rzędu są do połowy białe. Pokrywy nadogonowe szare, sterówki czarne, podobnie jak i nogi.
Występowanie.
Zasięg występowania wynosi około 4400 km2 i obejmuje dwa małe obszary (Daalo i Mashacaleed) na wyżynach północnej Somalii. Gatunek spotykany jest w przedziale wysokości 1270–2300 m n.p.m. Występuje na terenach otwartych oraz w zaroślach jałowców.
Status, zagrożenia.
Według IUCN makolągwa szara posiada status bliskiej zagrożenia (NT – "Near Threatened"). Liczebność populacji szacuje się na 250–999 dorosłych osobników. Zagrożenie dla tego gatunku stanowi niszczenie jego środowiska. Według raportów z 1998 roku jałowce w obszarze występowania makolągwy szarej zostały niemal całkowicie wytępione. Obszar góry Daalo jest objęty ochroną (Daalo Forest Reserve), jednakże pozostała część zasięgu nie posiada żadnej ochrony. Nie są podejmowane żadne działania ochronne, jednak w 2010 miała miejsce akcja mająca na celu zapobieganie erozji góry Daalo.

</doc>
<doc id="2968128" url="https://pl.wikipedia.org/wiki?curid=2968128" title="Formidable">
Formidable

Formidable – piętnasty singel belgijskiego muzyka Stromae’a, który został wydany 27 maja 2013 roku przez Mercury Records. Singel został umieszczony na albumie "Racine carrée".
Teledysk.
Teledysk do utworu został wydany 27 maja 2013 roku.
Covery i alternatywne wersje utworu.
W 2013 roku podczas czwartego sezonu holenderskiego programu "The Voice of Holland" piosenkarka Cheyenne Toney wykonała cover utworu w język niderlandzkim. Cover dotarł do pierwszego miejsca holenderskiej listy Single Top 100 i był notowany przez sześć tygodni.

</doc>
<doc id="2968130" url="https://pl.wikipedia.org/wiki?curid=2968130" title="Gmina Ulcinj">
Gmina Ulcinj

Gmina Ulcinj (czar., sr. "Општина Улцињ / Opština Ulcinj", alb. " Komuna e Ulqinit") – jedna z dwudziestu jeden gmin Czarnogóry. Znajduje się na południowym wschodzie kraju, przy granicy czarnogórsko-albańskiej. Ośrodkiem administracyjnym gminy jest miasto Ulcinj.
Miejscowości.
W gminie znajdują się 41 miejscowości. Zgodnie z postanowieniem ustawy o organizacji terytorialnej wioski Kodre, Kolonza, Kruta i Međreč otrzymały nowe nazwy: Kodra, Kolomza, Krute Uncinjske i Međureč.

</doc>
<doc id="2968132" url="https://pl.wikipedia.org/wiki?curid=2968132" title="Dragana Kršenković Brković">
Dragana Kršenković Brković

Dragana Kršenković Brković czarnog. Драгана Кршенковић Брковић (ur. 1956) – czarnogórska pisarka i scenarzystka.
Życiorys.
W 1980 ukończyła studia z zakresu nauk politycznych, a w 1984 na Wydziale Sztuk Dramatycznych Uniwersytetu Belgradzkiego. W 1992 przeniosła się z Belgradu do Podgoricy. Tam założyła wraz z mężem, Tomislavem Brkoviciem teatr lalkowy dla dzieci Błękitna Laguna.
W latach 2005–2006 była stypendystką Hubert Humphrey Fellow i przez rok kształciła się w Waszyngtonie. Jest jedną z najbardziej znanych współczesnych dramaturgów bałkańskich, jej teksty znajdują się w podręcznikach w Czarnogórze i Macedonii. W 2011 jej książka "Duh Manitog jezera" została wybrana do nagrody Białego Kruka, przyznawaną przez Internationale Jugendbibliothek w Monachium.

</doc>
<doc id="2968138" url="https://pl.wikipedia.org/wiki?curid=2968138" title="Ostajnica nakrapiana">
Ostajnica nakrapiana

Ostajnica nakrapiana ("Chalcides ocellatus") – gatunek jaszczurki zaliczanych do rodziny scynkowatych, rodzaju "Chalcides".
Występowanie.
Występuje we północnej i północno-wschodniej Afryce, południowo-zachodnie Azji, w Europie występuje w Sarydnii, Syclii, w Grecji w Attyce i Peloponezie oraz na greckich wyspach.
Przebywa nad suchych i nasłonecznionych miejscach, głównie w widnych lasach z bogatym poszyciem, w zaroślach makii oraz na zdziczałych terenach uprawnych.
Opis.
Osiąga do 30 cm długości całkowitej. Ciało krępe, gładkołuskie. Ma szeroki tułów, grubą szyję oraz spiczastą głowę z małymi oczami. Nogi krótkie. Ogon spiczasty.
Ubarwienie zmienne w różnych odcieniach żółci, brązu i szarości. Na grzbiecie znajduje się rysunek tworzący mniej lub bardziej równomierny ułożonych czarnych plam wielkości łusek z białym środkiem. Czasami plamy te zlewając się w poprzeczne pasy. Brzuch koloru białawego, żółtawego lub jasnoszarego.
Tryb życia.
Przebywa przeważnie w ukryciu choć jest aktywna jest cały dzień. Pokarmu szuka w ściółce leśnej lub w luźniej glebie. Czasami na krótko wychodzi na odsłonięte miejsca aby się ogrzać.
Odżywianie.
Odżywia się małymi bezkręgowcami i jaszczurkami.
Rozród.
Żyworodna.

</doc>
<doc id="2968140" url="https://pl.wikipedia.org/wiki?curid=2968140" title="Chalcides ocellatus">
Chalcides ocellatus



</doc>
<doc id="2968141" url="https://pl.wikipedia.org/wiki?curid=2968141" title="Tawaki Kam">
Tawaki Kam

Lyn-Wannan Tawaki Kam – nauruański polityk. 
Startował w wyborach parlamentarnych w czerwcu 2010, jednakże nieskutecznie. Trzy lata później wystartował ponownie. Tym razem dostał się do parlamentu (reprezentant okręgu wyborczego Meneng). Startuje także amatorsko w trójboju siłowym (złoty medal na Igrzyskach Nauruańskich 2009, które były pierwszą edycją tej imprezy).

</doc>
<doc id="2968143" url="https://pl.wikipedia.org/wiki?curid=2968143" title="Andrzej Czyżowski">
Andrzej Czyżowski

Andrzej Czyżowski (ur. 2 lutego 1919 w Nowym Sączu, zm. 15 lutego 2003 w Londynie) – polski dziennikarz emigracyjny, pracownik Rozgłośni Polskiej Radia Wolna Europa (1966-1985), redaktor naczelny londyńskiego „Dziennika Polskiego” (1986–1992).
Życiorys.
Od 1926 mieszkał z rodzicami w Bydgoszczy, w 1938 zdał w tamtejszym gimnazjum egzamin maturalny. Jego szkolnym kolegą był Tadeusz Nowakowski. W 1938 rozpoczął naukę w Szkole Podchorążych Rezerwy przy 61 Pułku Piechoty w Bydgoszczy. W wojnie obronnej we wrześniu 1939 walczył w obronie Warszawy, gdyż nie dotarł do swojego macierzystego oddziału. Jesienią 1939 przedostał się do Francji i służył tam w Wojsku Polskim, w 5 Małopolskim Pułku Strzelców Pieszych. Po zakończeniu kampanii francuskiej został internowany w Szwajcarii. Publikował tam w piśmie „Pamiętnik Literacko-Naukowy”. Przed końcem II wojny światowej uciekł z internowania i został żołnierzem 2 Korpusu Polskiego. Po zakończeniu działań wojennych pracował w „Gazecie Żołnierza” wydawanej w Bari. W 1946 zamieszkał w Wielkiej Brytanii, był prywatnym przedsiębiorcą. W 1966 został pracownikiem Rozgłośni Polskiej Radia Wolna Europa, kolejno w redakcji dziennika radiowego, dziale nasłuchu (od 1969), dziale przeglądu prasy polskiej (od 1974) i ponownie dzienniku radiowym (od 1978). W 1985 przeszedł na emeryturę w RWE. W marcu 1986 został podsekretarzem stanu w Ministerstwie Informacji w rządzie Kazimierza Sabbata. 29 maja 1986 został ministrem informacji w rządzie Edwarda Szczepanika, ale już 1 października tego roku został odwołany z tej funkcji na własną prośbę w związku z objęciem funkcji redaktora naczelnego londyńskiego Dziennika Polskiego, którym pozostawał do 1991. 
11 listopada 1990 został odznaczony przez Prezydenta RP na Uchodźstwie Krzyżem Komandorskim Orderu Odrodzenia Polski.
Opublikował wspomnienia "Werble i tarabany: moja wojna i niepokój" (2001).
Pochowany na cmentarzu św. Andrzeja Boboli w Londynie. 

</doc>
<doc id="2968145" url="https://pl.wikipedia.org/wiki?curid=2968145" title="Uniwersytet Kambodży">
Uniwersytet Kambodży

Uniwersytet Kambodży () – kambodżańska uczelnia niepubliczna znajdująca się w Phnom Penh. Została założona 23 czerwca 2003 przez Kao Kim Hourna, byłego kambodżańskiego sekretarza stanu i ministra spraw zagranicznych, oraz Hun Sena, doradcę premiera Kambodży. Model i program uczelni bazuje na amerykańskim systemie nauczania, a zajęcia prowadzone są w języku angielskim.
Struktura.
Uczelnia kształci ponad 5000 studentów w sześciu koledżach, prowadzących studia licencjackie, magisterskie i doktoranckie:
Uniwersytecka biblioteka Toshu Fukami, zawierająca ponad 50 tys. książek, czasopism, gazet i periodyków, uważana jest za jedną z najlepszych w Kambodży.
Stypendia.
Uniwersytet oferuje trzy typy stypendiów, mających zachęcać do studiowania i wspierać mniej zamożne osoby, które po szkole średniej chciałyby podjąć studia. Pierwsze z nich to stypendium naukowe przeznaczone dla wybitnych studentów, spełniających określone warunki, drugie to stypendium dla uzdolnionych osób pozbawionych wsparcia finansowego (w tym przypadku są zwalniani z połowy opłat). Z kolei trzeci rodzaj to częściowe stypendia dla uczniów szkół średnich, którzy wyrazili chęć podjęcia dalszej nauki, ale z powodów finansowych nie mogą jej podjąć.

</doc>
<doc id="2968146" url="https://pl.wikipedia.org/wiki?curid=2968146" title="Andy Thorn">
Andy Thorn

Andy Thorn (ur. 12 listopada 1966) – angielski piłkarz, który występował na pozycji obrońcy.

</doc>
<doc id="2968147" url="https://pl.wikipedia.org/wiki?curid=2968147" title="Kolpos Elefsinas">
Kolpos Elefsinas

Kolpos Elefsinas (gr. Κόλπος Ελευσίνας, trl. "Kólpos Eleysínas", trb. "Kolpos Elefsinas") – zatoka pomiędzy kontynentem a północnym wybrzeżem greckiej wyspy Salamina, cieśninami połączona od wschodu i od zachodu z Zatoką Sarońską. Szacunkowa długość ze wschodu na zachód wynosi 10 km, w linii prostej (niemniej tory wodne są znacznie dłuższe) i około 4 km z północy na południe. W bezpośredniej bliskości jej brzegów rozmieszczono: dużą bazę marynarki wojennej, trzy lotniska wojskowe i wojskowo-cywilne, dwie rafinerie ropy naftowej, o łącznej mocy przerobowej 12 mln ton ropy, należące do największej w Grecji grupy "Ellinika Petrelaia", główne greckie zespoły stoczniowe (cywilne i militarne), duże zakłady metalurgiczne, zespół cementowni, liczne porty dalekomorskie, w tym dwa gazoporty, liczne zespoły magazynowe produktów ropopochodnych i gazu, cywilne i militarne, główne działające w Grecji firmy logistyczne i znaczną liczbę mniejszych zakładów przemysłowych.
Zatoka służy też za największe w Grecji, długoterminowe kotwicowisko jednostek marynarki handlowej. Przecinają ją dwie linie promowe, z małymi jednostkami, o znacznej częstotliwości kursowania, obie na wyspę Salamina. Wzdłuż północnego brzegu biegną, kolejno dwie autostrady i równolegle drogowa trasa ekspresowa, z węzłem tych dróg w Eleusis. Równolegle do autostrady "Attiki Odos", następnie do Autostrady "Olympia Odos", biegnie wybudowana od nowa w XXI w. linia kolejowa, obsługiwana m.in. pociągami podmiejskimi "Proastiakos".
Nad zatoką leżą główne miasta wysoko uprzemysłowione i portowe: Salamina (ważna z uwagi na dużą, morską bazę wojskową), Drapetsona (faktycznie stanowiąca część miejskiego zespołu Pireusu), Aspropirgos i Eleusis, nieco mniejszych miejscowości, część z nich o charakterze rekreacyjnym. Bezpośrednio nad zatoką działają placówki szkolnictwa wojskowego, z najsłynniejszym z nich: centrum szkolenia sił specjalnych.

</doc>
<doc id="2968148" url="https://pl.wikipedia.org/wiki?curid=2968148" title="Squire Jeremiah">
Squire Jeremiah

Squire Jeremiah – nauruański polityk. 
W 2012 był przewodniczącym organizacji pozarządowej Emendena Eimwi, która ma na celu podniesienie świadomości społeczeństwa na temat korupcji i lobbowanie rządu do skuteczniejszych działań przeciwko tym problemom. 8 czerwca 2013 został wybrany do parlamentu z okręgu wyborczego Meneng.

</doc>
<doc id="2968150" url="https://pl.wikipedia.org/wiki?curid=2968150" title="Pinchas Lawon">
Pinchas Lawon

Pinchas Lawon (ur. 12 lipca 1904 w Kopyczyńcach jako Pinchas Lubianiker, zm. 24 stycznia 1976 w Tel Awiwie) – izraelski polityk i przywódca ruchu robotniczego, który w latach 1950-1955 pełnił różne funkcje ministerialne w izraelskim rządzie, w tym w okresie 1954−1955 był ministrem obrony. Bohater Afery Lawona.
Życiorys.
Urodził w 1904 roku się jako Pinchas Lubianiker w Kopyczyńcach w Monarchii Austro-Węgierskiej (obecnie terytorium Ukrainy). Urodził się w rodzinie żydowskiej. Jako nastolatek wstąpił do żydowskiej młodzieżowej organizacji syjonistycznej Ha-Szomer Ha-Cair. Studiował prawo na Uniwersytecie Lwowskim, gdzie od 1923 roku współorganizował młodzieżową organizację Gordonia w regionie.
W 1929 roku, w wieku 25. lat wyemigrował do Mandatu Palestyny. Rok później uczestniczył w zakładaniu kibucu Chulda. W kolejnych latach zajmował różne stanowiska w kierownictwie organizacji "Gordonia", coraz bardziej angażując się w działalność polityczną. W okresie tym Lawon rozwijał ideologię ruchu "Gordonia", tworząc program działalności edukacyjnej i politycznej. Dążył on do zjednoczenia całego Ruchu Kibuców. W styczniu 1947 roku Lawon ożenił się. W noc poślubną dowiedział się, że żona jest prostytutką. Tydzień później rozwiódł się, a rok później poślubił Lucy Elstein.
Kariera polityczna.
Z racji swojej przynależności do ruchu młodzieżowego "Gordonia", Lawon od młodości był związany z działalnością syjonistycznego ruchu socjaldemokratycznego Hapoel Ha-Cair. Od 1930 roku był aktywnie zaangażowany w działalność lewicowej partii politycznej Mapai. Jako delegat uczestniczył w różnych kongresach syjonistycznych i w Komitecie Wykonawczym Światowej Organizacji Syjonistycznej. W latach 1938–1939 Pinchas razem z Icchakiem Ben-Aaronem pełnił funkcję sekretarza generalnego partii politycznej Mapai. W 1942 roku został wybrany do Komitetu Wykonawczego żydowskiego związku zawodowego Histadrut. W kolejnych latach był także szefem resortu pracy w Histadrut. Wszystkie te funkcje nakreśliły jego polityczną drogę. W 1941 roku opublikował swój pierwszy zbiór artykułów i przemówień „"Tajniki"”, a w 1945 roku opublikował zbiór „"W debacie politycznej"”.
Po proklamacji niepodległości Izraela 14 maja 1948 roku, Lawon zaangażował się w tworzenie ustroju politycznego Izraela. W latach 1949-1950 pełnił funkcję sekretarza generalnego centrali związkowej Histadrut. Za jego namową "Unia Nauczycieli Izraela" i "Organizacja Religijnych Pracowników" przyłączyły się do Histadrut. Inicjował także projekty budownictwa mieszkaniowego dla pracowników, które były realizowane przez Histadrut. Z ramienia partii politycznej Mapai zajął miejsce w I Knesecie. Pełnił funkcje przewodniczącego Komisji Pracy, oraz był członkiem Komisji Tymczasowej Konstytucji i Komisji Spraw Zagranicznych i Obrony.
Działalność rządowa.
Gdy 1 listopada 1950 roku Dawid Ben Gurion sformował swój drugi rząd, Pinchas Lawon został mianowany ministrem rolnictwa. Rząd ustąpił w lutym 1951 roku z powodu odrzucenia przez parlament propozycji reformy edukacyjnej. W wyniku wyborów parlamentarnych w 1951 roku Lawon wszedł do II Knesetu. W rządzie Dawida Ben Guriona został ministrem bez teki (od 17 sierpnia 1952 roku). Po wycofaniu się Ben Guriona z życia politycznego, nowy rząd sformował Mosze Szaret. Powołał on Lawona na urząd ministra obrony. Jego ostatnią ministerialną decyzją było powołanie Moszego Dajana na Szefa Sztabu Generalnego Sił Obronnych Izraela. Między Lawonem a Dajanem istniał poważny konflikt. Lawon był spadkobiercą polityki obronnej Dawida Ben Guriona, i jego nominacja na ministra obrony była spostrzegana jako potwierdzenie tego stanu. Wizja ta umieściła Lawona na kursie kolizyjnym z grupą młodych ludzi w partii Mapai, którzy krytykowali Ben Guriona. Należał do nich Mosze Dajan. Po nominacji Dajana na Szefa Sztabu Generalnego konflikt ten tylko pogłębił się i bardzo szybko przeniósł się na niektóre kwestie bezpieczeństwa państwa. Gdy Dajan zażądał zakupienia francuskich czołgów AMX-13, Lawon sprzeciwił się i zablokował tę propozycję.
Afera Lawona.
W dniu 8 grudnia 1954 roku Egipt ogłosił, że złapał izraelskiego szpiega. Szybko poprowadzone dochodzenie ujawniło izraelską siatkę szpiegowską, która stała za serią zamachów bombowych przeprowadzonych w Egipcie. Proces sądowy schwytanych agentów rozpoczął się 11 grudnia i trwał do 27 stycznia 1955 roku. Dwaj agenci zostali skazani na śmierć przez powieszenie, reszta otrzymała kary długiego więzienia. Proces był szeroko krytykowany i określany jako pokazowy, pojawiły się także podejrzenia, że zeznania skazanych uzyskano przy pomocy tortur. W samym Izraelu, minister obrony Pinchas Lawon zaprzeczył, jakoby cokolwiek wiedział o całej operacji false flag. W celu wyjaśnienia afery Lawona powołano specjalną komisję dochodzeniową. Nie udało się jej jednak znaleźć dowodów na to, że Lawon zlecił wykonanie tej operacji. Sam minister próbował zrzucić winę na Szimona Peresa, który był wówczas sekretarzem stanu w ministerstwie obrony. Zeznania Peresa i Moszego Dajana świadczyły jednak na niekorzyść Lawona, który ostatecznie 21 lutego 1955 roku zrezygnował z ministerialnego stanowiska.
W wyniku wyborów parlamentarnych w 1955 roku Lawon wszedł do III Knesetu, nie podjął jednak żadnej działalności w komisjach parlamentarnych. Wokół jego osoby nieustannie było wiele niedomówień. Z tego powodu powrócił on do centrali związkowej Histadrut, gdzie w latach 1956-1961 pełnił obowiązki sekretarza generalnego. Po wyborach parlamentarnych w 1959 roku wszedł do IV Knesetu. W kwietniu 1960 roku w sprawie afery Lawona pojawiły się duże wątpliwości – odnaleziono m.in. nieścisłości w zeznaniach. Okazało się także, że dokument zawierający ich treść mógł zostać sfałszowany. Ben Gurion zarządził utworzenie nowej komisji, przewodzonej przez sędziego Chaima Cohena. Dochodzenie stwierdziło fakty oszustwa oraz to, że Lawon rzeczywiście nie wydał zezwolenia na rozpoczęcie tajnej operacji w Egipcie. Pomimo tego Ben Gurion nie przyjął wyników powtórnego śledztwa, uznając je za efekt wewnątrzpartyjnej walki w partii Mapai. Doprowadziło to do odwołania Lawona z centrali związkowej Histadrut. W 1962 roku zrezygnował on także z członkostwa w Mapai i założył własne ugrupowanie polityczne Min Ha'Jesod. W 1964 roku ostatecznie wycofał się z życia politycznego.
Późniejsze życie.
Po długiej chorobie Lawon zmarł 24 stycznia 1976 roku w Tel Awiwie.

</doc>
<doc id="2968153" url="https://pl.wikipedia.org/wiki?curid=2968153" title="Niezależni sportowcy olimpijscy na letnich igrzyskach olimpijskich">
Niezależni sportowcy olimpijscy na letnich igrzyskach olimpijskich

Niezależni sportowcy olimpijscy ("lub niezależni uczestnicy olimpijscy") na letnich igrzyskach olimpijskich rywalizowali, nie reprezentując żadnego kraju głównie z powodu przemian politycznych. Wystąpili po raz pierwszy na igrzyskach w 1992 jako "niezależni uczestnicy olimpijscy". Byli to sportowcy z Federalnej Republiki Jugosławii i Macedonii. Kolejny raz, już jako "niezależni sportowcy olimpijscy" na igrzyskach olimpijskich w Sydney w 2000, a byli to zawodnicy z walczącego o niepodległość Timoru Wschodniego. Kolejny raz wzięli udział w XXX Igrzyskach Olimpijskich w 2012 i byli to uczestnicy z krajów, które nie miały swoich komitetów olimpijskich (sportowcy z Antyli Holenderskich i z Sudanu Południowego). Po raz czwarty wystąpili w XXXI Igrzyskach Olimpijskich w 2016 i byli to uczestnicy z Kuwejtu.
Niezależni sportowcy olimpijscy zdobyli na wszystkich dotychczasowych olimpiadach łącznie pięć medali – jeden srebrny i dwa brązowe na igrzyskach w 1992 oraz po jednym złotym i brązowym na igrzyskach w 2016.
Historia.
Starty pod flagą olimpijską zapoczątkowała drużyna mieszana. Byli to sportowcy z różnych krajów tworzący drużyny, duety. Wystąpili na trzech igrzyskach (1896, 1900, 1904) oraz na olimpiadzie w 1906. Po 1906 MKOl zabronił startów tego typu drużynom.
Zimowe Igrzyska Olimpijskie 1940, które miały się odbyć w Garmisch-Partenkirchen, odwołano z powodu II wojny światowej. Organizatorzy zabronili startu Czechosłowacji mimo wcześniejszego porozumienia z okupantem. Czechosłowacja i MKOl byli jednak przygotowani na start Czechosłowaków pod flagą olimpijską.
Podczas zimnej wojny niektórzy sportowcy, którzy wyemigrowali zza żelaznej kurtyny, nie mogli konkurować na olimpiadzie dla swojego dawnego kraju. Niektórzy chcieli konkurować jako niezależni olimpijczycy, ale nie dostali pozwolenia MKOl, inni zmieniali obywatelstwo albo nie startowali w ogóle.
W 1976 Gujana zbojkotowała igrzyska olimpijskie, tym samym uniemożliwiając start swoim reprezentantom. Mimo to sprinter James Gilkes chciał rywalizować na igrzyskach. Prosił MKOl o możliwość startu jako niezależny olimpijczyk, lecz jego wniosek został odrzucony.
Prawo startu i organizacja sztabu.
Prawo startu na igrzyskach olimpijskich daje karta olimpijska, którą sportowiec otrzymuje poprzez kwalifikacje w danej konkurencji olimpijskiej. Ponadto w każdej dyscyplinie na igrzyskach olimpijskich jest maksymalna kwota sportowców z danego kraju np. w kolarstwie szosowym reprezentacja nie może liczyć więcej niż pięciu zawodników. W przypadku gdy zawodnik reprezentuje kraj, który nie posiada komitetu olimpijskiego, MKOI przyznaje zawodnikom prawo startu na igrzyskach olimpijskich jako niezależny sportowiec olimpijski. W czasie igrzysk każda reprezentacja ma swój sztab szkoleniowy, medyczny, z kolei niezależni sportowcy mają swoje sztaby ze swoich krajów.
Letnie Igrzyska Olimpijskie 1992.
Podczas igrzysk olimpijskich w 1992 sportowcy z nowej Jugosławii (powstałej po odłączeniu się pozostałych republik) i Macedonii startowali jako niezależni uczestnicy igrzysk olimpijskich. Federalna Republika Jugosławii (dzisiejsza Serbia i Czarnogóra) była pod sankcjami ONZ, więc nawet gdyby Serbia i Czarnogóra posiadała w tym czasie uznany komitet olimpijski, to i tak sportowcy z tego kraju nie mogliby wziąć udziału w igrzyskach. Sportowcy z Macedonii nie mogli startować pod własną flagą, ponieważ nie istniał jeszcze narodowy komitet olimpijski tego kraju. Udział w igrzyskach pod flagą olimpijską wzięło pięćdziesięcioro ośmioro sportowców. Zdobyli oni wtedy trzy medale – jeden srebrny (Jasna Šekarić) i dwa brązowe (Aranka Binder i Stevan Pletikosić), wszystkie w konkurencjach strzeleckich. Były to wtedy jedyne medale niezależnych sportowców olimpijskich na jakichkolwiek igrzyskach olimpijskich. Ponadto szesnaścioro zawodników rywalizowało w igrzyskach paraolimpijskich, podczas których zdobyli oni łącznie osiem medali.
Letnie Igrzyska Olimpijskie 2000.
Na IO 2000 wystąpiło czworo niezależnych olimpijczyków (trzech mężczyzn i jedna kobieta). Byli to sportowcy z niestabilnego w tym czasie Timoru Wschodniego. W wyniku przemian politycznych w kraju, który do tej pory był zależny od Indonezji, a od października 1999 roku był zarządzany przez Organizację Narodów Zjednoczonych, MKOl wyraził zgodę na pierwszy występ Timorczyków na igrzyskach, wówczas jeszcze pod egidą Międzynarodowego Komitetu Olimpijskiego. Funkcję chorążego pełnił bokser Victor Ramos. Niezależni sportowcy nie zdobyli wtedy żadnego medalu. Poza nimi pojawili się też niezależni sportowcy paraolimpijscy na paraolimpiadzie. Było ich dwóch, również nie zdobyli medalu.
Letnie Igrzyska Olimpijskie 2012.
Na Igrzyskach Olimpijskich 2012 pojawiły się ekipy ze wszystkich państw zrzeszonych w MKOl, a także niezależni olimpijczycy. Było to troje sportowców (dwóch mężczyzn i jedna kobieta) z rozwiązanych w 2010 Antyli Holenderskich oraz jeden przedstawiciel Sudanu Południowego.
Komitet Olimpijski Antyli Holenderskich po rozwiązaniu kraju został wycofany z MKOl, jednak sportowcy, którzy zostali zakwalifikowani jako reprezentanci Antyli Holenderskich, wzięli udział w igrzyskach jako niezależni olimpijczycy. Sytuacja w Sudanie Południowym była odwrotna. Kraj powstał dopiero rok wcześniej i nie posiadał własnego komitetu olimpijskiego. Chorążym była amerykańska piłkarka Brooklyn Kerlin, która nie brała sportowego udziału w igrzyskach. Pod flagą olimpijską mieli konkurować także sportowcy z Kuwejtu, ponieważ MKOl 24 maja zawiesił Kuwejcki Komitet Olimpijski na okres dwóch lat. 14 lipca MKOl wycofał jednak zawieszenie i sportowcy z Kuwejtu mogli rywalizować pod własną flagą.
Letnie Igrzyska Olimpijskie 2016.
Na IO 2016 wystąpiło dziewięcioro niezależnych olimpijczyków. Byli to sportowcy z Kuwejtu. Narodowy Komitet Olimpijski Kuwejtu został zawieszony przez MKOl 27 października 2015 i dlatego zawodnicy z tego państwa nie mogli występować pod swoją flagą. Niezależnie startowała też reprezentacja uchodźców.
Medaliści.
Do tej pory medale indywidualnie zdobyło pięcioro olimpijczyków. Były to dwie zawodniczki i jeden zawodnik z Jugosławii oraz dwóch zawodników z Kuwejtu, którzy specjalizowali się w strzelectwie. To pięć medali – jeden złoty Fehaida Aldeehaniego w 2016 r. w konkurencji „trap podwójny”, jeden srebrny Jasny Šekarić w 1992 r. w konkurencji „Pistolet pneumatyczny 10 m” oraz trzy brązowe Aranki Binder w 1992 r. w konkurencji „Karabin pneumatyczny 10 m”, Stevana Pletikosicia w 1992 r. w konkurencji „Karabin małokalibrowy leżąc 50 m” oraz Abdullaha Al-Rashidiego w 2016 r. w konkurencji „Skeet”. Medale zdobyte przez tę drużynę w 1992, jednak nie zostały włączone do ogólnej klasyfikacji Jugosławii, ani nawet Serbii i Czarnogóry.
Chorążowie.
Podczas igrzysk w Barcelonie ekipa nie miała chorążego, a nawet nie była obecna na ceremonii otwarcia. Podczas ceremonii otwarcia IO 2000 chorążym był bokser z Timoru Wschodniego – Victor Ramos. Na XXX Igrzyskach Olimpijskich, odbywających się w Londynie, chorążym była amerykańska piłkarka Brooklyn Kerlin, która została wybrana przez MKOI w głosowaniu jako LOCOG. Nie brała udziału sportowego w igrzyskach olimpijskich.
Sportowcy.
Na igrzyskach olimpijskich pod olimpijską flagą do tej pory wystąpiło siedemdziesięciu pięciu zawodników (pięćdziesięciu trzech mężczyzn i dwadzieścia dwie kobiety). Było to czworo olimpijczyków z Timoru Wschodniego, troje z Antyli Holenderskich, jeden sportowiec z Sudanu Południowego, sześciu z Macedonii, dziewięcioro z Kuwejtu oraz pięćdziesięcioro dwoje z krajów byłej Federalnej Republiki Jugosławii. Najmłodszy niezależny uczestnik igrzysk miał piętnaście lat i sto trzydzieści cztery dni, a była nim serbska gimnastyczka Majda Milak, zaś najstarszym była również Serbka – lekkoatletka Eszter Poljak, która miała wtedy trzydzieści dziewięć lat i trzysta pięćdziesiąt dni.

</doc>
<doc id="2968155" url="https://pl.wikipedia.org/wiki?curid=2968155" title="Gmina Mojkovac">
Gmina Mojkovac

Gmina Mojkovac (czar., sr. "Општина Мојковац / Opština Mojkovac") - jedna z 21 gmin Czarnogóry, której stolicą jest miasto Mojkovac. Znajduje się środkowej, górskiej części kraju.
Gminę zamieszkuje 8622 ludzi, co stanowi 1,39% ludności państwa.
Przez gminę przebiega Linia kolejowa Belgrad – Bar.
Miejscowości.
W gminie znajduje się 15 miejscowości: miasto Mojkovac i 14 wiosek: Bistrica (Бистрица), Bjelojevići (Бјелојевићи), Bojna Njiva (Бојна Њива), Brskovo (Брсково), Gojakovići (Гојаковићи), Dobrilovina (Добриловина), Žari (Жари), Lepenac (Лепенац), Podbišće (Подбишће), Polja (Поља), Prošćenje (Прошћење), Stevanovac (Стевановац), Uroševina (Урошевина), Štitarica (Штитарица).
Struktura demograficzna.
Na podstawie spisu powszechnego z 2011 roku:

</doc>
<doc id="2968160" url="https://pl.wikipedia.org/wiki?curid=2968160" title="Limenas Zeas">
Limenas Zeas

Limenas Zeas (gr. Λιμένας Ζέας), znana też jako Pasalimani (gr. Πασαλιμάνι) – zatoka położona u wschodnich wybrzeży Piraiki Chersonisos w Grecji. Była miejscem rozgrywania się pływackich konkurencji podczas Letnich Igrzysk Olimpijskich 1896 w Atenach.
W zatoce znajduje się port morski oraz marina.

</doc>
<doc id="2968166" url="https://pl.wikipedia.org/wiki?curid=2968166" title="Charmaine Scotty">
Charmaine Scotty

Charmaine Eraidinomo Scotty – nauruańska polityk. 
Startowała w wyborach parlamentarnych w 2008 oraz w kwietniowych i czerwcowych wyborach z 2010 roku, jednak bezskutecznie. Wystartowała również w wyborach w 2013 roku, w wyniku których dostała się do parlamentu. Jest ministrem zdrowia, spraw wewnętrznych i sprawiedliwości oraz ministrem edukacji. Jest drugą kobietą w parlamencie Nauru po Ruby Dediyi. Jest mężatką – jej mąż jest kuzynem Ludwiga Scotty'ego, byłego prezydenta Nauru.

</doc>
<doc id="2968170" url="https://pl.wikipedia.org/wiki?curid=2968170" title="Teodor Maksymowicz">
Teodor Maksymowicz

Teodor Maksymowicz (ur. 1902, zm. 1983) – duchowny zielonoświątkowy, wieloletni lider najpierw Związku Chrześcijan Wiary Ewangelicznej (od 1946 działający pod nazwą Kościół Chrześcijan Wiary Ewangelicznej), a następnie Zjednoczonego Kościoła Ewangelicznego (ZKE). Był zwolennikiem współpracy z pokrewnymi ugrupowaniami ewangelikalnymi. Przez wiele lat pełnił ważne funkcje w strukturach obu tych kościołów. Miał wielkie zasługi dla środowiska ewangelikalnego w latach powojennych, ale ostatnie lata życia minęły w atmosferze konfliktu.
Krótki rys biograficzny.
Urodził się 22 lipca 1902 roku w Choromsku na Polesiu. Chrzest wodny przyjął w 1928 roku, a 13 lutego 1929 przeżył chrzest w Duchu Świętym. W tym też roku został ordynowany na diakona i powołany na przełożonego gminy wyznaniowej Chrześcijan Wiary Ewangelicznej w powiecie stolińskim. W latach 1930-1931 odbywał naukę w Szkole Biblijnej w Gdańsku. W roku 1936 został prezbiterem, a podczas zjazdu okręgowego w Pińsku został też wybrany na skarbnika okręgu. Podczas okupacji niemieckiej zmuszony był ograniczyć pracę do jednego powiatu i aby móc utrzymać rodzinę musiał podjąć pracę w mleczarni jako jej prezes.
W wyniku przesunięcia granic związanych z II wojną światową znalazł się w ZSRR. W ramach repatriacji przesiedlił się do Polski w 1944 roku. Zamieszkał najpierw w Skierniewicach, a następnie w Kętrzynie, gdzie założył zbór. W roku 1960 zamieszkał w Brwinowie k. Warszawy. Maksymowicz zmarł 22 września 1983 roku. Pochowano go na cmentarzu ewangelicko-reformowanym w Warszawie (kwatera 7-4-5).
W 1970 roku zmarł jego syn, Izaak, w wieku 31 lat.
Kariera duchownego.
W 1945, w Kętrzynie, założył zbór, którego też został pierwszym pastorem. Maksymowicz podjął trud zintegrowania zielonoświątkowców mieszkających w północnej części kraju, od Białostocczyzny po Pomorze Zachodnie. W 1946 roku na konferencji w Łodzi został wybrany wiceprezesem Kościoła Chrześcijan Wiary Ewangelicznej (KChWE). 24-26 maja 1947 roku wziął udział, jako obserwator, w „Konferencji Braterskiej” w Ustroniu, w której KChWE odmówił udziału. Podczas tej konferencji utworzony został Zjednoczony Kościół Ewangeliczny. Po powrocie ze zjazdu zabiegał o wstąpienie do ZKE, jednak Józef Czerski (prezes KChWE), Franciszek Januszewicz (sekretarz KChWE) i Walenty Dawidow byli odmiennego zdania. Maksymowicza popierał natomiast Sergiusz Waszkiewicz i Aleksander Rapanowicz. 
W roku 1946 nawiązał kontakt z Misją Wschodnioeuropejską w USA oraz misją charytatywną ze Szwecji. Ze względu na jego kontakty zagraniczne 16 czerwca 1948 roku założono na niego sprawę agenturalnego rozpracowania pod kryptonimem „Chytry”. Podejrzewano go o działalność szpiegowską.
Został aresztowany 20 września 1950 roku. Zarzucano mu prowadzenie kampanii antyradzieckiej, krytykę władzy ludowej, krytykę spółdzielni produkcyjnych, nielegalne posiadanie zakazanych broszur. Wśród 199 aresztowanych ewangelikalnych duchownych traktowany był, wraz z Władysławem Kołodziejem, jako szczególnie aktywny wróg władzy ludowej. Skazany został na dwa lata do obozu pracy. Na mocy amnestii z listopada 1952 roku kara została zmniejszona o połowę.
W sumie pozbawiony był wolności przez okres dwóch lat i siedmiu miesięcy. Po wyjściu na wolność władze w dalszym ciągu nie darzyły go zaufaniem, zarzucały mu naganną postawę podczas wyborów do Rad Narodowych. Według notatek funkcjonariuszy Służby Bezpieczeństwa z lat 1955-1956 miał wywoływać zamieszanie i niezadowolenie, trwać w komitywie z miejscowymi „kułakami”. 
Po wyjściu na wolność pozostał prezbiterem okręgowym w województwie olsztyńskim. Wkrótce Związek Chrześcijan Wiary Ewangelicznej przystąpił do Zjednoczonego Kościoła Ewangelicznego, Maksymowicz zachował ten urząd, a po wyjeździe Jakuba Sielużyckiego do Szwecji powierzono mu tę funkcję również nad zborami województwa białostockiego. Nie poparł rozłamu w 1956 i odmówił przyjęcia funkcji prezesa w reaktywowanym Kościele Chrześcijan Wiary Ewangelicznej, a motywy wystąpienia z ZKE uznał za niewystarczające. Dokładał wysiłków, by rozłamowcy powrócili do ZKE. 
W 1956 roku został skarbnikiem Zjednoczonego Kościoła Ewangelicznego. Ponadto z ramienia Prezydium ZKE opiekował się Domem Starców w Ostródzie, otwartym w 1958 roku. Funkcję okręgowego w woj. białostockim pełnił do lutego 1978 roku. Ostatni rok – od stycznia 1977 do lutego 1978 – minął w atmosferze konfliktu. Po utraceniu stanowiska w dalszym ciągu próbował oddziaływać na zbory białostockiego okręgu. Krytycznie oceniał decyzje swego następcy Władysława Rudkowskiego. 
W 1975 roku, po odsunięciu prezesa Krakiewicza, został wiceprezesem ZKE. 27 września 1975 roku, na spotkaniu Prezydium Rady Kościoła, oświadczył: „Odwołano wszystkich poprzednich okręgowych, należało jednak zadbać o oficjalne ogłoszenie o odwołaniu ze względu na to, że niektórzy z nich w dalszym ciągu zajmują się szkodliwą działalnością”. Jan Mironczuk, historyk zajmujący się ewangelikalnymi ugrupowaniami, interpretuje tę wypowiedź jako dowód na próbę samooczyszczenia ZKE jeszcze w roku 1975 (ze współpracy z SB).
Podróże zagraniczne.
Maksymowicz wiele podróżował. W 1956, 1966, 1968 i 1969 roku odwiedzał Białoruś, podróże te były związane z odwiedzinami rodziny. W 1970 roku odwiedził Ukrainę, kolejne podróże do ZSRR odbył w roku 1973, 1974, 1976 i 1979. Kilkakrotnie odwiedził Moskwę, w 1974 roku było to związane z ogólnonarodową konferencją Związku Ewangelicznych Chrześcijan Baptystów. Z innych krajów socjalistycznych odwiedził tylko Czechosłowację. Maksymowicz zajmował się przemycaniem religijnej literatury do ZSRR. Z tego względu 28 stycznia 1980 roku został pozbawiony prawa wyjazdu do krajów socjalistycznych. 
W 1958 roku brał udział w V ogólnoświatowej konferencji zielonoświątkowej w Toronto, jako delegat Kościoła, po której przez trzy miesiące podróżował po Kanadzie odwiedzając tamtejsze zbory. Drugi wyjazd na Zachód był związany z rozpoczęciem budowy obiektu sakralnego przy ul. Zagórnej w Warszawie. Prezydium Rady Kościoła wysłało go w celu gromadzenia funduszy na budowę. W San Francisco, w jednym ze zborów podczas jednej kolekty ofiarowano mu 942 dolarów. Wyjazd ten trwał cały rok, objął takie kraje jak: Wielka Brytania, USA i Kanada, w jej ramach odwiedził zbory baptystyczne, metodystyczne, menonitów i zielonoświątkowców. W USA był w sumie trzykrotnie. Do Szwecji jeździł dla zgromadzenia środków na budowę kaplicy w Hajnówce. W 1968 roku był na konferencji zielonoświątkowej w Londynie. Odwiedził również takie kraje jak: RFN, Monako (miało to związek z rozgłośnią radiową w Monte Carlo), Szwajcaria (w celach rekreacyjnych). 
Ze względu na liczne wyjazdy zagraniczne, zarówno na Wschód, jak i Zachód wzbudzał podejrzenia wśród swoich współwyznawców. Podejrzewano, że jest współpracownikiem Służby Bezpieczeństwa, a wyjazdy mają charakter służbowy. 
Wyżej cenił duchowość wschodnią od zachodniej, cenił zwłaszcza modlitwę w „radzieckich” zborach. Z drugiej strony zarzucał radzieckim baptystom, że są zbyt konfesyjni, mało tolerancyjni i zanadto wywyższają się nad inne ewangelikalne ugrupowania. Porównał to zachowanie do polskich katolików. 
Ostatnie lata.
Po roku 1975 jego autorytet w Kościele podupadł. W 1978 roku utracił stanowisko w Radzie Kościoła i trudno było mu się z tym pogodzić. Chcąc odzyskać stanowisko w lipcu 1980 wraz z Aleksandrem Mańkowskim postanowił odebrać pełnomocnictwo Mieczysławowi Suskiemu, wiceprezesowi, który reprezentował zielonoświątkowców w Prezydium Kościoła. Zarzucał mu „poważne nadużycie władzy” oraz destrukcyjny wpływ na zbory. Zbierał w tym celu podpisy i zażądał od Konstantego Sacewicza dostarczenia pisma do Urzędu do Spraw Wyznań. Sacewicz odmówił powołując się na zapis w Statucie ZKE, zgodnie z którym cofnąć pełnomocnictwo może tylko Synod Kościoła. Wówczas Maksymowicz i Mańkowski sami złożyli pismo w urzędzie, żądając zdjęcia Suskiego z urzędu, nie osiągnęli jednak celu. 
Działalność publicystyczna.
W 1948 roku wydał „Zasady Wiary Kościoła Chrześcijan Wiary Ewangelicznej w Polsce” i śpiewnik „Chwalebna Pieśń”. Autorem pierwszej pozycji był Nikolai I. Pöysti, przetłumaczył ją z rosyjskiego Maksymowicz. W latach powojennych były to jedyne publikacje wydane przez polskich zielonoświątkowców. W 1949 roku zwrócił się do Głównego Urzędu Kontroli Prasy, Publikacji i Widowisk o zezwolenie na wydawanie „Głosu Ewangelii”. Odmówiono mu, ponieważ cieszył się złą opinią u władz, które zarzucały mu współpracę z niemieckim okupantem podczas wojny. 
Publikował artykuły zarówno w języku polskim, jak i rosyjskim. Jeszcze przed wojną publikował w piśmie „Primiritiel”. W czasach PRL-u publikował w miesięczniku „Chrześcijanin” oraz w wydawanym w Argentynie rosyjskojęzycznym miesięczniku „Christianskij wiestnik”, redagowanym przez Zub-Zołotarewa. W 1946 roku ocenił w owym piśmie, że wolność religijna w Polsce jest porównywalna z wolnością jaka była przed rokiem 1939. W Polsce Ludowej podobało mu się to, że innowiercy cieszą się tymi samymi prawami co katolicy. 
W Kronice „Chrześcijanina” opublikowano wiele jego notatek z jego wizyt w zborach na Białostocczyźnie. Na ogół był ich autorem. Czasem notatki były sporządzane przez osoby mu towarzyszące (np. Kazimierz Sosulski). 
Protokół z przesłuchania (1950).
„Protokół z przesłuchania podejrzanego Teodora Maksymowicza” z 26 września 1950:
W pierwszym okresie po wyzwoleniu tj. w 1945 r. zaczęliśmy każdy na swoim terenie organizować placówki Chrześcijan Wiary Ewangelicznej. Pod koniec 1945 r. zaczęliśmy nawiązywać kontakty korespondencyjne i tym sposobem poodnajdywaliśmy się na terenie kraju. We wrześniu 1945 r. przybył do Kętrzyna Jerzy Sacewicz, który posiadał pełnomocnictwo od baptystów. Sacewicz nakleił ogłoszenie na kaplicy baptystów podając na nim swój adres. Na tej podstawie nawiązaliśmy kontakt z Sacewiczem i zaprosiliśmy do Kętrzyna. Sacewicz przybył do nas 17 listopada 1945 r. i pod jego kierownictwem odbyliśmy pierwsze organizacyjne zebranie, na którym wybrano przewodniczącego i jego zastępcę (...). Przy jego pomocy zorganizowaliśmy zbór w Kętrzynie, który składał się z baptystów, wyznawców Kościoła Chrystusowego i Chrześcijan Wiary Ewangelicznej. Staliśmy wówczas na stanowisku współpracy ze wszystkimi bratnimi wyznaniami. Sytuacja taka trwała do 1946 r. (...). Pod naciskiem Czerskiego i Januszewicza byłem zmuszony odejść od baptystów i rozpocząć pracę samodzielną. To samo uczynił Januszewicz w Łodzi. Ponieważ Misja Wschodnio-Europejska stała na stanowisku współpracy z pokrewnymi wyznaniami, biorąc za wzór połączenie, jakie nastąpiło w ZSRR, ja również na swoim terenie dążyłem do współpracy z pokrewnymi wyznaniami.

</doc>
<doc id="2968172" url="https://pl.wikipedia.org/wiki?curid=2968172" title="Fred Lane">
Fred Lane



</doc>
<doc id="2968177" url="https://pl.wikipedia.org/wiki?curid=2968177" title="Chips Keswick">
Chips Keswick

Sir John Chippendale "Chips" Lindley Keswick (ur. 2 lutego 1940) – brytyjski biznesmen oraz członek rodziny Keswick, która kontroluje założoną przez Williama Jardine'a hongkońską firmę Jardine Matheson. Od 14 czerwca 2013 roku także prezes angielskiego klubu Arsenal F.C. 
Życiorys.
Uczęszczał do Eton College oraz Aix-Marseille University. W 1966 roku poślubił Lady Sarah Ramsay, córkę 16. hrabiego Dalhousie. Ma z nią trzech sybnów: Davida, Tobiasa i Adama.
Jego starszy brat Henry jest prezesem, zaś młodszy Simon dyrektorem Jardine Matheson.
Sir Chips był w przeszłości dyrektorem Hambros Bank. Pozostaje także w bliskich stosunkach z Peterem Hill-Woodem. Obecnie pełni funkcję dyrektora w kilku przedsiębiorstwach, m.in. w DeBeers Sa, Investec Bank, Persimmon plc oraz Arsenal Holdings plc. Od 1993 roku jest także dyrektorem Banku Anglii. Jego ojciec, Sir William "Tony" Keswick, także sprawował ten urząd w pomiędzy 1955 a 1973 rokiem.
Posiada dwadzieścia akcji angielskiego klubu Arsenal, co stanowi 0.032% wszystkich wyemitowanych. 
Jest członkiem klubu dżentelmenów White's oraz City University Club. Wspierał "Business for Sterling", a także zasiadał w radzie darczyńców Partii Konserwatystów.
14 czerwca 2013 roku został mianowany prezesem Arsenal Football Club. Zastąpił na tym stanowisku Petera Hill-Wooda, który ustąpił z powodu problemów zdrowotnych.

</doc>
<doc id="2968179" url="https://pl.wikipedia.org/wiki?curid=2968179" title="Stażyści">
Stażyści

Stażyści (ang. "The Internship") – amerykańska komedia z 2013 roku w reżyserii Shawna Levy’ego. Wyprodukowany przez 20th Century Fox.
Światowa premiera filmu miała miejsce 7 czerwca 2013 roku, natomiast w Polsce premiera odbyła się 21 czerwca 2013 roku.
Fabuła.
Dwaj sprzedawcy w średnim wieku, Nick (Owen Wilson) i Billy (Vince Vaughn), zostają zwolnieni z pracy. Nie mogą znaleźć posady w swoim zawodzie, postanawiają więc zdobyć nowe kwalifikacje, niezbędne w erze cyfrowej. Szczęśliwie Google ogłasza właśnie nabór na prestiżowy staż w swojej głównej siedzibie. Mężczyźni zgłaszają się i zostają przyjęci. Okazuje się, że 40-latkowie są najstarsi w grupie nowo przyjętych pracowników. Muszą więc na co dzień współzawodniczyć z młodymi, ambitnymi i doskonale znającymi się na komputerach kolegami. Konflikt pokoleń wisi na włosku.
Obsada.
i inni

</doc>
