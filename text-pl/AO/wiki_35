<doc id="2998794" url="https://pl.wikipedia.org/wiki?curid=2998794" title="Miłocin (przystanek kolejowy)">
Miłocin (przystanek kolejowy)

Miłocin – zlikwidowany wąskotorowy przystanek osobowy w Miłocinie, w gminie Cedry Wielkie, w powiecie gdańskim, w województwie pomorskim. Położony był na linii kolejowej z Giemlic do Koszwał. Linia ta została otwarta w 1905 roku. Zamknięta została w 1974 roku.

</doc>
<doc id="2998795" url="https://pl.wikipedia.org/wiki?curid=2998795" title="Ronald Ngala">
Ronald Ngala

Ronald Gideon Ngala (ur. 1923, zm. 1972) był kenijskim politykiem z ludu Giriama.
Pracował jako nauczyciel. W 1960 został przewodniczącym KADU - Afrykańskiego Zjednoczonego Kongresu Kenii. Cztery lata później połączył KADU z rządzącym Afrykańskim Narodowym Związkiem Kenii (KANU). Od 1962 do 1963 oraz wchodził w skład rządu autonomicznego. Po raz kolejny zaczął piastowac stanowiska ministerialne od 1966 aż do swej śmierci w wypadku samochodowym.

</doc>
<doc id="2998797" url="https://pl.wikipedia.org/wiki?curid=2998797" title="Indywidualne Mistrzostwa Europy Juniorów na Żużlu 2004">
Indywidualne Mistrzostwa Europy Juniorów na Żużlu 2004

Indywidualne Mistrzostwa Europy Juniorów na Żużlu 2004 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 2004. W finale zwyciężył Szwed Antonio Lindbäck.

</doc>
<doc id="2998798" url="https://pl.wikipedia.org/wiki?curid=2998798" title="Juan Pereda Asbún">
Juan Pereda Asbún

Juan Pereda Asbún (ur. 17 czerwca 1931, zm. 25 listopada 2012) – generał armii boliwijskiej, polityk, minister przemysłu w latach 1973-1974 oraz spraw wewnętrznych w latach 1974-1977, naczelny dowódca lotnictwa od 1977 do 1978.
W 1978 wystartował w wyborach prezydenckich. Przed ogłoszeniem wyników wyborów dokonał zamachu stanu i przejął 21 lipca urząd prezydenta. Po kilku miesiącach został 24 listopada tego roku obalony przez wojsko pod wodzą Davida Padilli.

</doc>
<doc id="2998799" url="https://pl.wikipedia.org/wiki?curid=2998799" title="Houari Boumedienne">
Houari Boumedienne



</doc>
<doc id="2998802" url="https://pl.wikipedia.org/wiki?curid=2998802" title="Józef Okolski">
Józef Okolski

Józef Okolski (ur. 20 marca 1939 w Poznaniu) – polski prawnik, specjalista z zakresu prawa handlowego, profesor nauk prawnych, profesor zwyczajny Uniwersytetu Warszawskiego.
Życiorys.
Ukończył studia prawnicze na Wydziale Prawa i Administracji Uniwersytetu Warszawskiego w 1962. Od tego roku pracował na tym wydziale, gdzie przeszedł wszystkie szczeble kariery naukowej od asystenta do profesora zwyczajnego. Stopień naukowy doktora uzyskał w roku 1971 na podstawie rozprawy pt. "Odpowiedzialność przewoźnika kolejowego za szkody w transporcie towarów", a doktora habilitowanego w 1977 na podstawie pracy "Stosunki umowne w procesie inwestycyjnym (umowa o roboty budowlane)". W 1988 roku otrzymał tytuł naukowy profesora nadzwyczajnego, a w 1995 objął stanowisko profesora zwyczajnego.
Od 1983 do 2000 był kierownikiem Zakładu Prawa Obrotu Uspołecznionego, przemianowanego następnie na Zakład Prawa Obrotu Gospodarczego, a w 1995 na Katedrę Prawa Handlowego. W latach 1981–1987 był prodziekanem Wydziału Prawa i Administracji UW, w latach 1990–1993 prorektorem do spraw studenckich Uniwersytetu Warszawskiego, a w latach 1993–1999 dziekanem Wydziału Prawa i Administracji. Był również rektorem Wyższej Szkoły Administracji Publicznej w Ostrołęce w latach 2001–2007. Od 2010 był profesorem zwyczajnym w Katedrze Prawa Handlowego Akademii Leona Koźmińskiego.
W latach 1999–2007 był prezesem Sądu Arbitrażowego przy Krajowej Izbie Gospodarczej, a obecnie jest jego prezesem honorowym. Jest członkiem "Académie internationale de droit comparé".
Publikacje.
Jest autorem ponad stu prac naukowych. Zajmuje się głównie problematyką spółek prawa handlowego.
Opublikował m.in.:

</doc>
<doc id="2998808" url="https://pl.wikipedia.org/wiki?curid=2998808" title="Guillermo Rodríguez Lara">
Guillermo Rodríguez Lara

Guillermo „Bombita” Rodriguez Lara (ur. 4 listopada 1924) – generał i polityk Ekwadoru.
Jako naczelny dowódca armii doszedł do władzy po przewrocie wojskowym w 1972. 15 lutego 1972 został prezydentem, szefem junty i wojskowym dyktatorem kraju. Realizował program reform społecznych do zakończenia rządów 11 stycznia 1976 (obaliła go armia).
Przypisy.
t

</doc>
<doc id="2998812" url="https://pl.wikipedia.org/wiki?curid=2998812" title="Galeria Biała (Białystok)">
Galeria Biała (Białystok)



</doc>
<doc id="2998815" url="https://pl.wikipedia.org/wiki?curid=2998815" title="Wolseley 16/60">
Wolseley 16/60



</doc>
<doc id="2998816" url="https://pl.wikipedia.org/wiki?curid=2998816" title="Kościół Świętych Apostołów Piotra i Pawła w Olbrachcicach">
Kościół Świętych Apostołów Piotra i Pawła w Olbrachcicach

Kościół pod wezwaniem Świętych Apostołów Piotra i Pawła w Olbrachcicach – zabytkowy, drewniany kościół w Olbrachcicach, w kraju morawsko-śląskim, w Czechach (w historycznym regionie Śląska Cieszyńskiego). Jest kościołem filialnym parafii Świętych Piotra i Pawła w Olbrachcicach.
Wybudowany na miejscu poprzedniego, również drewnianego, zburzonego w 1766. Najstarsza wzmianka o kościele pw. Świętych Apostołów Piotra i Pawła w Olbrachcicach znajduje się w spisie świętopietrza z 1447. Po okresie Reformacji został zwrócony katolikom przez specjalną komisję 26 marca 1654 roku. Z powodu licznych powodzi, wilgoci i butwiejącego drewna został rozebrany w 1766. Prawdopodobnie jeszcze w tym roku nowy kościół wybudował Jan Glombek, karwiński budowniczy podobnego kościoła w Stonawie. W latach 1935-1938 w Olbrachcicach wybudowano nowy kościół murowany i odtąd nabożeństwa w starym kościele odbywają się nieregularnie.
Kościół jest niewielkich rozmiarów. Wieża jest nietypowa, na parterze wykonana z grubych belek obitych deskami pionowo. Wnętrze pomalowane jest na biało.

</doc>
<doc id="2998819" url="https://pl.wikipedia.org/wiki?curid=2998819" title="Miłocin II">
Miłocin II

Miłocin II – zlikwidowany wąskotorowy przystanek osobowy w Miłocinie Drugim, w gminie Cedry Wielkie, w powiecie gdańskim, w województwie pomorskim. Położony był na linii kolejowej z Giemlic do Koszwał. Linia ta została otwarta w 1905 roku. Zamknięta została w 1974 roku.

</doc>
<doc id="2998826" url="https://pl.wikipedia.org/wiki?curid=2998826" title="Manuel Candamo">
Manuel Candamo

Manuel González de Candamo e Iriarte (ur. 14 grudnia 1841 w Limie, zm. 7 maja 1904) – peruwiański polityk, przywódca partii cywilistów, minister spraw zagranicznych i burmistrz Limy, dwukrotny szef państwa Peru: po raz pierwszy jako tymczasowy szef junty rządzącej po obaleniu Andresa Caceresa (od 20 marca do 8 września 1895) i po raz drugi jako wybrany bezpośrednio prezydent konstytucyjny (od 8 września 1903 do 7 maja 1904).

</doc>
<doc id="2998831" url="https://pl.wikipedia.org/wiki?curid=2998831" title="Gil Alberto Enriquez">
Gil Alberto Enriquez

Gil Alberto Enriquez Gallo (ur. 24 lipca 1894, zm. 13 lipca 1962) – ekwadorski generał i polityk, minister obrony w latach 1935–1937, po dokonaniu przez siebie zamachu stanu objął władzę w kraju jako szef junty wojskowej i prezydent (rządził od 1937 do 1938).

</doc>
<doc id="2998834" url="https://pl.wikipedia.org/wiki?curid=2998834" title="Psałterz Potockich">
Psałterz Potockich

Psałterz Potockich ("Psałterz wilanowski") – spisany na pergaminie łaciński psałterz iluminowany pochodzący z połowy XIII wieku. Rękopis nazywany jest Psałterzem Potockich (od nazwiska rodziny, która była jego właścicielem), a także Psałterzem wilanowskim (od miejsca jego wieloletniego przechowywania). Jest jednym z najcenniejszych zabytków piśmienniczych znajdujących się w zbiorach Biblioteki Narodowej.
Dzieje psałterza.
Pod koniec XVIII lub na początku XIX wieku został nabyty we Francji, najprawdopodobniej w Paryżu, przez Stanisława Kostkę Potockiego. Po powrocie do Polski włączył on psałterz do zbiorów gromadzonych w dawnym pałacu królewskim w Wilanowie. Manuskrypt jest niekompletny, ale nie są znane okoliczności, które doprowadziły do rozproszenia kilku pochodzących z niego miniatur oraz zaginięcia końcowej jego części, gdyż jego wcześniejsze losy nie są znane. W późniejszym okresie z rąk Potockich przeszedł do zbiorów Branickich. Z Kolekcji Wilanowskiej w 1933 roku trafił do znajdującej się w Warszawie Biblioteki Narodowej. W 1939 został ewakuowany do Kanady, skąd powrócił do Polski w 1959 i od tego czasu ponownie znajduje się w Bibliotece Narodowej (sygn. rps I 8003). W 1995 manuskrypt został poddany generalnym zabiego konserwatorskim. 
Opis.
Psałterz zawiera 170 pergaminowych kart o wymiarach 15,5 na 10,5 cm (+ VI kart ochronnych), ułożonych w dwadzieścia składek.
Był on iluminowany przez najlepszych paryskich artystów. W rękopisie zachowały się cztery całostronicowe miniatury, a sześć dalszych miniatur, które zostały z niego wycięte jeszcze przed końcem XVIII wieku, znalazło się w Blackburn (Blackburn Museum and Art Gallery, cztery miniatury), w Bostonie (Museum of Fine Arts, jedna miniatura) oraz w Cleveland (Cleveland Museum of Art, jedna miniatura). Miniatury pochodzące z tego psałterza uznaje się za wybitne osiągnięcie malarstwa książkowego trzynastowiecznej Francji, a ich anonimowego twórcę, od nazwiska pierwszego znanego właściciela kodeksu, nazywa się Mistrzem Potockich.
Rękopis składa się z dwóch części: kalendarza w języku francuskim (karty od 1 do 6) oraz części głównej, którą stanowi spisany po łacinie psałterz (karty od 9 do 170). W kalendarzu obok świętych czczonych w całym Kościele występują także święci, których kult był silny szczególnie w północnej Francji: German, Remigiusz, Idzi i Marcin. Jednak zestaw ten nie pozwala ustalić konkretnej diecezji, dla której psałterz został wykonany.
Część główna psałterza kończy się na Psalmie 96, choć pierwotnie zapewne był on kompletny. W czterech miejscach widoczne są ślady wycinania kart, lecz tekstu brakuje tylko w jednym miejscu, pomiędzy kartami 127 a 128, gdzie pierwotnie musiał się znajdować koniec Psalmu 71 i mniej więcej połowa Psalmu 72. Cztery karty zawierające całostronicowe miniatury (8v, 33r, 64r i 101v) nie stanowiły pierwotnie części składek psałterza, lecz zostały do niego doklejone. Ich odwrocia nie są zapisane. W całości czysta jest karta 7.
Manuskrypt został wykonany na dokładnie wyprawionym z obu stron białym pergaminie, niezawierającym większych ubytków. Tekst napisano staranną minuskułą gotycką, w jednej kolumnie na stronę, średnio po 13–14 linijek w kolumnie. W kilku miejscach znalazły się poprawki i uzupełnienia napisane przez tego samego skrybę. W innych miejscach poprawki zostały naniesione później przez drugiego skrybę, ale już nie tak starannym pismem, jak tekst oryginalny. Z okresu późniejszego pochodzi też podział na wyrazy, zaznaczony przy pomocy pionowych kresek. Podział ten został uzupełniony później, gdyż w wielu miejscach tekst został zapisany bez takiego podziału. Ponadto na czterech kartach (56r, 112r, 113r i 126r) znajdują się nieczytelne noty dodane w języku francuskim.
Wygląd pierwotnej oprawy kodeksu nie jest znany. Obecna oprawa powstała na początku XIX wieku na zamówienie Stanisława Kostki. Podczas jej wykonywania przycięto blok książki, uszkadzając w trakcie tej czynności część zdobień; równocześnie pozłocono brzegi kart rękopisu. Kodeks został oprawiony w tekturę pokrytą naklejonym na nią różowym aksamitem. Okładziny rękopisu wyposażono w srebrną klamrę z wygrawerowanym herbem nowego właściciela rękopisu. Wraz z poprzednią oprawą usunięto również stare wyklejki, na których mogły się znajdować noty proweniencyjne, dlatego nie zachowały się informacje o wcześniejszych losach manuskryptu. Na podstawie zachowanych miniatur ocenia się, że kodeks powstał w połowie XIII wieku w Paryżu na, jak to zdaje się wskazywać kalendarz, zamówienie pochodzące z północnej Francji.
Miniatury.
Dziesięć zachowanych całostronicowych miniatur ma wymiar 10,8-11,4 na 8,3-8,5 cm. Składają się one na pierwotny cykl chrystologiczny miniatur psałterza: "Pokłon Trzech Króli", "Ofiarowanie w świątyni", "Ucieczka do Egiptu", "Chrzest Chrystusa", "Wjazd do Jerozolimy", "Pojmanie", "Biczowanie", "Ukrzyżowanie", "Zdjęcie z krzyża", "Niewiasty u grobu". Jednak obecny układ miniatur całostronicowych nie odpowiada ich pierwotnemu rozmieszczeniu. Ponieważ dzieło to nosi tak wyraźne cechy indywidualne, łatwo można odróżnić je od prac innych, trzynastowiecznych iluminatorów.
Miniatury wycięte z kodeksu, które przetrwały do czasów współczesnych, zostały zidentyfikowane w 1971 roku przez amerykańskiego badacza Roberta Brannera w zagranicznych zbiorach muzealnych. Karta należąca do muzeum w Cleveland została zidentyfikowana jako pochodząca z Psałterza Potockich w 2005 roku. Ilustracje: "Pokłon Trzech Króli" (k. 1v), "Ofiarowanie w świątyni" (k. 2), "Ucieczka do Egiptu" (k. 3v) oraz "Chrzest Chrystusa" (k. 4) należały do Blackburn Museum and Art Gallery w Blackburn, karta "Ukrzyżowanie" (nr 57. 707) znajduje się w bostońskim Museum of Fine Arts, a karta "Zdjęcie z krzyża" przechowywana jest w Cleveland Museum of Art. Cztery iluminowane karty należące do dawnych zbiorów lorda Hastingsa w Blackburn zostały sprzedane anonimowemu nabywcy przez londyński dom aukcyjny Sotheby’s w 1931 roku i są przechowywane w nieznanym miejscu.
Na zachowaną do dziś dekorację malarską Psałterza Potockich składają się cztery miniatury całostronicowe przedstawiające wydarzenia z życia Chrystusa oraz sześć inicjałów figuralnych z wizerunkami Dawida. Ich obecna kolejność: "Pojmanie" (k. 8v, przed Ps. 1), "Wjazd do Jerozolimy" (k. 33r, przed Ps. 26), "Niewiasty u grobu" (k. 64r, przed Ps. 38) oraz "Biczowanie" (k. 101v, przed Ps. 68) wskazuje, że ich obecny układ jest wtórny i zapewne wiąże się ze sporządzeniem (na zlecenie Potockiego) nowej oprawy kodeksu na początku XIX wieku. Istnieje możliwość, że pierwotnie całostronicowe miniatury stanowiły zwarty blok ilustracji wszyty pomiędzy prawie nieozdobiony kalendarz a zasadniczą część psałterza.

</doc>
<doc id="2998835" url="https://pl.wikipedia.org/wiki?curid=2998835" title="Charles Harrington Heisler">
Charles Harrington Heisler

Charles Harrington Heisler (ur. 20 lipca 1888 w Milford, Delaware, zm. 1 listopada 1976 na Florydzie) – amerykański urzędnik konsularny.
Syn Charles'a i Minnelii. Absolwent "Central Manual Training High School" w Filadelfii oraz "Delaware College" na "University of Delaware" w Newark, Delaware (1911); pracował w Pennsylvania Railroad Co., w kopalni w Nevadzie, na Victoria Railways w Australii, w kopalni Crown Mines w Johannesburgu (1914).
W 1914 wstąpił do Służby Zagranicznej USA - pełnił funkcję urzędnika w Johannesburgu (1914), wicekonsula w Kapsztadzie (1915-1921), Kownie (1921-1922), Rydze (1922, konsula od 1924), konsula w Malmö (1924-1926), Warszawie (1926-1928), Gdańsku (1928-1929), Warszawie (1929-1932), Gdańsku (1932-1933), Hamilton na Bermudach (1934-1936), Hamilton w Kanadzie (1936-1938), Tunisie (1938-1941), pracownika Departamentu Stanu (1941), konsula w Newcastle upon Tyne (1942-1946). Na emeryturę odszedł w 1949.

</doc>
<doc id="2998839" url="https://pl.wikipedia.org/wiki?curid=2998839" title="Bilard na World Games 2013">
Bilard na World Games 2013

Zawody w bilardzie podczas World Games 2013 odbyły się w dniach 26 - 30 lipca w Cali, w Kolumbii.

</doc>
<doc id="2998840" url="https://pl.wikipedia.org/wiki?curid=2998840" title="Stępki">
Stępki

Stępki – przysiółek wsi Dobryszyce w Polsce, położony w województwie łódzkim, w powiecie radomszczańskim, w gminie Dobryszyce.
W latach 1975–1998 przysiółek administracyjnie należał do województwa piotrkowskiego.

</doc>
<doc id="2998841" url="https://pl.wikipedia.org/wiki?curid=2998841" title="Huby Dobryszyckie">
Huby Dobryszyckie

Huby Dobryszyckie – część wsi Kolonia Dobryszyce, położona w województwie łódzkim, w powiecie radomszczańskim, w gminie Dobryszyce.
W latach 1975–1998 Huby Dobryszyckie administracyjnie należały do województwa piotrkowskiego.

</doc>
<doc id="2998842" url="https://pl.wikipedia.org/wiki?curid=2998842" title="Brzostowy">
Brzostowy

Brzostowy – nieoficjalna część wsi Byczki w Polsce w województwie łódzkim, w powiecie skierniewickim, w gminie Godzianów.
W latach 1975–1998 miejscowość administracyjnie należała do województwa skierniewickiego.
Nazwa z nadanym identyfikatorem SIMC występuje w zestawieniach archiwalnych TERYT z 1999 roku.

</doc>
<doc id="2998843" url="https://pl.wikipedia.org/wiki?curid=2998843" title="Podstrobówek">
Podstrobówek

Podstrobówek – przysiółek wsi Strobów położony w województwie łódzkim, w powiecie skierniewickim, w gminie Skierniewice.
W latach 1975–1998 miejscowość administracyjnie należała do województwa skierniewickiego.

</doc>
<doc id="2998844" url="https://pl.wikipedia.org/wiki?curid=2998844" title="Podłężce">
Podłężce

Podłężce – część wsi Pszczonów położona w województwie łódzkim, w powiecie skierniewickim, w gminie Maków.
W latach 1975–1998 miejscowość administracyjnie należała do województwa skierniewickiego.

</doc>
<doc id="2998846" url="https://pl.wikipedia.org/wiki?curid=2998846" title="Kresy (Kalenice)">
Kresy (Kalenice)

Kresy – część wsi Kalenice położona w województwie łódzkim, w powiecie łowickim, w gminie Łyszkowice.
W latach 1975–1998 wieś administracyjnie należała do województwa skierniewickiego.

</doc>
<doc id="2998847" url="https://pl.wikipedia.org/wiki?curid=2998847" title="Smolarnia (Jamno)">
Smolarnia (Jamno)

Smolarnia – część wsi Jamno w Polsce, położona w województwie łódzkim, w powiecie łowickim, w gminie Łowicz.
W latach 1975–1998 Smolarnia administracyjnie należała do województwa skierniewickiego.

</doc>
<doc id="2998848" url="https://pl.wikipedia.org/wiki?curid=2998848" title="Szwaby (Jamno)">
Szwaby (Jamno)

Szwaby – część wsi Jamno w Polsce, położona w województwie łódzkim, w powiecie łowickim, w gminie Łowicz, przy drodze wojewódzkiej 704.
W latach 1975–1998 Szwaby administracyjnie należały do województwa skierniewickiego.

</doc>
<doc id="2998850" url="https://pl.wikipedia.org/wiki?curid=2998850" title="Zagaj (Maków-Kolonia)">
Zagaj (Maków-Kolonia)

Zagaj – część wsi Maków-Kolonia, położona w województwie łódzkim, w powiecie skierniewickim, w gminie Maków.
W latach 1975–1998 Zagaj administracyjnie należał do województwa skierniewickiego.

</doc>
<doc id="2998852" url="https://pl.wikipedia.org/wiki?curid=2998852" title="Nałęczowska Kolej Dojazdowa">
Nałęczowska Kolej Dojazdowa



</doc>
<doc id="2998855" url="https://pl.wikipedia.org/wiki?curid=2998855" title="Wilkaski">
Wilkaski

2 miejscowości w Polsce: 

</doc>
<doc id="2998857" url="https://pl.wikipedia.org/wiki?curid=2998857" title="Wilkaski (powiat bartoszycki)">
Wilkaski (powiat bartoszycki)

Wilkaski (niem. "Walkaschken") - uroczysko, dawna miejscowość w Polsce położona w województwie warmińsko-mazurskim, w woj. warmińsko-mazurskim, w pow. bartoszyckim.
Miejscowość położona 8,5 km na południowy wschód o Iławy Pruskiej.
Historia.
Wieś wzmiankowana w dokumentach w 1414 r. pod nazwą "Wilkaskaymen". Później zapisywana jako "Wilckaschcken" (1772), "Wilkaschken" -(1785), "Willkaschken" (1792), Wallkaschken (1912).
W 1889 r. był to majątek ziemski, obejmujący 175 ha. W 1970 była to osada (kolonia), składająca się z jednego domu, zamieszkałego przez 5 osób. Było to gospodarstwo rolne, uprawiające 14 ha ziemi, hodujące 7 sztuk bydła (w tym cztery krowy), 11 świń, trzy konie i cztery owce. W 1983 r. miejscowość już nie istniała.

</doc>
<doc id="2998859" url="https://pl.wikipedia.org/wiki?curid=2998859" title="Fenerbahçe SK (koszykówka kobiet)">
Fenerbahçe SK (koszykówka kobiet)

Fenerbahçe SK – turecki żeński klub koszykarski powstały w 1954 w Stambule. Klub występuje w rozgrywkach Türkiye 1. Kadınlar Basketbol Ligi oraz w Eurolidze.

</doc>
<doc id="2998872" url="https://pl.wikipedia.org/wiki?curid=2998872" title="Zinowij Pełenśkyj">
Zinowij Pełenśkyj



</doc>
<doc id="2998875" url="https://pl.wikipedia.org/wiki?curid=2998875" title="18 Months">
18 Months

18 Months – trzeci studyjny album szkockiego DJa i producenta Calvina Harrisa. Miał premierę 30 października 2012 roku. Album zawiera 15 numerów wyprodukowanych przez samego Calvina. Płyta stanowi kombinację muzyki pop, house i disco. Występują tam gościnnie m.in. Rihanna, Ellie Goulding, Florence Welch, Kelis, Ne-Yo. W Polsce płyta uzyskała status platynowej.

</doc>
<doc id="2998877" url="https://pl.wikipedia.org/wiki?curid=2998877" title="Indywidualne Mistrzostwa Europy Juniorów na Żużlu 2003">
Indywidualne Mistrzostwa Europy Juniorów na Żużlu 2003

Indywidualne Mistrzostwa Europy Juniorów na Żużlu 2003 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 2003. W finale zwyciężył Duńczyk Kenneth Bjerre.

</doc>
<doc id="2998878" url="https://pl.wikipedia.org/wiki?curid=2998878" title="Isabelle Yacoubou-Dehoui">
Isabelle Yacoubou-Dehoui

Isabelle Yacoubou-Dehoui; z d. Yacoubou (ur. 21 kwietnia 1986 w Godomey), francuska koszykarka, reprezentantka kraju grająca na pozycji środkowej, wicemistrzyni olimpijska 2012, mistrzyni Europy 2009, wicemistrzyni 2013 oraz brązowa medalistka 2011, obecnie zawodniczka włoskiego Famila Schio.
W 2013 została odznaczona Narodowego Orderem Zasługi.

</doc>
<doc id="2998879" url="https://pl.wikipedia.org/wiki?curid=2998879" title="NaviExpert">
NaviExpert

NaviExpert – aplikacja nawigacyjna wykorzystująca satelitarne systemy nawigacyjne dostępna na telefony komórkowe i tablety.
NaviExpert zadebiutował na rynku w 2005 roku. Aplikacja poza funkcją nawigacji pozwala kierowcom omijać korki dzięki technologii "Community Traffic online", posiada ostrzeżenia CB o fotoradarach, kontrolach drogowych czy niebezpiecznych miejscach oraz bogatą bazę punktów POI. Aplikacja działa w trybie online, dzięki czemu uwzględnia na mapie bieżące informacje o średnich prędkościach z jakimi poruszają się kierowcy na danych odcinkach dróg, trwające remonty, zablokowane odcinki oraz nowe inwestycje drogowe.
Mapy Polski pochodzą z łódzkiej firmy Emapa, natomiast mapa Europy dostarczana jest przez holenderską firmę TomTom. Mapa Polski wykorzystana w NaviExpert dostępna jest także w serwisie korkosfera.pl, skąd ułożoną trasę można eksportować do aplikacji (funkcja dostępna od wersji 8.3 na system Android).
Aplikacja kompatybilna jest z ponad 300 urządzeniami działającymi pod systemami operacyjnymi:
NaviExpert współpracuje z czterema operatorami sieci komórkowych: Orange, Play, Plus, i T-Mobile oferując swoją aplikację w wersji dedykowanej dla danego operatora GSM i preinstalowanej na wybranych urządzeniach dostępnych w ofercie operatorów.
Na rynku pozaoperatorskim aplikację NaviExpert można pobrać z Google Play, App Store, Windows Phone Store oraz ze strony getne.pl. Przed wykupieniem abonamentu użytkownik może przetestować aplikację za darmo przez 14 dni lub 30 dni w przypadku Windows Phone Store.

</doc>
<doc id="2998880" url="https://pl.wikipedia.org/wiki?curid=2998880" title="Powódź w Polsce (2001)">
Powódź w Polsce (2001)

Powódź w Polsce (2001) – powódź, która nawiedziła w lipcu 2001 dorzecze Wisły. Jej przyczyną były ulewne opady deszczu oraz burze.
W południowej Polsce wysoki stan wód utrzymywał się przez 2-3 dni, co spowodowało przesiąkanie i przerywanie wałów na Wiśle. Wystąpiły również awarie budowli hydrotechnicznych (m.in. przerwanie grodzy budowanego zbiornika Wióry na Świślinie i w konsekwencji zalanie południowej części Ostrowca Świętokrzyskiego).
Straty po powodzi oszacowano na 4 miliardy złotych.
W Gdańsku powódź miała miejsce 9 lipca 2001. W jej wyniku poszkodowane zostały znaczne obszary miasta, w tym położone wzdłuż Kanału Raduni tereny dzielnic Orunia-Św. Wojciech-Lipce i Śródmieście oraz położone nad potokiem Strzyża tereny dzielnic Wrzeszcz Górny i Wrzeszcz Dolny.
Od intensywnych opadów ucierpiał także m.in. Maków Podhalański, gdzie 24 lipca spadło 94,6 mm deszczu, a 25 lipca aż 190,8 mm. Spowodowało to wzrost poziomu wody w rzekach i potokach, a w jego wyniku m.in. zniszczenie rynku, straty w infrastrukturze komunalnej, przerwanie torów kolejowych oraz uszkodzenia licznych domów. Według szacunków straty dotyczące mienia publicznego przekroczyły 20 mln złotych.

</doc>
<doc id="2998881" url="https://pl.wikipedia.org/wiki?curid=2998881" title="Robert Pettersson">
Robert Pettersson

Robert Pettersson (ur. 11 marca 1988) – szwedzki żużlowiec.
Srebrny medalista indywidualnych mistrzostw Szwecji młodzików (2002). Złoty medalista młodzieżowych indywidualnych mistrzostw Szwecji (2007). Dwukrotny złoty medalista drużynowych mistrzostw Szwecji (2008, 2009).
Brązowy medalista indywidualnych mistrzostw Europy juniorów (Mšeno 2005). Srebrny medalista drużynowych mistrzostw świata juniorów (Rybnik 2006). Finalista indywidualnych mistrzostw świata juniorów (Terenzano 2006 – XVI miejsce). 
W 2007 r. reprezentował w lidze polskiej barwy klubu GTŻ Grudziądz.

</doc>
<doc id="2998883" url="https://pl.wikipedia.org/wiki?curid=2998883" title="New Age (singel)">
New Age (singel)

"New Age" – to popowy utwór brytyjskiego piosenkarza Marlon Roudette. Utwór wydany został w 16 sierpnia 2011 roku przez wytwórnię płytową Universal Music Group jako debiutancki singel piosenkarza z jego pierwszego albumu studyjnego, zatytułowanego "Matter Fixed". Tekst utworu został napisany przez Guya Chambersa i Marlona Roudette, którzy także zajęli się jego produkcją. Singiel dotarł do szczytu listy przebojów w Niemczech, Szwajcarii oraz Austrii. Ponadto znalazł się w pierwszej dziesiątce najpopularniejszych singli w Polsce, Belgii oraz Holandii. Utwór przez 8 tygodni z rzędu znajdował się na pierwszym miejscu w Niemczech i otrzymał tam status podwójnie platynowej płyty.

</doc>
<doc id="2998885" url="https://pl.wikipedia.org/wiki?curid=2998885" title="Global RallyCrosss – Charlotte Motor Speedway 2012">
Global RallyCrosss – Charlotte Motor Speedway 2012

Global RallyCrosss na Charlotte Motor Speedway 2012 – pierwsza runda mistrzostw Global RallyCross sezonu 2012. została rozegrana ona 26 maja na torze Charlotte, jako runda towarzysząca wyścigowi NASCAR Sprint Cup Series. Tor wykorzystywał prostą startową oraz aleję serwisową owalu. Jego nawierzchnia była całkowicie asfaltowa, w niektórych miejscach znajdowały się kałuże wody. Postawiono także niewielką rampę. Rywalizacja odbywała się o zmierzchu, przy sztucznym oświetleniu.
Kwalifikacje.
W kwalifikacjach najszybszy okazał się Marcus Grönholm, pokonując Tannera Fousta. Trzeci czas uzyskał Brian Deegan, czwarty Toomas Heikkinen, a kolejne dwa miejsca zajęli Ken Block i Sverre Isachsen. Na podstawie czasów podzielono kierowców na grupy półfinałowe.
Wyścig.
Półfinał I - 6 okr..
Zaraz po starcie Grönholm i Block skorzystali ze skrótu wychodząc na prowadzenie. Dwa okrążenia później samochód Burtona zatrzymał się na torze, zaraz za nawrotem. Mirra po przejechaniu skrótem znalazł się na trzeciej pozycji. Ken Block zaczął doganiać Grönholma, ale na czwartym okrążeniu poślizgnął się na kałuży wody, pojechał za szeroko w zakręcie i uderzył w mur. Mimo to pojechał dalej, ale chwilę później uderzył w bandę oddzielającą dwa przeciwne kierunki, po czym wyścig został przerwany. Po naprawieniu bandy wznowiono rywalizację. Z powodu uszkodzeń samochodu Ken Block nie mógł wziąć udziału w restarcie. Podczas startu samochód Burtona nie ruszył z pola startowego. Grönholm objął prowadzenie i od razu pojechał skrótem. Tą samą trasą pojechał Mirra. Na czwartym okrążeniu Mirra obrócił się na kałuży wody, ale skończyło się tylko na niewielkiej stracie czasowej. Grönholm wygrał wyścig, Mirra dojechał drugi.
Półfinał II - 6 okr..
Na starcie Foust wyszedł na prowadzenie i od razu pojechał skrótem, to samo uczynił Verdier, a także Isachsen, który miał problem na starcie. Na następnym okrążeniu skrótem poszedł Moro i znalazł się na trzeciej pozycji. Isachsen w końcu postanowił wycofać się z rywalizacji, a Foust dowiózł bezproblemowo pierwsze miejsce do mety.
Półfinał III - 6 okr..
Po starcie Deegan wyszedł na prowadzenie i od razu pojechał skrótem. Rooney został trochę z tyłu. W nawrocie Pastarna zaatakował Binksa, doszło do kontaktu między tymi dwoma zawodnikami, ale Binks utrzymał swoją pozycję. W następnym nawrocie Pastrana ponownie zaatakował Binksa, znów doszło do kontaktu, ale tym razem to Pastrana wszedł pierwszy w następny zakręt. Binks i Roney poszli skrótem. Deegan zatrzymał się na drugim okrążeniu z powodu problemów technicznych. Na kolejnym okrążeniu Pastrana skorzystał ze skrótu i wysunął się na prowadzenie, lecz Binks był tuż za nim. Mimo to nie udało mu się zaatakować Pastrany aż do mety wyścigu.
Półfinał IV - 6 okr..
Na starcie Heikkinen wysunął się na prowadzenie i od razu skorzystał ze skrótu, a za nim pojechał Hübinette. Na trzeciej pozycji znalazł się Scott, który po pojechaniu skrótem na pierwszym okrążeniu znalazł się tuż za Szwedem. Na kolejnym okrążeniu ze skrótu skorzystał Millen, wyjeżdżając na czwartej pozycji. Na trzecim okrążeniu Hübinette zaatakował Heikkinena w nawrocie i wyszedł na prowadzenie, którego nie oddał już do mety.
Wyścig ostatniej szansy - 3 okr..
Do wyścigu najlepiej ruszył Isachsen, a tuż za nim znalazł się Scott. Już na starcie Rhys Millen skorzystał ze skrótu obejmując prowadzenie, a za nim pojechali Tim Rooney, i Ken Block, który kiepsko wystartował. Na pierwszym okrążeniu ze skrótu skorzystał Isachsen obejmując prowadzenie, a także Scott, który awansował na trzecią pozycję. Na następnym okrążeniu problemy techniczne dopadły Isachsena odbierając mu pierwsze miejsce. Na ostatnim okrążeniu Millen poślizgnąwszy się na kałuży wody pojechał za szeroko w jednym z zakrętów, co pozwoliło Scottowi objąć prowadzenie.
Finał - 8 okr..
Do wyścigu najlepiej wystartował Tanner Foust, a tuż za nim znalazł się Travis Pastrana. Grönholm, Heikkinen, Binks, Millen, Scott i Mirra skorzystali ze skrótu już na starcie. Na wyjeździe ze skrótu Heikkinen uderzył w tył Grönholma, ten jednak utrzymał pierwszą pozycję. Binks natomiast wykorzystał okazję i znalazł się przed Heikkinenem. Fin szybko jednak odzyskał swoją pozycję, a chwilę później także Millen i Scott wyprzedzili Brytyjczyka. Na pierwszym okrążeniu ze skrótu skorzystali Foust i Pastrana, po czym awansowali na odpowiednio drugą i trzecią pozycję. Heikkinen był jednak blisko Pastrany i zaatakował go w nawrocie. Doszło do kontaktu, w wyniku którego Pastrana uderzył w ścianę i uszkodził zawieszenie. Heikkinen natomiast awansował na trzecią pozycję. Na następnym okrążeniu Binks zblokował koła na dohamowaniu i jego samochód wpadł w bariery wypełnione wodą. Bariery te, stojące od tego momentu na środku toru stanowiły kolejne utrudnienie dla zawodników. Po pojechaniu skrótem Mirra znalazł się na drugiej pozycji, a Scott na piątej. Na czwartym okrążeniu Foust wyprzedził Mirrę, który na kolejnym okrążeniu został obrócony przez Heikkinena i zakończył w ten sposób swój udział w wyścigu. W tym czasie trwał zacięty pojedynek między Hübinettem, Heikkinenem i Scottem o trzecią pozycję. Dwa okrążenia przed metą Fin spróbował ataku, uderzył nawet w samochód Szweda, jednak zabrakło miejsca do wyprzedzenia. Kilka zakrętów później, na wyjściu na prostą zaatakował znowu, tym razem manewr zakończył się sukcesem. Na przedostatnim okrążeniu ze skrótu skorzystał Verdier, wyjeżdżając tuż za Scottem. Opóźnił on mocno dohamowanie, dzięki czemu wyprzedził Brytyjczyka, uderzył jednak przy okazji Hubinette'a, który obrócił się na torze. Marcus Grönholm dowiózł pierwsze miejsce do mety, a na drugim miejscu znalazł się Tanner Foust. Trzeci na mecie Heikkinen został ukarany za swoją jazdę czarną flagą, co oznaczało, że został sklasyfikowany na ostatnim, 10 miejscu w finale.

</doc>
<doc id="2998887" url="https://pl.wikipedia.org/wiki?curid=2998887" title="Pierwszy po Bogu">
Pierwszy po Bogu

Pierwszy po Bogu (ros. "Первый после Бога", "Pierwyj posle Boga") – rosyjski film wojenny z 2005 roku w reżyserii Wasilija Cziginskiego.
Opis fabuły.
Finlandia, 1944 r. Aleksander Marinin (Dmitrij Orłow) jest zasłużonym dowódcą okrętu podwodnego. Jego miłością jest Tanka (Jelizawieta Bojarska). Tymczasem ze względu na arystokratyczne pochodzenie mężczyzną zaczyna się interesować NKWD. Tajne służby widzą w nim wroga państwa.
Obsada.
i inni

</doc>
<doc id="2998891" url="https://pl.wikipedia.org/wiki?curid=2998891" title="Paul Douglas">
Paul Douglas

Paul Douglas (ur. 11 kwietnia 1907 w Filadelfii, zm. 11 września 1959 w Los Angeles) – amerykański aktor filmowy i telewizyjny.
Wybrana filmografia.
seriale
film
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="2998902" url="https://pl.wikipedia.org/wiki?curid=2998902" title="Rebeka (zespół muzyczny)">
Rebeka (zespół muzyczny)

Rebeka to polski zespół muzyczny wykonujący electro pop, założony w 2008 roku w Poznaniu przez Iwonę Skwarek. W 2010 skład zwiększył się o drugą osobę – Bartosza Szczęsnego.
Charakterystyczne dla zespołu jest wykorzystywanie keyboardu Casio w połączeniu z komputerem oraz emocjonalne, minimalistyczne kompozycje połączone z tekstami w języku angielskim. Zespół ma na koncie wiele koncertów, jak też single "Fail", "Stars" i debiutancką płytę "Hellada", na którą składa się dwanaście kompozycji. Zespół koncertuje głównie w Polsce (w tym udział m.in. w festiwalach Heineken Open’er w Gdyni, Burn Selector w Krakowie i Free Form Festival w Warszawie), ale zdążył już odwiedzić kilka festiwali poza granicami kraju, we Francji i Niemczech. 

</doc>
<doc id="2998923" url="https://pl.wikipedia.org/wiki?curid=2998923" title="Clarence Warwick Perkins jr.">
Clarence Warwick Perkins jr.

Clarence Warwick Perkins jr., Warwick Perkins (ur. 23 lipca 1899 w Govans, Maryland, zm. 19 grudnia 1987 w Baltimore) – amerykański urzędnik konsularny i dyplomata.
Syn Clarence Warwicka, b. stanowego senatora (1904-1906). Ukończył "Baltimore City College". Absolwent Johns Hopkins University w Baltimore (1921). Zatrudniony w redakcji jednej z gazet Baltimore (1921-1924). W 1924 wstąpił do Służby Zagranicznej USA - powołany na funkcję wicekonsula w Wiedniu (1924-1929), konsula w Gdańsku (1929-1932), w Warszawie (1932-1937), Toronto (1937-1942), I sekr./konsula w Moskwie z/s w Kujbyszewie (1943-1945), urzędnika Departamentu Stanu (1945), I sekr./radcy w Ankarze (1945-1948). Pochowany na Saint Johns Episcopal Church Cemetery w Reisterstown pod Baltimore.

</doc>
<doc id="2998929" url="https://pl.wikipedia.org/wiki?curid=2998929" title="Pływanie na Mistrzostwach Świata w Pływaniu 2013 – 200 m stylem dowolnym mężczyzn">
Pływanie na Mistrzostwach Świata w Pływaniu 2013 – 200 m stylem dowolnym mężczyzn

200 m stylem dowolnym mężczyzn – jedna z konkurencji rozgrywanych podczas Mistrzostw Świata w Pływaniu 2013 w ramach pływania. Eliminacje oraz półfinały odbyły się 29 lipca, a finał 30 lipca.
W tej konkurencji wzięło udział 68 zawodników (69 zgłoszonych) z 58 państw.
Złoty medal zdobył Yannick Agnel reprezentujący Francję. Drugie miejsce zajął Amerykanin Conor Dwyer, a brązowy medal przypadł Daniłowi Izotow z Rosji.

</doc>
<doc id="2998931" url="https://pl.wikipedia.org/wiki?curid=2998931" title="Asylum Party">
Asylum Party

Asylum Party – francuski zespół z gatunku cold wave, założony w 1985 roku przez Thierry’ego Sobezyka (bas i wokal) i Philippe’a Planchona (gitara i wokal). Później szeregi zespołu zasiliła Pascale Macé (klawisze). 
Na koncie zespołu znajdują się trzy płyty długogrające: "Picture One", "Borderline" i "Mere". 
"Asylum Party" rozpadło się w 1990 roku.

</doc>
<doc id="2999071" url="https://pl.wikipedia.org/wiki?curid=2999071" title="Honorowi Obywatele Miasta Warszawy">
Honorowi Obywatele Miasta Warszawy



</doc>
<doc id="2999097" url="https://pl.wikipedia.org/wiki?curid=2999097" title="Tell Ramad">
Tell Ramad

Tell Ramad - tell, stanowisko archeologiczne u podnóża góry Hermon w południowo-zachodniej Syrii (20 km od Damaszku). Wykopaliska na obszarze stosunkowo małej prehistorycznej osady (ok. 2 ha) miały duże znaczenie w badaniu początków rolnictwa w okresie neolitu.
Pierwsze profesjonalne prace wykopaliskowe w Tell Ramad zostały wykonane podczas ośmiu sezonów między 1963 a 1973 przez francuską ekspedycję pod kierownictwem Henri de Contenson'a (z W.J. van Liere). W 1972 roku ekspedycja odkryła pozostałości neolitycznej społeczności z VII tysiąclecia p.n.e., której egzystencja oparta była na zbieractwie jęczmienia i trzech gatunków pszenicy. W osadzie rozwinięte były techniki obróbki obsydianu, sprowadzanego z terenów Anatolii. 
Najstarsze poziomy z okresu przedceramicznego wskazują, że pół-ziemne chaty w Ramad budowane z gliny miały kształt elipsy o średnicy 3-4 metrów. Wewnątrz tych zabudowań znajdowały się piece oraz pomieszczenia o charakterze silosów. Z tego okresu pochodzi odkryty w Tell Ramad wisiorek wykonany z bryłki miedzi, jeden z najwcześniejszych śladów obróbki tego metalu w okresie neolitu w Syrii. 
W późniejszych okresach, domostwa w Ramad były prostokątne (jedynie rogi budynków były nieco zaokrąglane) z jednym pomieszczeniem. Najpomyślniejszy okres osady stanowiło ostatnie ćwierćwiecze VII tysiąclecia p.n.e. (ok. 6250-6000). Z tego okresu pochodzą domy budowane z glinianych cegieł na kamiennym fundamencie i z użyciem wapiennego tynku, gliniane figurki ludzi i zwierząt, ślady udomowienia świń oraz prawdopodobnie owiec i kóz. O znacznym rozwoju Tell Ramad może świadczyć zmniejszenie konieczności polowań (nieliczne pozostałości jeleni i gazeli), zastąpionych wydajnym rolnictwem i hodowlą na potrzeby całkowicie osiadłej społeczności. W tym okresie w Tell Ramad pojawiły się pierwsze wapienne naczynia ceramiczne z dużą domieszką pucolany, produkowane w dużych ilościach i niekiedy ozdabiane szerokimi czerwonymi pasami pigmentem z ochry. 
Zwyczaje religijne nie odbiegały od charakterystycznych dla północnej Syrii czy Jerycha na południu. Znaleziono tutaj czaszki pokryte glinianymi maskami w celu odwzorowania ludzkiej twarzy (niektóre pokryte czerwona farbą); dobrze zachowane, stanowią obecnie eksponaty Muzeum Narodowego w Damaszku. Czaszki w Tell Ramad chowane były a dołach razem z antropomorficznymi glinianymi figurkami bez głów, co sugeruje, że figurki mogły być piedestałami pod czaszki. Wspólne zestawianie tych dwóch artefaktów może świadczyć, że nie były to dary grobowe lecz obiekty kultu, składane do ziemi podczas rytualnego pochówku.

</doc>
<doc id="2999098" url="https://pl.wikipedia.org/wiki?curid=2999098" title="Małgorzata Kopczowska">
Małgorzata Kopczowska

Małgorzata Kopczowska (zm. po 1467) – księżna oświęcimska i zatorska, żona księcia Wacława I zatorskiego.
Życiorys.
Według przekazu kroniki Jana Długosza, Małgorzata była córką ziemianina z księstwa siewierskiego Urbana Kopczowskiego zwanego Świrczyna, pieczętującego się herbem Nowina. Przypuszcza się, iż był on identyczny ze świadkującym 21 lutego i 19 września 1457 na dokumentach księcia oświęcimskiego Jana IV Urbanem z Kopczowic, pochodzącym z miejscowości Kopciowice w księstwie oświęcimskim.
Zgodnie z informacją XV-wiecznego kronikarza w Małgorzacie zakochał się książę Wacław I, syn księcia oświęcimskiego Kazimierza I, a następnie zawarł z nią związek małżeński. Pomimo iż Małgorzata była najprawdopodobniej poddaną Wacława, synowie z tego małżeństwa mieli pełne prawa do dziedziczenia księstwa po swoim ojcu. Z małżeństwa Małgorzaty i Wacława pochodziło siedmioro dzieci: synowie Kazimierz, Wacław, Jan i Władysław - późniejsi książęta zatorscy oraz córki Zofia i Katarzyna zmarłe podczas epidemii za życia ojca, jak również Agnieszka, która najprawdopodobniej zmarła po 21 października 1465.
Małgorzata Kopczowska przeżyła swojego męża Wacława I, zmarłego między 21 października 1465 a 29 lipca 1467. Ostatnia wzmianka na temat księżnej pochodzi z 1468. Zmarła zatem po tej dacie.

</doc>
<doc id="2999100" url="https://pl.wikipedia.org/wiki?curid=2999100" title="Dan Bahat">
Dan Bahat

Daniel „Dan” Bahat (ur. 1938 w Polsce) – izraelski archeolog pochodzący z Polski.
Życiorys.
Urodził się w Polsce, w 1939 jego rodzina emigrowała do Mandatu Palestyny i osiedliła się w Tel Awiwie. Po ukończeniu w 1956 szkoły "„Tichon Hadash”" przeszedł dwuletnie wyszkolenie w Izraelskich Siłach Obronnych, a następnie rozpoczął studia na Wydziale Archeologii i Historii Narodu Żydowskiego na Uniwersytecie Hebrajskim w Jerozolimie. Od 1963 pełnił z ramienia rządowego Departamentu Zabytków Ministerstwa Kultury i Edukacji Izraela funkcję archeologa Dystryktu Jerozolimy. W 1978 rozpoczął studia doktoranckie w Katedrze Historii Powszechnej Uniwersytetu Hebrajskiego, w 1987 został uhonorowany stypendium – Nagrodą Rachel Yanait-Ben-Zvi za wkład w badania archeologiczne Jerozolimy. Rok później został wykładowcą na Uniwersytecie Bar-Ilana, przebywał również w Watykanie na zaproszenie Jana Pawła II, gdzie przedstawił wykład na temat badań archeologicznych prowadzonych przez jego zespół w Jerozolimie. W 1989 otrzymał nagrodę miasta Jerozolima za kolejny etap odkryć archeologicznych (razem z B. Mazar, N. Avigad, Y. Shiloh), w następnym roku obronił pracę doktorską na temat "„Topografia i toponimia Jerozolimy w epoce krzyżowców”". Jednocześnie zrezygnował ze stanowiska archeologa dystryktu Jerozolimy i został pracownikiem naukowym Albright Institute w Jerozolimie. W tym samym roku ukazała się przygotowywana przez Dana Bahata książką „Ilustrowany Atlas Biblijnej Jerozolimy” (wspólnie z Chaimem T. Rubinsteinem), za którą w 1993 otrzymał nagrodę "„Ish-Shalom”" w dziedzinie nauki o Ziemi Izraela. W 1996 został adiunktem w Katedrze Studiów o Ziemi Izraela, w 2003 przez jeden semestr wykładał na Uniwersytecie Torontońskim (University of St. Michael’s College), gdzie otrzymał tytuł profesorski. Po powrocie do Izraela w 2004 zrezygnował z pracy na Uniwersytecie Bar-Ilana i postanowił kontynuować współpracę z Kolegium Świętego Michała. W tym samym roku prezydent Włoch odznaczył Dana Bahata orderem Commendatore Legii Włoskiej w uznaniu działalności na rzecz promowania stosunków między Włochami a Izraelem.

</doc>
<doc id="2999107" url="https://pl.wikipedia.org/wiki?curid=2999107" title="Across from Midnight">
Across from Midnight

Across from Midnight – szesnasty album muzyczny Joe Cockera, wydany w roku 1997.

</doc>
<doc id="2999224" url="https://pl.wikipedia.org/wiki?curid=2999224" title="FK Mladost Velika Obarska">
FK Mladost Velika Obarska

FK Mladost Velika Obarska (cyr. Фудбалски клуб Младост Велика Обарска) – bośniacki klub piłkarski, mający siedzibę we wsi Velika Obarska, w Republice Serbskiej.
Historia.
Chronologia nazw:
Klub został założony w 1948 roku jako DTV Partizan. Od 1956 do sezonu 1974/75 jako Mladost występował w lidze regionalnej Semberije. Następnie awansował do Okręgowej Ligi Brczko, w której rywalizował aż do jej reorganizacji w latach siedemdziesiątych, kiedy to została utworzona Liga Semberska. Od sezonu 1984/85 klub występował w międzygminnej lidze Brczko. W sezonie 1986/87 zdobył w niej mistrzostwo, więc zakwalifikował się do Strefowej Ligi Brczko. W sezonie 1989/90 został nowym mistrzem, co było najwyższym sukcesem klubu w tamtym czasie, awansując do grupy „Północ” ligi regionalnej Bośni i Hercegowiny, w której grał z dużym sukcesem aż do 1992 roku, kiedy nastąpił rozpad Jugosławii.
Zespół został pierwszym zwycięzcą Pucharu Semberije w 1963 roku, a w 1985 osiągnął najlepszy wynik w rozgrywkach Pucharu „Zadrugar”, kiedy dotarł do ćwierćfinału prestiżowego trofea.
Po powstawaniu FSRS klub startował w drugiej lidze w grupie Bijeljina w sezonie 1995/96, kiedy zajął siódme miejsce. Następny sezon zakończył na dziesiątej lokacie i spadł do trzeciej ligi. W sezonie 1997/98 zespół zdobył pierwsze miejsce w grupie Semberije, Majevice i Biracz i wywalczył awans do drugiej ligi.
W drugiej lidze spędził trzy sezony, a najlepszy wynik w sezonie 1999/00, kiedy to zajął drugie miejsce w grupie „Centrum”. Następne siedem lat klub startował w trzeciej lidze, w grupie Bijeljina, aż do sezonu 2007/08, gdy zdobył pierwsze miejsce w grupie Kriszka, a potem w barażach z drużynami "Lopar Majevica" i "Gaj Semberije" wywalczył awans do drugiej ligi.
W Pucharze Republiki Serbskiej największy sukces został osiągnięty w sezonie 1993/94, kiedy to w ćwierćfinale został zatrzymany przez FK Kozara Gradiška.
W sezonie 2011/12 wywalczył mistrzostwo w drugiej lidze i awansował do pierwszej ligi Republiki Serbskiej. W pierwszym sezonie 2012/13 klub zdobył tytuł mistrza Republiki Serbskiej, po czym awansował do Premijer ligi Bośni i Hercegowiny.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Gradskim w Velikiej Obarsce, który może pomieścić 1,000 widzów.

</doc>
<doc id="2999305" url="https://pl.wikipedia.org/wiki?curid=2999305" title="Wyżnia Kopa">
Wyżnia Kopa

Wyżnia Kopa (1715 m) – wzniesienie w progu oddzielającym Dolinę Pięciu Stawów Polskich od Doliny Roztoki w polskich Tatrach Wysokich. W progu tym są dwa takie wzniesienia; Wyżnia Kopa i Niżnia Kopa. Stanowią one ważne punkty orientacyjne. Wyżnia Kopa znajduje się pomiędzy Wielkim i Przednim Stawem. Jej względna wysokość nad lustrem wody w Wielkim Stawie wynosi 50 m. Do Doliny Roztoki opada z niej ściana o wysokości kilkudziesięciu metrów, wszystkie pozostałe stoki są łagodne i porośnięte kosodrzewiną i borówkami. Po zachodniej stronie Wyżniej Kopy wypływa z Wielkiego Stawu potok Roztoka opadający na progu wodospadem Siklawa, po wschodniej stronie z obniżenia między Wyżnią i Niżnią Kopą opada do Doliny Roztoki Litworowy Żleb.

</doc>
<doc id="2999324" url="https://pl.wikipedia.org/wiki?curid=2999324" title="Caeculus (mitologia)">
Caeculus (mitologia)

Caeculus – postać z mitologii rzymskiej, legendarny protoplasta rodu Cecyliuszów.
Był synem Wulkana, który zapłodnił jego matkę pod postacią iskry z ogniska spadłej na jej łono. Po urodzeniu syna matka porzuciła go w świątyni Jowisza. Tam dziecko znalazły kobiety, które oddały je na wychowanie Depidiuszom, braciom jego matki. Oni to nadali dziecku imię Caeculus (od "caecus" – „ślepy”), z powodu jego zaczerwienionych od dymu oczu.
Tradycja przypisywała mu założenie miasta Preneste. Chcąc zachęcić okoliczną ludność do osiedlania się w nim, dzięki pomocy ojca dokonał na jej oczach cudu z ogniem – zebranych otoczyły płomienie, które rozwiały się na rozkaz Caeculusa.

</doc>
<doc id="2999359" url="https://pl.wikipedia.org/wiki?curid=2999359" title="Cekulus">
Cekulus



</doc>
<doc id="2999364" url="https://pl.wikipedia.org/wiki?curid=2999364" title="Zofia cieszyńska (zm. ok. 1569)">
Zofia cieszyńska (zm. ok. 1569)

Zofia cieszyńska (ur. zap. między 1545 a 1547 lub po 1548, zm. zap. krótko po 23 lutego 1569) – księżniczka cieszyńska, córka księcia Wacława III Adama i jego pierwszej żony Marii z Pernsteinu.
Życiorys.
Dokładna data narodzin Zofii nie jest znana. Przypuszcza się, iż księżniczka przyszła na świat w okresie konfliktu księcia cieszyńskiego Wacława Adama z teściem, magnatem czeskim Janem z Pernsteinu między 1545 a 1547, gdyż w przeciwieństwie do jej starszego rodzeństwa narodziny Zofii nie zostały odnotowane w korespondencji jej dziada macierzystego. Istnieje również prawdopodobieństwo iż w czasie konfliktu doszło do separacji Wacława III Adama z małżonką, co przesuwałoby datę narodzin Zofii cieszyńskiej na czas po 1548. Imię księżniczki nawiązywało najprawdopodobniej do zmarłej w 1541 siostry jej ojca.
Według wiarygodnego przekazu historyka Eleazara Tilischa Zofia zmarła w młodym wieku. Książę Wacław III Adam w liście z 23 lutego 1569 zawiadamiał radę miasta Cieszyna o chorobie swojej córki oraz zwracał się z prośbą o dostarczenie dla niej potrzebnych lekarstw. Dawna literatura uważała, iż wymieniona w liście księżniczka jest nieznaną z imienia córką księcia Wacława Adama z drugiego małżeństwa z Sydonią Katarzyną, córką księcia saskiego Franciszka I. Obecnie przypuszcza się, że informacja ta mogła się odnosić do Zofii. Zofia cieszyńska zmarła zatem najprawdopodobniej krótko po 23 lutego 1569.

</doc>
<doc id="2999367" url="https://pl.wikipedia.org/wiki?curid=2999367" title="Hiyadilis Melo">
Hiyadilis Melo

Hiyadilis Melo Núñez (ur. 22 lipca 1991) – dominikańska lekkoatletka, tyczkarka.

</doc>
<doc id="2999377" url="https://pl.wikipedia.org/wiki?curid=2999377" title="Dyskografia Jackie Evancho">
Dyskografia Jackie Evancho

Dyskografia Jackie Evancho.

</doc>
<doc id="2999381" url="https://pl.wikipedia.org/wiki?curid=2999381" title="David Plummer">
David Plummer

David Plummer (ur. 9 października 1985 w Norman) – amerykański pływak, specjalizujący się w stylu grzbietowym.
Kariera pływacka.
W 2010 roku został mistrzem świata na krótkim basenie w Dubaju w sztafecie 4 × 100 m stylem zmiennym, a w następnym roku mistrzem świata w Szanghaju w tej samej sztafecie .
2 lata później zdobył srebrny medal mistrzostw świata w Barcelonie na 100 m stylem grzbietowym.
Na igrzyskach olimpijskich w Rio de Janeiro zdobył dwa medale, złoto i brąz. Mistrzostwo olimpijskie wywalczył, płynąc w eliminacjach konkurencji sztafet 4 x 100 m stylem zmiennym. Trzecie miejsce zajął na dystansie 100 m stylem grzbietowym, w finale uzyskując czas 52,40.

</doc>
<doc id="2999397" url="https://pl.wikipedia.org/wiki?curid=2999397" title="Walc Łyżwiarzy">
Walc Łyżwiarzy

Walc łyżwiarzy (tytuł oryginalny: "Les Patineurs Valse", tytuł anglojęzyczny: "The Skaters' Waltz", tytuł niemieckojęzyczny: "Die Schlittschuhläufer-Walzer") – popularny utwór (walc), którego autorem jest pochodzący z Alzacji kompozytor Émile Waldteufel.
Powstanie utworu.
Walc skomponowany został w 1882 roku, prawdopodobnie w Paryżu; nosi op. 183. Inspiracją dla kompozytora były kółka tworzone przez ślizgających się łyżwiarzy na lodowisku w Lasku Bulońskim, na ówczesnych przedmieściach Paryża.
Struktura utworu.
&lt;score vorbis="1"&gt;
 \relative g" {
 \new PianoStaff «
 \new Staff { \key fis \minor \time 3/4
 \tempo \markup {
 \column {
 cis,2.( e2 fis4) fis2.~ fis d2.( fis2 gis4) gis2.~ gis b( a2 cis,4) e2.( &lt;d fis&gt;2 cis4) &lt;cis gis'&gt;2. ~ 4 r r
 \new Staff { \key fis \minor \time 3/4 \clef bass
 a, &lt;e' a&gt; &lt;e a&gt; cis &lt;e a&gt; &lt;e a&gt; b &lt;d e gis&gt; &lt;d e gis&gt; e, &lt;d' e gis&gt; &lt;d e gis&gt; b &lt;d e gis&gt; &lt;d e gis&gt; e, &lt;d' e gis&gt; &lt;d e gis&gt; cis &lt;e a&gt; &lt;e a&gt; cis &lt;e a&gt; &lt;e a&gt; fis, fis, b, b, e, &lt;d' e gis&gt; &lt;d e gis&gt; e, &lt;d' e gis&gt; &lt;d e gis&gt; a &lt;cis e&gt; &lt;cis e&gt; &lt;cis e&gt; r r
 »
&lt;/score&gt;
Utwór poprzedzony jest krótką introdukcją. Nawiązuje ona w intencji kompozytora do układu ciała łyżwiarza. Występujące w introdukcji glissanda, tryl oraz dźwięk dzwonków wprowadzać mają słuchacza w zimową atmosferę. W atmosferę tę wprowadza również pojawiająca się między trylem a dźwiękiem dzwonków kadencja rogu solo w dynamice piano intonująca w powolnym tempie przetworzony fragment pierwszego tematu walcowego. Niewykluczone, że zarówno glissando jak i tryl wyrażają dynamiczne łyżwiarskie figury akrobatyczne, np. skok z obrotem, lub też ... upadek po nieudanym skoku lub innej niepoprawnie wykonanej figurze. Następnie eksponowany jest 16-taktowy, romantyczny, rozpoetyzowany, szeroko prowadzony przez kwartet smyczkowy, nastrojowy pierwszy temat walcowy. Ma on przedstawiać majestatycznie i harmonijnie poruszające się grupy łyżwiarzy na lodowisku.
&lt;score vorbis="1"&gt;
 \relative c' {
 \new PianoStaff «
 \new Staff { \key b \minor \time 3/4
 \tempo \markup {
 \column {
 fis'2.( cis4 d fis) b,2.~ b g'( dis4 e g) cis,2.~ cis a' eis4( fis a d,2.) cis4 d fis e,2. dis4\p( e a) d,2.~ d4 r r
 \new Dynamics {
 s\mf
 \new Staff { \key b \minor \time 3/4 \clef bass
 d, &lt;fis a d&gt; &lt;fis a d&gt; fis g fis( g b e,) &lt;g b e&gt; &lt;g b e&gt; g a &lt;cis e&gt; &lt;cis e&gt; gis( a cis fis,) fis b, &lt;fis' b d&gt; &lt;fis b d&gt; d &lt;fis b d&gt; &lt;fis b d&gt; e &lt;g b d&gt; &lt;g b d&gt; a, &lt;g' a cis&gt; &lt;g a cis&gt; d &lt;fis a&gt; &lt;fis a&gt; &lt;fis a&gt; r r
 »
&lt;/score&gt;
Niezupełnie zgodnie z konwencją walca koncertowego utwór zawiera cztery a nie pięć par tematów walcowych; niektóre z nich powtarzają się w przetworzonej formie. Pary tematów walcowych rozdzielane są niekiedy akordami o charakterze łączników. Niektóre łączniki posiadają również 'glissandowy' charakter nawiązujący do introdukcji. Wszystkie tematy mają długość 16 taktów. Stosowane jest trochę nietypowe metrum 6/8 zamiast 'standardowego' dla walca 3/4. Pod względem instrumentacji i struktury formalnej utwór stanowi kompozycję późno-romantyczną, nawiązującą nieco do formy stosowanej przez Johanna Straussa syna. Od typowych kompozycji straussowskich odróżnia jednak "walc łyżwiarzy" stosowanie subtelnej harmoniki oraz delikatnych, miękkich fraz.
&lt;score vorbis="1"&gt;
 \relative c' {
 \new PianoStaff «
 \new Staff { \key fis \minor \time 3/4
 \tempo \markup {
 \column {
 r2_\markup { \italic risoluto. } r4 r8 b' d fis b fis e2. r8 b d fis b fis e8 r \ottava #1 \set Staff.ottavation = #"8"
 \voiceTwo b"16( a gis fis e8) r \ottava #0 b16( a gis fis e8) r d16( cis b a gis8) r r4 r r2 r4
 \new Dynamics {
 \new Staff { \key fis \minor \time 3/4 \clef bass
 &lt;gis, b d e&gt;8 &lt;gis b d e&gt; &lt;gis b d e&gt;4 &lt;gis b d e&gt; 2. &lt;gis b d e&gt;8 &lt;gis b d e&gt; &lt;gis b d e&gt;4 &lt;gis b d e&gt; 2. &lt;gis b d e&gt;8 r r4 r r r d'16( cis b a gis8) r r4 r e,\p r r
 »
&lt;/score&gt;
Inne informacje.
"Walc łyżwiarzy" wykorzystywany był jako podkład muzyczny w wielu filmach. Stanowił też tło muzyczne w uroczystości zamknięcia Zimowych Igrzysk Olimpijskich w Calgary, na których przedstawiono ślizgawkę w stylu retro.

</doc>
<doc id="2999417" url="https://pl.wikipedia.org/wiki?curid=2999417" title="Piotr Kasprowski">
Piotr Kasprowski

Piotr Kasprowski (ur. 12 czerwca 1951 w Żorach) – polski wydawca, animator fandomu, znawca fantastyki.
Z wykształcenia matematyk, po ukończeniu studiów był asystentem w Zakładzie Biomatematyki Wydziału Matematyki Fizyki i Chemii UŚ. Dla działalności w fandomie porzucił karierę naukową. Początkowo był członkiem korespondentem należącego do OKMFiSF klubu Somnambul. w Bytomiu, potem klubu Tachion, wreszcie jednym z głównych twórców, prezesem i animatorem Śląskiego Klubu Fantastyki.
W ŚKF był redaktorem naczelnym miesięcznika Fikcje, redaktorem antologii wydawanych przez klub, inicjatorem fanzinu sekcji tolkienistycznej "Gwaihir", redagowanego przez Andrzeja Kowalskiego (kontynuatorem zinu jest obecnie "Aiglos"), głównym organizatorem Silconów i Polconów odbywających się w Katowcach. Pierwszy katowicki Polcon odbył się na przełomie maja i czerwca 1986, zgromadził około sześciuset uczestników. Gośćmi byli m.in. Franz Rottensteiner, James Gunn, Eric Simon, towarzyszyła mu wystawa malarstwa, na której swe obrazy wystawiał m.in. Henryk Waniek. Obok nagrody ŚKF Śląkfa, po raz pierwszy została wtedy przyznana również antynagroda Złoty Meteor. W 1988 roku kolejny Polcon odwiedził John Brunner.
W 1984 roku pojawił się na antenie TVP Katowice Klub Miłośników Fantastyki „Poza Ziemią” pod redakcją Jerzego Łuczaka. Wraz z Prezesem OŻW brali w nim udział również inni członkowie ŚKF: Ryszard Borys, Piotr Cholewa, Andrzej Kowalski, Piotr Rak. W programie pojawiali się autorzy "Fantastyki" z jej naczelnym Adamem Hollankiem, Maciejem Parowskim czy Jackiem Rodkiem oraz pisarze zagraniczni odwiedzający polskie konwenty. Pokazywano, jak powstają komiksy Parowskiego, Rodka i Polcha. Jerzy Łuczak otrzymał za tę audycję Śląkfę.
Przyjaciele w klubie nadali prezesowi przydomek OŻW – Oby Żył Wiecznie, a członkowie ŚKF po zakończeniu w 1988 roku kadencji przyznali mu dożywotnio tytuł Honorowego Prezesa i Złotą Śląkfę.
Autor książki "500 zagadek z fantastyki i science fiction". Publikował doroczne przeglądy polskiego SF na łamach amerykańskiego miesięcznika Locus poświęconego tej tematyce, którego wydawca był gościem Polconu w 1988 roku. Był również wydawcą książek, przez wiele lat prowadził własne wydawnictwo „PiK”. Założył antykwariat internetowy Feniks, który w początku lat dwutysięcznych był jednym z większych tego typu przedsięwzięć w Polsce. W rankingu Rzeczpospolitej został uznany za trzecią po Merilnie i Empiku księgarnię internetową w Polsce. Podstawę oferty stanowiły książki z jego własnej, przebogatej, biblioteki.
Innym jego hobby odziedziczonym po ojcu, a przekazanym córce są góry. Jest autorem kilku dróg wspinaczkowych w Tatrach Słowackich, których opisy publikował w czasopiśmie "Taternik". Był redaktorem serii książek "Literatura górska na świecie". Publikował w "Górach" i był współpracownikiem miesięcznika "Góry i Alpinizm", gdzie miał stały felieton. W roku 2000 zredagował księgę jubileuszową Klubu Wysokogórskiego w Katowicach. Był pomysłodawcą i inicjatorem prac nad "Wielką Encyklopedią Gór" (od 1997 r.), w 2000 r. całość spraw redakcyjnych objął inny zespół.

</doc>
<doc id="2999449" url="https://pl.wikipedia.org/wiki?curid=2999449" title="Modlitwa wiernych">
Modlitwa wiernych



</doc>
<doc id="2999453" url="https://pl.wikipedia.org/wiki?curid=2999453" title="Shahar Peer">
Shahar Peer



</doc>
<doc id="2999461" url="https://pl.wikipedia.org/wiki?curid=2999461" title="Ezerec (obwód Błagojewgrad)">
Ezerec (obwód Błagojewgrad)

Ezerec (bułg. "Езерец") – dawna wieś w południowo-zachodniej Bułgarii, w obwodzie Błagojewgrad, w gminie Kresna. Według danych Narodowego Instytutu Statystycznego 31 grudnia 2011 roku wieś liczyła 5 mieszkańców. Od 6 listopada 2012 roku podlega administracyjnie pod obszar wsi Osztawa

</doc>
<doc id="2999485" url="https://pl.wikipedia.org/wiki?curid=2999485" title="Urbanator">
Urbanator

Urbanator – projekt polskiego skrzypka i saksofonisty jazzowego Michała Urbaniaka. Skład zespołu współtworzą ponadto perkusista Lenny White, basista Al McDowell oraz klawiszowiec Jon Dryden.
Debiutancki album projektu zatytułowany "Urbanator" ukazał się w 1994 roku nakładem Hip Bop Records. Materiał został nagrany w składzie Michał Urbaniak (skrzypce, saksofon), Lenny White (perkusja), Al McDowell (gitara basowa) oraz Jon Dryden (instrumenty klawiszowe). W nagraniach wzięli udział liczni goście w tym m.in. pianista Herbie Hancock, saksofonista Michael Brecker oraz basista Marcus Miller, a także raperzy Muckhead i Solid.
Drugi album projektu pt. "Urbanator II" trafił do sprzedaży w 1996 roku ponownie dzięki Hip Bop Records. W pracach nad wydawnictwem Lenny'ego White'a zastąpił Rodney Holmes. Z kolei wśród gości znaleźli się m.in. trębacz Tom Browne, gitarzysta Ed Hamilton oraz pianista Denzil Miller.
Trzecia część projektu – "Urbanator III" – ukazała się w 2005 roku. Na tejże płycie do składu powrócił Lenny White. W pracach nad wydawnictwem uczestniczyła także córka Michała Urbaniaka - Mika, która zaśpiewała w utworze "J.A.Z.Z.".

</doc>
<doc id="2999488" url="https://pl.wikipedia.org/wiki?curid=2999488" title="Cumberland Island">
Cumberland Island

Cumberland Island – jedna z wysp barierowych należących do Sea Islands, leżąca u wybrzeży Georgii w hrabstwie Camden. Leży kilka km na południe od Jekyll Island i około 10 km na wschód od St. Marys. Wyspa ma 29 km długości i od 0,6 do 4,1 km szerokości. Od 1972 roku jest obszarem chronionym prawem federalnym jako "United States national seashores".
Historia.
Wyspa była zamieszkana lub co najmniej odwiedzana przez Indian około 2000 lat p.n.e. Wtedy to wybrzeże było już gęsto zaludnione, głównie przez Indian należących do rodziny językowej Timucua. Wyspa stanowiła źródło pożywienia ze względu na obfitość ostryg, krabów i ryb, ale także niedźwiedzi i jeleni.
W 1566 roku na wyspę przybyli Hiszpanie, którzy nazwali ją San Pedro. W ramach kolonii Floryda założyli misję, mającą na celu nawracanie Indian Mocama i Timucua oraz postawili garnizon San Pedro de Mocama. Misja działała w latach 1587–1660. Oprócz tego z czasem powstały na wyspie jeszcze dwie misje – Puturiba, działająca w latach 1595–1597 oraz San Phelipe, położona na północy wyspy w latach 1670–1684.
Hiszpanie stopniowo wycofali się z tego rejonu, a gdy w 1763 roku sprzedali Florydę Brytyjczykom opuścili tereny całkowicie. W roku 1730 twórca kolonii Georgia (1732-1777), generał James Edward Oglethorpe założył na przeciwległych stronach wyspy dwa forty obronne. On też na cześć Williama Augustusa Diuka de Cumberland zmienił nazwę wyspy na obowiązującą do dzisiaj. W 1750 roku na wyspę dotarli plantatorzy wykorzystujący niewolników, których posiadanie było wtedy ograniczone do wybrzeża. Plantacje działały aż do momentu zniesienia niewolnictwa w 1763 roku. 
W 1783 roku amerykański bohater wojny o niepodległość Stanów Zjednoczonych Nathanael Greene wraz z żoną kupili wyspę. Zbudowali oni posiadłość o nazwie Dungeness, której ruiny istnieją do dzisiaj i są objęte ochroną jako należące do National Register of Historic Places. W tym samym roku ścięli pierwsze dęby wirginijskie na wyspie, a pozyskane z nich drewno posłużyło do zbudowania pływającej do dziś fregaty USS Constitution. 
W 1880 Thomas M. Carnegie, brat amerykańskiego przemysłowca Andrew Carnegie, oraz jego żona Lucy kupili teren na Cumberland Island, aby mieć posiadłość do spędzania zim. Zbudowali oni szereg budynków, z których najbardziej okazały był Dungeness, będący 59-pokojowym budynkiem o architekturze szkockiego zamku. Ponadto zbudowali 40 innych budynków dla 200 osobowej służby, basen i pole golfowe. Rodzina Carnegie mieszkała na wyspie do zakończenia wielkiego kryzysu (1933 rok), jaki miał miejsce po wielkim krachu na Wall Street w 1929 roku. Do rodziny Carnegiech należało wtedy 90% powierzchni wyspy. Nieliczni potomkowie rodziny żyją na wyspie do dnia dzisiejszego. Jeden z budynków zbudowany przez Lucy Carnegie, nazywany Plum Orchard został w 1971 roku przekazany do fundacji parków narodowych USA (National Park Foundation) na poczet zakładanego "Narodowego terenu nadbrzeżnego Cumberland Island". Budynek "Plum Orchard", podobnie jak "Stafford Plantation" także znajduje się na liście National Register of Historic Places. 
Cumberland Island National Seashore.
W 1972 roku, ze względu na unikalne walory geograficzne, przyrodnicze i dziedzictwa kulturowego utworzono na wyspie rezerwat chroniony o statusie "narodowego terenu nadbrzeżnego" (Cumberland Island National Seashore), będącego pod opieką National Park Service. Do obszaru chronionego należy także częściowo przyległy teren, a szczególnie mokradła słone leżące po zachodniej stronie wyspy.
Na plażach wyspy położonych od strony oceanu corocznie składają jaja żółwie morskie z zagrożonego wymarciem gatunku Karetta. Od strony otwartego oceanu, szczególnie w pobliżu głębi znajdującej się przy północnym krańcu wyspy można zaobserwować rekiny, których ataki na kąpiących się ludzi zdarzyły się w historii dwukrotnie.
Na wyspie natomiast spotkać można zdziczałe konie, żyjące pojedynczo i w niewielkich stadach. Z innych ssaków dosyć powszechnie występują na wyspie szopy pracze, wiewiórki szare, pancerniki oraz zdziczałe świnie, będące potomkami zwierząt hodowanych w XVII i XVIII wieku.
Wyspa jest ostoją zimową oraz miejscem lęgowym licznych gatunków ptaków. Wielu turystów-ornitologów amatorów uzbrojonych w lornetki przyjeżdża corocznie na wyspę o różnych porach tylko po to, by zaobserwować migrujące lub mieszkające tam ptaki. Do ciekawych gatunków należą między innymi znajdujący się na Wielkiej Pieczęci Stanów Zjednoczonych bielik amerykański. Ponadto można zaobserwować rybołowy amerykańskie, dzięciury krasnogłowe, puchacze wirginijskie i dużą populację dzikich indyków. Jest to także teren lęgowy wielu ptaków morskich oraz niezliczonych drobnych ptaków śpiewających z rzędu wróblowych.
Wizyta na wyspie.
Dostęp do wyspy jest możliwy wyłącznie promem, który odchodzi z miejscowości St. Mary's. Czas podróży wynosi około 45 min. Częstotliwość kursowania zależy od dnia tygodnia i od pory roku. Opłata za przewóz w obie strony wynosi od 18 do 28 USD, w zależności od posiadanych uprawnień do zniżek (lipiec 2016). Oprócz opłaty za podróż płaci się także za wstęp na teren parku. Bilet kosztuje 4 USD i jest ważny przez 7 dni. Na wyspie jest ponad 80 km szlaków pieszych, jedno pole campingowe z pełnym wyposażeniem i kilka z prymitywnym.

</doc>
<doc id="2999489" url="https://pl.wikipedia.org/wiki?curid=2999489" title="Estadio Municipal de Marbella">
Estadio Municipal de Marbella

Estadio Municipal Antonio Lorenzo Cuevas (do 23 lutego 2019 Estadio Municipal de Marbella) – wielofunkcyjny stadion w Marbelli (Hiszpania), umożliwiający rozgrywanie meczów piłki nożnej, rugby union oraz zawodów lekkoatletycznych, a także przeprowadzanie imprez artystycznych.
Obiekt.
Stadion został wybudowany w 1975 r. kosztem 75 milionów peset, a początkowo jego patronem był frankistowski minister José Utrera Molina. 23 lutego 2019 nadano mu imię Antonio Lorenzo Cuevasa (sportowca pochodzącego z Marbelli). Boisko o wymiarach 100 na 65 metrów pokrywa naturalna murawa bermuda 340. Okala je pięciotorowa tartanowa bieżnia lekkoatletyczna o długości 375 metrów. Na trybunach może zasiąść 7300 widzów. Infrastrukturę dopełniają pomieszczenia dla mediów oraz pokoje medyczny i antydopingowy.
Sport.
Domowy obiekt Marbella FC, a wcześniej CA Marbella. Rozgrywany był na nim również Trofeo Ciudad de Marbella. W czerwcu 2013 r. gościł jeden z turniejów żeńskich ME w rugby 7.
Koncerty.
Na stadionie koncertowali m.in.: Amaral, Queen, Michael Jackson, Dire Straits i Prince, odbywał się na nim również doroczny "Marbella Reggae Festival".

</doc>
<doc id="2999490" url="https://pl.wikipedia.org/wiki?curid=2999490" title="Taeniidae">
Taeniidae

Taeniidae — rodzina tasiemców z rzędu Cyclophyllidea. Wszystkich przedstawicieli tej rodziny cechuje obecność skoleksu z czterema przyssawkami.
Do rodziny zalicza się następujące rodzaje:
Według innego ujęcia taksonomicznego gatunek "Taenia taeniaeformis" wydzielany jest do osobnego rodzaju "Hydatigera".

</doc>
<doc id="2999492" url="https://pl.wikipedia.org/wiki?curid=2999492" title="Nowo seło (obwód Błagojewgrad)">
Nowo seło (obwód Błagojewgrad)

Nowo seło (bułg. "Ново село") – dawna wieś w południowo-zachodniej Bułgarii, w obwodzie Błagojewgrad, w gminie Kresna. Według danych Narodowego Instytutu Statystycznego jest niezamieszkana. Od 6 listopada 2012 roku podlega administracyjnie pod obszar miasta Kresna

</doc>
<doc id="2999494" url="https://pl.wikipedia.org/wiki?curid=2999494" title="Kleomenes z Naukratis">
Kleomenes z Naukratis

Kleomenes () – Grek pochodzący z Naukratis, pierwszy budowniczy egipskiej Aleksandrii. Ok. 331 p.n.e. ustanowiony przez Aleksandra Macedońskiego zarządcą nomu arabskiego (Egipt), a także głównym kolektorem podatków.
Focjusz nazwał go satrapą ("Biblioteka" kodeks 82 i 92), podczas gdy Kleomenes miał tylko nadzór nad sprawami fiskalnymi, z czego nie omieszkał skorzystać, zdobywając ogromny majątek. Z "Ekonomiki" przypisywanej Arystotelesowi wiadomo o szczegółach jego urzędowania, w tym wielkich nadużyciach. Kiedy w Egipcie zapanował głód Kleomenes zakazał eksportu zboża, co spowodowało niemożność wywiązania się przez nomarchów z płatnych w pieniądzu powinności podatkowych. Indagowany zezwolił na niewielką sprzedaż (wystarczających do dokonania płatności), nakładając na nią bardzo wysoki podatek. Arystoteles pisze, że w ten sposób, upłynniając niewielkie ilości towaru, wywiązał się ze zobowiązań wobec Aleksandra i jednocześnie dorobił fortuny. 
Ponieważ jego chciwość nie została zaspokojona, dalej dopuszczał się wymuszeń również w stosunku do kapłanów oraz zwykłej ludności. Kiedy król nakazał mu rozpoczęcie budowy Aleksandrii, przyjął łapówkę od mieszkańców pobliskiego Kanopos (aby ci mogli pozostac w swoich domach), ale nie wywiązał się z obietnicy (domagając się zapłaty po raz drugi) i kanopijczycy zostali ze swojego miasta wysiedleni. Manipulował również cenami zbóż, skupując je od rolników i przez to znacznie zawyżając ich wartość. 
Z "Anabazy" Flawiusza Arriana wynika, że Aleksander skłonny był wybaczyć Kleomenesowi wszystkie przewinienia pod warunkiem budowy pięknej świątyni poświęconej Hefajstionowi. Po śmierci króla został zmuszony do przekazania Egiptu Ptolemeuszowi. Podczas pierwszej wojny diadochów pod zarzutem sprzyjania Perdikkasowi został zamordowany przez nowego władcę. Pozwoliło to Ptolemeuszowi na zagarnięcie jego majątku szacowanego na ok. 8000 talentów.

</doc>
<doc id="2999495" url="https://pl.wikipedia.org/wiki?curid=2999495" title="Ezerec">
Ezerec

miejscowości w Bułgarii:

</doc>
<doc id="2999496" url="https://pl.wikipedia.org/wiki?curid=2999496" title="Ben Alexander">
Ben Alexander



</doc>
<doc id="2999497" url="https://pl.wikipedia.org/wiki?curid=2999497" title="Tuğba Koyuncu">
Tuğba Koyuncu



</doc>
<doc id="2999498" url="https://pl.wikipedia.org/wiki?curid=2999498" title="Berkowizna">
Berkowizna

Berkowizna – wieś w Polsce położona w województwie mazowieckim, w powiecie lipskim, w gminie Rzeczniów.
W latach 1975–1998 miejscowość administracyjnie należała do województwa radomskiego.

</doc>
<doc id="2999499" url="https://pl.wikipedia.org/wiki?curid=2999499" title="Pura Vida Conspiracy">
Pura Vida Conspiracy

Pura Vida Conspiracy – szósty studyjny album grupy Gogol Bordello, który został wydany 23 lipca 2013 roku przez ATO Records. 

</doc>
<doc id="2999500" url="https://pl.wikipedia.org/wiki?curid=2999500" title="Eugene O'Neill">
Eugene O'Neill



</doc>
<doc id="2999501" url="https://pl.wikipedia.org/wiki?curid=2999501" title="Changing of the Guards">
Changing of the Guards

Changing of the Guards – piosenka skomponowana przez Boba Dylana, nagrana przez niego w kwietniu 1978, wydana na albumie "Street-Legal" w czerwcu oraz jako singel w październiku 1978.
Historia i charakter utworu.
Utwór ten został nagrany w Rundown Studios w Santa Monica w Kalifornii 27 kwietnia 1978 r. Była to trzecia sesja nagraniowa tego albumu. Producentem sesji był Don DeVito.
Od strony muzycznej utwór ten jest dość unikatowy i to nie tylko w twórczości Dylana, ale w ogóle. Składają się na to takie elementy jak żeńskie trio wspomagające wokalistę, dominujące partie saksofonowe pomiędzy zwrotkami oraz – przede wszystkim – specyficzna i dynamiczna progresja akordów. W powtarzającej się kadencji użyty został akord dominantowy, który niejako wymusza rozwiązanie; przeważnie rozwiązaniem tym jest akord toniczny, jednak w tej piosence rozwiązaniem jest paralelny akord molowy. Tworzy to natychmiastowe i zupełnie niespodziewane odczucie tragiczności i dramatu.
Początkowo, zwłaszcza w USA, krytykowano piosenkę za to, że Dylan cynicznie i w dodatku dość nieudanie parodiuje swoje „hymniczne” songi w stylu „nawiedzenia”. Jednak z biegiem czasu owa krytyka zamilkła i obecnie uważa się, że w ogóle teksty z tego albumu są jednymi z najgłębszych w jego karierze. Piosenka zaczyna się od akcentu biograficznego spostrzeżeniem, że przez 16 lat (Dylan przybył do Nowego Jorku w 1961 r.) spotykał w swoim życiu perfidnych oszustów i złodziei. Narrator piosenki, „dobry pasterz” – ewidentne zapożyczenie z "Nowego Testamentu" – smuci się nad polem, gdzie zdesperowani mężczyźni i kobiety są nastawieni przeciw sobie. „Dobry Pasterz” – Jezus – opłakuje ludzkość i widzi, że walka o kontrolę nad światem rządzonym przez siłę i śmierć jest naprawdę smutnym wydarzeniem. Pod koniec utworu Dylan przedstawia groźnego Jezusa, zbliżonego do wizji Pasoliniego w filmie z 1964 r. „Ewangelia według Mateusza”.

</doc>
<doc id="2999503" url="https://pl.wikipedia.org/wiki?curid=2999503" title="Dąbrówki (powiat lipski)">
Dąbrówki (powiat lipski)

Dąbrówki – osada w Polsce położona w województwie mazowieckim, w powiecie lipskim.
W latach 1975–1998 miejscowość administracyjnie należała do województwa radomskiego.

</doc>
<doc id="2999504" url="https://pl.wikipedia.org/wiki?curid=2999504" title="Street Legal">
Street Legal



</doc>
<doc id="2999507" url="https://pl.wikipedia.org/wiki?curid=2999507" title="Zbigniew Namysłowski Quartet (album)">
Zbigniew Namysłowski Quartet (album)

Zbigniew Namysłowski Quartet – album polskiego saksofonisty jazzowego Zbigniewa Namysłowskiego, nagrany z prowadzonym przez niego zespołem – Zbigniew Namysłowski Quartet. Płyta ukazała się jako vol. 6 serii Polish Jazz.
Album nagrany został w Warszawie w styczniu 1966. Wszystkie utwory zamieszczone na płycie to kompozycje lidera – Zbigniewa Namysłowskiego. LP został wydany w 1966 przez Polskie Nagrania „Muza” w wersji monofonicznej XL 0305 (matryce M-3 XW-619, M-3 XW-620) i stereofonicznej SXL (S-3 XW-619, S-3 XW-620). Reedycja na CD ukazała się w 2004 (PNCD 306).

</doc>
<doc id="2999510" url="https://pl.wikipedia.org/wiki?curid=2999510" title="Benson Henderson">
Benson Henderson

Benson Henderson (ur. 16 listopada 1983) – amerykański zawodnik mieszanych sztuk walki. Były mistrz WEC oraz UFC w wadze lekkiej (do 70 kg). Posiadacz czarnego pasa w brazylijskim jiu-jitsu. Aktualnie związany z Bellator MMA.
Życiorys.
Henderson urodził się w Colorado Springs ze związku matki pochodzenia koreańskiego i ojca Afroamerykanina. Mając 12 lat rodzice zaprowadzili młodego Bensona oraz jego brata Juliusa na trening tradycyjnej koreańskiej sztuki walki czyli taekwondo. W latach 1998-2001 startował w szkolnej drużynie zapaśniczej. Będąc w college’u w latach 2005-2006 startował na międzyszkolnych zawodach National Association of Intercollegiate Athletics.
Henderson trenuje również brazylijskie jiu-jitsu w którym w latach 2010-2011 święcił największe sukcesy wygrywając kilka prestiżowych zawodów oraz był wielokrotnym medalistą lokalnych zawodów głównie w Arizonie. W 2011 roku zdobył brązowy medal na Mistrzostwach Świata w BJJ.
Kariera MMA.
Wczesna kariera.
Jeszcze na college’u zainteresował się MMA i pod koniec 2006 roku w listopadzie stoczył swoją pierwszą zawodową walkę. Gala miała miejsce w North Platte, Nebrasce, a rywalem Hendersona był Dan Gregary który przed tą walką miał już na koncie dwa wygrane pojedynki. Henderson wygrał debiutancką walkę zmuszając rywala do poddania się po ciosach w parterze pod koniec 1. rundy. Trzy miesiące później stoczył kolejny zwycięski pojedynek wygrywając w podobny sposób czyli po ciosach. W marcu 2007 roku Henderson przegrał swój pierwszy pojedynek z Rocky'm Johnsonem który założył mu ciasno zapięte duszenie tzw. anakondę już w 46 sekundzie 1. rundy. Przegrana nie zniechęciła Hendersona i jeszcze w tym samym roku wygrał dwa kolejne pojedynki - oba przed czasem. Rok 2008 również zakończył udanie, wygrywając na galach w Kanadzie dwa swoje pojedynki oraz jeden w Stanach.
World Extreme Cagefighting.
Po serii pięciu zwycięstw związał się z czołową organizacją World Extreme Cagefighting, zrzeszającą w sobie w tamtym czasie zawodników z lżejszych wag (kogucia, piórkowa i lekka). Na debiut w WEC nie musiał długo czekać i już pod koniec stycznia 2009 roku zmierzył się z pochodzącym z Nigerii kickbokserem Anthonym Njokuani. Benson wygrał pojedynek poddając Njokuaniego duszeniem gilotynowym w pierwszej minucie 2. rundy. Na gali WEC 40, 5 kwietnia ponownie wygrał Henderson tym razem przez techniczny nokaut pokonując Shane’a Rollera.
Po tych zwycięstwach organizacja dała możliwość Hendersonowi stoczenia pojedynku o tymczasowe mistrzostwo w wadze lekkiej które nominalnie było w posiadaniu Jamie Varnera. Z powodu zawirowań po walce Varnera z Donaldem Cerrone w styczniu 2009 roku m.in. spekulacji jakoby Varner unikał walki z Cerrone oraz kontrowersyjnego werdyktu na niekorzyść tego drugiego, włodarze organizacji zadecydowali o zestawieniu ze sobą Hendersona i Cerrone o tytuł tymczasowy i miano pierwszego pretendenta do walki o pas. Do walki doszło 10 października 2010 roku na WEC 43. Faworyzowany Cerrone nie sprostał jednak Hendersonowi i przegrał jednogłośnie na punkty. Henderson otrzymał za to zwycięstwo bonus finansowy za „walkę wieczoru”. Wiele portali branżowych określiło starcie Henderson vs Cerrone” mianem „walki roku”.
Zwycięstwo nad Cerrone dało Hendersonowi możliwość stoczenia walki unifikacyjnej z Varnerem która została ustalona na 10 stycznia 2010 roku. W tym pojedynku będący w roli faworyta Henderson zdominował Varnera w ciągu pierwszych dwóch rund mistrzowskiego starcia, a 3. rundzie poddał mistrza duszeniem gilotynowym unifikując tymczasowy pas i zostając pełnoprawnym mistrzem wagi lekkiej.
24 kwietnia 2010 na WEC 48 doszło do rewanżu z Cerrone. Drugie ich starcie zakończyło się przed czasem na korzyść mistrza który poddał pretendenta wręcz już firmową gilotyną w 1. rundzie. Jeszcze w tym samym roku stoczył kolejną i jak się później okazało ostatnią próbę obrony pasa gdyż na gali WEC 53 (będącą również ostatnią galą organizacji przed połączeniem jej z UFC) przegrał z Anthonym Pettisem i stracił tytuł na punkty. Będąc przez całe pięć rund mistrzowskiego pojedynku zawodnikiem odstającym od pretendenta pod koniec ostatniej 5. rundy dał się trafić ekwilibrystycznym kopnięciem ze strony Pettisa który odbił się od siatki oktagonu i znokdaunował Hendersona.
Ultimate Fighting Championship.
Na początku roku zakończyła się procedura łączenia WEC z UFC. Zawodnicy będący pod kontraktem World Extreme Cagefighting zostali automatycznie zawodnikami Ultimate Fighting Championship. W swoim debiucie w UFC przypadającym na koniec kwietnia 2011 roku Benson wypunktował Kanadyjczyka Marka Boceka. Kolejną wygraną zanotował 14 sierpnia również wygrywając na punkty z Jimim Millerem. Pod koniec roku na gali UFC on Fox doszło do eliminatora o możliwość stoczenia walki o pas który był w posiadaniu Frankiego Edgara. W eliminatorze zmierzył się z wieloletnim zawodnikiem UFC oraz inauguracyjnym mistrzem Strikeforce Clayem Guidą. Henderson pokonał Guidę przez jednogłośną decyzję sędziów.
Do walki o pas wagi lekkiej doszło 26 lutego 2012 roku na UFC 144. Edgar rewelacyjnie przygotowany kondycyjnie nie radził sobie z kickbokserskimi akcjami Hendersona który punktował go przez cały pojedynek i po 5. rundach bardzo dynamicznego pojedynku sędziowie jednomyślnie ogłosili nowym mistrzem Hendersona. Zawodnicy zostali również wynagrodzeni bonusem finansowym za „walkę wieczoru”. Pojedynek na przestrzeni całej walki był bardzo wyrównany i z tego powodu prezydent UFC Dana White postanowił zestawić natychmiastowy rewanż między zawodnikami.
Rewanż odbył się na gali numer 150, 11 sierpnia 2012 roku. Tym razem Henderson nie przeważał tak wyraźnie jak w pierwszym starciu i po końcowym gongu niejednogłośnie wygrał broniąc pierwszy raz tytuł wagi lekkiej. Dla wielu komentatorów, ekspertów i kibiców wynik walki był kontrowersyjny widząc zwycięstwo Edgara w tym pojedynku. 8 grudnia jeszcze tego samego roku na UFC on Fox drugi raz obronił tytuł wygrywając z Nate'em Diazem bezsprzecznie na punkty.
Rok 2013 to kolejna obrona mistrzowskiego pasa. Przechodzący do UFC mistrz Strikeforce Gilbert Melendez otrzymał prawo stoczenia walki unifikacyjnej z Hendersonem. Walka odbyła się 20 kwietnia na kolejnej gali w telewizji Fox. Henderson w swoim stylu próbował punktować rywala akcjami kickbokserskimi oraz próbami sprowadzeń ale Melendez był dobrze przygotowany na taki scenariusz pojedynku i większość prób sprowadzeń sukcesywnie bronił, a kickboksersko nie odstawał od mistrza również punktując celnymi ciosami i kopnięciami. Dopiero pod koniec pojedynku Melendez zaczął słabnąc i lepiej przygotowany kondycyjnie Henderson zaczął zaznaczać swoją przewagę ostatecznie wygrywając niejednogłośnie na punkty.
Pod koniec sierpnia w 2013 roku na gali UFC 164 przegrał rewanżowy pojedynek o tytuł mistrzowski z Anthonym Pettisem poddając się werbalnie wskutek założonej dźwigni na staw łokciowy pod koniec 1. rundy.
Od 2014 stoczył sześć pojedynków notując bilans 4-2, wygrywając m.in. z Joshem Thomsonem oraz ulegając Rafaelowi dos Anjosowi oraz Donaldowi Cerrone. 28 listopada 2015 pokonał Jorge Masvidala wypełniając równocześnie kontrakt z UFC który nie został przedłużony. Na początku lutego 2016 związał się z konkurencyjnym Bellator MMA.

</doc>
<doc id="2999511" url="https://pl.wikipedia.org/wiki?curid=2999511" title="Fikcje">
Fikcje

Fikcje – miesięcznik katowickiego Śląskiego Klubu Fantastyki, wydawany w latach 1983-1988. Był obok "Fantastyki" drugim profesjonalnym czasopismem zajmującym się fantastyką i SF w Polsce. Początkowy nakład wynosił 1000 egzemplarzy, zwiększony wkrótce – wobec dużego zainteresowania – do trzech tysięcy.
Kolportowano je na południu kraju w kioskach Ruchu. Redaktorem naczelnym był Piotr Kasprowski, członkami redakcji: Piotr W. Cholewa, Andrzej Wolski i Andrzej Kowalski. Ukazały się 53 numery pisma oraz zeszyt specjalny zawierający dokończenie powieści "Gwiezdne wojny" i nowelizację piątego epizodu serii" ".
Na Euroconie ‘86 w Zagrzebiu otrzymały nagrodę dla najlepszego fanzinu w Europie, jako drugie czasopismo z Polski wyróżnione tą nagrodą (wcześniej zdobył ją "Kwazar").
Wydawanie "Fikcji" zakończono w 1988 roku ze względów finansowo-organizacyjnych.

</doc>
<doc id="2999512" url="https://pl.wikipedia.org/wiki?curid=2999512" title="Park Narodowy Sassen-Bünsow Land">
Park Narodowy Sassen-Bünsow Land

Park Narodowy Sassen-Bünsow Land (norw. "Sassen-Bünsow Land nasjonalpark") jest położony na Spitsbergenie. Został otwarty 26 września 2003 roku. Zawiera lodowce i doliny polodowcowe. Jeden z najwyższych wodospadów na Svalbardzie znajduje się w Eskerdalen (Dolina Esker) na terenie parku. Wewnątrz parku są też obszary tundrowe, które są siedliskami dla reniferów.

</doc>
<doc id="2999513" url="https://pl.wikipedia.org/wiki?curid=2999513" title="Kalinów Mały">
Kalinów Mały

Kalinów Mały – wieś w Polsce położona w województwie mazowieckim, w powiecie lipskim, w gminie Rzeczniów.
W latach 1975–1998 miejscowość administracyjnie należała do województwa radomskiego.

</doc>
<doc id="2999514" url="https://pl.wikipedia.org/wiki?curid=2999514" title="Teatr Petro Marko we Wlorze">
Teatr Petro Marko we Wlorze

Teatr Petro Marko we Wlorze (alb.: Teatri "Petro Marko") – jedna z najważniejszych scen teatralnych Albanii, która rozpoczęła działalność w listopadzie 1962 we Wlorze. 
Historia.
Tradycje amatorskiego ruchu teatralnego we Wlorze sięgają 1909, kiedy to grupa artystyczna związana z towarzystwem patriotycznym "Laberia" zaprezentowała sztukę Mihala Grameno "Vdekja e Pirros" (Śmierć Pyrrusa). W 1920 grupa uczniów kierowana przez nauczyciela Kolę Kamsiego wystawiła na scenie szkolnej dramat "Besa" Sami Frashëriego. Rok później, grupa artystów amatorów założyła stowarzyszenie teatralne Fillodramatika. W latach 30. amatorski ruch teatralny we Wlorze należał do najbardziej aktywnych w całej Albanii. Z tego środowiska wywodziła się grupa późniejszych aktorów zawodowych: Liza Laska, Gaqi Visha, Ahmet Butja, Ndrek Beltoja, a także reżyserzy: Skënder Luarasi, Shefqet Resuli i Jani Minga.
Po zakończeniu II wojny światowej amatorski ruch teatralny we Wlorze koncentrował się wokół miejscowego domu kultury. W 1962 grupa aktorów pod kierunkiem Kujtima Spahivogliego przygotowała sztukę radzieckiego dramaturga Ołeksandra Kornijczuka "Upadek eskadry", która formalnie zapoczątkowała działalność sceny zawodowej we Wlorze. W 1964 po raz pierwszy na scenie wlorskiej zaprezentowano dramat albański - "Familja e peshkatarit" (Rodzina rybaka) Sulejmana Pitarki. Od 1977 teatr dysponuje nowym budynkiem, w którym znajduje się 130 miejsc dla widzów.
Od połowy lat 60. teatr specjalizował się w sztukach autorów albańskich. Zmieniło się to dopiero po 1990, choć na scenie wlorskiej miały także miejsce prapremiery dzieł dramaturga Ferdinanda Hysiego, związanego z wlorskim środowiskiem teatralnym. W 1991 scena wlorska przyjęła imię pisarza Petro Marko, zmarłego w tym roku. Obecnie teatr zatrudnia 19 osób, w tym 10 aktorów i 2 reżyserów (łącznie z teatrem estradowym działającym we Wlorze - 33 osoby).

</doc>
<doc id="2999515" url="https://pl.wikipedia.org/wiki?curid=2999515" title="Kaniosy">
Kaniosy

Kaniosy – wieś w Polsce położona w województwie mazowieckim, w powiecie lipskim, w gminie Rzeczniów.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Mikołaja w Grabowcu.

</doc>
<doc id="2999519" url="https://pl.wikipedia.org/wiki?curid=2999519" title="Morten Risager">
Morten Risager

Morten Risager (ur. 30 września 1987 w Aarhus) – duński żużlowiec.
Trzykrotny medalista młodzieżowych indywidualnych mistrzostw Danii: dwukrotnie srebrny (2005, 2007) oraz brązowy (2004).
Brązowy medalista indywidualnych mistrzostw Europy juniorów (Rybnik 2004). Trzykrotny medalista drużynowych mistrzostw świata juniorów: srebrny (Holsted 2008) oraz dwukrotnie brązowy (Pardubice 2005, Rybnik 2006). Trzykrotny finalista indywidualnych mistrzostw świata juniorów (Wiener Neustadt 2005 – jako rezerwowy, Ostrów Wielkopolski 2007 – VIII miejsce, Pardubice 2008 – XII miejsce). 
W lidze brytyjskiej reprezentant klubów z Coventry (2004–2007), Eastbourne (2007, 2012–2013), Peterborough (2008), Wolverhampton (2008), Ipswich (2009, 2011–2013), Belle Vue (2009, 2011), Swindon (2009–2010), King’s Lynn (2011) oraz Poole (2012). Trzykrotny medalista drużynowych mistrzostw Wielkiej Brytanii: złoty (2007) oraz dwukrotnie srebrny (2005, 2009).
W lidze polskiej startował w barwach klubów: KM Ostrów Wielkopolski (2006–2007), GTŻ Grudziądz (2008), Start Gniezno (2009) oraz Orzeł Łódź (2010).

</doc>
<doc id="2999520" url="https://pl.wikipedia.org/wiki?curid=2999520" title="Echinorhiniformes">
Echinorhiniformes

Echinorhiniformes – wyróżniany przez część ichtiologów (Carvalho, 1996; Shirai, 1996; Nelson, 2006) monotypowy rząd drapieżnych, morskich ryb chrzęstnoszkieletowych (Chondrichthyes) z nadrzędu Squalomorphi. Obejmuje rodzinę:
przez innych (Compagno, 1999, Eschmeyer, online) klasyfikowaną w obrębie koleniokształtnych.

</doc>
<doc id="2999522" url="https://pl.wikipedia.org/wiki?curid=2999522" title="Hans-Otto Borgmann">
Hans-Otto Borgmann

Hans-Otto Borgmann (ur. 20 października 1901 w Hanowerze, zm. 26 lipca 1977 e Berlinie) – niemiecki kompozytor muzyki filmowej.
Jedną z najbardziej znanych piosenek było "Tango notturno" w filmie o tej samej nazwie. Rola ta była planowana dla Marleny Dietrich, ale dostała ją Pola Negri, która spopularyzowała piosenkę Borgmanna.

</doc>
<doc id="2999524" url="https://pl.wikipedia.org/wiki?curid=2999524" title="MS Starachowice">
MS Starachowice

MS Starachowice – polski masowiec typu B 451 A, zwodowany w 1970 r.
Miejsce budowy i wodowania.
Statek zbudowała stocznia im. Georgi Dymitrowa w Warnie, Bułgarii. Statek wodowano i podniesiono na nim banderę także w 1970 roku Matką chrzestną była pani Barbara Prokopek, przedstawicielka Rady Kobiet FSC Starachowice. Pierwszym kapitanem statku był Wiktor Łazara – kapitan żeglugi wielkiej.
Dane techniczne.
Jednostka napędowa siłowni statku – silnik o mocy 2250 KM, SD6 Zgoda-Sulzer 6TAD48 – dwusuwowy nawrotny.
Eksploatacja morska.
Pod flagą Polski i PŻM tramp uniwersalny-masowiec MS Starachowice, z załogą która liczyła 28 osób pływał 21 lat.
W ciągu tych lat służby pod nazwą MS Starachowice odbył ok. 1400 rejsów. Po wycofaniu (1991) został sprzedany do Grecji i pływał w latach 1991–1998 jako „Unity IV”, 1998-2002 „Pigi K”, a w latach 2002–2004 jako „Mare-(St. Vincent)”.
Statki typu B 450/10 „Kutno II”, „Starachowice” i „Ciechanów” zostały wycofane z eksploatacji przed końcem grudnia 1991 r. W przypadku MS Starachowice odsprzedano innym armatorom.
Zatonięcie.
Zatonął jako „Mare” 13 lutego 2004 w pobliżu Tureckich Dardaneli po kolizji ze statkiem „Solar Europe” do której doszło z powodu panującej burzy śnieżnej powodującej słabą widoczność.
Model w skali 1:100 wystawiono w holu Urzędu Miasta Starachowice. Kotwica MS Starachowice ozdabia skwer przy wjeździe do miasta obok zalewu Pasternik.

</doc>
<doc id="2999525" url="https://pl.wikipedia.org/wiki?curid=2999525" title="Mistrzostwa Świata w Koszykówce Mężczyzn 2014">
Mistrzostwa Świata w Koszykówce Mężczyzn 2014

Mistrzostwa Świata w Koszykówce Mężczyzn 2014 – 17. edycja Mistrzostw Świata w koszykówce mężczyzn, która odbyła się po raz pierwszy pod nazwą oficjalną FIBA Basketball World Cup, a nie FIBA World Championship, jak było wcześniej. Mistrzostwa odbyły się po raz drugi w Hiszpanii. Po raz pierwszy odbyły się w tym kraju w 1986 roku. Mistrzem Świata została reprezentacja Stanów Zjednoczonych, pokonując w finale Serbię 129–92. W meczu o trzecie miejsce Francja pokonała Litwę 95–93. MVP turnieju został Amerykanin Kyrie Irving.
Wybór gospodarza.
FIBA otworzyła proces składania kandydatur na gospodarza turnieju 10 stycznia 2008 i wszystkie listy intencyjne zostały złożone do 30 kwietnia 2008. Dziewięć państw wyraziło chęć goszczenia tego wydarzenia. Były to Hiszpania, Francja, Dania, Rosja, Arabia Saudyjska, Katar, Włochy, Grecja i Chiny.
Z tych dziewięciu kandydatur do dalszego etapu wyselekcjonowano trzy. Były to Chiny, Hiszpania i Włochy. Chiny gościły Mistrzostwa Azji mężczyzn w 2009 roku, Hiszpania Mistrzostwa Europy mężczyzn w 2007 roku, natomiast Włochy ME 2007 kobiet.
23 maja 2009 roku w Chicago po głosowaniu centralnego zarządu FIBA, w którym chińscy i hiszpańscy reprezentanci wstrzymali się od głosu, Chiny zostały wyeliminowane w pierwszej rundzie głosowania. W finalnym etapie głosowania Hiszpania pokonała Włochy stosunkiem głosów 11-8.
Areny mistrzostw.
Główna areną mistrzostw, gdzie zostanie rozegrane najwięcej meczów i finał będzie Palacio de Deportes de la Comunidad de Madrid w Madrycie.
Zakwalifikowane drużyny.
Kwalifikacje do Mistrzostw Świata w koszykówce odbywają się przez mistrzostwa kontynentalne, wyjątkiem od tej reguły jest zwycięzca IO 2012. Dodatkowo FIBA przyznaje 4 dzikie karty.
Faza grupowa.
Grupa A (Grenada).
Tabela
Grupa B (Sewilla).
Tabela
Grupa C (Bilbao).
Tabela
Grupa D (Gran Canaria).
Tabela

</doc>
<doc id="2999526" url="https://pl.wikipedia.org/wiki?curid=2999526" title="NK Vitez">
NK Vitez

NK Vitez – bośniacki klub piłkarski, mający siedzibę w mieście Vitez.
Historia.
Chronologia nazw: 
Klub został założony z inicjatywy grupy kibiców w 1947 roku jako NK Radnik Vitez. Nazwa "Radnik" oznacza pracownik. Zespół startował w lidze grupy Sarajewo i grał na prowizorycznym boisku. Po roku istnienia klub zmienił nazwę na NK Sloga Vitez. Ale w 1954 klub powrócił do starej nazwy, a w 1967 roku przyjął nazwę NK Vitez. Dwa razy „rycerze” (jak ich nazywają fani) mieli także nazwę sponsora w nazwie klubu. W latach 2004-2009 nazywał się NK Vitez FIS, a w 2009-2011 NK Ecos Vitez.
Pod koniec lat 80. zespół występował na poziomie federalnym byłej SFRJ. Największym sukcesem „rycerzy” jest gra w 1/16 finale Pucharu Jugosławii przeciwko NK Rijeka w sezonie 1983/84. Po bezbramkowym remisie dopiero w rzutach karnych pierwszoligowy klub pokonał Vitez.
Po rozpadzie Jugosławii od sezonu 1994/95 klub rywalizował w chorwackiej pierwszej lidze Herceg-Bosna (najpierw w grupie Srednja Bosna, a od 1996/97 w jedynej lidze). Po połączeniu ligi chorwackiej oraz bośniackiej (Prva nogometna liga Federacije Bosne i Hercegovine) została utworzona Premijer liga w sezonie 2000/01. Klub został zakwalifikowany do pierwszej ligi Federacji Bośni i Hercegowiny. W sezonie 2002/03 zespół zajął 11 miejsce i spadł do drugiej ligi FBiH. W następnym sezonie zdobył mistrzostwo w grupie center 1B i w barażach zdobył awans do pierwszej ligi. W sezonie 2005/06 zajął 12 miejsce i ponownie spadł do drugiej ligi FBiH. Tym razem potrzebował dwa lata aby powrócić w 2008 do pierwszej ligi, ale po dwóch sezonach ponownie spadł do drugiej ligi. W 2011 aby wejść do pierwszej ligi musiał zagrać play-off z NK Podgrmeč Sanski Most, pierwszy mecz Vitez wygrał 5:1, a w rewanżu zremisował 2:2, co pozwoliło powrócić do pierwszej ligi Federacji Bośni i Hercegowiny. W sezonie 2012/13 zdobył tytuł mistrza Pierwszej Ligi Federacji Bośni i Hercegowiny i awansował do Premijer ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Gradskim w Vitezie, który może pomieścić 3500 widzów.

</doc>
<doc id="2999528" url="https://pl.wikipedia.org/wiki?curid=2999528" title="Abderrauf Ajadi">
Abderrauf Ajadi



</doc>
<doc id="2999533" url="https://pl.wikipedia.org/wiki?curid=2999533" title="Rodrigo Borja Cevallos">
Rodrigo Borja Cevallos

Rodrigo Borja Cevallos (ur. 19 czerwca 1935 w Quito) – ekwadorski adwokat i polityk socjaldemokratyczny, potomek Aleksandra VI (członek rodziny Borgiów), profesor prawa na uniwersytecie w Quito, założyciel (1970) i przywódca Partii Lewicy Demokratycznej, kandydat na prezydenta w 1979 i 1984, prezydent Ekwadoru od 10 sierpnia 1988 do 10 sierpnia 1992, obecnie pierwszy sekretarz generalny Unii Narodów Południowoamerykańskich.

</doc>
<doc id="2999535" url="https://pl.wikipedia.org/wiki?curid=2999535" title="Billie Dove">
Billie Dove

Billie Dove (ur. 14 maja 1903, zm. 31 grudnia 1997) – amerykańska modelka i aktorka.
Wyróżnienia.
Posiada swoją gwiazdę na Hollywoodzkiej Alei Gwiazd.
Bibliografia.
 

</doc>
<doc id="2999539" url="https://pl.wikipedia.org/wiki?curid=2999539" title="Enrique Adolfo Jiménez">
Enrique Adolfo Jiménez

Enrique Adolfo Jiménez Brin (ur. 11 sierpnia 1888 w Panamie, zm. 28 kwietnia 1970) – panamski polityk, przywódca Partii Demokratycznej, minister skarbu w latach 1931-1935, I wiceprezydent w latach 1931-1932, ambasador Panamy w Stanach Zjednoczonych, 22. prezydent kraju od 15 czerwca 1945 do 7 sierpnia 1948 (funkcję sprawował tymczasowo).
Jego imieniem nazwano Port lotniczy Enrique Adolfo Jimenez.

</doc>
<doc id="2999546" url="https://pl.wikipedia.org/wiki?curid=2999546" title="Isidro Ayora">
Isidro Ayora

Isidro Ramón Ayora Cueva (ur. 2 września 1879, zm. 22 marca 1978 w Los Angeles) – ekwadorski polityk, profesor medycyny na uniwersytecie w Quito. 17 kwietnia 1926 junta wojskowa osadziła go na urzędzie prezydenta (w 1929 został wybrany w wyborach). Rządził do 24 sierpnia 1931. Przeprowadził reformę finansów państwa. Ayora powrócił do zawodu lekarza i prywatnej kliniki. W 1955 Wolny Uniwersytet Berliński przyznał mu doktorat honoris causa.

</doc>
<doc id="2999547" url="https://pl.wikipedia.org/wiki?curid=2999547" title="Oxynotidae">
Oxynotidae



</doc>
<doc id="2999548" url="https://pl.wikipedia.org/wiki?curid=2999548" title="José Manuel Marroquín">
José Manuel Marroquín

José Manuel Marroquín Ricaurte (ur. 6 sierpnia 1827 w Bogocie, zm. 19 września 1908 tamże) - kolumbijski poeta, pisarz, profesor, prawnik, autor prac filozoficznych i powieści i polityk konserwatywny, właściciel plantacji, wiceprezydent Kolumbii od 7 sierpnia 1898 do 31 lipca 1900, który odsunął od władzy Manuela Antonio Sanclementa i objął po nim urząd prezydenta (piastował go od 31 lipca 1900 do 7 sierpnia 1904). Za jego rządów Panama ogłosiła niepodległość i oderwała się od Kolumbii.

</doc>
<doc id="2999549" url="https://pl.wikipedia.org/wiki?curid=2999549" title="PFK Lubimec 2007">
PFK Lubimec 2007

PFK Lubimec 2007 (bułg. Професионален футболен клуб Любимец 2007) – bułgarski klub piłkarski z siedzibą w mieście Lubimec.
Historia.
Chronologia nazw:
Klub został założony w 1921 roku jako Marica. W 1947 roku klub zmienił nazwę na Strieła, a od lat 60. XX wieku nazywał się FK Lubimec. W swojej dotychczasowej historii klub rywalizował tylko na poziomie amatorskim bez większego powodzenia. A pod koniec sezonu 1993/94 przestał istnieć.
Ponad dziesięć lat później, dzięki staraniom miejscowego biznesmena Atanasa Stałewa klub został reaktywowany. W sezonie 2006/07 zespół Haskowo II wywalczył awans do Południowej Amatorskiej Grupy "W". Przed rozpoczęciem kolejnego sezonu klub przeniósł się do Lubimca i wziął nazwę PFK Lubimec 2007. Trenerem został były piłkarz Haskowo Dimczo Markow. Udało mu się razem z drużyną w sezonie 2007/08 zająć drugie miejsce w trzeciej lidze i zdobyć historyczny awans do Grupy "B" Mistrzostw Bułgarii.
Przez następne pięć sezonów zespół był jednym z najbardziej stabilnych klubów we Wschodniej Grupie "B".
W styczniu 2013 r. na stanowisko trenera awansował były zawodnik zespołu Weselin Welikow, który do tego czasu pracował jako asystent trenera. Pod jego kierownictwem zespół zajął końcowe 2 miejsce w sezonie 2012/13, zdobywając historyczny awans do I ligi bułgarskiej.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Gradskim w Lubimcu, który może pomieścić 4,000 widzów.

</doc>
<doc id="2999550" url="https://pl.wikipedia.org/wiki?curid=2999550" title="FK Ljubimec 2007">
FK Ljubimec 2007



</doc>
<doc id="2999551" url="https://pl.wikipedia.org/wiki?curid=2999551" title="FK Lubimec 2007">
FK Lubimec 2007



</doc>
<doc id="2999553" url="https://pl.wikipedia.org/wiki?curid=2999553" title="Stosunki polsko-żydowskie w czasie drugiej wojny światowej (esej)">
Stosunki polsko-żydowskie w czasie drugiej wojny światowej (esej)

Stosunki polsko-żydowskie w czasie drugiej wojny światowej. Uwagi i spostrzeżenia – esej historyczny autorstwa Emanuela Ringelbluma, napisany w ukryciu pod koniec 1943 roku. Stanowi próbę opisu i oceny relacji polsko-żydowskich w okresie II wojny światowej, a w szczególności postawy Polaków wobec Holocaustu.
Okoliczności powstania eseju.
W okresie międzywojennym Emanuel Ringelblum należał do grona najbardziej cenionych historyków żydowskich średniego pokolenia. Jednym z zagadnień badawczych cieszących się jego szczególnym zainteresowaniem były stosunki polsko-żydowskie. Po utworzeniu przez okupantów niemieckich zamkniętej dzielnicy żydowskiej w Warszawie (listopad 1940), Ringelblum wraz z rodziną został uwięziony w getcie. Tam zebrał wokół siebie grupę kilkudziesięciu żydowskich pisarzy, nauczycieli, naukowców i działaczy społecznych, przy pomocy których powołał do życia konspiracyjny ośrodek badawczy, znany pod kryptonimem „Oneg Szabat” (pol. „Radość soboty”). Celem organizacji było badanie i dokumentowanie życia Żydów w okupowanej Polsce.
„Oneg Szabat” podjął również próbę zbadania relacji polsko-żydowskich w czasie niemieckiej okupacji. Jesienią 1941 roku Ringelblum opracował szczegółowe tezy do monografii poświęconej temu zagadnieniu. Głównym zadaniem autorów miało być znalezienie odpowiedzi na dwa pytania: co wiedzieli Polacy na temat antysemickiej polityki okupanta oraz jaki mieli do niej stosunek. W pięciu rozdziałach planowanej monografii zamierzano poddać analizie m.in. poglądy i postawy prezentowane przez polską ludność, stronnictwa polityczne oraz instytucje oficjalne, a także zbadać stosunek granatowej policji i urzędników stołecznego magistratu do zamkniętych w warszawskim getcie Żydów. „Oneg Szabat” nie zdołał jednak sfinalizować prac nad tym projektem. Wiosną 1942 organizacja uzyskała bowiem informacje o rozpoczęciu przez Niemców masowej eksterminacji ludności żydowskiej, co całkowicie zmieniło jej priorytety badawcze. Głównym celem „Oneg Szabat” stało się odtąd dokumentowanie Holocaustu i informowanie świata o dokonywanym przez Niemców ludobójstwie.
Pod koniec lutego 1943 roku Ringelblum wraz żoną i synem opuścił getto. Od jesieni 1943 roku rodzina przebywała stale w podziemnym schronie na warszawskiej Ochocie, znajdującym się na posesji polskiego ogrodnika Mieczysława Wolskiego (tzw. bunkier „Krysia” przy ul. Grójeckiej 81). W tym okresie Ringelblum przystąpił do spisywania swoich obserwacji i przemyśleń na temat stosunków polsko-żydowskich w czasie II wojny światowej, w szczególności postawy Polaków wobec zagłady Żydów. Pisząc w ukryciu, w stałej obawie przed wykryciem, nie posiadał dostępu do bibliotek, archiwów naukowych oraz szeregu istotnych dokumentów (zwłaszcza polskich i niemieckich). Nie mógł także korzystać z materiałów zebranych przez „Oneg Szabat”, gdyż zostały one ukryte przez członków organizacji jeszcze przed wybuchem powstania w getcie warszawskim. Z tego względu podczas prac nad esejem Ringelblum bazował przede wszystkim na własnych doświadczeniach, zapamiętanych obserwacjach i wnioskach ze wcześniejszych prac „Oneg Szabat”, relacjach innych Żydów oraz artykułach z prasy konspiracyjnej. Ponadto pozostawał w kontakcie z Adolfem Bermanem i innymi członkami żydowskiego ruchu oporu, którzy prawdopodobnie dzielili się z nim swoimi doświadczeniami ze współpracy z Armią Krajową i Delegaturą Rządu na Kraj, a także informowali o działaniach podejmowanych przez Radę Pomocy Żydom „Żegota”. Autor zaznaczył zresztą we wstępie do eseju, że zawarte w tekście oceny nie odzwierciedlają wyłącznie jego prywatnych poglądów, lecz stanowią „wyraz opinii panującej w pewnych postępowych kołach spośród garstki ocalałych z pogromu całego narodu”.
Ringelblum zdawał sobie sprawę, że z racji skąpej bazy źródłowej jego esej nie spełnia wymogów monografii naukowej. Z tego powodu zaznaczył we wstępie: „Materiał do tej pracy jest jeszcze bardzo świeży, nie dojrzał do obiektywnego sądu historyka. Brak wielu materiałów oficjalnych, prasowych itd., którymi trzeba będzie uzupełnić tę pracę po wojnie”. W innym miejscu podkreślił, iż „Po wojnie, gdy dostępne będą źródła archiwalne, gdy będzie można sporządzić bilans tego, co pozostało po 3,5 milionach Żydów polskich, będzie można wszechstronnie oświetlić stosunki polsko-żydowskie. Nasze uwagi na ten temat są dokumentem chwili”.
"Stosunki polsko-żydowskie w czasie drugiej wojny światowej" były jedną z ostatnich prac Ringelbluma. Autor przekazał rękopis eseju Adolfowi Bermanowi. Niedługo później, w marcu 1944, bunkier „Krysia” został wykryty przez Gestapo, a rodzinę Ringelblumów wraz z kilkudziesięcioma ukrywającymi się tam Żydami oraz ich polskimi opiekunami rozstrzelano w ruinach getta warszawskiego.
Treść.
Na rękopis "Stosunków polsko-żydowskich..." składały się trzy zeszyty o łącznej objętości 217 stron. Esej został napisany w języku polskim. Chronologicznie obejmuje okres od końca lat 30. do jesieni 1943 roku. Składa się z jedenastu rozdziałów, zatytułowanych kolejno: „Stosunki polsko-żydowskie przed wojną”, „Wrzesień 1939”, „Po nadejściu Niemców”, „Zagadnienia gospodarcze polsko-żydowskie”, „Po zamknięciu getta”, „Po aryjskiej stronie”, „Dzieci żydowskie po aryjskiej stronie”, „Kary za ukrywanie Żydów”, „Akcja przesiedleńcza w Warszawie a stosunek ludności polskiej”, „Warstwy, partie, rząd a Żydzi”, „Idealiści”.
Ringelblum generalnie negatywnie oceniał zachowanie Polaków w obliczu dokonywanej na ich oczach zagłady Żydów. Uważał, że „Polska nie stała w dziedzinie ratowania Żydów na tym samym stopniu co zachodnia Europa”. Jego zdaniem taki stan rzeczy wynikał w dużej mierze z rozpowszechnionego w przedwojennej Polsce antysemityzmu – podsycanego przez środowiska endeckie oraz tolerowanego przez rządzącą sanację. W swoim eseju poświęcił wiele miejsca problemowi szmalcownictwa, szantażu oraz denuncjacji żydowskich uciekinierów w zamian za korzyści materialne. Opisał przypadki zagarniania przez Polaków majątku należącego do wywłaszczonych i mordowanych Żydów. Opisał także „pogrom wielkanocny” z marca 1940 roku, urządzony z niemieckiej inspiracji przez polski margines społeczny. Cytował zasłyszane wypowiedzi mieszkańców Warszawy, świadczące o zadowoleniu z dokonywanego przez Niemców „ostatecznego rozwiązania kwestii żydowskiej”. Potępił w szczególności działalność polskiej granatowej policji, na której ciążyła jego zdaniem odpowiedzialność za śmierć „setek tysięcy Żydów polskich złapanych przy jej współudziale i zapędzanych do wagonów śmierci”.
Ringelblum krytycznie oceniał również postawę polskiego ruchu oporu. Jego zdaniem Polskie Państwo Podziemne nie zwalczało odpowiednio energicznie szmalcownictwa i donosicielstwa, nie przeciwdziałało nastrojom antysemickim, a także nie udzieliło powstańcom getta warszawskiego wystarczającej pomocy militarnej. Oceniał, że pod pozorem zarządzonej przez dowództwo AK walki z pospolitym bandytyzmem często likwidowano żydowskich uciekinierów z gett, którzy aby utrzymać się przy życiu rabowali żywność w polskich wsiach. Oskarżał także Kościół katolicki o obojętność wobec zagłady Żydów.
Ringelblum nie ograniczył się jednak wyłącznie do opisywania zjawisk negatywnych. W swym eseju starał się zaznaczyć, że w czasie wojny społeczeństwo polskie nie stanowiło monolitu, a postawy haniebne sąsiadowały z postawami bohaterskimi. Wiele stron eseju jest poświęconych Polakom ratującym Żydów (w tym rodzinie Wolskich, na której posesji znajdowała się kryjówka Ringelbluma). Autor podkreślał, że w okupowanej Polsce za jakąkolwiek pomoc Żydom groziła kara śmierci, a strach przed niemieckimi represjami był obok postaw antysemickich podstawowym czynnikiem utrudniającym działania ratunkowe. Opisał rozmaite niebezpieczeństwa, z którymi musieli liczyć się Polacy ukrywający Żydów. Zaznaczył, że w przeciwieństwie do wielu innych państw Europy w Polsce nie było mowy o oficjalnej kolaboracji. Wspomniał także o działalności Rady Pomocy Żydom „Żegota”, oceniając jednak, że ze względu na brak odpowiednich funduszy nie spełniła pokładanych w niej nadziei. Wskazywał, że antysemickie nastroje w polskim społeczeństwie wzrosły pod wpływem informacji nadchodzących z terenów pod okupacją ZSRR. Twierdzenia o masowej kolaboracji Żydów z NKWD uznawał jednak za znacznie przesadzone.
Wydania powojenne.
Po zakończeniu wojny Adolf Berman przekazał rękopis eseju Żydowskiemu Instytutowi Historycznemu w Warszawie. W latach 1958–1959 esej został opublikowany w języku polskim na łamach „Biuletynów ŻIH”, a kilka lat później w tym samym periodyku pojawiło się jego tłumaczenie na jidysz. "Stosunki polsko-żydowskie…" zostały także przetłumaczone i wydane w językach niemieckim i angielskim. Polskie wydanie w formie książkowej ukazało się w 1988 roku (wyd. Czytelnik).
Ocena historyków.
W bogatej literaturze historycznej dotyczącej Holocaustu esej Ringelbluma reprezentuje ten nurt, który stoi na stanowisku, iż większość polskiego społeczeństwa była zadowolona z dokonywanego przez III Rzeszę „ostatecznego rozwiązania kwestii żydowskiej”, a wielu Polaków było gotowych pomagać Niemcom poprzez denuncjowanie i wydawanie Żydów.
Duży wpływ na oceny formułowane przez Ringelbluma miał bez wątpienia fakt, iż "Stosunki polsko-żydowskie…" powstawały w bardzo specyficznej atmosferze i okolicznościach. Ringelblum starał się zachować obiektywizm, lecz kilkakrotnie na kartach eseju dał upust swoim emocjom i udręce związanej z rozgrywającą się na jego oczach zagładą narodu żydowskiego. Niemniej zdaniem amerykańskiego historyka Samuela D. Kassowa „większość, choć nie wszystkie, ważniejsze tezy i twierdzenia Ringelbluma nadzwyczaj dobrze wytrzymały próbę czasu”. Artur Eisenbach podkreślał, że „Esej Ringelbluma jest nader cennym dokumentem historycznym, a ponadto ma charakter solidnego studium naukowego. Zawiera nie tylko bezpośrednie obserwacje, ale także wnikliwą ocenę postaw i zachowań osób oraz różnych grup społeczeństwa polskiego”. Z kolei Władysław Bartoszewski i Zofia Lewinówna oceniali, że "Stosunki polsko-żydowskie…" zawierają wiele cennego materiału jednak fakt, iż autor pracował w sytuacji całkowitego odcięcia od reszty polskiego społeczeństwa (najpierw w getcie, później w podziemnej kryjówce) spowodował „pewne skrzywienie perspektywy” – w szczególności w odniesieniu do oceny warunków panujących „po aryjskiej stronie” i realnych możliwości niesienia pomocy Żydom przez ludność polską. Teresa Prekerowa wskazywała, że Ringelblum pisząc esej miał bardzo ograniczony dostęp do źródeł, stąd "Stosunki polsko-żydowskie…" stanowiły w jej ocenie „raczej bardzo cenny materiał do zamierzonej publikacji, niż zwartą, wyważoną w ocenach całość”. Wartość historyczną pracy Ringelbluma całkowicie neguje natomiast Piotr Gontarczyk, oceniając, że esej „w ogromnej mierze składa się z niezweryfikowanych i nieprawdziwych informacji”.
Nie wszystkie tezy Ringelbluma zostały potwierdzone w powojennych badaniach historycznych. Ringelblum prawdopodobnie nie wiedział o niektórych działaniach podejmowanych przez Rząd RP na uchodźstwie i Polskie Państwo Podziemne – np. o raportach Jana Karskiego. Samuel D. Kassow zwracał uwagę, że późniejsze badania nie potwierdziły tezy Ringelbluma, iż Polska nie stała w dziedzinie ratowania Żydów na tym samym poziomie co zachodnia Europa. Jego zdaniem Ringelblum przecenił także wpływ przedwojennych nastrojów antysemickich na postawę Polaków wobec Holocaustu.

</doc>
<doc id="2999554" url="https://pl.wikipedia.org/wiki?curid=2999554" title="Saturn-Apollo 8">
Saturn-Apollo 8

Saturn-Apollo 8 (A-104) – testowy lot z makietą statku Apollo (tzw. "boilerplate") w ramach programu Apollo. Makieta nosiła oznaczenie BP-26. Na orbicie umieszczono satelitę Pegasus 2, który był transportowany w makiecie modułu serwisowego statku.
Przebieg misji.
Piąta z kolei rakieta wersji "Block 2" została wystrzelona o 07:35:01 UTC, 25 maja 1965 roku. Podczas odliczania wykryto dwie nieprawidłowości. Pierwsza wystąpiła, gdy parujący ciekły tlen okresowo zakłócał pracę teodolitu. Był to już drugi start, podczas którego parujący tlen sprawiał kłopoty. Druga – gdy przewód odprowadzający gazowy wodór nie odłączył się samoczynnie w momencie startu. Rozłączenie nastąpiło dopiero w momencie odsuwania się ramienia w momencie odsuwania ramienia wieży startowej. Identyczna sytuacja zdarzyła się podczas startu Saturn-Apollo 7.Był to drugi start po zakończeniu fazy testów. Podobnie jak poprzednia misja i ta miała na celu umieszczenie na orbicie satelity (Pegasus 2). Misja zakończyła się sukcesem – wszystkie zadania zostały zrealizowane. Niezawodność układu diagnostycznego wyniosła 99,4%. Start fotografowało 79 kamer naziemnych. Spośród nich trzy uległy awarii, w czwartej zawiódł zegar, a kolejne cztery dostarczały obraz z zegarem nienadającym się do odczytania. W 634,15 sekundzie lotu drugi stopień rakiety, IU i makieta statku Apollo zaczęły okrążać Ziemię. Osłona modułu dowodzenia (BPC) została oddzielona w 812,10 sekundzie lotu, dziesięć sekund po zapłonie silników drugiego stopnia rakiety.
Makieta statku Apollo krążyła po orbicie okołoziemskiej jeszcze przez ponad 24 lata. Spłonęła przy wejściu w atmosferę 8 lipca 1989.
Pegasus 2.
Satelita został umieszczony na orbicie bez problemów. Podobnie jak inne satelity serii Pegasus, nie odłączył się on od drugiego członu rakiety, lecz razem z nim krążył po orbicie. Pokładowy system telewizyjny przekazywał na Ziemię obraz podczas rozkładania paneli satelity. Panele zostały rozłożone, wszystkie systemy działały sprawnie, a parametry lotu mieściły się w normie. Ze względu na duże rozmiary, satelita zajmował zarówno przestrzeń w makiecie modułu serwisowego, jak i w drugim stopniu rakiety.
Podsumowanie.
SA-8 był piątym startem ze stanowiska nr 37B na Przylądku Kennedy’ego na Florydzie oraz pierwszym nocnym startem rakiety Saturn I. Był to również czwarty lot kombinacji Saturn/Apollo. SA-8 to pierwszy lot z udziałem rakiety dostarczonej przez Chryslera. Ponieważ Chrysler miał opóźnienia, SA-8 znalazł się na stanowisku startowym dopiero 25 maja 1965 roku, podczas gdy Saturn-Apollo 9 (zbudowany w ośrodku NASA w Huntsville) 16 lutego. Był to pierwszy start, którego nie poprzedziły żadne przerwy w trakcie odliczania.
Trajektoria lotu różniła się od przewidywanej ze względu na zbyt duży ciąg silników pierwszego stopnia. Prędkość po wyłączeniu silników była większa od zakładanej o 21,8 m/s. Natomiast po wyłączeniu silników drugiego stopnia prędkość była o 0,5 m/s za mała. Praca silników członów S-I i S-IV była prawidłowa. Wszystkie systemy pracowały sprawnie. Obciążenie dynamiczne rakiety w czasie startu było zgodne z założeniami. Wibracje nie przekroczyły norm i były porównywalne z tymi, jakie obserwowano podczas poprzedniej misji Saturn-Apollo 9. Również systemy elektryczne działały prawidłowo podczas startu, jak i w fazie lotu orbitalnego. Nie zarejestrowano oscylacji wzdłużnych, tzw. efektu POGO (drgania podłużne rakiety spowodowane niestabilnością pracy silników).

</doc>
<doc id="2999556" url="https://pl.wikipedia.org/wiki?curid=2999556" title="Ülkər Qəmbərova">
Ülkər Qəmbərova



</doc>
<doc id="2999569" url="https://pl.wikipedia.org/wiki?curid=2999569" title="Cerkiew Opieki Matki Bożej w Zurychu">
Cerkiew Opieki Matki Bożej w Zurychu



</doc>
<doc id="2999571" url="https://pl.wikipedia.org/wiki?curid=2999571" title="Code 64">
Code 64

Code 64 – szwedzka (od 2008 szwedzko-norweska) grupa muzyczna grająca styl określany nazwą futurepop. Teksty utworów zespołu często nawiązują do tematyki science-fiction i space opera.
Życiorys.
Grupa powstała w 2000 roku z inicjatywy Hasse Mattssona, Christiana Espelanda i Henrika Piehla.
Po wydaniu przez nich drugiego albumu w 2006 roku Henrik Piehl opuścił grupę, którego w 2008 roku zastąpił Bjørn Marius Borg.
W lipcu 2013 grupa na swojej stronie na Facebooku poinformowała o zakończeniu działalności oraz planach wydania zapowiadanego już przed rozwiązaniem zespołu albumu już jako inna grupa (bez Christiana Espelanda).

</doc>
<doc id="2999573" url="https://pl.wikipedia.org/wiki?curid=2999573" title="Samsung GT-S7560 Galaxy Trend">
Samsung GT-S7560 Galaxy Trend

Galaxy Trend – smartfon firmy Samsung, zaprezentowany w 2012 roku.
GT-S7560 jest telefonem z systemem Android, wyposażony w ekran 4-calowy o rozdzielczości 480 × 800 pikseli oraz procesor o taktowaniu 1 GHz. Nowsza wersja modelu nosi nazwę Samsung Galaxy Trend Plus.

</doc>
<doc id="2999576" url="https://pl.wikipedia.org/wiki?curid=2999576" title="Ben Lopez">
Ben Lopez

Ben Lopez – urodził się w Nowym Jorku, jest zawodowym negocjatorem, który nigdy nie stracił zakładnika. Jest autorem książki "Negocjator", w której opisał arkana swojego zawodu. Z przyczyn bezpieczeństwa nie podaje swojego prawdziwego nazwiska, a Ben Lopez to tylko pseudonim.
Życiorys.
Kiedy miał 12 lat, jego rodzina przeniosła się z Nowego Jorku do Wenezueli, gdzie po raz pierwszy zetknął się z porwaniami dla okupu. Ukończył psychologię, a pierwszą pracę podjął w szpitalu psychiatrycznym. Od ponad 20 lat pracuje jako zawodowy negocjator, w tym czasie wykonał wiele misji w różnych zakątkach świata, od Ameryki Łacińskiej do Iraku i Afganistanu.
Mieszka w Londynie ze swoją partnerką.
Pisarstwo.
Lopez jest autorem książki "Negocjator. Moje życie w świecie porwań dla okupu", w której opisuje swoje doświadczenia zawodowego negocjatora, ujawnia zawodowe triki oraz pokazuje cenę, jaką w życiu prywatnym musiał ponieść, pracując w tej profesji. Lopez „krok po kroku przeprowadza czytelnika przez poszczególne fazy negocjacji, które niejeden raz ciągną się dniami, tygodniami i miesiącami. Może się wydawać, że praca «komercyjnego» negocjatora, obok pewnej dozy adrenaliny i stymulującego stresu jest raczej komfortowa. Z dala od wydarzeń, kontaktując się z porywaczem telefonicznie, w zaciszu sali konferencyjnej lub centrum dowodzenia można precyzyjnie przeprowadzić psychologiczną rozgrywkę. Jednak takie wyobrażenie nie oddaje tego, jak jest w rzeczywistości. Czytając książkę […] można odczuć olbrzymia presję, ciężar psychiczny i odpowiedzialność za czyjeś życie i wolność”.
Twórczość.
"The Negotiator. My life at the heart of the hostage trade" (2011, polskie wydanie: "Negocjator. Moje życie w świecie porwań dla okupu", tłum. Mariusz Gądek, Znak Literanova 2013).

</doc>
<doc id="2999577" url="https://pl.wikipedia.org/wiki?curid=2999577" title="Prism (album)">
Prism (album)

Prism – czwarty album studyjny amerykańskiej wokalistki Katy Perry wydany 18 października 2013 roku przez wytwórnię Capitol Records. W Polsce uzyskał status podwójnie platynowej płyty.
Głównym singlem promującym album został wydany 12 sierpnia 2013 roku utwór „Roar”, który piosenkarka wykonała na żywo po raz pierwszy na MTV Video Music Awards. Utwory „Dark Horse” (z gościnnym udziałem Juicy J) i „Walking on Air” (wydane odpowiednio 17 i 30 września) zostały singlami promocyjnymi.
Historia.
29 lipca 2013 roku na ulicach Los Angeles pojawiła się ciężarówka z wielkimi napisami „KATY PERRY PRISM 10 22 2013”. Spowodowało to liczne dyskusje w internecie, a w końcu sama Perry potwierdziła, iż jej album nazywać się będzie "Prism" i jego premiera nastąpi 22 października tego samego roku.
Pierwszym potwierdzonym tytułem z albumu jest „Double Rainbow”, który powstał dzięki pomysłowi Sii. W ramach wywiadu dla Vogue'a wokalistka zdradziła kolejny tytuł – „Bad Photographs”. Ostatecznie piosenka ta nie pojawiła się na albumie.
W artykule dla magazynu "Elle", Perry zdradziła tytuły kolejnych dwóch piosenek, które znajdą się na jej nowym albumie.
Pierwsza z nich to „It Takes Two”. Piosenkarka napisała ją razem z Emeli Sandé i opowiada o jej związku z Johnem Mayerem, o zaakceptowaniu przez piosenkarkę tego, że to właśnie ona odegrała główną rolę w ich rozstaniu.
Druga to „Unconditionally” i jest hymnem o absolutnej miłości do drugiego człowieka.
2 sierpnia na kanale VEVO artystki pojawił się zwiastun nowego singla, który oficjalnie potwierdził datę wydania oraz tytuł.
Produkcja.
Perry przy tworzeniu swojego czwartego (a trzeciego komercyjnego) albumu nawiązała współpracę ze swoją ekipą z poprzedniego albumu "Teenage Dream" – Dr. Lukiem, Gregiem Wellsem, Maxem Martinem oraz Bonnie McKee. Pracowała również z wokalistkami – Sią, Emeli Sandé, duetem Icona Pop oraz Britney Spears, u której pojawia się jako chórek w singlu „Oh La La”.

</doc>
<doc id="2999581" url="https://pl.wikipedia.org/wiki?curid=2999581" title="Scandinavian Touring Car Championship – Elitserien i Racing">
Scandinavian Touring Car Championship – Elitserien i Racing

Scandinavian Touring Car Championship – Elitserien i Racing (ang. Scandinavian Touring Car Championship – Racing Elite League) – seria powstała w 2013 roku w wyniku połączenia Scandinavian Touring Car Championship i Touring Car Team Association.
Spór STCC – TTA.
Po sezonie 2011 między Scandinavian Touring Car Championship a Touring Car Team Association wybuchł spór. Organizacja domagała się obniżenia kosztów i wprowadzenia mniej zawiłych zasad, niż te, które obecne były w Super 2000. Chcieli to osiągnąć, przez wprowadzenie podwozia typu silhouette, opartego na prototypie Solution-F. Władze serii STCC również pragnęły obniżenia kosztów, jednak chciały to uzyskać poprzez wprowadzenie zasad Next Generation Touring Car, którą rok wcześniej przyjęła seria British Touring Car Championship. Rozwiązanie to było tańsze niż samochody S2000, jednak droższe od rozwiązania, proponowanego przez TTA.
TTA utworzyła własną serię: TTA – Elitserien i Racing. W serii pojawiły się Saab 9-3 TTA, BMW M3 TTA, Volvo S60 TTA i Citroën C5 TTA. Samochody, tak, jak chciało TTA, miały podwozie Solution-F, silnik Nismo, a opony dostarczał koreański Hankook Tire. W sezonie brały udział zarówno te zespoły, które wcześniej należały do organizacji: Volvo Polestar Racing, Flash Engineering, Brovallen Design i WestCoast Racing, jak i nowe: Miele Professional Brovallen, fabryczny BMW Dealer Team WCR i Team Tidö.
STCC w tym czasie wciąż prowadziło swą serię, przyjmując samochody NGTC. Seria miała poparcie Volkswagena, który wystawił Scirocco z silnikiem 2.0 l, Chevroleta, wystawiającego Cruze'a o turbodoładowanej jednostce 1.6 l, i Hondy wystawiającej Civica. Były też prywatnie wystawiane Seaty Leony, Alfa Romeo 156, BMW 320, Audi A4, Opel Astra czy Mercedes C200. W pełnym sezonie udział wzięło 12 kierowców, w tym uczestnicy World Touring Car Championship Rickard Rydell, Michel Nykjær czy Jordi Gené. Kalendarz składał się z ośmiu rund – siedmiu w Szwecji i jednej w Norwegii.
Spór został zażegnany w 2013 roku. Seria, pod nazwą STCC – Elitserien i Racing, przyjęła przepisy bezpośrednio z TTA – konstrukcja typu silhouette, oparta na Solution F z 3,5-litrowym silnikiem V6, na oponach firmy Hankook.
Format weekendu.
Treningi.
W czasie weekendu odbywają się dwa, 30 minutowe treningi wolne.
Kwalifikacje.
Kwalifikacje podzielone są na trzy części. W Q1 udział biorą wszyscy zawodnicy, a sesja trwa 15 minut. Q2 trwa 10 minut i bierze w niej udział 8 najlepszych kierowców z Q1. W Q3 udział bierze 5 najlepszych zawodników z Q2. Trzecia część kwalifikacji trwa 6 minut.
Wyścigi.
Podczas niektórych rund rozgrywany jest jeden 40 minutowy wyścig, a w pozostałych dwa 20 minutowe.
Zasady.
Punktacja.
W serii obowiązuje punktacja, obowiązująca m.in. w Formule 1.
Samochody.
Nadwozie.
Każdy zespół zajmuje się produkcją karoserii. Są one zrobione z włókien węglowych. Samochody sprawdzane sprawdzane są w tunelu aerodynamicznym Volvo. Tylne skrzydło ma 1,6 m szerokości.
Koła i hamulce.
Koła ogumione 18-calowymi oponami dostarczanymi przez Hankook Tire. Są to te same opony, jakie dostarcza ta firma do serii Deutsche Tourenwagen Masters. Dostarczane są dwa rodzaje opon: slicki i deszczowe. Układ hamulcowy składa się z wentylowanych tarcz stalowych. Z przodu mają one średnicę 370 mm, zaś z tyłu 360 mm. Na felgach znajduje się jedna śruba na środku, co pozwala na szybką zmianę kół.
Silnik.
3,5 litrowy silnik V6 zamontowany jest pośrodku samochodu, tuż za plecami kierowcy. Silnik rozwija moc ponad 400 KM. Sześciobiegowa skrzynia biegów posiada łopatki przy kierownicy. Samochód napędzany jest na tylną oś.

</doc>
<doc id="2999583" url="https://pl.wikipedia.org/wiki?curid=2999583" title="Portret ojca Hortensia">
Portret ojca Hortensia

Portret ojca Hortensia Felixa Paravicina – obraz olejny namalowany przez hiszpańskiego malarza pochodzenia greckiego, Dominikosa Theotokopulosa, znanego jako El Greco.
Okoliczności powstania.
Ojciec Hortensio, a właściwie Hortensio de Paravicino y Artega, mimo różnicy wieku był bliskim przyjacielem El Greca. Był prowincjałem zakonu trynitarzy, bardzo dobrym mówcą, wybitnym teologiem i humanistą. W wieku dwudziestu jeden lat otrzymał tytuł profesora uniwersytetu w Salamance. Był również poetą; cztery swoje sonety poświęcił twórczości i osobie El Greca co wzmocniło i utrwaliło pozycję malarza. Z El Grekiem poznał się prawdopodobnie podczas pierwszej wizyty w Toledo króla Filipa III, u którego służył jako kaznodzieja dworu. Udokumentowana jest jego obecność w Toledo w 1611 roku na uroczystościach ku czci Małgorzaty Austriackiej, kiedy to wygłosił kazanie. Z tego samego powodu wziął udział w turnieju poetyckim, na którym opiewał w poemacie stworzony przez El Greco pomnik żałobny. Data powstania portretu została potwierdzona przez samego portretowanego, który w jednym z sonetów wspomina o swoim wieku dwudziestu dziewięciu lat.
Opis.
Portret Paravicina był ostatnim, jaki wyszedł spod pędzla El Greca. Bardzo szybko uznany został za arcydzieło malarskie. Zanim powstał, El Greco stworzył studium wstępne obecnie znajdujące się w Madrycie.
Artysta ukazuje swojego przyjaciela na fotelu, podobnie jak przedstawił "kardynała Guevarę". Jego twarz jest młoda, pociągła o szerokim czole. Twarz okolona jest lekkim zarostem i gęstymi włosami. Wielkie oczy podkreślone mocnymi łukami brwi spoglądają w zamyśleniu na widza; półotwarte usta wydają się być uchwycone w momencie wypowiedzenia jakiegoś słowa. Prawa ręka spoczywa, a raczej delikatnie wspiera się na poręczy na rozchylonych palcach. Lewa ręka obejmuje księgę, a dłoń przytrzymuje dodatkowo mniejszą książkę, w którą wsunięty jest palec. El Greco chwyta moment, gdy Paravicino przerywa lekturę, palcem lewej dłoni zaznacza miejsce jej ukończenia, prawa ręka właśnie wznosi się do gestu człowieka coś tłumaczącego, a z ust wydobywają się pierwsze słowa. Taki obraz przyjaciela jest hołdem dla wielu godzin spędzonych na dysputach starego artysty i młodego humanisty-kaznodziei.
Inne wersje.
W waszyngtońskim muzeum National Gallery of Art znajduje się wierna kopia obrazu El Greca wykonana w 1930 roku autorstwa amerykańskiego grafika Timothy Cole'a.
Proweniencja.
Do 1724 roku obraz znajdował się u Duque de Arcos w Madrycie. Następnie do 1786 roku wisiał w klasztorze San Hermenegildo w Madrycie. W 1904 roku na polecenie Johna Singera Sargenta został zakupiony przez muzeum bostońskie od Javiera de Muguiro, za kwotę 17 166 dolarów.

</doc>
<doc id="2999584" url="https://pl.wikipedia.org/wiki?curid=2999584" title="AEK Kuklia">
AEK Kuklia

AEK Kuklia (gr. Αθλητική Ένωση Κουκλιων) – nieistniejący już cypryjski klub piłkarski, mający siedzibę we wsi Kuklia.
Historia.
Chronologia nazw:
Klub został założony w 1968 roku jako AEK Kuklia ("Atletyczny Związek Kuklii").
Od 1971 do 2006 występował w mistrzostwach Dystryktu Pafos, wielokrotnie zostając zwycięzcą turnieju.
W sezonach 2006/07 i 2007/08 zespół rywalizował w IV lidze Cypru, a od 2008 do 2012 w III lidze. Po zakończeniu sezonu 2011/12 zajął pierwsze miejsce i zdobył prawo po raz pierwszy w swojej historii, grać w drugiej lidze.
W sezonie 2012/13 zajął trzecie miejsce w drugiej lidze i w turnieju promocyjnym uplasował się na drugiej lokacie, zdobywając historyczny awans do pierwszej ligi.
W 2014 roku klub połączył się z AEP Pafos tworząc Pafos FC.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywał swoje mecze domowe na stadionie Pafiako w Kuklii, który może pomieścić 9,394 widzów.

</doc>
<doc id="2999594" url="https://pl.wikipedia.org/wiki?curid=2999594" title="Nektariusz (Nadieżdin)">
Nektariusz (Nadieżdin)

Nektariusz, imię świeckie Nikołaj Samuiłowicz Nadieżdin (ur. 30 listopada 1819 w Morszansku, zm. 12 września 1873) - rosyjski biskup prawosławny. 
Życiorys.
Wykształcenie teologiczne uzyskał w seminarium duchownym w Tambowie w 1839. Naukę kontynuował w Kijowskiej Akademii Duchownej. Będąc jeszcze studentem, 22 października 1842 złożył wieczyste śluby mnisze, przyjmując imię zakonne Nektariusz. 25 grudnia tego samego roku został wyświęcony na hierodiakona, zaś 14 sierpnia 1843, już jako absolwent Akademii, przyjął święcenia kapłańskie. Został następnie skierowany do pracy w charakterze nadzorcy priworotskiej szkoły powiatowej i parafialnej, był także nauczycielem w ich starszych klasach. 
31 sierpnia 1844 mianowano go odpowiedzialnym za organizację monasteru Opieki Matki Bożej w Barze (w zabudowaniach dawnego klasztoru karmelickiego). W roku następnym uzyskał stopień magistra nauk teologicznych, zaś dwa lata później podniesiono go do godności igumena. W 1847, gdy szkoła, którą kierował, została przeniesiona do Baru, został mianowany jej rektorem i nadal nauczał w wyższych klasach. Jeszcze w tym samym roku zdecydowano o jego przeniesieniu do Kijowa, gdzie otrzymał kolejno stanowiska rektora szkoły duchownej przy soborze Mądrości Bożej, ekonoma pałacu metropolitów kijowskich (w lutym 1848), wreszcie inspektora seminarium duchownego (kwiecień 1849). Otrzymał także stopień profesora teologii. 
19 listopada 1850 otrzymał godność archimandryty. W roku następnym został rektorem seminarium kijowskiego oraz członkiem konsystorza eparchii kijowskiej. Zasiadał także w komitecie powołanym w celu dokonania opisu historycznego i statystycznego administratury. Od 31 maja 1851 był przełożonym monasteru św. Mikołaja na Askoldowej Mogile w Kijowie, od sierpnia zasiadał także w komitecie ds. cenzury ksiąg duchownych eparchii kijowskiej. Rok 1856 spędził w Petersburgu, służąc czasowo w miejscowej eparchii.
W listopadzie 1856 został rektorem seminarium duchownego w Nowogrodzie, które to stanowisko łączył z funkcją przełożonego monasteru św. Antoniego Rzymianina w tym samym mieście. Następnie objął także obowiązki cenzora kazań głoszonych w eparchii nowogrodzkiej oraz dziekana sześciu jej monasterów. 
W 1857 został przeniesiony na urząd rektorski do seminarium duchownego w Petersburgu, zachowując obowiązki przełożonego monasteru św. Antoniego Rzymianina. W 1858 został redaktorem pisma "Duchownaja biesieda". W 1859 został rektorem Petersburskiej Akademii Duchownej, nadzorował także nauczanie religii we wszystkich szkołach w Petersburgu i okolicach. 
13 września 1859 został wyświęcony na biskupa wyborskiego, wikariusza eparchii petersburskiej. Po roku został przeniesiony na katedrę niżnonowogrodzką i arzamaską. W 1867 otrzymał godność arcybiskupa. Dwa lata później mianowany arcybiskupem charkowskim i achtyrskim. W 1872 na polecenie Synodu dokonywał kontroli w organach eparchii kurskiej. Rok później witał w Charkowie cara Aleksandra II. 
Zmarł w 1873 i został pochowany w monasterze Opieki Matki Bożej w Charkowie. Swoje przedmioty osobiste, bibliotekę i rękopisy przekazał w testamencie bratu Wasilijowi Nadieżdinowi, zaś szaty liturgiczne - eparchii charkowskiej i Monasterowi Kuriaskiemu.
Odznaczony orderem św. Anny II stopnia (1854, 1856), orderem św. Włodzimierza III stopnia (1858), orderem św. Anny I stopnia (1865), orderem św. Włodzimierza Krzyża Wielkiego II stopnia (1869), orderem św. Aleksandra Newskiego (1873).

</doc>
<doc id="2999596" url="https://pl.wikipedia.org/wiki?curid=2999596" title="Usza (dopływ Berezyny)">
Usza (dopływ Berezyny)

Usza (biał. "Уша" lub "Вуша") — rzeka na Białorusi, prawy dopływ Berezyny (zlewnia Dniepru) długości 89 km. Powierzchnia dorzecza 725 km². Przepływ u ujścia 4,2 m³/sek. Średni spadek na całej długości rzeki 0,6‰.
Usza wypływa 2,5 km na południowy wschód od wioski Smolnica rejonu smolewickiego na Wysoczyźnie Mińskiej i płynie przeważnie na południowy zachód. Na odcinku ostatnich 14 km skanalizowana. Zamarza w końcu listopada; lody puszczają w połowie kwietnia.

</doc>
<doc id="2999597" url="https://pl.wikipedia.org/wiki?curid=2999597" title="Tan Twan Eng">
Tan Twan Eng

Tan Twan Eng (; ur. w 1972 w Penang) – malezyjski pisarz.
Życie prywatne.
Tan studiował prawo na University of London, a po jego ukończeniu pracował jako adwokat w jednej z najbardziej renomowanych firm prawniczych w Kuala Lumpur. Posiada pierwszy dan w aikido. Aktualnie mieszka w Kapsztadzie.
Kariera literacka.
Tan zadebiutował w 2007 powieścią "The Gift of Rain", która znalazła się wśród książek nominowanych do Nagrody Bookera. Jej akcja dzieje się w Penang przed i w trakcie japońskiej okupacji Malezji w czasie II wojny światowej. "The Gift of Rain" przetłumaczono dotychczas m.in. na czeski, francuski, grecki, hiszpański, rumuński, serbski i włoski.
Swoją drugą powieść, "Ogród wieczornych mgieł" ("The Garden of Evening Mists"), opublikował w 2012. Tą powieścią znalazł się wśród finalistów Nagrody Bookera, został natomiast laureatem oraz .

</doc>
<doc id="2999600" url="https://pl.wikipedia.org/wiki?curid=2999600" title="Trzęsienie ziemi w Gansu (2013)">
Trzęsienie ziemi w Gansu (2013)



</doc>
<doc id="2999602" url="https://pl.wikipedia.org/wiki?curid=2999602" title="Morton Downey">
Morton Downey

Morton Downey (ur. 14 listopada 1901, zm. 25 października 1985) – amerykański piosenkarz i kompozytor.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999609" url="https://pl.wikipedia.org/wiki?curid=2999609" title="Zbigniew Jaruzelski">
Zbigniew Jaruzelski

Zbigniew Jaruzelski (ur. 30 lipca 1900 w Tarnowie, zm. 21 czerwca 1941 w Swierdłowsku) – podporucznik Wojska Polskiego.
Życiorys.
Syn oficera austriackiej armii Józefa Wincentego i Izabeli z Krzysztofowiczów. Skończył gimnazjum we Lwowie, 16 stycznia 1919 wstąpił do Wojska Polskiego, 6 lipca 1920 wcielony do 145 pułku piechoty Strzelców Kresowych. 2 sierpnia 1920 w bitwie pod Łopatynem zlikwidował nieprzyjacielskie gniazdo ckm-u, przyczyniając się do przyśpieszenia akcji swojego oddziału, za co został odznaczony Krzyżem Srebrnym Orderu Virtuti Militari i mianowany podporucznikiem. Jesienią 1922 przeniesiony do rezerwy, w 1926 skończył studia na Wydziale Rolniczym Politechniki Lwowskiej w Dublanach. Pracował w rodzinnym majątku Załucze Górne w powiecie Śniatyn. Wiosną 1940 został aresztowany przez Sowietów podczas próby przekroczenia granicy z Rumunią w drodze do Francji i wywieziony do łagru w Swierdłowsku na Uralu, gdzie zmarł. Był żonaty, miał dwóch synów.

</doc>
<doc id="2999610" url="https://pl.wikipedia.org/wiki?curid=2999610" title="Nifont (biskup nowogrodzki)">
Nifont (biskup nowogrodzki)

Nifont (zm. 1156) - prawosławny arcybiskup nowogrodzki, święty prawosławny.
Życie monastyczne rozpoczął w Monasterze Kijowsko-Pieczerskim. Według "Pierwszego Latopisu Nowogrodzkiego" katedrę nowogrodzką objął w 1131. Cztery lata później występował jako pośrednik w sporze między Kijowem a Czernihowem. Brał udział w soborze, który dokonał elekcji Klemensa Smolatycza na metropolitę kijowskiego. Akt ten nastąpił z woli wielkiego księcia kijowskiego Izjasława II, wbrew prawu kanonicznemu, wedle którego metropolitę kijowskiego mianował patriarcha Konstantynopola. Nifont opowiedział się za utrzymaniem tradycyjnej zwierzchności patriarchów nad Kościołem na Rosji. 
W 1148 Nifont udał się do Suzdala na spotkanie z księciem Jerzym Dołgorukim. W roku następnym przybył do Kijowa na polecenie Izjasława II; władca polecił uwięzić go w Monasterze Kijowsko-Pieczerskim. Został uwolniony po roku przez Jerzego Dołgorukiego, który zajął Kijów. Prawdopodobnie w tym okresie patriarcha Konstantynopola nadał mu godność arcybiskupią, która pozwalała mu uzyskać niezależność od metropolity kijowskiego.
W 1154 arcybiskup Nifont ponownie przybył do Suzdala, by zaprosić do objęcia władzy w księstwie nowogrodzkim Mścisława, syna Jerzego Dołgorukiego. Zmarł dwa lata później w Kijowie, gdzie udał się, by witać nowego, mianowanego przez patriarchę Konstantynopola metropolitę Konstantego. "Latopis Ipatjewski" opisuje go jako krzewiciela wiary, zaś "Pierwszy Latopis Nowogrodzki" podkreśla jego działalność na rzecz budowy nowych świątyń, w tym wzniesienie murowanej cerkwi Chrystusa Zbawiciela w Pskowie, cerkwi św. Klemensa w Ładodze oraz upiększenie soboru Mądrości Bożej w Nowogrodzie.
Według Dmitrija Lichaczowa zainicjował redakcję jawnie antyksiążęcej kroniki "Sofijskij wriemiennik". Jest również współautorem odpowiedzi na pytania poświęcone cerkiewnym obrzędom i prawu kanonicznemu, wydanymi jako pt. "Woprosy Kiriaka, Sawwy i Ilii c otwietami Nifonta, jepiskopa Nowgorodskogo, i drugich ijerarchiczeskich lic".
Został pochowany w Dalekich Pieczarach monasteru Kijowsko-Pieczerskiego, następnie jego szczątki przeniesiono do Bliższych Pieczar.
Kanonizowany przez Rosyjski Kościół Prawosławny. Jego wspomnienie obchodzone jest w trzecią niedzielę po Pięćdziesiątnicy razem z Soborem Świętych Nowogrodzkich oraz 8 kwietnia.

</doc>
<doc id="2999612" url="https://pl.wikipedia.org/wiki?curid=2999612" title="AEL Kallonis">
AEL Kallonis

AEL Kallonis (gr. Αθλητική Ένωση Λεκανοπεδίου Καλλονής) – grecki klub piłkarski, mający siedzibę w mieście Mitylena.
Historia.
Chronologia nazw:
Klub został założony w 1994 roku jako AEL Kallonis ("Związek Sportowy Lekanopediu Kallonis") w wyniku fuzji dwóch miejscowych klubów "Apollon Dafia" (utworzony w 1969) i "Arisvaios" (utworzony w 1954) z miejscowości Kalloni. Przez dłuższy czas występował w lidze regionalnej mistrzostw Lesbos. W sezonie 1996/97 debiutował w IV lidze, ale po zakończeniu sezonu spadł z powrotem do ligi regionalnej. W sezonie 2002/03 historia powtórzyła się – nieudana gra w IV lidze i spadek do lokalnych rozgrywek. W 2008 po raz trzeci awansował do IV ligi. Po dwóch latach gry zespół w sezonie 2009/10 zajął pierwsze miejsce w swojej grupie i otrzymał promocję do trzeciej ligi. W następnym sezonie zespół zajął drugie miejsce w grupie północnej i od sezonu 2011/12 zaczął grać w drugiej lidze. Po zakończeniu sezonu 2012/13 zespół zajął trzecie miejsce i w barażach zdobył historyczny awans do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Miejskim w Mitylenie, który może pomieścić 2,850 widzów.

</doc>
<doc id="2999614" url="https://pl.wikipedia.org/wiki?curid=2999614" title="Michał Jabłoński (wojskowy)">
Michał Jabłoński (wojskowy)

Michał Jabłoński (ur. 29 września 1897 we wsi Jabłoń-Samsony, zm. 8 lutego 1961 w Białymstoku) – chorąży kawalerii Wojska Polskiego, kawaler Orderu Virtuti Militari.
Życiorys.
Urodził się w rodzinie Wincentego i Marianny Kuleszów. Skończył 3 klasy Szkoły Handlowej w Warszawie. W 1915 wstąpił do Legionu Puławskiego. Od marca 1916 żołnierz dywizjonu ułanów (późniejszego 1 pułku Ułanów Krechowieckich). Od 11 listopada 1918 żołnierz konnego oddziału wywiadowczego Białostockiego pułku strzelców, następnie w 211 Ochotniczym pułku Ułanów Nadniemeńskich, w 1921 przemianowanego na 23 pułk ułanów. Uczestnik wojny 1920. 17 sierpnia 1920 w czasie akcji na umocnione pozycje wroga, zauważył karabin maszynowy zadający straty atakującym, z własnej inicjatywy zdobył go i unieszkodliwił, za co został odznaczony Krzyżem Srebrnym Orderu Wojskowego Virtuti Militari. Po zakończeniu wojny pozostał w służbie zawodowej. W 1933, w stopniu starszego wachmistrza, nadal pełnił służbę w 23 pułku ułanów.
W kampanii wrześniowej 1939 walczył w 4 pułku ułanów. Dostał się do niemieckiej niewoli, do 25 listopada 1940 przebywał w Stalagu III A. Później działał w AK. 

</doc>
<doc id="2999619" url="https://pl.wikipedia.org/wiki?curid=2999619" title="Rial północnojemeński">
Rial północnojemeński

Rial północnojemeński – jednostka monetarna zarówno Królestwa Jemenu jak i Jemeńskiej Republiki Arabskiej. Rial północnojemeński dzielił się na 100 filsów.
Historia.
Królestwo Jemenu zaczęło wybijać własne monety podczas panowania Imama Jahji. Rial dzielił się na 160 "zalat", 80 "halala" lub 40 "buqsha". Za panowania Imama Jahji monetach znajdował się napis "Imadi", a za panowania Ahmada Jahji napis "Ahmadi". W związku z tym walutę nazywano "rialem Imadi" lub "rialem Ahmadi".
Nowocześniejsze monety wprowadzono w 1963 po ustanowieniu Jemeńskiej Republiki Arabskiej. Był to jeden z ostatnich krajów, który przyjął dziesiętny system walutowy. W 1974 rial podzielono na filsy, lecz przez inflację zniknęły z obiegu.
Po zjednoczeniu Jemenu w 1990 rial północnojemeński został zastąpiony rialem jemeński w kursie 1:1.
Banknoty.
W 1964 roku rząd Jemenu Północnego wprowadził do obiegu pierwsze banknoty – 1, 5 i 10 riali. W 1966 zostały zastąpiony przez 10 i 20 buqsha, a w 1969 przywrócono z powrotem riale. W 1971 wprowadzono 20 i 50 riali północnojemeńskich.
27 lipca 1971 powstał Centralny Bank Jemenu z siedzibą w Sanie, stolicy Jemeńskiej Republiki Arabskiej, który przejął zadania Jemeńskiej Kasy Emisyjnej. Gdy w 1990 Jemeńska Republika Arabska (Jemen Północny) zjednoczyła się z Ludowo-Demokratyczną Republiką Jemenu (Jemen Południowy) północny Centralny Bank Jemenu i południowy Bank Jemenu utworzyły Centralny Bank Jemenu.

</doc>
<doc id="2999620" url="https://pl.wikipedia.org/wiki?curid=2999620" title="Wolseley 6/99">
Wolseley 6/99

Wolseley 6/99 – ostatni duży model Wolseley Motors. Zaprojektowany przez Battistę Pininfarinę przy udziale stylistów z BMC był sprzedawany pod dwiema innymi markami należącymi do BMC – jako Austin A99 i Vanden Plas Princess. Produkcję rozpoczęto w 1959 roku; w 1961 samochody unowocześniono i przemianowano. Wolseley produkowany był do 1968 roku jako model 6/110, ciesząc się popularnością wśród londyńskiej Metropolitan Police.
Model pojawił się również na rynku duńskim jako Wolseley 300.
Prócz tego BMC wypuściło w owym czasie jeszcze dwa samochody zaprojektowane przez Pininfarinę – kompaktowego Austina A40 Farinę oraz Wolseleya 15/60. Choć podobne w wyglądzie nie dzieliły żadnych części z "dużym" Wolseleyem.
Wolseley 6/99.
Do pierwszej generacji dużych samochodów projektu Pininfariny należały Austin A99 oraz Wolseley 6/99 – ten ostatni w 1959 roku zastąpił model 6/90. Wyposażony został w identyczny co Austin-Healey 3000 silnik R6 serii C o pojemności 2,9 litra, mocy 102 KM i dwóch gaźnikach SU.
Zastosowane zawieszenie było typowym rozwiązaniem BMC – sprężyny z przodu, z tyłu resory piórowe. Z przodu zamontowano także stabilizator poprzeczny. Pojazd wyposażono we wspomagane serwomechanizmami tarcze hamulcowe Lockheeda o średnicy 273 mm z przodu i 250 mm z tyłu.
Wnętrze zostało luksusowo wyposażone, aby zdystansować się od modelu Austina – deskę rozdzielczą wykonano z polerowanego drewna, a tapicerkę ze skóry. Z przodu znajdowały się dwa siedzenia, zaś tylna kanapa wyposażona była w opuszczany, centralny podłokietnik. Kupujący mógł wybrać malowanie jednorodne bądź dwukolorowe.
Redakcja magazynu "The Motor" przetestowała w 1959 roku wersję 6/99 z nadbiegiem uzyskując maksymalną prędkość 157,1 km/h, przyspieszenie 0-100 km/h w 14,4 s oraz średnie zużycie paliwa na poziomie 12 l/100 km. Cena auta wynosiła wówczas 1254 funtów (wliczając 369 funtów podatku).
Wolseley 6/110.
W 1961 roku na rynku pojawiły się unowocześnione wersje dużych "farin" – Austin A110, Vanden Plas Princess 3-Litre Mk. II oraz Wolseley 6/110. Różniły się przestrojonymi silnikami, które osiągały moc 120 KM oraz dźwignią zmiany biegów, którą przeniesiono za kierownicę. Od lipca 1962 roku powyższe modele wyposażano we wspomaganie kierownicy. Wolseleye przeznaczone na rynek kanadyjski wyposażono w 4-biegową skrzynię biegów z nadbiegiem, identyczną jak w Austinie-Healeyu 100/6 i 3000.
W 1964 roku wypuszczono model Mark II z mniejszymi 13-calowymi kołami i 4-biegową skrzynią biegów; nadbieg był nadal dostępny, ale jako opcja. Produkcję zakończono w 1968 roku.

</doc>
<doc id="2999623" url="https://pl.wikipedia.org/wiki?curid=2999623" title="Zofia cieszyńska (ok. 1520–1541)">
Zofia cieszyńska (ok. 1520–1541)

Zofia (ur. ok. 1520, zm. 1541) – księżniczka cieszyńska, córka księcia Wacława II i jego żony Anny Hohenzollernówny.
Życiorys.
Postać księżniczki cieszyńskiej Zofii znana jest z poświęconej jej tablicy nagrobnej, znajdującej się w kościele św. Bartłomieja w Pardubicach. Według napisu na tablicy księżniczka cieszyńska zmarła w 1541. Nie przekazuje ona informacji o pochodzeniu księżnej, lecz według wszelkiego prawdopodobieństwa jej ojcem był książę cieszyński Wacław II. Najprawdopodobniej to do niej odnosi się list króla czeskiego Ferdynanda I z 31 stycznia 1540, w którym w imieniu niepodanego z imienia hrabiego z Pezinok prosi opiekuna dzieci Wacława II Jana z Pernsteinu o wstawiennictwo w sprawie poślubienia przebywającej w Pardubicach księżniczki Zofii. Małżeństwo nie doszło jednak do skutku, gdyż już w następnym roku Zofia zmarła.

</doc>
<doc id="2999624" url="https://pl.wikipedia.org/wiki?curid=2999624" title="Sajjid Kutb">
Sajjid Kutb

Sajjid Kutb Ibrahim Husajn asz-Szazili (arab. سيد قطب إبراهيم حسين الشاذلي; ur. 9 października 1906 w Muszy w muhafazie Asjut, zm. 29 sierpnia 1966) – egipski filozof, dziennikarz i poeta muzułmański, jeden z głównych ideologów Stowarzyszenia Braci Muzułmanów. Odegrał kluczową rolę w rozwoju tejże organizacji, jak również w kształtowaniu się ideologii fundamentalizmu muzułmańskiego.
Życiorys.
Wczesna działalność.
Był synem posła Partii Nacjonalistycznej z Górnego Egiptu i właściciela ziemskiego, jednak jego ojciec stracił majątek na poczet długów. Z rodzinnego domu, w którym odbywały się spotkania działaczy partyjnych, wyniósł zainteresowanie polityką. Początkowo uczył się w szkole religijnej, następnie uzyskał edukację świecką w szkole średniej w Kairze i na studiach pedagogicznych. Po ukończeniu nauki rozpoczął pracę w zawodzie nauczyciela, najpierw na prowincji, następnie zaś w Heluanie. Od 1940 do 1948 sprawował obowiązki inspektora szkolnego. Początkowo utożsamiał się z ideami liberalnymi i nacjonalistycznymi, należał do partii Wafd. Pracę zawodową łączył z działalnością literacką.
Zwrot ku islamowi, kontakty z Naserem i ich zerwanie.
Decydujący wpływ na poglądy Kutba miał pobyt w Stanach Zjednoczonych w latach 1948-1951; za granicę skierowało go egipskie ministerstwo oświaty. Kultura amerykańska wywarła na nim bardzo negatywne wrażenie. Wyjątkowo silna niechęć do USA stała się przyczyną, dla której Kutb został zwolniony z pracy w ministerstwie oświaty. W 1949 Kutb opublikował pracę "Sprawiedliwość społeczna w islamie", dwa lata później wstąpił do Stowarzyszenia Braci Muzułmanów. W 1950 opublikował ważną dla antysemityzmu muzułmańskiego pracę "Nasza walka z Żydami".
Sajjid Kutb spotykał się często z przywódcą tajnej organizacji Wolnych Oficerów Gamalem Abdel Naserem. Poparł zamach stanu 23 lipca 1952, obalenie monarchii i rewolucyjne zmiany w państwie – ich publiczną pochwałę wygłosił w odczycie w Kairze w sierpniu 1952. Kiedy jednak między Braćmi Muzułmanami a rządzącymi wojskowymi z Naserem na czele doszło do otwartego konfliktu, Kutb opowiedział się przeciwko rządowi. Od 1952 był szefem propagandy Braci Muzułmanów. Twierdził, że ustanowienie płacy minimalnej, ograniczanie własności prywatnej i redystrybucja majątków znajdują uzasadnienie w nauczaniu islamu, równocześnie głosił rychłą klęskę cywilizacji zachodniej, zwycięstwo komunizmu (będącego jego zdaniem logiczną konsekwencją rozwoju tej cywilizacji), a następnie przejęcie przez muzułmanów przodownictwa w świecie.
Sprzeciw Kutba wobec rządów Wolnych Oficerów doprowadził do jego aresztowania w 1954, został zwolniony po kilku miesiącach. Od tego samego roku Kutba uważa się za głównego ideologa Braci Muzułmanów. Odegrał kluczową rolę w rozwoju organizacji. Inspiracją dla poglądów filozofa stały się koncepcje pakistańskiego fundamentalisty muzułmańskiego Abu al-Alego al-Maududiego. Zwolniony w lipcu 1954, zaczął głosić na łamach pisma „Bracia Muzułmanie” koncepcję utworzenia państwa islamskiego funkcjonującego w oparciu o zasadę sprawiedliwości społecznej.
1954-1966.
Po nieudanym zamachu Mahmuda Abd al-Latifa na Nasera 26 października 1954 Kutb został aresztowany razem z innymi przywódcami Braci Muzułmanów i poddany torturom. Następnie skazano go na 25 lat robót przymusowych. Początkowo odbywał karę w obozie, po czym z powodu złego stanu zdrowia został umieszczony w więziennym szpitalu, gdzie mógł tworzyć kolejne teksty teoretyczne, przemycane następnie poza więzienie i rozpowszechniane. W takich warunkach powstawała ukończona już na wolności praca "Kierunkowskazy drogi" (tytuł przekładany także jako "Słupy milowe na drodze", wydana w 1965.
W wymienionej pracy Kutb potępił ideologie zachodnioeuropejskie (liberalizm, socjalizm), twierdząc, że jedynie islam pozwala na budowę humanistycznego, bezklasowego i solidarnego społeczeństwa, akceptujące własność prywatną przy minimalnym rozwarstwieniu społecznym. Rząd Nasera uznał za głównego wroga islamu.
Kutb dopuszczał stosowanie przemocy w walce o zwycięstwo islamu na świecie (jego idee miały być wcielane w życie wszędzie, nie tylko w krajach muzułmańskich). Zapowiadał prowadzoną przy użyciu wszystkich możliwych środków walkę z przywódcami politycznymi, którzy nie opierali się na islamie. Jej rezultatem miało być
Poglądy Kutba nie były jednak powszechnie podzielane przez Braci Muzułmanów. Z jego koncepcjami polemizowali, także po jego śmierci, reprezentanci umiarkowanego skrzydła organizacji.
W 1957 był jednym z 800–900 uwięzionych działaczy islamistycznych, którzy odmówili wyrażenia poparcia dla rządu Nasera w zamian za zwolnienie z więzienia.
W sierpniu 1965 Bracia Muzułmanie zostali oskarżeni o przygotowywanie zamachu na Nasera oraz jego bliskich współpracowników. Doszło do aresztowania kolejnej grupy działaczy islamistycznych, w tym Najwyższego Przewodnika Braci Hasana al-Hudajbiego. Kilkuset z nich stanęło przed sądem, zaś siedmiu, w tym Kutb, zostało skazanych na śmierć i straconych. Bracia Muzułmanie, przede wszystkim ich radykalne skrzydło, uznało go za męczennika.
Poglądy.
Kutb domagał się całkowitej islamizacji życia społecznego i politycznego, walki z odstępstwami od islamu na rzecz innych wyznań i z ateizmem.
Dzięki oparciu się w praktyce prawnej i politycznej wyłącznie na Koranie miało być możliwe utworzenie doskonałego systemu demokratycznego, jednoczącego ludzi we wszystkich sferach życia. Równocześnie Kutb zakładał, że społeczeństwo będzie miało jednego przywódcę, który jednak będzie mógł zostać pozbawiony władzy, jeśli złamie nakazy religijne, prawo do interpretowania zgodności konkretnych decyzji z Koranem miał posiadać kalif. Kutb pesymistycznie oceniał kondycję islamu we współczesnym świecie, twierdząc, że wiele elementów kultury i filozofii uważanej za muzułmańską nie wynikało w istocie z religii, lecz było wytworem ignorancji. Jako przyczynę takiego stanu rzeczy postrzegał postawę przeciętnych muzułmanów łamiących nakazy swojej religii, przenikanie wpływów filozofii zachodnioeuropejskiej do kół intelektualistów muzułmańskich oraz wpływ laickiej koncepcji kemalizmu na politykę państw zamieszkiwanych przez wyznawców islamu.
Stan współczesnego mu świata określał mianem "niewiedzy przedmuzułmańskiej" ("dżahilijja"). Zniszczenie panujących stosunków społecznych i ustrojowych uważał za konieczne dla ustanowienia rządów boskich. Porównywał je do działalności Mahometa w Mekkce i Medynie.
W przyszłym funkcjonowaniu wspólnoty wyznawców islamu wyróżniał dwa etapy - okres słabości, w którym muzułmanie mają zbierać siły i przygotowywać się do przyszłej walki, oraz okres świętej wojny. Jej finałem miało być ustanowienie rządów islamskich opartych na czterech zasadach:

</doc>
<doc id="2999625" url="https://pl.wikipedia.org/wiki?curid=2999625" title="Zofia cieszyńska">
Zofia cieszyńska



</doc>
<doc id="2999628" url="https://pl.wikipedia.org/wiki?curid=2999628" title="Edward Cyran">
Edward Cyran

Edward Cyran ps. „Edek” (ur. 27 lutego 1921 w Rzeszowie, zm. 10 października 1989) – uczestnik II wojny światowej, oficer aparatu bezpieczeństwa PRL.
Życiorys.
Syn Franciszka i Janiny. Skończył 7 klas szkoły podstawowej i do września 1939 pracował w Rzeszowie jako robotnik. W 1942 wstąpił do PPR i GL, żołnierz oddziału GL „Iskra” Józefa Bielendy działającego w okręgu rzeszowskim Obwodu Krakowskiego GL/AL. W AL otrzymał stopień podporucznika i został szefem sztabu Okręgu Rzeszowskiego AL. Następnie został funkcjonariuszem aparatu bezpieczeństwa i od 25 września do 19 grudnia 1944 był zastępcą kierownika PUBP w Przemyślu, a w styczniu 1945 został oficerem śledczym w WUBP w Poznaniu. Słuchacz Centralnej Szkoły MBP w Łodzi. Od marca 1945 szef PUBP w Ostrowie Wielkopolskim, od marca 1947 szef PUBP w Gorzowie Wielkopolskim, od grudnia 1947 szef PUBP w Chorzowie, od jesieni 1949 krótko naczelnik Wydziału Miejskiego WUBP w Katowicach, następnie szef PUBP w Tarnowskich Górach. 1 X 1950 – 1 VIII 1951 pracował w Departamencie III MBP, następnie w WUBP w Opolu. Służbę w aparacie bezpieczeństwa zakończył stopnia kapitana. 30 września 1952 został dyscyplinarnie zwolniony za współudział w zamordowaniu w 1944 dwóch jeńców sowieckich ukrywających się w powiecie łańcuckim.
W latach 70. był prezesem zarządu Izby Rzemieślniczej w Rzeszowie. 
Był odznaczony Orderem Krzyża Grunwaldu III klasy i Krzyżem Partyzanckim. W 1976 wyróżniony wpisem do „Księgi zasłużonych dla województwa rzeszowskiego”.

</doc>
<doc id="2999629" url="https://pl.wikipedia.org/wiki?curid=2999629" title="Bonifacy (kardynał S. Marco)">
Bonifacy (kardynał S. Marco)

Bonifacy (zm. w 1130) – dwunastowieczny kardynał.
Życiorys.
Jego pochodzenie pozostaje nieznane. Hans Walter Klewitz wysunął przypuszczenie, że był rzymianinem, ale, jak sam zresztą przyznał, hipoteza ta oparta jest na wątłych poszlakach. Został mianowany przez Paschalisa II kardynałem prezbiterem S. Marci prawdopodobnie w 1100. Po raz pierwszy jest udokumentowany 11 kwietnia 1111 przy zawarciu tzw. układu z Ponte Mammolo między Paschalisem II a cesarzem Henrykiem V. Następnie protestował przeciwko temu traktatowi na synodzie laterańskim w marcu 1112. Od 17 listopada 1115 do 7 maja 1128 podpisywał papieskie przywileje. Uczestniczył w wyborze Gelazjusza II 24 stycznia 1118. 1 marca 1119 był członkiem komisji kardynalskiej w Rzymie, która zatwierdziła wybór Kaliksta II dokonany przez nielicznych kardynałów obecnych przy jego śmierci w Cluny. W 1125 rozstrzygnął spór między prepozytem Civita Castellana a opatem S. Salvatore de Monte Acuto. W lutym-marcu 1127 udokumentowany jest jego spór z Grzegorzem z SS. Apostoli. W lutym 1130 stanął po stronie Anakleta II i podpisał list jego zwolenników do króla Lotara III. Zmarł prawdopodobnie krótko po wyborze Anakleta II.

</doc>
<doc id="2999634" url="https://pl.wikipedia.org/wiki?curid=2999634" title="Zadnia Spiska Turniczka">
Zadnia Spiska Turniczka

Zadnia Spiska Turniczka (słow. "Zadná Mačacia veža", niem. "Schwarzer Turm", "Hinterer Katzenturm", węg. "Feketetorony", "Hátsó Macskatorony") – turnia w południowo-zachodniej grani Spiskiej Grzędy w słowackiej części Tatr Wysokich. Jest pierwszym od góry wzniesieniem w tej grani i jedną z dwóch Spiskich Turniczek. Od Spiskiej Grzędy na północnym wschodzie, w długiej bocznej grani Wyżniego Baraniego Zwornika, oddzielona jest Wyżnią Spiską Przełączką, natomiast od strony południowo-zachodniej graniczy ze Skrajną Spiską Turniczką, przed którą wyróżnia się w grani Pośrednią Spiską Przełączkę, Spiskie Czuby i Spiską Przełączkę.
Turnia jest wyłączona z ruchu turystycznego. Jej północno-zachodnie stoki opadają do górnej części Baraniego Ogrodu w Dolinie Pięciu Stawów Spiskich, północno-wschodnie do Wyżniego Spiskiego Kotła, natomiast południowo-wschodnie – do Pośredniego Spiskiego Kotła. Najdogodniejsze drogi dla taterników prowadzą na wierzchołek z Wyżniej Spiskiej Przełączki oraz ze Spiskiego Kotła od strony południowo-wschodniej.
Dawniej stosowano dla Zadniej Spiskiej Turniczki słowackie nazwy "Zadná Mačia veža" i "Čierna veža".
Pierwsze wejścia:

</doc>
<doc id="2999635" url="https://pl.wikipedia.org/wiki?curid=2999635" title="Zadná Mačacia veža">
Zadná Mačacia veža



</doc>
<doc id="2999637" url="https://pl.wikipedia.org/wiki?curid=2999637" title="Piotr (kardynał S. Maria in Portico)">
Piotr (kardynał S. Maria in Portico)

Piotr (zm. w 1145) – kardynał.
Życiorys.
Nominację kardynalską, z tytułem diakona S. Maria in Portico uzyskał od Innocentego II najpóźniej 20 września 1141. Podpisywał bulle papieskie datowane między 7 listopada 1141 a 17 maja 1145. Zmarł między majem a wrześniem 1145.

</doc>
<doc id="2999639" url="https://pl.wikipedia.org/wiki?curid=2999639" title="Andrzej Trzaskowski Quintet (album)">
Andrzej Trzaskowski Quintet (album)

The Andrzej Trzaskowski Quintet – album polskiego pianisty jazzowego Andrzeja Trzaskowskiego, nagrany z prowadzonym przez niego zespołem – The Andrzej Trzaskowski Quintet. Płyta ukazała się jako vol. 4 serii Polish Jazz.
Album nagrany został w Warszawie w styczniu i lutym 1965. Wszystkie utwory zamieszczone na płycie to kompozycje lidera – Andrzeja Trzaskowskiego. Utwór „Sinobrody” powstał dla potrzeb filmu "Walkower" Jerzego Skolimowskiego. LP został wydany w 1965 przez Polskie Nagrania „Muza” w wersji monofonicznej XL 0258 (matryce M-3 XW-515, M-3 XW-516). Reedycja na CD ukazała się w 2005 (PRCD 536) jako wynik współpracy Polskiego Radia i Polskich Nagrań Muza.

</doc>
<doc id="2999640" url="https://pl.wikipedia.org/wiki?curid=2999640" title="Edwin Carl Kemp">
Edwin Carl Kemp

Edwin Carl Kemp (ur. 24 sierpnia 1884 w East Douglas, Massachusetts - zm. 15 sierpnia 1971 w Melrose, Massachusetts) – amerykański urzędnik konsularny.
Syn Charles'a, Edwina i Harriet, Elizabeth. Kształcił się w Atlancie. Szereg lat był zatrudniony jako recepcjonista. Trzy lata pływał w marynarce handlowej jako ochmistrz. W latach 1910-1914 praktykował osteopatię. W 1914 wstąpił do Służby Zagranicznej USA - był konsulem na Saint Pierre i Miquelon (1914-1915); wicekonsulem w Marsylii (1915-1916); konsulem w Tunisie (1916-1919), Bukareszcie (1919-1920), Budapeszcie (1920-1923), Gdańsku (1923-1929), Hawrze (1929-1933), Moncton (1933-1935), konsulem generalnym w Winnipeg (1935-1936), Bremie (1937-1941), Halifaksie (1941-1945), Kingston (1945-1947). Następnie przeszedł na emeryturę.

</doc>
<doc id="2999642" url="https://pl.wikipedia.org/wiki?curid=2999642" title="Said Kutb">
Said Kutb



</doc>
<doc id="2999649" url="https://pl.wikipedia.org/wiki?curid=2999649" title="Meczet Abu al-Abbasa al-Mursiego">
Meczet Abu al-Abbasa al-Mursiego

Meczet Abu al-Abbasa al-Mursiego (ar. جامع المرسي أبو العباس) – meczet wzniesiony w 1775 roku nad grobem sunnickiego świętego Abu al-Abbasa al-Mursiego. Jest uważany za najważniejszy z historycznych meczetów w Aleksandrii.
Historia miejsca.
Abu al-Abbas al-Mursi zmarł w 1286 i został pochowany niedaleko portu w Aleksandrii. W 1307 bogaty handlowiec, Asz-Szajch Zajn ad-Din ibn al-Kattan, polecił zbudować grobowiec, kopułę nad grobowcem i niewielki meczet z minaretem tuż obok. Meczet ten, upamiętniający postać świętego był licznie odwiedzany przez pielgrzymujących do Mekki.
Jednak w 1477 roku meczet był zaniedbany i wymagał poważnego remontu. Władca Aleksandrii, Kadżmasz az-Zahiri nakazał odbudowę meczetu. W odnowionej świątyni zbudował dla siebie grobowiec koło grobowca świętego. 
Następny remont został przeprowadzony w 1477 na rozkaz szejka Abu al-Abbasa, który również zbudował w meczecie grobowiec dla siebie.
W 1775 szejk Abu al-Hasan al-Maghribi rozkazał zbudować nowy meczet w tym samym miejscu. Nowa budowla zawiera elementy poprzedniej. Ten budynek również podupadł lecz w 1863 został odbudowany pod kierownictwem Ahmada al-Dachachiniego – jednego z najsławniejszych aleksandryjskich architektów. W tym samym czasie wyburzono kilka okolicznych budynków, aby zrobić więcej miejsca dla rozbudowy meczetu. 
Ostatnia przebudowa miała miejsce w 1943, pod rządami króla Faruka. Wokół meczetu powstał wtedy "Majdan al-Masdżid" (Plac meczetu) o powierzchni 43 tysięcy metrów kwadratowych oraz 5 meczetów otaczających główny. Sam meczet przebudowano w stylu dynastii Ajjubidów, popularnym w czasach Abu al-Abbasa al-Mursiego, odnowiono również mauzoleum.
Budowla.
Całkowita powierzchnia meczetu wynosi 3 tysiące metrów kwadratowych. Meczet wewnątrz ma kształt ośmiokąta o boku długości 22 metrów. Sciay są pokryte mozaiką do wysokości 5,6 m. Sufit, ozdobiony arabeskami, znajduje się na wysokości 17,2 m i jest oparty na 16 kolumnach z włoskiego granitu. Na środku sufitu znajduje się ośmioboczny świetlik, mający po 3 niewielkie witrażowe okna w każdym boku.
Wokół świetlika wznoszą się 4 kopuły zbudowane nad poszczególnymi grobowcami.
Przy zachodniej ścianie meczetu znajdują się pomieszczenia do ablucji. Z rozkazu króla Faruka w meczecie wydzielono część w której mogą modlić się kobiety. Prowadzi do niej osobne wejście.
Minaret meczetu ma wysokość 73 metrów. Naśladuje styl ajjubidzki i składa się z 4 części. Najniższa jest kwadratowa i ma 15 metrów wysokości. Druga, ośmiokątna, ma wysokość 4 metrów. Trzecia część, o wysokości 15 metrów, ma 16 boków, zaś najwyższa, okrągła ma wysokość 3,25 metra. Dach jest pokryty mosiądzem i zwieńczony islamskim księżycem.

</doc>
<doc id="2999651" url="https://pl.wikipedia.org/wiki?curid=2999651" title="Sezon 2013/2014 w curlingu">
Sezon 2013/2014 w curlingu

Zestawienie rozgrywek curlingowych w sezonie 2013/2014, który rozpocznie się we wrześniu 2013 a zakończy w maju roku następnego. Najważniejszym turniejem są zimowe igrzyska olimpijskie.

</doc>
<doc id="2999653" url="https://pl.wikipedia.org/wiki?curid=2999653" title="Centrum Archeologii Śródziemnomorskiej Uniwersytetu Warszawskiego">
Centrum Archeologii Śródziemnomorskiej Uniwersytetu Warszawskiego

Centrum Archeologii Śródziemnomorskiej im. Kazimierza Michałowskiego (CAŚ UW), (ang. Polish Centre of Mediterranean Archaeology, PCMA) – samodzielna placówka badawcza Uniwersytetu Warszawskiego. 
Pod obecną nazwą istnieje od 1990 roku. Do głównych celów CAŚ UW należy organizacja, prowadzenie oraz koordynacja badań archeologicznych, konserwatorskich i rekonstrukcyjnych w północno-wschodniej Afryce, na Bliskim Wschodzie oraz na Cyprze. Prace CAŚ UW są prowadzone na stanowiskach obejmujących szeroki horyzont czasowy, od czasów prehistorycznych, poprzez wszystkie okresy historyczne starożytnych cywilizacji śródziemnomorskich, aż po późny antyk i arabskie wczesne średniowiecze. Oprócz prowadzenia badań terenowych do zadań CAŚ UW należy kompleksowa dokumentacja znalezisk, publikacja wyników badań oraz archiwizacja dokumentacji wykopaliskowej. CAŚ UW zarządza Stacją Badawczą w Kairze oraz Polskim Ośrodkiem Archeologicznym w Chartumie.
Historia.
Centrum kontynuuje działalność zapoczątkowaną przez profesora Kazimierza Michałowskiego, wybitnego archeologa i egiptologa, który w 1959 roku założył Stację Archeologii Śródziemnomorskiej Uniwersytetu Warszawskiego w Kairze, pierwszą polską instytucję zajmującą się archeologią doliny Nilu.
Projekty badawcze.
Centrum Archeologii Śródziemnomorskiej UW prowadzi aktualnie około 30 ekspedycji i projektów archeologicznych. Od czasów powstania z ramienia CAŚ UW utworzono łącznie około 80 projektów:
Egipt.
• Abu Simbel • Aleksandria – Kom el-Dikka • Aszmunein (Hermopolis) • Berenike • Deir el-Bahari: Projekt Asasif • Deir el-Bahari: Świątynia Hatszepsut, ekspedycja archeologiczno-konserwatorska • Deir el-Bahari: Świątynia Hatszepsut, polsko-francuska ekspedycja epigraficzna • Deir el-Bahari: Świątynia Totmesa III • Dendera • Dolina Królów: Grobowiec Ramzesa VI (KV 9), ekspedycja epigraficzna • Dolina Królów: Grobowiec Ramzesa III (KV 11) • Gebelein • Kair: kompleks Emira Qurqumasa • Marea • Marina el-Alamein • Naqlun (Klasztor Archanioła Gabriela) • Oaza Dachla • Peluzjum (Tell el-Farama) • Sakkara • Shejch Abd el-Gurna • Tell Atrib • Tell el-Farcha • Tell el-Murra • Tell el-Retaba • Wadi Khashab
Sudan.
• Banganarti • El-Detti • El-Zuma • Faras • Ghazali • Kadero • Selib • Soba • Stara Dongola • Tanqasi
Etiopia.
• Debre Gergis
Tunezja.
• Mustis (el-Krib)
Cypr.
• Nea Pafos
Syria.
• Hawarte • Palmyra (zawieszony) • Tell Abu Hafur • Tell Amarna • Tell Dżassa • Tell Arbid (zawieszony) • Tell Rad Szakra • Tell Qaramel (zawieszony)
Liban.
• Akkar • Awliya’ Allah • Chhim • Dolina Eszmuna • Iqlim el-Kharroub • Jiyeh (Porphyreon) • Kaftoun • Khalde • Mar Elias Btina • Rachkida • Smar Jbeil
Jordania.
• Beit Ras (Capitolias) • Khirbet es-Sar
Irak.
• Bidżan • Hatra • Iracki Kurdystan: Newcomers and Authochtons • Masnaa • M'lefaat • Nemrik 9 • Nimrud • Tell Raffaan • Tell Ridżim • Tell Saadija
Iran.
• Khune-ye Div
Armenia.
• Metsamor
Gruzja.
• Gonio – Apsaros
Kuwejt.
• Al-Subijah • Bahra 1 • Fajlaka: Kharaib el‐Desht
Oman.
• Dolina Qumayrah
Arabia Saudyjska.
• Aynuna
Zjednoczone Emiraty Arabskie.
• Saruq al-Hadid
Publikacje.
PCMA publikuje czasopismo oraz monografie poświęcone rezultatom badań wykopaliskowych oraz prac restauracyjno-konserwatorskich prowadzonych przez ekspedycje CAŚ UW.
Konferencje.
Od kilku lat CAŚ UW jest współorganizatorem konferencji „Polacy nad Nilem” prezentującej rezultaty wykopalisk wszystkich polskich ekspedycji pracujących w Egipcie. Od 2016 roku organizuje też konferencję archeologiczną „Polacy na Bliskim Wschodzie”, podczas której przedstawiane są wyniki badań polskich ekspedycji oraz indywidualnych badaczy pracujących na obszarze szeroko pojętego Bliskiego Wschodu – od Lewantu po Zakaukazie i Półwysep Arabski. W 2006 roku CAŚ UW było współorganizatorem XI Międzynarodowego Kongresu Nubiologicznego a w 2012 roku VIII Międzynarodowego Kongresu Archeologii Starożytnego Bliskiego Wschodu (ICAANE) – najważniejszych i najliczniej uczęszczanych konferencji archeologicznych o tej tematyce. W 2017 roku CAŚ UW zorganizowało w Warszawie ósmą edycję międzynarodowej konferencji „Red Sea”, poświęconej rejonowi Morza Czerwonego.

</doc>
<doc id="2999655" url="https://pl.wikipedia.org/wiki?curid=2999655" title="Teoria Cannona Barda">
Teoria Cannona Barda



</doc>
<doc id="2999657" url="https://pl.wikipedia.org/wiki?curid=2999657" title="Kultura nuragijska">
Kultura nuragijska



</doc>
<doc id="2999659" url="https://pl.wikipedia.org/wiki?curid=2999659" title="The Usos">
The Usos

The Usos (znani także jako The Usos Brothers) – amerykański tag team pro zapaśników, składający się z Jimmy'ego Uso i Jeya Uso walczący dla federacji WWE. Drużynie towarzyszyła Tamina Snuka jako ich menadżerka. Bracia w swojej karierze zdobyli tytuł mistrzów Florida Tag Team Championship.
Jimmy (właściwie Jonathan Solofa Fatu Jr.) i Jey (właściwie Joshua Samuel Fatu) są synami wrestlera Solofy Fatu, lepiej znanego jako Rikishi. Wszyscy należą do rodziny Anoaʻi. Do tej samej rodziny należą także Roman Reigns, The Rock, Umaga Jimmy Snuka czy Yokozuna.
World Xtreme Wrestling.
Team rozpoczął swoją przygodę w profesjonalnym wrestlingu od występu tag teamowego dla World Xtreme Wrestling. Na show w Milton, Florida, 8 czerwca 2007 roku wystąpili pod swoimi prawdziwymi imionami (Jonathan i Joshua Fatu).
World Wrestling Entertainment.
Florida Championship Wrestling (2009–2010).
Jimmy Uso zadebiutował na Florida Championship Wrestling w odcinku nagranym 5 listopada, a w ringu towarzyszył mu Donny Marlow. Jimmy uczestniczył także w dark matchu FCW nagranego 19 listopada, pokonując Titusa O'Neila.
The Uso Brothers rozpoczęli swoją karierę w 2010 roku pokonując The Rotondo Brothers (Windham Rotunda i Bo Dallas) 14 stycznia. 18 lutego, The Rotundo Brothers wraz z Wesem Brisco pokonali The Usos i Donny'ego Marlowa. Jey i Jimmy zachowywali dobre stosunki z Donnym, który stanął w ich narożniku, kiedy The Usos zwyciężyli nad Titusem O'Neillem i Big E. Langstonem 25 lutego. W marcu, do drużyny dołączyła Sarona Snuka, która została ich menadżerką. Krótko po tym, 13 marca The Usos pokonali The Fortunate Sons (Joe Hennig i Brett DiBiase) i wygrali tytuł mistrzów FCW Florida Tag Team Championship. Przyszło im bronić tytułu bardzo szybko, już 18 marca, kiedy pokonali The Dudebusters (Trent Baretta i Caylen Croft. Udało im się także obronić tytuły w walce z Percy Watsonem i Darrenem Youngiem, przed Hunico i Tito Nieves, przed Skipem Sheffieldem i Darrenem Youngiem, a także przed The Dudebusters, kiedy Tamina wypchnęła sędziego z ringu za co The Usos zostali zdyskwalifikowani. Ostatecznie, 3 czerwca The Usos stracili swoje tytuły na rzecz "Los Avidores" (Hunico i Dos Equis).
Feud z The Hart Dynasty.
24 maja 2010 roku na RAW, The Usos i Tamina zadebiutowali atakując Unified Tag Team Champions The Hart Dynasty (Tyson Kidd, David Hart Smith i Natalya) zmieniając się w heelów. W następnym tygodniu, Generalny Menadżer RAW, Bret Hart rozpoczął show podpisaniem kontraktów z drużyną. Tamtej nocy trio miało swoje promo, w którym oczekiwali respektu dla swojej rodziny. W przemówieniu przeszkodzili im The Hart Dynasty, którzy przeprowadzili atak, który był rewanżem za sytuację sprzed tygodnia. Jednak rachunki nie zostały wyrównane, The Usos przypuściło atak na The Hart Dynasty 7 czerwca na RAW, jednak tamci byli przygotowani na atak. The Usos miało swój ringowy debiut 17 czerwca na Superstars, pokonując Goldusta i Marka Henry'ego. Trzy dni później drużyna miała swój debiut na PPV, przegrywając z The Hart Dynasty w six-person mixed tag team matchu na gali Fatal 4-Way. Kolejna walka między tag teamami zaplanowana była na RAW 28 czerwca, jednak podczas wejścia The Hart Dynasty, bracia Uso zaatakowali przeciwników i walka nie odbyła się. Później, 12 lipca na RAW The Usos pokonali The Hart Dynasty w six-person mixed tag team matchu, podczas którego Jey odliczył Smitha. The Usos wyzwali swych wrogów na walkę o Unified Tag Team Championship na Money in the Bank PPV, jednak ten mecz przegrali. Następną walkę mieli na RAW 26 lipca, wtedy Jey Uso przegrał swój pierwszy pojedynek jeden na jeden z Randym Ortonem. Bracia kolejną walkę na PPV stoczyli na Night of Champions. Była to walka o Tag Team Championship na zasadach Tag Team Turmoil match. Wtedy wyeliminowali The Hart Dynasty i team złożony z Vladimira Kozlova i Santina Marelli. Zostali odliczeni przez Marka Henry'ego i Evana Bourne'a. 6 grudnia na RAW, The Usos brało udział w fatal four way tag matchu i zostali wyeliminowani, jednak wtedy Tamina stanęła w narożniku Marelli i Kozlova, a tamta drużyna wygrała WWE Tag Team Championship. W rezultacie, Tamina zmieniła się w face'a i opuściła The Usos.
Pościg za Tag Team Championship (2011-2014).
26 lipca 2011 roku, Usos zostali przeniesieni na SmackDown na tamtorocznym Draftcie. 2 czerwca na Superstars, The Usos stali się face'ami, kiedy stanęli przeciwko The Corre(Justin Gabriel i Heath Slater) i przegrali pojedynek. W czerwcu The Usos przeplatali porażki z wygranymi przeciwko Gabrielowi i Slaterowi w walkach tag teamowych. Zwyciężyli także w dwóch six-man tag team match, kiedy przeciwnikom towarzyszył Ezekiel Jackson a braciom Usos – Trent Barreta. 24 czerwca na SmackDown, The Usos zaczęli używać Siva Tau, tradycyjnego samoańskiego tańca wojennego, jako część wejścia do ringu. 29 czerwca na SmackDown, The Usos przegrali walkę z David Otunga i Michael McGillicuty w walce o pasy WWE Tag Team Championship.
The Usos pojawili się na otwarciu piątego sezonu WWE NXT. Bracia pokonali Darrena Younga i JTGego 27 września na NXT Redemption. Jak tylko team zaistniał na NXT, został zaatakowany przez Curta Hawkinsa i Tylera Reksa. Bracia w następnym odcinku przegrali z nimi walkę. W 2012 roku wygrali na NXT z drużyną Hawkinsa i Reksa, jednak przegrali z Primo i Epico na SmackDown. Krótkie spięcie mieli także z JTG'm, który zaczął chodzić z Taminą. W marcu 2012 roku The Usos feudowali z Darrenem Youngiem i Titus'em O'Neil'lem. Na finale piątego sezonu NXT (13 czerwca), The Usos pokonali Johnny'ego Curtisa i Michaela McGillicuty.
Na WrestleManii XXVIII bracia próbowali sięgnąć po WWE Tag Team Championship w triple threat dark matchu przeciwko Primo i Epico, a także Tysonowi Kiddowi i Justinowi Gabrielowi, jednak przegrali. Na gali No Way Out walczyli w walce przeciwko drużynom Primo &amp; Epico, Justin Gabriel &amp; Tyson Kidd i The Prime Time Players w Fatal-4-Way Tag Team matchu o tytuł pretendentów do tytułu, jednak i tym razem przegrali. 16 czerwca na RAW, The Usos weszli na ring razem ze swoim ojcem Rikishim po tym jak Rikishi pokonał Heatha Slatera. Na 7 edycji SmackDown, we wrześniu, bracia przegrali w Triple Threat Tag Team matchu o miano pretendenta do tytułu WWE Tag Team z The Prime Time Players i Primo &amp; Epico.
The Usos zaczęli krótki feud z The Ascension (Conor O'Brian i Kenneth Cameron) 15 sierpnia na NXT. Pierwsza walka pomiędzy nimi została zakończona dyskwalifikacją Ascension, którzy zaatakowali samoańskich wojowników po meczu. Podczas innego odcinka, 29 sierpnia, bracia wyzwali Asension na walkę, jednak tamci urządzili na nich zasadzkę i po raz kolejny pobili The Usos. Inny odcinek NXT, 5 sierpnia, przyniósł walkę tych tag teamów, którą zwyciężyli Ascension. The Usos w teamie z Richim Steamboat przegrali kolejny pojedynek z The Ascension i Kassiusem Ohno, na odcinku NXT 17 października. Feud między tymi drużynami został ucięty kiedy Cameron odeszła z WWE. Później, samoańscy wojownicy razem z Kofim Kingstonem stworzyli drużynę, która miała przeciwstawić się The Shield (gdzie walczy kuzyn Usos – Roman Reigns. Jednak walka zakończyła się przypięciem Kingstona przez Deana Ambrose. Odbyło się to na RAW 6 maja.
Na innym wydaniu RAW, 3 czerwca, The Usos pierwszy raz pomalowali twarze do walki, jak ich wuj Eddie Fatu, co było wyraźnym nawiązaniem do samoańskiej kultury. Tej samej nocy, pokonali oni drużynę The Prime Time Players, co rozpoczęło ich serię wygranych. 5 czerwca na Main Event, pokonali Team Rhodes Scholars (Cody Rhodes i Damien Sandow). 24 czerwca po raz kolejny odnieśli zwycięstwo na RAW w walce z 3MB (Drew McIntyre i Jinder Mahal) i zostali pretendentami do tytułów Tag Team Championship otrzymując walkę na Money in the Bank PPV. Wtedy rozpoczął się ich feud z obecnymi mistrzami – Sethem Rollinsem i Romanem Reignsem z The Shield. Kolejny tydzień na SmackDown przyniósł zwycięską walkę braci Uso wraz z Christianem przeciwko The Shield. Na SmackDown 12 lipca Seth Rollins pokonał Jeya Uso. Wtedy The Usos wyzwali obecnych mistrzów z The Shield na Money in the Bank na walkę o pasy, jednak na gali przegrali. Na SmackDown z 19 lipca, Usos zostali zaatakowani przez The Shield, jednak pomógł im Mark Henry, z którym zawarli sojusz.
Inne media.
Bracia mieli swój debiut w pierwszym odcinku internetowym show emitowanym na youtube, produkcji WWE, pokazali jak ugotować tradycyjne, samoańskie barbecue.
Bracia jako drużyna The Usos została przedstawiona w grze wideo produkcji WWE – WWE '13 jako postacie, które można pobrać jako dodatek.
Życie prywatne.
Jonathan Solofa Fatu i Joshua Samuel Fatu urodzili się w San Francisco 22 sierpnia 1985 roku w rodzinie o samoańskich korzeniach. Ich nazwa drużyny "Uso" oznacza "Brat" w języku samoańskim. The Usos są synami wrestlera Rikishiego. Należą do rodziny Anoaʻi i są kuzynami pierwszego stopnia z The Rockiem. Bracia uczęszczali na Uniwersytet Wschodniej Alabamy (University of West Alabama) gdzie grali w drużynie footballu jako wspomagający. Jonathan grał w jednym sezonie (2003) kiedy jego brat – Joshua, w latach 2003-2005.
Jonathan Fatu jest mężem wrestlerki SmackDown Live – Naomi.

</doc>
<doc id="2999660" url="https://pl.wikipedia.org/wiki?curid=2999660" title="Sam &amp; Cat">
Sam &amp; Cat



</doc>
<doc id="2999661" url="https://pl.wikipedia.org/wiki?curid=2999661" title="Lista odcinków serialu Sam &amp; Cat">
Lista odcinków serialu Sam &amp; Cat



</doc>
<doc id="2999662" url="https://pl.wikipedia.org/wiki?curid=2999662" title="Do You Love Hagaw?">
Do You Love Hagaw?

Do You Love Hagaw? – album polskiego zespołu Hagaw (lub Asocjacja Hagaw) grającego jazz tradycyjny. Płyta ukazała się jako vol. 12 serii Polish Jazz. Album nagrany został w Warszawie w lutym 1967. LP został wydany w 1967 przez Polskie Nagrania „Muza” w wersji monofonicznej XL 0388 (matryce M-3 XW-793, M-3 XW-794). Reedycja na CD ukazała się w 2005 (PRCD 544) jako wynik współpracy Polskiego Radia i Polskich Nagrań Muza.

</doc>
<doc id="2999676" url="https://pl.wikipedia.org/wiki?curid=2999676" title="Pod Michałowem">
Pod Michałowem

Pod Michałowem – osada w Polsce położona w województwie mazowieckim, w powiecie lipskim w gminie Rzeczniów.
W latach 1975–1998 miejscowość administracyjnie należała do województwa radomskiego.

</doc>
<doc id="2999678" url="https://pl.wikipedia.org/wiki?curid=2999678" title="Wielopolski">
Wielopolski



</doc>
<doc id="2999680" url="https://pl.wikipedia.org/wiki?curid=2999680" title="Zalew Lubianka">
Zalew Lubianka

Zalew Lubianka – sztuczny zbiornik wodny utworzony na rzece Lubianka w południowej części Starachowic, na Lubiankach – pomiędzy ulicami Południową, Szydłowskiego, Strugową i Letnią.
Zbiornik Lubianka powstał w latach 80. XX w., poprzez wybudowanie zapory czołowej ziemnej z jazem przelewowym i ukształtowanie niecki o powierzchni 48,3 ha. Spiętrzona woda przelewa się przez betonowy lej. Spust wody następuje poprzez otwarcie dwóch zaworów dennych.
Zbiornik Lubianka znajduje się w granicach otuliny Sieradowickiego Parku Krajobrazowego. Pełni funkcję rekreacyjną, zarządzany jest przez MCRiW w Starachowicach. Posiada kąpielisko strzeżone (woda podlega badaniu czystości), wypożyczalnię rekreacyjnego sprzętu wodnego czynną w sezonie letnim.
Na cyplu od strony Michałowa Hufiec ZHP Starachowice posiada dobrze wyposażony Harcerski Ośrodek Obozowy.

</doc>
<doc id="2999681" url="https://pl.wikipedia.org/wiki?curid=2999681" title="Cathy Downs">
Cathy Downs

Cathy Downs (ur. 3 marca 1924, zm. 8 grudnia 1976) – amerykańska aktorka filmowa i telewizyjna.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999685" url="https://pl.wikipedia.org/wiki?curid=2999685" title="Meczet Abu el-Abbasa el-Mursiego">
Meczet Abu el-Abbasa el-Mursiego



</doc>
<doc id="2999687" url="https://pl.wikipedia.org/wiki?curid=2999687" title="Adam Stanisław Darowski">
Adam Stanisław Darowski

Adam Stanisław Weryha Darowski herbu Ślepowron – podsędek kamieniecki w latach 1748-1778, komornik ziemski kamieniecki w latach 1740-1741, podstoli trembowelski w latach 1740-1748, regent grodzki oświęcimski w 1740 roku, porucznik chorągwi pancernej cześnika koronnego Teodora Hieronima Lubomirskiego w 1760 roku.
Poseł na sejm 1748 roku z województwa podolskiego. Poseł województwa podolskiego na sejm konwokacyjny 1764 roku. Był elektorem Stanisława Augusta Poniatowskiego w 1764 roku z województwa podolskiego. Był posłem województwa podolskiego na sejm elekcyjny 1764 roku, jako deputat od Rzeczypospolitej podpisał "pacta conventa" Stanisława Augusta Poniatowskiego. 

</doc>
<doc id="2999693" url="https://pl.wikipedia.org/wiki?curid=2999693" title="S/y Euros">
S/y Euros

Euros (VIII-PZ-9, od 1976: PZ-89) – dwumasztowy, polski jacht pełnomorski typu J-80 z poszyciem stalowym i ożaglowaniem typu jol, zaprojektowany około 1964 przez inż. Henryka Kujawę i Józefa Szymańdę. 
Historia.
Został zbudowany w 1967 w Zakładach Naprawy Taboru Kolejowego w Bydgoszczy (później Pesa Bydgoszcz) dzięki staraniom inż. kpt. Aleksandra Kaszowskiego. Właścicielem był KKS Brda Bydgoszcz. Wymiary: długość – 13,56 m, szerokość – 3,56 m, powierzchnia ożaglowania – od 78 do 190 m². Chrzest jachtu odbył się 15 lipca 1967 w Bydgoszczy, a w pierwszy rejs jacht udał się do Ustki.
12 sierpnia 1984 wychodząc w rejs uległ rozbiciu o kamienie falochronu wschodniego portu w Górkach Zachodnich i zatonął na torze wodnym. Nie nadawał się do remontu. Później rufę można było oglądać na pokładzie statku-muzeum – Dar Pomorza w Gdyni jako część ekspozycji Bractwa Kaphornowców.

</doc>
<doc id="2999697" url="https://pl.wikipedia.org/wiki?curid=2999697" title="Palec Kasandry">
Palec Kasandry

Palec Kasandry (norw. "Cassandras finger") − powieść kryminalna norweskiego pisarza Gerta Nygårdshauga (w Polsce pod pseudonimem Gert Godeng), opublikowana w 1993, a w Polsce w 2008, w tłumaczeniu Grzegorza Skommera.
Jest piątą powieścią cyklu "Krew i wino", w której występuje smakosz, znawca języków i detektyw amator Fredric Drum. Akcja rozgrywa się przede wszystkim w Oslo i okolicach (dolina Lommedalen). Drum poszukuje morderców swojego przyjaciela, konserwatora zabytków pracującego w Muzeum Narodowym w Oslo - Hallgrima Hellgrena. Do zabójstwa użyto prehistorycznego posążku Matki Ziemi, a w domu Hellgrena, w tajemniczy sposób znalazł się, przeniesiony z muzeum w Oslo, czterotonowy posąg asyryjskiego króla Aszurbanipala. Skomplikowana akcja prowadzi czytelnika m.in. do komuny punkowej w Oslo, do średniowiecznego grobowca biskupiego oraz na międzynarodowy kongres iluzjonistów.

</doc>
<doc id="2999699" url="https://pl.wikipedia.org/wiki?curid=2999699" title="Sii Polska">
Sii Polska

Sii sp. z o.o. – polskie przedsiębiorstwo świadczące usługi IT, inżynierii oraz BPO, oddział francuskiego przedsiębiorstwa .
Działalność.
Sii została utworzona 17 stycznia 2006 w Warszawie. Założycielem i prezesem Sii Polska jest Grégoire Nitot. W 2020 liczba zatrudnianych specjalistów przekroczyła 4500 osób. Sii Polska realizuje projekty w 14 lokalizacjach w: Warszawie, Gdańsku, Krakowie, Poznaniu, Wrocławiu, Łodzi, Katowicach, Rzeszowie, Lublinie, Pile, Częstochowie, Bydgoszczy, Gliwicach i Białymstoku.
Oprócz oddziałów, w Sii funkcjonuje również 15 centrów kompetencyjnych. Są to jednostki wyspecjalizowane w konkretnych obszarach technologicznych, dostarczające usługi i produkty z danego obszaru technologicznego:
Sii jest jednym z największych pracodawców w polskiej branży IT. Firma jest laureatem konkursu Great Place to Work Polska 2015, 2016, 2017, 2018, 2019, 2020, a także Great Place to Work Europe 2019. Wszystkie tytuły zostały przyznane w kategorii Najlepszy Pracodawca zatrudniający powyżej 500 pracowników. Firma była nagradzana także między innymi Diamentami miesięcznika Forbes, Gazelami Biznesu i Orłami dziennika Rzeczpospolita oraz znalazła się na liście Top 200 magazynu Computerworld oraz Book of Lists.
Sii Polska jest liderem usług IT i inżynieryjnych w Polsce i najszybciej rozwijającą się firmą w sektorze nowych technologii ze wzrostem przychodów na poziomie ponad 30% w skali roku. Sii wspiera klientów w zakresie rozwoju oprogramowania, zarządzania infrastrukturą IT, testów, usług service desk, szkoleniowych i inżynieryjnych, a także business consulting.
Firma świadczy usługi dla firm z Polski i z zagranicy, m.in.: Puma, Thyssenkrupp, Ingenico, Gemalto, Reckitt Benckiser, Bombardier, Ministerstwo Sprawiedliwości, Widex, Leica. Spółka dostarcza rozwiązania technologiczne dla partnerów biznesowych z różnych sektorów, takich jak: bankowość i usługi finansowe, hi-tech, energetyka, motoryzacja, sprzedaż detaliczna, telekomunikacja, media, usługi profesjonalne, transport i logistyka oraz dla sektora publicznego.
Partnerstwa.
Sii jest złotym partnerem Microsoftu w zakresie:
oraz srebrnym partnerem w zakresie:
Firma jest również zarejestrowanym partnerem biznesowym IBM w zakresie:
oraz partnerem SAS w zakresie:
Współpracuje również zRed Hat, Oracle, Sitecore, Xamarin i Adobe, ServiceNow, Tricentis, Atlassian czy Salesforce.
Kontrowersje.
Zdaniem Związkowej Alternatywy firma zwolniła jednego ze swoich pracowników za założenie zakładowego związku zawodowego i jego działalność w 2022 roku. Nie znajduje to potwierdzenia w oficjalnym stanowisku firmy – prezes Gregoire Nitot stwierdza, że Kosowski został zwolniony „nie ze względu na założenie związku zawodowego, ale działanie przeciwko Sii”. W wypowiedzeniu umowy o pracę pojawia się m.in. „rażące naruszenie podstawowych obowiązków pracowniczych”. Prezes firmy, Grégoire Nitot, w mailu do zwalnianego pracownika zaznaczył, że związek zawodowy „nie jest potrzebny spółce”. Krystian Kosowski oraz Piotr Szumlewicz, przewodniczący Związkowej Alternatywy zapowiadają zgłoszenie sprawy do sądu.

</doc>
<doc id="2999700" url="https://pl.wikipedia.org/wiki?curid=2999700" title="Jessica Coch">
Jessica Coch

Jessica Coch, właśc. Jessica Alejandra Coch Montes de Oca (ur. 4 listopada 1979 w Puebli) – meksykańska aktorka, wcieliła się m.in. w rolę Renaty w telenoweli "Mój grzech" z Maite Perroni i Eugenio Sillerem.

</doc>
<doc id="2999701" url="https://pl.wikipedia.org/wiki?curid=2999701" title="Carmen Dragon">
Carmen Dragon

Carmen Dragon (ur. 28 lipca 1914 w Antioch, zm. 28 marca 1984 w Santa Monica) – amerykański dyrygent, kompozytor i aranżer.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999702" url="https://pl.wikipedia.org/wiki?curid=2999702" title="Antoni Morski">
Antoni Morski

Antoni Morski herbu Topór (zm. w 1777 roku) – kasztelan lwowski w latach 1765-1775, kasztelan przemyski w latach 1752-1765, chorąży przemyski w latach 1748-1752, miecznik przemyski w latach 1740-1748, starosta dębowiecki w 1765 roku, sędzia kapturowy ziemi przemyskiej w 1764 roku.
Życiorys.
Był konsyliarzem konfederacji Czartoryskich w 1764 roku. Komisarz z Senatu Komisji Wojskowej Koronnej. W 1764 roku był elektorem Stanisława Augusta Poniatowskiego z województwa ruskiego. W 1766 roku został wyznaczony senatorem rezydentem.

</doc>
<doc id="2999704" url="https://pl.wikipedia.org/wiki?curid=2999704" title="Jarosław Bohunow">
Jarosław Bohunow

Jarosław Hennadijowycz Bohunow, ukr. Ярослав Геннадійович Богунов (ur. 4 września 1993 w Ługańsku) – ukraiński piłkarz, grający na pozycji pomocnika lub napastnika.
Kariera piłkarska.
Kariera klubowa.
Wychowanek klubów Olimpik Donieck, Dnipro Dniepropetrowsk i Metalist Charków, barwy których bronił w juniorskich mistrzostwach Ukrainy (DJuFL). Latem 2007 rozpoczął karierę piłkarską w drużynie rezerw Metalista Charków. Na początku 2012 opuścił Metalist i potem grał w amatorskim zespole FK Szczastia z obwodu ługańskiego. W lutym 2013 wyjechał do Białorusi, gdzie został piłkarzem Biełszyny Bobrujsk. Na początku 2017 przeniósł się do Naftanu Nowopołock. 9 lipca 2017 zasilił skład Krumkaczy, w którym grał do listopada 2017. Zimą 2018 przeszedł do Polissia Żytomierz. 28 września 2018 ponownie podpisał kontrakt z Krumkaczami. 13 lipca 2019 został piłkarzem FK Lwów.

</doc>
<doc id="2999707" url="https://pl.wikipedia.org/wiki?curid=2999707" title="Kluby piłkarskie w międzynarodowych rozgrywkach UEFA w sezonie 2013/2014">
Kluby piłkarskie w międzynarodowych rozgrywkach UEFA w sezonie 2013/2014

Lista 237 drużyn biorących udział w międzynarodowych rozgrywkach klubowych prowadzonych przez Unię Europejskich Związków Piłkarskich (UEFA) w sezonie 2013/2014– Lidze Mistrzów i Lidze Europy. Należą do nich zespoły, które zajęły najwyższe miejsca w rozgrywkach ligowych poszczególnych federacji, zdobywcy pucharów krajowych (bądź – w określonych przypadkach – ich finaliści) oraz zwycięzcy rankingu Fair Play UEFA.
Zasady podziału miejsc w rozgrywkach.
Miejsca w rozgrywkach klubowych UEFA zostały rozdzielone dla poszczególnych federacji na podstawie rankingu współczynników ligowych UEFA z 2012 roku. Współczynniki te obliczono na bazie punktów rankingowych zdobytych przez przedstawicieli tychże federacji w europejskich pucharach w przeciągu sezonów 2007/2008 – 2011/2012. Od pozycji zajmowanej przez daną federację w rankingu zależała zarówno liczba drużyn, które mogą ją reprezentować w Lidze Mistrzów i Lidze Europy UEFA, jak i umieszczenie ich w poszczególnych rundach tych turniejów.
W rozgrywkach klubowych UEFA w sezonie 2013/2014 najwięcej przedstawicieli – 7 – posiadają federacje z miejsc 1-3 w rankingu (Anglia, Hiszpania i Niemcy). Po 6 zespołów reprezentuje federacje z miejsc 4–9, po 5 – z miejsc 10–15 oraz Szwecja, Norwegia i Finlandia (dodatkowy zespół dzięki rankingowi Fair Play UEFA), po 4 – pozostałe, z wyjątkiem Liechtensteinu (1 drużyna) oraz Andory i San Marino (3 zespoły).
Liga Mistrzów UEFA.
W edycji 2013/2014 Ligi Mistrzów udział bierze 76 zespołów z 52 federacji piłkarskich zrzeszonych w UEFA (poza Liechtensteinem oraz Gibraltarem, który został przyjęty do UEFA w maju 2013 i rozgrywki w europejskich pucharach rozpocznie od sezonu 2014/2015). Zespoły zostały przydzielone do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA 2012.
Liczba zespołów kwalifikujących się do Ligi Mistrzów w sezonie 2012/2013:
Prawo udziału w rozgrywkach można było uzyskać poprzez:
Miejsce dla obrońcy tytułu Ligi Mistrzów UEFA.
Zgodnie z punktem 2.03 regulaminu rozgrywek Ligi Mistrzów UEFA 2013/2014, obrońca tytułu z poprzedniej edycji miał zagwarantowane miejsce w tych rozgrywkach, o ile nie zakwalifikował się do nich dzięki pozycji zajętej w tabeli ligowej. Obowiązywały przy tym następujące zasady:
Zwycięzca Ligi Mistrzów UEFA 2012/2013 – – zdołał zakwalifikować się do Ligi Mistrzów UEFA poprzez pozycję zajętą w lidze.
Liga Europy UEFA.
W fazie kwalifikacyjnej edycji 2013/2014 Ligi Europy udział bierze 161 zespołów z 53 federacji piłkarskich zrzeszonych w UEFA. Zespoły zostały przydzielone do danych rund tej fazy zgodnie z rankingiem współczynników ligowych UEFA 2012. W rundzie play-off kwalifikacji dołączy do nich 15 drużyn, które odpadły w III rundzie kwalifikacyjnej Ligi Mistrzów. Miejsce w fazie grupowej będą miały zagwarantowane drużyny, które odpadły w fazie play-off Ligi Mistrzów. W 1/16 finału zagrają również zespoły, które zajęły 3. miejsca w fazie grupowej Ligi Mistrzów.
Łącznie w rozgrywkach edycji 2011/2012 Ligi Europy wezmą udział 194 drużyny.
Liczba zespołów kwalifikujących się do Ligi Europy w sezonie 2013/2014:
Prawo udziału w rozgrywkach można było uzyskać poprzez:
W przypadku, gdy dana drużyna uzyskała kwalifikację jednocześnie na 2 z wymienionych wyżej sposobów, obowiązywały następujące reguły(przez „przesunięcie o rundę wyżej” rozumie się np. umożliwienie startu danej drużynie w III rundzie kwalifikacji zamiast w II rundzie):
Miejsce dla obrońcy tytułu Ligi Europy UEFA.
Zgodnie z punktem 2.06 regulaminu rozgrywek Ligi Europy UEFA 2013/2014, obrońca tytułu z poprzedniej edycji ma zagwarantowane miejsce w tych rozgrywkach, o ile nie zakwalifikował się – dzięki pozycji zajętej w tabeli ligowej – do Ligi Mistrzów UEFA. Wówczas miał on prawo gry w fazie grupowej Ligi Europy UEFA. Obowiązywały przy tym następujące zasady:
Zwycięzca Ligi Europy UEFA 2012/2013 – – uzyskał prawo gry w Lidze Mistrzów UEFA. W tej sytuacji nastąpiła zmiana w podziale miejsc w Lidze Europy:
Przedstawiciele poszczególnych federacji.
Federacje piłkarskie zostały ułożone w kolejności zgodnej z pozycjami zajmowanymi w rankingu współczynników ligowych UEFA 2012.
Oznaczenia w tabeli:
Miejsca 1–10 w rankingu UEFA.
Anglia
Hiszpania
Uwaga 1: zajęła 6. miejsce w lidze, które dawało jej prawo gry w Lidze Europy 2013/2014. UEFA wykluczyła jednak hiszpański klub na 1 rok z gry w europejskich pucharach. , które zajęło ósme miejsce w lidze nie otrzymało licencji na grę w Lidze Europy, tym samym prawo gry otrzymała 9. w ligowej tabeli .
Niemcy
Włochy
Portugalia
Francja
Rosja
Holandia
Ukraina
Grecja
Uwaga 1: nie otrzymała licencji na grę w Lidze Europy 2013/2014. Zwycięzca baraży o 6. miejsce również nie otrzymał licencji na grę w tych rozgrywkach dzięki czemu prawo gry otrzymała drużyna .
Miejsca 11–20 w rankingu UEFA.
Turcja
Uwaga 1: UEFA wykluczyła z rozgrywek europejskich kluby (na dwa lata) i (na rok) za „ustawianie” meczów. Biorą jednak udział w rozgrywkach dopóki Sportowy Sąd Arbitrażowy nie wyda ostatecznej decyzji w tej sprawie.
Belgia
Dania
Szwajcaria
Austria
Cypr
Izrael
Szkocja
Czechy
Polska
Miejsca 21–30 w rankingu UEFA.
Chorwacja
Rumunia
Białoruś
Szwecja
Słowacja
Norwegia
Serbia
Bułgaria
Uwaga 1: Trzecia drużyna sezonu CSKA Sofia nie otrzymała licencji na grę w pucharach, dlatego zastąpił ją czwarty w tabeli .
Węgry
Finlandia
Miejsca 31–40 w rankingu UEFA.
Gruzja
Bośnia i Hercegowina
Uwaga 1: był najwyżej sklasyfikowaną w lidze drużyną, która otrzymała licencję na grę w europejskich pucharach.
Irlandia
Słowenia
Litwa
Mołdawia
Azerbejdżan
Łotwa
Macedonia
Kazachstan
Miejsca 41–53 w rankingu UEFA.
Islandia
Czarnogóra
Uwaga: Zdobywca pucharu Czarnogóry i 2. miejsca w lidze oraz zdobywca 4. miejsca w lidze nie otrzymali licencji na grę w europejskich pucharach i zostali zastąpieni przez kolejne drużyny w ligowej tabeli.
Liechtenstein
Albania
Malta
Walia
Estonia
Irlandia Północna
Luksemburg
Armenia
Wyspy Owcze
Andora
San Marino

</doc>
<doc id="2999708" url="https://pl.wikipedia.org/wiki?curid=2999708" title="Lucjan Eysymontt">
Lucjan Eysymontt

Lucjan Eysymontt (ur. 5 lipca 1802 w Grodnie, zm. 27 października 1869 w Siderce) – filomata, chorąży grodzieński, syn Ferdynanda, wojskiego grodzieńskiego i Józefy z Zawistowskich, sędzianki grodzieńskiej.
Życiorys.
Urodził się w Grodnie w roku 1802. Jego rodzicami byli Ferdynand Eysymontt, ostatni wojski grodzieński i Józefa z Zawistowskich, sędzianka grodzieńska. Pochodził z rodu o tradycjach wojskowych, sięgających legendarnych czasów Jaćwieży.
Lucjan dorastał w atmosferze pracy i poświęcenia dla ojczyzny. Po śmierci ojca zapewne największy wpływ na jego wychowanie i edukację miała matka i jej ojciec Józef Zawistowski (1738–1822), sędzia grodzieński. Zapewne to on skierował młodego Lucjana do Wileńskiej Alma Mater. A były to czasy niezwykłe, zarosłe legendą Zana i Mickiewicza, Domeyki i Czeczota. To tam niespełna 20-letni Lucjan, 4 marca 1821 roku wygłosił swój referat zatytułowany „Myśli o Filaretach”.
Po wydaleniu z Uniwersytetu wrócił do Jabłonowa, a następnie został wpisany w poczet sędziów granicznych w powiecie wołkowyskim (zapewne na skutek zabiegów rodziny). 30 października 1824 roku ożenił się z Marianną Kościałkowska, szambelanówną JKM. Ceremonia odbyła się w katedrze św. Jana Chrzciciela w Wilnie, a świadkami byli Jan Łopatta, prezes sądu głównego litewskiego, Tomasz Szukiewicz, szwagier (mąż przyrodniej siostry, z pierwszego małżeństwa Ferdynanda z Bogumiłą Filknestein – Franciszki), Konstanty z Wolda Mejer (jego rodzina była spokrewniona z Maciejem Tadeuszem Eysymonttem, ostatnim stolnikiem grodzieńskim) oraz Jan Bergman, doktor medycyny z Wilna.
W roku 1831 sygnował się jako chorąży grodzieński (tak też było zapisane na jego nagrobku).
W późniejszych latach związał się z rodziną szwagra Adama Sołtana, u którego bywał wraz z bratanicą Zofią (późniejszą hrabiną Henrykową Łubieńską), zwłaszcza w okresie represji carskich, jakie spotkały tę rodzinę. Możliwe, że Estera Sołtanówna, która widnieje jako jego ostatnia małżonka, była siostrą Adama.
Zmarł z nocy z 26 na 27 października 1869 roku w Siderce, dobrach rodziny matki – Zawistowskich.
Myśli o Filaretach.
"Każde towarzystwo ma pewne zamiary i główny cel, do którego czynności swoje kieruje. My za ten przedmiot naukę obieramy. Cel ten, tak wielki, godny jest wielkości człowieka, godny, aby dla niego poświecić pracę i siły. Cóż bowiem jest wyższego nad mądrość, ten najdoskonalszy twór przyrodzenia? Nauka jest przysionkiem do tej świątyni. Ktokolwiek jej nabędzie, temu się z łatwością otworzą podwoje tego gmachu; a ktokolwiek tam wejdzie, już jest na szczycie swego szczęścia.Droga wiodąca do tego przybytku jest wąską stecką, cierniem i głogiem pokrytą. Praca jest jedynym przewodnikiem, za pośrednictwem której dojść można do końca przykrej podróży, i dlatego bardzo mała cząstka ludzi została wprowadzoną do samej świątyni. Jakkolwiek nabycie nauki jest trudnym, w pracy jednakże ustawać nie trzeba, bo chociaż nie każdy dojdzie końca tej drogi, zawsze jednakże jest lepiej być przynajmniej u jej środka, niż u początku. Tę prawdę mając w pamięci, za drugi cel prace obrać winniśmy. Lecz ta praca we względzie naukowym sama z siebie nic albo przynajmniej mało bardzo zdziałać jest w stanie i, aby korzystnie obracaną była, pomocy i wsparcia potrzebuje. Stąd wzajemna pomoc powinna być także jednym z głównych celów Zgromadzenia naszego.Niezawodna jest rzeczą, że przymus nie podoba się człowiekowi, i pewna jest, że każdy człowiek nie z taką chęcią pracuje koło rzeczy, jeśli ta jest mu przez drugiego koniecznie naznaczoną, aniżeli wtedy, gdy sam sobie czynność obiera, lub jeśli jest skłoniony przez namowy przyjaciela, nie zaś przez nakaz wyższego od siebie. Prawdziwego przyjaciela rady nieraz odwodzą od złych postępków i wracają człeka społeczności, dla której miał być już straconym. Ale ktoż dobro wynikłe z przyjaźni dokładnie opisać zdoła? Ona, dzieląc los dwóch ludzi, których jedna jest dusza, w szczęściu pomnaża w dwójnasób uczucie jego, w nieszczęściu ktoż lepiej nad przyjaciela zdoła otrzeć łzy, które przygoda wyciska? Przyjaźń jest dobroczynnym darem nieba, a stąd jakże byśmy o niej zapomnieć mogli! Zachowanie prawdziwej przyjaźni powinno być głównym naszym przedmiotem i istotnym celem Towarzystwa."
"Obierając dla siebie za cel naukę, uważamy ją w najobszerniejszym znaczeniu. Lecz słabość natury ludzkiej nie dozwala człowiekowi, aby wszystkie jej części gruntownie posiadał. Wszystko mniej więcej znać może, lecz jeden przedmiot za wyłączny obrać sobie należy; w tym się ćwiczyć i stać się doskonałym usiłować trzeba. Cóż lepiej obrać nam wypada, jeżeli nie naukę dziejów ojczystych? Cóż gruntowniej każdy syn Ojczyzny znać powinien, jeżeli nie własnej matki historią? Tysiączne stąd dla niego i kraju korzyści wynikną. Ale obróćmy oczy na stan nasz nieszczęśliwy, a ujrzym, że ta powinność, jeżeli dla wszystkich jest konieczną, dla nas ważność swoją stokrotnie powiększa. Dla nas, mówię, nieszczęsnych niewolników, których matka opuściła, a nadzieja tylko wstrzymuje od zupełnej rozpaczy; dla nas wiadomość dzieł szlachetnych licznego poczetu zacnych i wielkich przodków może stać się największą pociechą, a późniejszym czasie – oby to dały sprawiedliwe nieba! – godnym przykładem do naśladowania."

</doc>
<doc id="2999710" url="https://pl.wikipedia.org/wiki?curid=2999710" title="Jessica Dragonette">
Jessica Dragonette

Jessica Valentina Dragonette (ur. 14 lutego 1900 w Kolkacie, zm. 18 marca 1980 w Nowym Jorku) – amerykańska wokalistka i osobowość radiowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999711" url="https://pl.wikipedia.org/wiki?curid=2999711" title="Piachy (zbiornik)">
Piachy (zbiornik)

Piachy – sztuczny zbiornik wodny powstały w wyrobisku pokopalnianym piasku w południowo-wschodniej części Starachowic w dzielnicy Michałów. Zbiornik powstał w latach 60. XX w. Leży między osiedlem Przy Szosie a Michałowem Fabrycznym.
Zbiornik pełni funkcję rekreacyjną, zarządzany jest przez MCRiW w Starachowicach. Przy zalewie urządzono kąpielisko strzeżone i wypożyczalnię rekreacyjnego sprzętu wodnego czynną w sezonie letnim. Woda w kąpielisku ma wysoką klasę czystości.

</doc>
<doc id="2999712" url="https://pl.wikipedia.org/wiki?curid=2999712" title="Michael McBroom">
Michael McBroom

Michael McBroom (ur. 16 maja 1991 w Plymouth) – amerykański pływak specjalizujący się w stylu dowolnym.
W 2013 roku zdobył srebrny medal mistrzostw świata w Barcelonie na 800 metrów stylem dowolnym.
Jest aktualnym rekordzistą Stanów Zjednoczonych na tym dystansie.

</doc>
<doc id="2999713" url="https://pl.wikipedia.org/wiki?curid=2999713" title="Joseph Harris">
Joseph Harris

 
Joseph Everard Harris CSSp (ur. 19 marca 1942 w Arouca) – trynidadzko-tobagijski duchowny katolicki, arcybiskup metropolita Port-of-Spain w latach 2011-2017.
Życiorys.
Nowicjat w misyjnym Zgromadzeniu Ducha Świętego rozpoczął w 1960 roku w Kanadzie w prowincji Quebec. Następnie kształcił się w Irlandii i Arima. Święcenia kapłańskie otrzymał 14 lipca 1968. W latach 1969-1981 pracował jako misjonarz w Paragwaju. Od 1982 do 1987 przebywał w Chicago w USA, gdzie był ojcem duchownym domu zakonnego swego zgromadzenia. Po powrocie w rodzinne strony był m.in. superiorem prowincji Trynidad (lata 1997-2003). W 2005 roku uzyskał licencjat z prawa kanonicznego na St. Paul University w Ottawie. Pracował następnie duszpastersko w archidiecezji Port-of-Spain. Obowiązki te dzielił z pracą w kurii, będąc w latach 2009-2011 wikariuszem biskupim ds. duchowieństwa.
8 lipca 2011 papież Benedykt XVI mianował go koadiutorem arcybiskupa Port-of-Spain. Sakry udzielił abp Edward Gilbert CSsR. Sukcesję po swym konsekratorze przejął 26 grudnia 2011 roku. Paliusz z rąk papieża otrzymał 29 czerwca 2012 roku.
19 października 2017 przeszedł na emeryturę, a jego następcą został biskup Jason Gordon.

</doc>
<doc id="2999715" url="https://pl.wikipedia.org/wiki?curid=2999715" title="6 Komenda Odcinka Sękowice">
6 Komenda Odcinka Sękowice

6 Komenda Odcinka Sękowice/Koło – samodzielny pododdział Wojsk Ochrony Pogranicza.
Formowanie i zmiany organizacyjne.
6 Komenda Odcinka sformowana została w 1945 roku w strukturze organizacyjnej 2 Oddziału Ochrony Pogranicza. We wrześniu 1946 roku odcinek wszedł w skład Poznańskiego Oddziału WOP nr 2
W roku 1947 rozwiązano 6 komendanturę WOP Koło i jej 26 i 29 strażnicę. Pozostałe strażnice przejął zreformowany 7 odcinek w Gubinie.
Struktura organizacyjna.
Dyslokacja 6 Komendy Odcinka Sękowice w 1946 roku była następująca:
W lipcu 1946 roku nastąpiły dyslokacje strażnic:
W sierpniu komendanturę przeniesiono do Koła.
Obsada personalna.
komendanci odcinka:
Starszy pomocnik ds zwiadu:
zastępcy ds. polityczno-wychowawczych:
szefowie sztabu:
zastępca ds. liniowych:

</doc>
<doc id="2999716" url="https://pl.wikipedia.org/wiki?curid=2999716" title="Alan Rivett">
Alan Rivett

Alan Rivett (ur. 21 marca 1956 w Whangarei) – nowozelandzki i australijski żużlowiec.
Kariera sportowa.
Brązowy medalista indywidualnych mistrzostw Australii (1986). Srebrny medalista mistrzostw Australii par klubowych (1986).
Reprezentant Australii w eliminacjach drużynowych mistrzostw świata w latach 1986 i 1987, jak również – jako reprezentant Nowej Zelandii – w 1988 roku. W barwach Nowej Zelandii wystąpił w rozegranym w 1988 r. w Bradford finale mistrzostw świata par, w którym wspólnie z Mitchem Shirrą zajął IV miejsce.
W lidze brytyjskiej reprezentował kluby Peterborough Panthers (1984), Exeter Falcon (1986–1989), King’s Lynn Stars (1986), Cradley Heath Heathens (1987), Bradford Dukes (1988), Long Eaton Invaders (1989) i Berwick Bandits (1990).

</doc>
<doc id="2999717" url="https://pl.wikipedia.org/wiki?curid=2999717" title="Magdalena Wróbel (modelka)">
Magdalena Wróbel (modelka)

Magdalena Wróbel (ur. w 1975 w Sopocie) – polska modelka pracująca na rynku międzynarodowym.
Wróbel jest jedną z nielicznych i pierwszych polskich modelek, które w latach 90. przebiły się na rynek międzynarodowy, obok: Malwiny Zielińskiej, Barbary Milewicz, Agnieszki Martyny, Ewy Witkowskiej, i Agnieszki Maciąg.
Wróbel została odkryta w Sopocie przez Agnieszkę Eminowicz – właścicielkę Eastern Models – pierwszej w Polsce agencji modelek. Wkrótce zaczęła pracować na polskich wybiegach. W 1993 roku została przez macierzystą agencję wytypowana do udziału w światowym konkursie modelek Supermodel of the World organizowanym przez amerykański oddział agencji modelek Ford. Wróbel zajęła w nim 2. miejsce. Zaraz po konkursie podpisała kontrakt z paryskim oddziałem agencji Ford i rozpoczęła międzynarodową karierę modelki. W połowie lat 90. podpisała kolejne kontrakty z agencjami w Barcelonie oraz Nowym Jorku. Pojawiała się na okładkach międzynarodowych wydań magazynów mody, jak: „Marie Claire” (wydanie australijskie), „Glamour” (edycja amerykańska), „Cosmopolitan” (edycje: amerykańska, francuska, niemiecka, włoska), Shape (edycja amerykańska).
Była na 47. miejscu na Maxim Hot 100 kobiet z 2001 roku według miesięcznika „Maxim”.
Współpracowała z takimi kreatorami mody, jak: Bill Blass, Christian Lacroix, Comme des Garcons, Givenchy, Óscar de la Renta, Christian Dior, Guy Laroche, Marithe François Girbaud, Valentino, Balenciaga, John Galliano, Yves Saint Laurent, Rifat Ozbek, Emanuel Ungaro.
Brała udział w licznych kampaniach reklamowych, m.in.: Anne Klein, Donna Karan, Emporio Armani, Lord &amp; Taylor, Wonderbra, Worth, Zoran.
Była pierwszą polską modelką „Victoria’s Secret”.
Karierę w modelingu zakończyła w 2008 roku.

</doc>
<doc id="2999718" url="https://pl.wikipedia.org/wiki?curid=2999718" title="Giulio Zorzi">
Giulio Zorzi

Giulio Zorzi (ur. 3 stycznia 1989 w Johannesburgu) – południowoafrykański pływak, specjalizujący się w stylu klasycznym i zmiennym.
W 2013 roku został mistrzem uniwersjady w Kazaniu na 50 m stylem klasycznym.
W tym samym roku zdobył brązowy medal mistrzostw świata w Barcelonie właśnie na tym dystansie.

</doc>
<doc id="2999719" url="https://pl.wikipedia.org/wiki?curid=2999719" title="Aaron Davis">
Aaron Davis

Aaron Davis (ur. 7 kwietnia 1967) – amerykański bokser, były mistrz świata WBA w wadze półśredniej.
Kariera amatorska.
W 1986 r., Davis zwyciężył turniej New York Golden Gloves w kategorii do 147 funtów.
Kariera zawodowa.
Jako zawodowiec zadebiutował 15 maja 1986 r., zwyciężając w debiucie Juana Torresa. Davis dążył do mistrzostwa świata, wygrywając do 1990 r., kilkadziesiąt pojedynków. Pokonał w nich m.in. przyszłego mistrza świata kategorii junior średniej Luisa Santanę. 8 lipca 1990 r., Davis otrzymał szansę walki o mistrzostwo świata WBA w kategorii średniej. Jego rywalem był obrońca tytułu, mistrz olimpijski z Los Angeles (1984), Mark Breland. Davis niespodziewanie zwyciężył, nokautując słynącego ze słabej odporności na ciosy Brelanda.
19 stycznia 1991 r., Davis przystąpił do pierwszej obrony MŚ w kategorii półśredniej, mając za rywala Meldricka Taylora, mistrza olimpijskiego z Los Angeles w kategorii piórkowej. Davis stracił tytuł, przegrywając z lepszym technicznie Taylorem jednogłośnie na punkty (112-115, 111-116, 111-116). W 1993 r., Davis walczył o mistrzostwo świata w kategorii lekkośredniej. Przegrał z Julio Césarem Vásquezem, niejednogłośnie na punkty.
16 września 1995 r., Davis zmierzył się z byłym mistrzem świata kategorii półśredniej i lekkośredniej, Jamajczykiem Simonem Brownem. W 10-rundowym spotkaniu dwóch byłych mistrzów, zwyciężył Davis, wygrywając jednogłośnie na punkty. Po tej walce stoczył jeszcze 10 pojedynków, wygrywając 8 z nich. Ostatnią walkę stoczył 23 lipca 2002 r., pokonując Rossa Thompsona.

</doc>
<doc id="2999721" url="https://pl.wikipedia.org/wiki?curid=2999721" title="Sylvia Rafael">
Sylvia Rafael

Sylvia Rafael Schjødt (ur. 1 kwietnia 1937 w Południowej Afryce, zm. 9 lutego 2005 w Pretorii) – izraelska agentka Mosadu urodzona w RPA.
Życiorys.
Urodziła się w pobliżu Kapsztadu, była córką żydowskiego ojca. Chociaż jej matka nie była Żydówką, Rafael wyemigrowała do Izraela w 1963, gdzie początkowo mieszkała w kibucu, a później pracowała jako nauczycielka. Następnie przeniosła się do Tel Awiw-Jafau, gdzie została zrekrutowana przez Mosad. Po zakończeniu treningu otrzymała najwyższą rangę dla agenta Mosadu – „combattant”, kwalifikującą do działania na terenach wrogich krajów. Została wysłana do Paryża jako niezależna fotoreporterka z kanadyjskim paszportem na prawdziwe nazwisko Patricia Roxburgh. Kiedy rząd izraelski zdecydował się na wytropienie terrorystów odpowiedzialnych za zamach w Monachium, dostarczyła cennych informacji wywiadowczych, które pozwoliły na zabicie trzech terrorystów.
Rafael należała do grupy izraelskich agentów Mosadu, którzy zamordowali marokańskiego kelnera Ahmeda Bouchiki, brata Chico Bouchikhi, 21 lipca 1973 w Lillehammer, myląc go z Alim Hassanem Salamehem. Po tych zdarzeniach Rafael została aresztowana i skazana za współudział w zabójstwie, szpiegostwo i posługiwanie się sfałszowanymi dokumentami 1 lutego 1974 na 5,5 roku więzienia. Została zwolniona po odbyciu kary 15 miesięcy i deportowana z Norwegii jako zagraniczny przestępca w maju 1975.
Po jej wydaniu, wyszła za mąż za swojego obrońcę, Annæusa Schjødta. W 1979 uzyskała pozwolenie na pobyt w Norwegii, gdzie przebywała wraz z mężem do 1992, kiedy to opuścili Skandynawię, by osiedlić się w RPA. Sylvia Rafael zmarła w 2005 na białaczkę.
W sierpniu 2013 w Polsce została wydana jej fabularyzowana biografia współautorstwa jej przełożonego Moti Kfira (Ram Oren, Moti Kfir, "Sylvia. Agentka Mossadu", tłum. Mateusz Borowski, Znak Literanova 2013).

</doc>
<doc id="2999727" url="https://pl.wikipedia.org/wiki?curid=2999727" title="Warrenpoint Town F.C.">
Warrenpoint Town F.C.

Warrenpoint Town F.C. – północnoirlandzki klub piłkarski, mający siedzibę w mieście Warrenpoint na południu kraju.
Historia.
Chronologia nazw: 
Klub został założony w 1988 roku jako Warrenpoint Town F.C.. Przez pierwsze 22 lat swojego istnienia grał na poziomie regionalnym. Po zdobyciu mistrzostwa Mid-Ulster Football League w sezonie 2009/10, klub po raz pierwszy awansował do Championship 2. W rozgrywkach Pucharu Irlandii Północnej dotarł do rundy szóstej, dotychczasowy największy wynik w historii klubu. To był bardzo udany sezon dla klubu, bo udało się również zdobyć mistrzostwo Championship 2, co zapewniło drugi z rzędu awans, podnosząc się do Championship 1.
W swoim pierwszym sezonie w Championship 1 zespół zakończył na 12. miejscu - dziewięć punktów przewagi nad strefą spadkową. Na początku sezonu 2012/13 po spadku Newry City F.C. zespół wzmocnił się za rachunek niektórych zawodników spadkowicza. Drugi sezon zakończył na drugim miejscu i zakwalifikował się do barażów play-off przeciwko Donegal Celtic F.C. Po końcowym wyniku 2:2 w dwumeczu Warrenpoint zdobył promocję dzięki bramce zdobytej na wyjeździe i osiągnął historyczny awans do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2014).
Stadion.
Klub rozgrywa swoje mecze domowe na stadionie Milltown w Warrenpoint, który może pomieścić 2,000 widzów.

</doc>
<doc id="2999728" url="https://pl.wikipedia.org/wiki?curid=2999728" title="Puchar Afryki 2000">
Puchar Afryki 2000

Puchar Afryki 2000 – pierwsza edycja Pucharu Afryki, oficjalnych międzynarodowych zawodów rugby union o randze mistrzostw kontynentu organizowanych przez CAR mających na celu wyłonienie najlepszej męskiej reprezentacji narodowej w tej dyscyplinie sportu w Afryce. W walce o tytuł mistrzowski brało udział pięć zespołów. Mecze zostały rozegrane w okresie od 17 czerwca–16 grudnia 2000 roku.
Informacje ogólne.
Główne zawody miały zostać rozegrane w formie dwóch trzyzespołowych grup rozgrywających spotkania systemem kołowym. Do zawodów ostatecznie nie przystąpiła reprezentacja Wybrzeża Kości Słoniowej, toteż w jednej z grup rozegrano jedynie dwumecz. Zwycięzcy grup spotkali się w finale, którego triumfator został mistrzem Afryki.
W zawodach triumfowała reprezentacja Republiki Południowej Afryki U-23 w rugby union mężczyzn.

</doc>
<doc id="2999730" url="https://pl.wikipedia.org/wiki?curid=2999730" title="Zaborowski">
Zaborowski



</doc>
<doc id="2999732" url="https://pl.wikipedia.org/wiki?curid=2999732" title="Petyr Popjordanow">
Petyr Popjordanow

Petyr Popjordanow, znany jako Czoczo Popjordanow (; ur. 11 czerwca 1964 w Sofii, zm. 5 maja 2013 tamże) – bułgarski aktor, syn dyrektora Studia Filmowego Bojana Iwana Popjordanowa.
Życiorys.
W 1989 ukończył studia aktorskie na Akademii Teatralno-Filmowej im. Krystio Sarafowa w Sofii, w klasie Krikora Azariana. Po studiach otrzymał angaż do Teatru Sofia, z którego w 1994 przeszedł do Teatru Narodowego im. Iwana Wazowa.
Na dużym ekranie zadebiutował w 1988 niewielką rolą Kostowa w filmie fabularnym "Wczoraj" (Вчера). Miał na swoim koncie ponad 30 ról filmowych. Występował także w programie telewizyjnym "Klub ILO", realizowanym przez Kanał 1 oraz w telenoweli "Huszowe", realizowanej przez tę stację. W latach 1996–1997 był dwukrotnie nominowany do nagrody Askeer, przyznawanej najlepszym aktorom Bułgarii. W 2008 wydał wspomnienia z pracy w filmie.
Zmarł w wyniku urazu głowy, spowodowanego nieszczęśliwym wypadkiem na pogrzebie jego matki.

</doc>
<doc id="2999734" url="https://pl.wikipedia.org/wiki?curid=2999734" title="Çamlıdere Şekerspor">
Çamlıdere Şekerspor



</doc>
<doc id="2999736" url="https://pl.wikipedia.org/wiki?curid=2999736" title="Dominick Guinn">
Dominick Guinn

Dominick Guinn (ur. 20 kwietnia 1975 w Hot Springs) – amerykański bokser wagi ciężkiej.
Kariera amatorska.
Dominick Guinn zaczął trenować boks, gdy miał 9. lat. Jego największym amatorskim osiągnięciem jest dwukrotna wygrana w turnieju Golden Gloves w kategorii super ciężkiej w latach 1997 i 1999. W 1999 po porażce z Calvinem Brockiem, nie zakwalifikował się na Igrzyska Olimpijskich w Sydney. Jako amator stoczył 316 walk, z czego 290 wygrał, a 26 przegrał. 
Kariera zawodowa.
16 czerwca 2000 roku Guinn zadebiutował jako pięściarz zawodowy. W swojej pierwszej walce pokonał przez techniczny nokaut, w pierwszej rundzie, Leroya Hollisa.
7 czerwca 2003 Dominick Guinn pokonał w 7 rundzie, przez techniczny nokaut, Michaela Granta.
27 marca 2004 Guinn w swojej dwudziestej piątej walce, poniósł pierwszą porażkę. Po 12 rundach uległ niejednogłośnie na punkty Monte Barrettowi.
1 października 2005 Guinn po 12-rundowej walce, przegrał jednogłośnie na punkty z Jamesem Toneyem. Stawką pojedynku było Mistrzostwo Świata federacji IBA.
30 października 2010 Dominick Guinn przegrał jednogłośnie na punkty z Kubratem Pulewem.
3 sierpnia 2013 Guinn przegrał jednogłośnie na punkty, stosunkiem 98-92 i dwukrotnie 99-91, z Polakiem Tomaszem Adamkiem. Była to 10 porażka w zawodowej karierze Amerykanina.
25 maja 2018 Guinn przegrał jednogłośnie na punkty z Polakiem Arturem Szpilką na Narodowej Gali Boksu w Warszawie. Po tej walce postanowil zakończyć karierę.

</doc>
<doc id="2999737" url="https://pl.wikipedia.org/wiki?curid=2999737" title="Şekerspor FC">
Şekerspor FC



</doc>
<doc id="2999738" url="https://pl.wikipedia.org/wiki?curid=2999738" title="Frances Drake">
Frances Drake

Frances Drake (ur. 22 października 1912, zm. 18 stycznia 2000) – amerykańska aktorka filmowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999739" url="https://pl.wikipedia.org/wiki?curid=2999739" title="Atrium Biała (Białystok)">
Atrium Biała (Białystok)



</doc>
<doc id="2999741" url="https://pl.wikipedia.org/wiki?curid=2999741" title="Młodzieżowe Mistrzostwa Polski Par Klubowych na Żużlu 1980">
Młodzieżowe Mistrzostwa Polski Par Klubowych na Żużlu 1980

Młodzieżowe Mistrzostwa Polski Par Klubowych na Żużlu 1980 – zawody żużlowe, mające na celu wyłonienie medalistów młodzieżowych mistrzostw Polski par klubowych w sezonie 1980. Rozegrano dwa turnieje półfinałowe oraz finał, w którym zwyciężyli żużlowcy Polonii Bydgoszcz.

</doc>
<doc id="2999742" url="https://pl.wikipedia.org/wiki?curid=2999742" title="Jezus i proroctwa mesjańskie">
Jezus i proroctwa mesjańskie

Jezus i proroctwa mesjańskie – proroctwa o przyjściu Mesjasza, zawarte w tekstach Starego Testamentu i według teologii chrześcijańskiej spełnione w Jezusie Chrystusie.
Teolodzy chrześcijańscy dostrzegają proroctwa mesjańskie, których spełnienie widzą w Jezusie z Nazaretu, w ponad 100 fragmentach Starego Testamentu. Większość z nich jest uznawana za mesjańskie także przez komentatorów judaistycznych.
Sam Jezus twierdził, że swoim posłannictwem wypełnia starotestamentalne proroctwa. Czynił np. wyrzut faryzeuszom:
Proroctwo Księgi Daniela 9,24-27.
W Księdze Daniela zostało zapisane szczególne proroctwo:
Cały fragment, Dn 9,24-27, mówi o 70 tygodniach od decyzji odbudowania Świątyni do "Władcy-Pomazańca". W apokaliptyce tydzień to siedem lat, gdyż dzień jest symbolem roku. Niektórzy historycy w następujący sposób odnoszą ten fragment do Chrystusa. Odbudowa murów Jerozolimy zajęła dokładnie siedem tygodni czyli 49 lat od rozkazu króla perskiego Artakserksesa (por. Ezdr 7,11-26), by rozpocząć prace. Władca podjął tę decyzję w 458 r. przed Chr., koniec odbudowy murów zbiegł się z odejściem namiestnika Nehemiasza z funkcji zarządcy Judei, wiadomo, że był to rok 409 przed. Chr. Gdy doda się 62 tygodnie (434 lata), dochodzi się do roku 26 AD. Wielu, włączając w to Euzebiusza z Cezarei, podaje tę datę jako rok chrztu Jezusa. Z kolei pół tygodnia, czyli trzy i pół dnia, czyli trzy i pół roku, kiedy według proroctwa miała w Świątyni "ustać krwawa ofiara i ofiara pokarmowa" odnosi się do zdania z Mt 27,51, które mówi, że w chwili śmierci Jezusa zasłona w Świątyni rozdarła się na dwoje. Ustanie ofiar potwierdza też tekst z Talmudu "Rosz Haszana" 31b. W ciągu pokolenia Rzymianie zniszczyli Świątynię i wysłali Żydów na wygnanie.
Pochodzenie i miejsce narodzin Mesjasza.
Następujące teksty mówią o pochodzeniu mesjasza: z Judy – Rdz 49, 10; z potomstwa Jakuba – Lb 24,11; z potomstwa Jessego, ojca króla Dawida – Iz 11,1-2. Proroctwo to cytowane jest w Mt 1,1-16, Łk 3,23-28, Rz 15,12.
Mesjasz będzie potomkiem króla Dawida – 2 Sm 7,12-13, Jr 23,5 oraz Jr 33, 15.
Misja Mesjasza.
Jest wiele proroctw o misji Mesjasza. Będzie przygotowana przez poprzednika – Iz 40,3-5, cytowane w Mt 3,1-3 oraz Ml 3,1; uzdrowi chorych – Iz 35, 4-7; uwolni zniewolonych – Iz 61,1-2, proroctwo to Jezus sam odnosi do siebie w Łk 4,16-21. Gdy przyjdzie, wielu będzie występować przeciwko niemu – Iz 6,9-10, co Jezus sam zastosował do siebie w Mt 13,14-15. Także Ewangelia Jana odnosi ten tekst razem z Iz 53,1 do Jezusa w J 12,37-41. Cechy osoby mesjasza: Iz 9,6 oraz jego duch: Iz, 11,2-4.
Męka i śmierć Mesjasza.
Cały szereg proroctw odnosi się do jego męki i śmierci, są one cytowane przez ewangelistów. Najbardziej znaczące są następujące: Księga Mądrości zawierająca wiele zapowiedzi cierpień mesjasza: Mdr 2, 12-24, wypełnienie ukazują: Mt 23,23-28, Mt 5, 10; J 5,18; Mt 27, 39-43. Wielu uważa pieśni Sługi Pańskiego np. Iz 53 za proroczy opis cierpień Jezusa Mesjasza, np. Iz 53, 1-12; cytowany w J 12,37n; Mt 8,16n; Mk 15,27n; J 19,15; Mt 27, 57-60. Również Psalm 22: "Boże mój, Boże mój czemuś mnie opuścił?" Jest on cytowany jako wypełniony w Jezusie w Mt 27,46. Wers 16 psalmu: "przebili ręce i nogi moje"
Wers 18 psalmu cytowany jest przez J 19,23-24: "rzucili los o moją suknię...".
Również Psalm 34 zawiera szczegóły śmierci Mesjasza. Wers 21: "ani jedna z nich /jego kości/ nie ulegnie złamaniu" jest cytowany w J 19 w. 31 i dosłownie ww. 33-36:
Inne.
Inne starotestamentowe wersety i ich nowotestamentowe odpowiedniki:

</doc>
<doc id="2999743" url="https://pl.wikipedia.org/wiki?curid=2999743" title="Bielany Wrocławskie (przystanek kolejowy)">
Bielany Wrocławskie (przystanek kolejowy)

Bielany Wrocławskie − przystanek osobowy, a dawniej stacja kolejowa w Bielanach Wrocławskich, w Polsce, w województwie dolnośląskim, w powiecie wrocławskim, w gminie Kobierzyce. Stacja została otwarta w dniu 1 czerwca 1884 roku razem z linią kolejową z Wrocławia Głównego do Kobierzyc.
Nowy przystanek.
W czerwcu 2021 r. rozpoczęła się budowa nowego przystanku, w związku z przywróceniem połączenia z Wrocławia do Świdnicy (linia nr 285). Po 22 latach przerwy odremontowany przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999744" url="https://pl.wikipedia.org/wiki?curid=2999744" title="Awacza">
Awacza

Awacza () – rzeka w Rosji, na półwyspie Kamczatka. Wypływa z Jeziora Awaczyńskiego, kierując się najpierw lekko na zachód, ale potem już zasadniczo na południe i południowy wschód. Liczy 122 km długości, a jej zlewisko ma powierzchnię 5090 km². Wpada – rozwidlając się w deltę – do Zatoki Awaczyńskiej na południowym wschodzie półwyspu, przepływa m.in. przez Jelizowo, miejscowość, w której znajduje się port lotniczy Pietropawłowsk Kamczacki.
Średni przepływ około 136 m³/sek.; zamarznięta od grudnia do marca.

</doc>
<doc id="2999745" url="https://pl.wikipedia.org/wiki?curid=2999745" title="Domasław (przystanek kolejowy)">
Domasław (przystanek kolejowy)

Domasław − przystanek osobowy, a dawniej stacja kolejowa w Domasławiu, w Polsce, w województwie dolnośląskim, w powiecie wrocławskim, w gminie Kobierzyce. Stacja została otwarta w dniu 1 czerwca 1884 roku razem z linią kolejową z Wrocławia Głównego do Kobierzyc. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999747" url="https://pl.wikipedia.org/wiki?curid=2999747" title="BMW F32">
BMW F32



</doc>
<doc id="2999748" url="https://pl.wikipedia.org/wiki?curid=2999748" title="Mistrzostwa Polski Par Klubowych na Żużlu 1980">
Mistrzostwa Polski Par Klubowych na Żużlu 1980

Mistrzostwa Polski Par Klubowych na Żużlu 1980 – zawody żużlowe, mające na celu wyłonienie medalistów mistrzostw Polski par klubowych w sezonie 1980. Rozegrano trzy turnieje ćwierćfinałowe, dwa półfinałowe oraz finał, w którym zwyciężyli zawodnicy Unii Leszno.

</doc>
<doc id="2999752" url="https://pl.wikipedia.org/wiki?curid=2999752" title="Wierzbice Wrocławskie">
Wierzbice Wrocławskie

Wierzbice Wrocławskie − przystanek osobowy w Wierzbicach, w Polsce, w województwie dolnośląskim, w powiecie wrocławskim, w gminie Kobierzyce. Przystanek został otwarty w dniu 1 września 1884 roku razem z linią kolejową z Kobierzyc do Pustkowa Żurawskiego. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999753" url="https://pl.wikipedia.org/wiki?curid=2999753" title="Ellen Drew">
Ellen Drew

Ellen Drew (ur. 23 listopada 1915, zm. 3 grudnia 2003) – amerykańska modelka i aktorka.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999754" url="https://pl.wikipedia.org/wiki?curid=2999754" title="Indywidualne Mistrzostwa Europy w Grass Tracku 2005">
Indywidualne Mistrzostwa Europy w Grass Tracku 2005

Indywidualne Mistrzostwa Europy na torze trawiastym 2005 – zawody żużlowe, mające na celu wyłonienie medalistów indywidualnych mistrzostw Europy na torze trawiastym w sezonie 2005. W finale zwyciężył Brytyjczyk Paul Hurry.

</doc>
<doc id="2999755" url="https://pl.wikipedia.org/wiki?curid=2999755" title="Charles Hahn Albrecht">
Charles Hahn Albrecht

Charles Hahn Albrecht (ur. 22 lutego 1885 w Filadelfii, zm. 7 sierpnia 1929 w Nairobi) – prawnik, amerykański urzędnik konsularny.
Absolwent "Central High School" w Filadelfii (1902) oraz Uniwersytet Pensylwanii w Filadelfii (1911). Był zatrudniony w Biurze Audytu Pennsylvania Railroad Co. (1906). Prowadził praktykę prawną w Filadelfii (1908–1911). W 1911 wstąpił do Służby Zagranicznej USA. Pełnił funkcję wicekonsula/z-cy konsula generalnego w Barcelonie (1912-1913), pracownika Departamentu Stanu (1913), wicekonsula USA w Santo Domingo (1913–1915), prac. Departamentu Stanu (1915–1920), konsula w Rewlu (1920–1922), Gdańsku (1922–1923), Bangkoku (1923–1926), Nairobi (1926–1929). Zmarł w konsulacie w Nairobi na dolegliwości żołądkowe.

</doc>
<doc id="2999756" url="https://pl.wikipedia.org/wiki?curid=2999756" title="Pustków Żurawski (przystanek kolejowy)">
Pustków Żurawski (przystanek kolejowy)

Pustków Żurawski (dawniej Pustków Żurowski) – przystanek osobowy, a dawniej stacja kolejowa, w Pustkowie Żurawskim, w Polsce, w województwie dolnośląskim, w powiecie wrocławskim, w gminie Kobierzyce. Przystanek został otwarty w dniu 1 września 1884 roku razem z linią kolejową z Kobierzyc do Pustkowa Żurawskiego. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999757" url="https://pl.wikipedia.org/wiki?curid=2999757" title="Zamoyski">
Zamoyski

postacie fikcyjne:
osoby noszące nazwisko Zamoyski:

</doc>
<doc id="2999758" url="https://pl.wikipedia.org/wiki?curid=2999758" title="Canon EOS 70D">
Canon EOS 70D

Canon EOS 70D – cyfrowa lustrzanka jednoobiektywowa wyposażona w matrycę światłoczułą Dual Pixel CMOS AF o rozdzielczości 20,2 megapikseli i 14-bitowy procesor DIGIC 5+, wyprodukowana przez japońską firmę Canon. Została zaprezentowana 2 lipca 2013 roku. Model ten jest następcą modelu Canon EOS 60D.
Opis aparatu.
Lustrzanka jednoobiektywowa Canon EOS 70D posiada system AF z 19 punktami krzyżowymi kompatybilnym ze wszystkimi obiektywami marki Canon i wykonuje serie zdjęć w pełnej rozdzielczości z szybkością 7 klatek/s. Ponadto umożliwia nagrywanie filmów w jakości Full HD z płynną, automatyczną regulacją ostrości i zdalne sterowanie aparatem.
Aparat wyposażony jest w odchylany, 3-calowy (7,7 cm) wyświetlacz ciekłokrystaliczny TFT Clear View o siedmiu poziomach regulacji. Canon EOS 70D został wyposażony w nową matrycę CMOS 20,2 MP APS-C i jest zarazem pierwszą lustrzanką, w której zastosowano nową generację hybrydowego mechanizmu AF – Dual Pixel CMOS AF, który zapewnia automatyczne ostrzenie podczas filmowania oraz szybką pracę w czasie fotografowania w trybie Live View. Tryb ten pozwala na zapisanie maksymalnie 65 plików JPEG lub 16 zdjęć w formacie RAW podczas jednej serii. Natywny zakres czułości matrycy wynosi od 100 do 12800 ISO z możliwością cyfrowego podbicia do ekwiwalentu 25600 ISO.
Aparat wyposażony jest w inteligentny celownik optyczny z 98-procentowym pokryciem i 0,95x powiększeniem sceny pozwalający na komfortowe kadrowanie i wizualizację ustawień poprzez elektroniczną nakładkę.

</doc>
<doc id="2999759" url="https://pl.wikipedia.org/wiki?curid=2999759" title="Marchia Awarska">
Marchia Awarska

 Marchia awarska (łac. Marcha Avar) – jedna z marchii Imperium Karolińskiego, utworzona w celu obrony jego ziem przed państwem wielkomorawskim, położona na terenie dzisiejszej Austrii i Słowenii.

</doc>
<doc id="2999761" url="https://pl.wikipedia.org/wiki?curid=2999761" title="Średniowieczne biblioteki arabskie">
Średniowieczne biblioteki arabskie

Biblioteki arabskie rozwijały się w trzech etapach: 
Korzystanie z bibliotek (często nawet prywatnych) było powszechne, bezpłatne, dostępne dla każdego, łącznie z możliwością otrzymania materiałów piśmienniczych do kopiowania tekstów.
Największe biblioteki mieściły się często w osobnych budynkach lub przynajmniej w oddzielonych pomieszczeniach. Zbiory zazwyczaj porządkowano według działów, a najbardziej poczytne dzieła udostępniano w kilku, a nawet kilkudziesięciu egzemplarzach.
Książki przechowywano w zamkniętych szafach, ułożone jedna na drugiej (system ten przetrwał do obecnych czasów w niektórych bibliotekach wschodnich, np. Uniwersytetu Bagdadzkiego). Prowadzono również katalogi w formie książkowej, w których spisywano tytuły dzieł, najczęściej bez podawania nazwisk autorów.

</doc>
<doc id="2999764" url="https://pl.wikipedia.org/wiki?curid=2999764" title="Olbrachtowice (przystanek kolejowy)">
Olbrachtowice (przystanek kolejowy)

Olbrachtowice – przystanek osobowy, a dawniej stacja kolejowa, w Olbrachtowicach, w Polsce, w województwie dolnośląskim, w powiecie wrocławskim, w gminie Sobótka. Przystanek został otwarty w dniu 10 lipca 1885 roku razem z linią kolejową z Pustkowa Żurowskiego do Sobótki Zachodniej.

</doc>
<doc id="2999767" url="https://pl.wikipedia.org/wiki?curid=2999767" title="Alois Wiesböck">
Alois Wiesböck

Alois Wiesböck (ur. 31 lipca 1950 w Mühldorf am Inn) – niemiecki żużlowiec.
Sześciokrotny medalista drużynowych mistrzostw Republiki Federalnej Niemiec: złoty (1974), dwukrotnie srebrny (1975, 1978) oraz trzykrotnie brązowy (1977, 1982, 1987). 
Dwukrotny brązowy medalista drużynowych mistrzostw świata (Olching 1981, Londyn 1982). Finalista indywidualnych mistrzostw świata na żużlu (Chorzów 1979 – XVI miejsce).
Największe sukcesy w karierze osiągał w wyścigach na długim torze, czterokrotnie zdobywając medale indywidualnych mistrzostw świata: złoty (Mariańskie Łaźnie 1979), dwa srebrne (Mühldorf am Inn 1978, Korskro 1982) oraz brązowy (Scheeßel 1974). Oprócz tego, czterokrotnie zdobył złote medale indywidualnych mistrzostw RFN na długim torze (1974, 1976, 1978, 1981), czterokrotnie zwyciężał w turniejach o "Złoty Kask" (1973, 1974, 1975, 1976) oraz dwukrotnie – w turniejach o "Srebrny Kask" (1975, 1980).
W lidze brytyjskiej startował w sezonie 1979, w barwach klubu Reading Racers.

</doc>
<doc id="2999768" url="https://pl.wikipedia.org/wiki?curid=2999768" title="Rogów Sobócki (przystanek kolejowy)">
Rogów Sobócki (przystanek kolejowy)

Rogów Sobócki – przystanek osobowy, a dawniej stacja kolejowa w Rogowie Sobóckim, w Polsce, w województwie dolnośląskim, w powiecie wrocławskim, w gminie Sobótka. Przystanek został otwarty w dniu 10 lipca 1885 roku razem z linią kolejową z Pustkowa Żurawskiego do Sobótki Zachodniej. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999769" url="https://pl.wikipedia.org/wiki?curid=2999769" title="Rita Reys">
Rita Reys

Rita Reys, właśc. Rita Maria Everdina Reijs (ur. 21 grudnia 1924 w Rotterdamie, zm. 28 lipca 2013 w Breukelen) – holenderska piosenkarka jazzowa.

</doc>
<doc id="2999770" url="https://pl.wikipedia.org/wiki?curid=2999770" title="Strzelce Świdnickie">
Strzelce Świdnickie

Strzelce Świdnickie – przystanek osobowy, a dawniej stacja kolejowa, w Strzelcach, w Polsce, w województwie dolnośląskim, w powiecie świdnickim, w gminie Marcinowice. Przystanek został otwarty w dniu 15 sierpnia 1898 roku razem z linią kolejową z Sobótki Zachodniej do Świdnicy Przedmieścia. Przystanek został zamknięty 23 czerwca 2000 roku w związku z zamknięciem linii kolejowej nr 285 dla ruchu pasażerskiego.
Po ponownym otwarciu linii przystanek nie został odbudowany, jednak budowa nowego przystanku została ujęta w Rządowym programie budowy lub modernizacji przystanków kolejowych na lata 2021–2025, w związku z czym w lutym 2023 r. PKP PLK S.A. podpisały umowę na przygotowanie dokumentacji i realizację prac przy budowie przystanku do 2024 r.

</doc>
<doc id="2999771" url="https://pl.wikipedia.org/wiki?curid=2999771" title="Metropolia Barranquilla">
Metropolia Barranquilla

Metropolia Barranquilla − metropolia rzymskokatolicka w Kolumbii utworzona 25 kwietnia 1969 roku.

</doc>
<doc id="2999773" url="https://pl.wikipedia.org/wiki?curid=2999773" title="Szczepanów (przystanek kolejowy)">
Szczepanów (przystanek kolejowy)

Szczepanów – przystanek osobowy, a dawniej stacja kolejowa, w Szczepanowie, w Polsce, w województwie dolnośląskim, w powiecie świdnickim, w gminie Marcinowice. Przystanek został otwarty w dniu 15 sierpnia 1898 roku razem z linią kolejową z Sobótki Zachodniej do Świdnicy Przedmieścia. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999776" url="https://pl.wikipedia.org/wiki?curid=2999776" title="Marcinowice Świdnickie">
Marcinowice Świdnickie

Marcinowice Świdnickie – przystanek osobowy, a dawniej stacja kolejowa, w Marcinowicach, w Polsce, w województwie dolnośląskim, w powiecie świdnickim, w gminie Marcinowice. Przystanek został otwarty w dniu 15 sierpnia 1898 roku razem z linią kolejową z Sobótki Zachodniej do Świdnicy Przedmieścia. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999777" url="https://pl.wikipedia.org/wiki?curid=2999777" title="Potwory kontra Obcy (serial animowany)">
Potwory kontra Obcy (serial animowany)

Potwory kontra Obcy (ang. "Monsters vs. Aliens", 2013-2014) – amerykański serial animowany wyprodukowany przez DreamWorks Animation i Nickelodeon Productions. Serial oparty na filmie z 2009 roku "pod tym samym tytułem".
Światowa premiera serialu miała miejsce 23 marca 2013 roku po transmisji z gali Nickelodeon Kids’ Choice Awards 2013, natomiast regularna emisja rozpoczęła się 6 kwietnia 2013 roku na amerykańskim Nickelodeon. W Polsce premiera serialu odbyła się 11 listopada 2013 roku na kanale Nickelodeon Polska.
Fabuła.
Serial opowiada o losach czterech przyjaciół – B.O.B.-a, profesora Karalucha, Brakujące Ogniwo oraz Gigantiki, którzy codziennie stawiają czoła nowym wyzwaniom i muszą walczyć z kosmitami, chcącymi opanować Ziemię.
Wersja polska.
Wersja polska: na zlecenie Nickelodeon Polska – Studio Start International Polska
Reżyseria: Elżbieta Kopocińska
Dialogi polskie: Anna Niedźwiecka
Dźwięk i montaż:
Kierownik produkcji: Dorota Nyczek
Nadzór merytoryczny: Katarzyna Dryńska
Wystąpili:
oraz:
Lektor: Tomasz Knapik

</doc>
<doc id="2999779" url="https://pl.wikipedia.org/wiki?curid=2999779" title="Regenerator sygnału sieci bezprzewodowej">
Regenerator sygnału sieci bezprzewodowej



</doc>
<doc id="2999780" url="https://pl.wikipedia.org/wiki?curid=2999780" title="Johnny Suede">
Johnny Suede

Johnny Suede – pierwszy film reżysera Toma DiCillo z 1991 roku. Obraz wyróżniono Złotym Lampartem na MFF w Locarno. Jest to zarazem jeden z pierwszych filmów, w którym Brad Pitt zagrał rolę pierwszoplanową, tytułowego Johnny’ego Suede.
Fabuła.
Film opowiada historię młodego mężczyzny, który jest marzycielem i wrażliwcem, w swoich inspiracjach nawiązującym do wcześniejszych dekad, przez co uważa, że obecna moda i muzyka nie są wystarczająco romantyczne, aby były coś warte. Próbuje swoich sił w muzyce oraz stara się znaleźć kobietę, która go zrozumie. W trakcie swojej krótkiej historii spotyka między innymi postać znanego muzyka, granego przez Nicka Cave’a. W filmie na krótko pojawia się również Samuel L. Jackson, jako członek zespołu Johnny’ego Suede.
Obraz posiada w sobie wiele symboli i odniesień, wśród których znaczącą rolę odgrywają zamszowe buty, przedmiot największej fascynacji tytułowego bohatera.

</doc>
<doc id="2999781" url="https://pl.wikipedia.org/wiki?curid=2999781" title="Metropolia Bogota">
Metropolia Bogota

Metropolia Bogota − metropolia rzymskokatolicka w Kolumbii utworzona 8 czerwca 1898.

</doc>
<doc id="2999782" url="https://pl.wikipedia.org/wiki?curid=2999782" title="Pszenno (przystanek kolejowy)">
Pszenno (przystanek kolejowy)

Pszenno – przystanek osobowy, a dawniej stacja kolejowa, w Pszennie, w Polsce, w województwie dolnośląskim, w powiecie świdnickim, w gminie Świdnica. Przystanek został otwarty w dniu 15 sierpnia 1898 roku razem z linią kolejową z Sobótki Zachodniej do Świdnicy Przedmieścia. Po 22 latach przerwy przystanek rozpoczął ponownie obsługiwać ruch pasażerski 12 czerwca 2022.

</doc>
<doc id="2999783" url="https://pl.wikipedia.org/wiki?curid=2999783" title=".mpg">
.mpg



</doc>
<doc id="2999785" url="https://pl.wikipedia.org/wiki?curid=2999785" title="Ajt Mallul">
Ajt Mallul

Ajt Mallul (arab. آيت ملول, "Āyt Mallūl"; berb. ⴰⵢⵜ ⵎⵍⵍⵓⵍ, "Ayt Mllul"; fr. "Âït Melloul") – miasto w zachodnim Maroku, w strefie podmiejskiej Agadiru, w regionie Sus-Massa-Dara, w prefekturze Inazkan-Ajt Mallul. W 2004 roku liczyło ok. 130 tys. mieszkańców.D

</doc>
<doc id="2999786" url="https://pl.wikipedia.org/wiki?curid=2999786" title="Gorna Breznica">
Gorna Breznica

Gorna Breznica (bułg. "Горна Брезница") – wieś w południowo-zachodniej Bułgarii, w obwodzie Błagojewgrad, w gminie Kresna. Według danych Narodowego Instytutu Statystycznego, 31 grudnia 2011 roku wieś liczyła 637 mieszkańców.
Zabytki.
Do zabytku zalicza się:

</doc>
<doc id="2999788" url="https://pl.wikipedia.org/wiki?curid=2999788" title="Grigorij Chłynowski">
Grigorij Chłynowski

Grigorij Aleksandrowicz Chłynowski, ros. Григорий Александрович Хлыновский, ukr. Hryhorij Ołeksandrowycz Chłynowski, Григорій Олександрович Хлиновський (ur. 11 listopada 1947) – radziecki żużlowiec.
Srebrny medalista indywidualnych mistrzostw Związku Radzieckiego (1977). Trzykrotny medalista indywidualnych mistrzostw Ukrainy: dwukrotnie złoty (1970, 1979) oraz brązowy (1969).
Wielokrotny reprezentant Związku Radzieckiego na arenie międzynarodowej. Czterokrotny medalista drużynowych mistrzostw świata: trzykrotnie srebrny (Wrocław 1971, Olching 1972, Norden 1975) oraz brązowy (Londyn 1973). Czterokrotny finalista indywidualnych mistrzostw świata (Londyn 1972 – XIII miejsce, Chorzów 1973 – V miejsce, Göteborg 1974 – X miejsce, Chorzów 1976 – jako rezerwowy). Finalista mistrzostw świata par (Manchester 1974 – VI miejsce).

</doc>
<doc id="2999791" url="https://pl.wikipedia.org/wiki?curid=2999791" title="Metropolia Bucaramanga">
Metropolia Bucaramanga

Metropolia Bucaramanga − metropolia rzymskokatolicka w Kolumbii utworzona 14 grudnia 1974.

</doc>
<doc id="2999794" url="https://pl.wikipedia.org/wiki?curid=2999794" title="Metropolia Cali">
Metropolia Cali

Metropolia Cali − metropolia rzymskokatolicka w Kolumbii utworzona 20 czerwca 1964 roku.

</doc>
<doc id="2999795" url="https://pl.wikipedia.org/wiki?curid=2999795" title="Sexy People (The Fiat Song)">
Sexy People (The Fiat Song)

Sexy People (The Fiat Song) – electrohouse'owa piosenka wykonywana przez włoską wokalistkę Ariannę Bergamaschi. Nagrany z gościnnym udziałem amerykańskiego rapera Pitbulla, utwór wydany został jako singel w lutym 2013 roku. W utworze pojawiają się fragmenty pieśni neapolitańskiej „Torna a Surriento”, skomponowanej w 1902 przez Ernesto De Curtisa.
Piosenkę nagrano w celu promocji samochodu Fiat 500. W teledysku do utworu, którego premiera nastąpiła 26 kwietnia 2013, wystąpili Charlie Sheen, Shaggy, Tristan Thompson, Dwayne Bowe i Adrienne Bailon. Klip wyreżyserował Rich Lee. Singel zajął dziewięćdziesiąte piąte miejsce listy "Billboard" Hot 100 oraz piąte na Hot Dance Club Songs. W regionie walońskim Belgii uplasował się także na 18. pozycji zestawienia Ultratip.

</doc>
<doc id="2999796" url="https://pl.wikipedia.org/wiki?curid=2999796" title="Bystrzyca Dolna (przystanek kolejowy)">
Bystrzyca Dolna (przystanek kolejowy)

Bystrzyca Dolna – przystanek osobowy w Bystrzycy Dolnej, w Polsce, w województwie dolnośląskim, w powiecie świdnickim, w gminie Świdnica. Przystanek został otwarty w dniu 1 października 1904 roku razem z linią kolejową z Świdnicy Przedmieścia do Jedliny Zdroju.

</doc>
<doc id="2999797" url="https://pl.wikipedia.org/wiki?curid=2999797" title="Metropolia Cartagena">
Metropolia Cartagena

Metropolia Cartagena − metropolia rzymskokatolicka w Kolumbii utworzona 20 czerwca 1900 roku.

</doc>
<doc id="2999798" url="https://pl.wikipedia.org/wiki?curid=2999798" title="Bystrzyca Górna (przystanek kolejowy)">
Bystrzyca Górna (przystanek kolejowy)

Bystrzyca Górna − przystanek osobowy w Bystrzycy Górnej, w Polsce, w województwie dolnośląskim, w powiecie świdnickim, w gminie Świdnica. Przystanek został otwarty w dniu 1 października 1904 roku razem z linią kolejową z Świdnicy Przedmieścia do Jedliny Zdroju.

</doc>
<doc id="2999799" url="https://pl.wikipedia.org/wiki?curid=2999799" title="Jan Brewiński (1911–2007)">
Jan Brewiński (1911–2007)

Jan Brewiński (ur. 26 maja 1911 w Ujeździe k. Tomaszowa Mazowieckiego, zm. 2007 w Sławnie) – polski żołnierz, więzień obozów koncentracyjnych, działacz spółdzielczy, społeczny i samorządowy.
Podoficer, absolwent Centralnej Szkoły Podoficerów Korpusu Ochrony Pogranicza.

</doc>
<doc id="2999800" url="https://pl.wikipedia.org/wiki?curid=2999800" title="Barbara Palvin">
Barbara Palvin

Barbara Palvin (ur. 8 października 1993 w Budapeszcie) – węgierska modelka. Ambasadorka Armani Beauty. W 2019 została aniołkiem Victoria’s Secret.
Życiorys.
Wczesne lata.
Urodziła się i dorastała w Budapeszcie. Uczyła się w szkole podstawowej i gimnazjum im. Ferenca Erkela. Naukę kontynuowała w liceum im. Pála Szinyeia Merse. Jako dziecko najbardziej interesowała się śpiewem i piłką nożną.
Kariera.
Karierę modelki rozpoczęła w 2006, w wieku 13 lat, kiedy została odkryta podczas spaceru po Budapeszcie. W tym samym roku wzięła udział w swojej pierwszej sesji dla magazynu „Spur”. W 2008 pojawiła się w głównym magazynie modowym magazynu „Elle”, a po wyjeździe do Japonii, jej kariera nabrała tempa. W 2009 została przyjęta do IMG Modeling Agency. Znalazła się na okładkach rosyjskich, francuskich i holenderskich wydań „L’Officiel”, rosyjskiej edycji „Vogue”, węgierskiej edycji „Glamour” i „Jalous”. W lutym 2012 została ambasadorem i twarzą paryskiego L’Oréal.
W lutym 2010 podczas Tygodnia Mody w Mediolanie występowała dla Prady. Była zatrudniana przez Louis Vuitton, Miu Miu, Nina Ricci, Emanuel Ungaro, Christopher Kane, Julien MacDonald, Jeremy Scott, Vivienne Westwood, Etro. W 2011 otworzyła pokaz Chanel.
Palvin zajęła 40 miejsce na liście Top 50 Models Women według models.com.
Była na okładkach magazynów takich jak „Vogue”, „Harper’s Bazaar”, „Numéro”, „Elle”, „Allure”, „Cosmopolitan”, „Marie Claire”, „InStyle”, „Glamour”, „Tustyle”, „Maxim”, „Gisele”, „GQ” i „Lui”.
Debiutowała na kinowym ekranie w roli Antimache, królowej Tyrynsu, żony króla Eurysteusza (Joseph Fiennes) w filmie Bretta Ratnera "Herkules" (2014). W westernie "Tygrys" ("Tyger Tyger", 2021) wystąpiła jako Eggzema.
Życie prywatne.
W czerwcu 2018 związała się z Dylanem Sprouse.

</doc>
<doc id="2999802" url="https://pl.wikipedia.org/wiki?curid=2999802" title="Serapio Calderón">
Serapio Calderón

Dr Serapio Calderón Chirinos (ur. 1843, zm. 3 kwietnia 1922) – peruwiański polityk i adwokat, rektor uniwersytetu w Cuzco i prezes Sądu Najwyższego, wiceprezydent Peru w latach 1903–1904, po śmierci Manuela Candamo prezydent kraju przez kilka miesięcy w 1904.

</doc>
<doc id="2999803" url="https://pl.wikipedia.org/wiki?curid=2999803" title="Wielki Kanion Yellowstone">
Wielki Kanion Yellowstone

Grand Canyon rzeki Yellowstone – największy kanion na rzece Yellowstone po wodospadach w Parku Narodowym Yellowstone. Kanion w obecnym kształcie powstał ok. 10 000 lat temu. Obecnie jego długość wynosi mniej więcej 38 km, szerokość w różnych miejscach waha się od 450 metrów do 1,2 kilometra, a głębokość wynosi od 244 do 366 metrów. Z obydwóch stron kanionu zlokalizowane są punkty widokowe, dostępne także dla niepełnosprawnych.
Geografia.
Grand Canyon rzeki Yellowstone zlokalizowany jest samym centrum parku, otoczony od wschodu Mirror Plateu a od zachodu Mount Washburn o wysokości 3122 m n.p.m. Kanion rzeczny zaczyna się gdy rzeka Yellowstone opada wodospadem Upper Falls na południe od Canyon Village. Następnie rzeka płynie w kierunku północnym odbijając lekko na wschód.
Poniżej wodospadu Upper na zachodnim brzegu rzeki zlokalizowany jest pierwszy punkt widokowy na kanion Yellowstone, kolejny znajduje się na wschodnim brzegu. W sumie widok na kanion udostępniony jest w 9 miejscach (z czego 6 znajduje się po zachodniej stronie kanionu, min. Inspiration Point). Na zachodnim brzegu kanionu dla turystów oprócz Canyon Village, udostępniony jest szlak Lover Falls oraz Silver Cord Cascade, na wschodnim brzegu szlak Uncle Tom's oraz Point Sublime. Drogi mogą być okresowo zamykane w zimie .
Geologia.
Do dziś nie są znane dokładne okoliczności powstania kanionu. Najbardziej wiarygodne są przypuszczenia, że kanion powstał w miejscu krateru sprzed 600000 lat. Znajdująca się pod Parkiem kaldera z gorącą lawą wybuchła wtedy tworząc gigantyczny krater, który zapadł się po opróżnieniu komory magmowej pod spodem. Powstałe z ryolitu skały łatwo ulegały erozji oraz innym czynnikom min. toksycznym gazom z podgrzanej komory oraz parze wodnej. Jednocześnie kanion ulegał także działaniu kilku zlodowaceń, stopiona woda gromadziła się w poszerzonych miejscach kanionu, a następnie gwałtownie torowała sobie drogę dalej. Ryolit dość łatwo dawał się wypłukiwać dlatego też kanion przybrał tak głęboką i malowniczą formę o wysokich stromych brzegach i kilku przełomach rzecznych

</doc>
<doc id="2999805" url="https://pl.wikipedia.org/wiki?curid=2999805" title="Lubachów (przystanek kolejowy)">
Lubachów (przystanek kolejowy)

Lubachów − przystanek osobowy w Lubachowie, w Polsce, w województwie dolnośląskim, w powiecie świdnickim, w gminie Świdnica. Przystanek został otwarty w dniu 1 października 1904 roku razem z linią kolejową z Świdnicy Przedmieścia do Jedliny Zdroju.

</doc>
<doc id="2999807" url="https://pl.wikipedia.org/wiki?curid=2999807" title="Metropolia Ibagué">
Metropolia Ibagué

Metropolia Ibagué − metropolia rzymskokatolicka w Kolumbii utworzona 14 grudnia 1974 roku.

</doc>
<doc id="2999810" url="https://pl.wikipedia.org/wiki?curid=2999810" title="Powiat Celldömölk">
Powiat Celldömölk

Powiat Celldömölk () – jeden z jedenastu powiatów komitatu Vas na Węgrzech. Siedzibą władz jest miasto Celldömölk.

</doc>
<doc id="2999811" url="https://pl.wikipedia.org/wiki?curid=2999811" title="Rust (język programowania)">
Rust (język programowania)

Rust – kompilowany język programowania ogólnego przeznaczenia rozwijany przez Fundację Mozilla. Stworzony z myślą o „bezpieczeństwie, współbieżności i praktyczności”.
Historia.
Język zaprojektował Graydon Hoare w 2006 roku, w 2009 projekt został przyjęty pod skrzydła Mozilla Foundation. W 2010 Mozilla upubliczniła informację o języku. W 2011 roku kompilator języka, znany jako "rustc", został z powodzeniem skompilowany przez samego siebie.
Pierwsza numerowana wersja alfa została wydana w 2012 roku. 15 maja 2015 ukazała się wersja 1.0.
8 lutego 2021 pięć firm (Mozilla, AWS, Google, Microsoft i Huawei) ogłosiły utworzenie Fundacji Rust.
6 kwietnia 2021 Google ogłosił wsparcie dla języka Rust w ramach Android Open Source Project jako alternatywę dla języków C/C++.
Rust wykorzystuje Cargo jako menadżer pakietów.
Wiele organizacji wykorzystuje ten język programowania w zastosowaniach produkcyjnych. Obecnie dwoma największymi otwartymi projektami korzystającymi z języka Rust są: Servo oraz kompilator Rusta.
Cechy języka.
Najważniejsze cechy języka Rust to:
Przykłady.
Hello world:
fn main() {
 println!("Hello, world!");
Fizz buzz:
fn main() {
 let max = 101;
 for i in 1..max {
 if i % 15 == 0 {
 println!("{}", "FizzBuzz")
 } else if i % 5 == 0 {
 println!("{}", "Buzz")
 } else if i % 3 == 0 {
 println!("{}", "Fizz")
 } else {
 println!("{}", i)
ROT13:
fn rot13(string: String) -&gt; String {
 let mut bytes: Vec&lt;u8&gt; = string.into();
 for byte in &amp;mut bytes {
 match *byte {
 b'a'...b'm' | b'A'...b'M' =&gt; *byte += 13,
 b'n'...b'z' | b'N'...b'Z' =&gt; *byte -= 13,
 _ =&gt; {}, //nic nie rób
 String::from_utf8(bytes).unwrap()
fn main() {
 let a = rot13("abc".to_owned());
 assert_eq!(a, "nop");
Krytyka.
Rust, a właściwie stworzona wokół niego wspólnota jest często krytykowana za nieprzestrzeganie własnych założeń. Opiera się to na fakcie, że podstawową funkcją tego języka jest bezpieczeństwo, czyli m.in. uniknięcie niebezpieczeństw związanych z zarządzaniem pamięci programu, ale ogromna ilość narzędzi deweloperskich oraz bibliotek została zbudowana, ignorując to założenie i używając bloku codice_1. Przez to istnieje brak gwarancji poprawności kodu, a zarazem kodu jakiegokolwiek programu opartego o działanie tych bibliotek.

</doc>
<doc id="2999812" url="https://pl.wikipedia.org/wiki?curid=2999812" title="Zagórze Śląskie (przystanek kolejowy)">
Zagórze Śląskie (przystanek kolejowy)



</doc>
<doc id="2999814" url="https://pl.wikipedia.org/wiki?curid=2999814" title="Metropolia Manizales">
Metropolia Manizales

Metropolia Manizales − metropolia rzymskokatolicka w Kolumbii utworzona 14 grudnia 1974.

</doc>
<doc id="2999816" url="https://pl.wikipedia.org/wiki?curid=2999816" title="Michał Nalepa (ur. 1993)">
Michał Nalepa (ur. 1993)

Michał Nalepa (ur. 22 stycznia 1993 w Chrzanowie) – polski piłkarz występujący na pozycji obrońcy w polskim klubie Lechia Gdańsk. W latach 2008–2014 młodzieżowy reprezentant Polski.
Kariera klubowa.
Nalepa w latach 2006–2011 występował w juniorskich drużynach Unii Oświęcim i Wisły Kraków. W sezonie 2010/2011 przeszedł do młodzieżowej drużyny Wisły. W lipcu 2011 został na rok wypożyczony do pierwszoligowego Ruchu Radzionków. W kolejnym sezonie został wypożyczony do innej pierwszoligowej drużyny Termalica Bruk-Bet Nieciecza. 19 lipca 2013 Nalepa zaliczył debiut w seniorskiej drużynie Wisły Kraków w meczu przeciwko Górnikowi Zabrze.
W czerwcu 2014 podpisał trzyletni kontrakt z węgierskim klubem Ferencváros.
1 lipca 2017 podpisał czteroletni kontrakt z polskim klubem Lechia Gdańsk.
Kariera reprezentacyjna.
Nalepa występował dotychczas we wszystkich młodzieżowych reprezentacjach Polski. W sezonie 2008/2009 grał dla reprezentacji U-16, w sezonie 2009/2010 U-17, w latach 2010–2011 grał w reprezentacji do lat 18, w 2011 roku dla reprezentacji Polski U-19, a w latach 2012–2014 dla reprezentacji U-20.

</doc>
<doc id="2999817" url="https://pl.wikipedia.org/wiki?curid=2999817" title="Dead City Radio and the New Gods of Supertown">
Dead City Radio and the New Gods of Supertown

"Dead City Radio and the New Gods of Supertown" to piosenka heavy metalowa stworzona na piąty album studyjny amerykańskiego wokalisty Roba Zombie pt. "Venomous Rat Regeneration Vendor" (2013). Wyprodukowany przez Boba Marlette'a, utwór wydany został jako pierwszy singel promujący krążek dnia 5 marca 2013 roku. W piosence Zombie narzeka na aktualne brzmienie rockowych stacji radiowych. Wideoklip do utworu miał premierę na początku kwietnia 2013. W teledysku wystąpiła żona wykonawcy, aktorka Sheri Moon Zombie.

</doc>
<doc id="2999818" url="https://pl.wikipedia.org/wiki?curid=2999818" title="Yo Un-hyong">
Yo Un-hyong

Yo Un-hyong, pseudonim Mongyang (; ur. 25 maja 1886 w Yangpyeong w Gyeonggi, zm. 19 lipca 1947) – koreański działacz na rzecz niepodległości tego kraju, polityk, wiceprezydent krótkotrwałej Koreańskiej Republiki Ludowej w 1945.
Życiorys.
Był synem posiadacza ziemskiego. W 1894, w okresie powstania chłopskiego, jego rodzina przeniosła się do Danyangu, skąd wróciła po dwóch latach. W 1905 jego matka zmarła, rok później to samo stało się z ojcem. W 1907 przyjął chrześcijaństwo. Początkowo pracował jako nauczyciel. W 1914 wyemigrował do Chin. Brał czynny udział w ruchu niepodległościowym. Powróciwszy do kraju w 1929 został uwięziony przez Japończyków. W 1932 wyszedł na wolność. W 1944 założył w konspiracji Koreańską Ligę Niepodległości. Od sierpnia do września 1945 pełnił funkcję przewodniczącego Komitetu Przygotowawczego Niepodległości Korei, a od września 1945 do lutego 1946 – wiceprzewodniczącego KC Koreańskiej Republiki Ludowej, zlikwidowanej, gdy kraj znalazł się pod okupacją amerykańską. W listopadzie 1946 założył Partię Ludową (centrolewica). Został zamordowany przez bojówkarzy skrajnej prawicy.

</doc>
<doc id="2999820" url="https://pl.wikipedia.org/wiki?curid=2999820" title="Nwal-Endéné Miyem">
Nwal-Endéné Miyem

Nwal-Endéné Miyem; znana jako Endy Miyem (ur. 15 maja 1988 w Reims) – francuska koszykarka, reprezentantka kraju grająca na pozycji silnej skrzydłowej, obecnie zawodniczka włoskiego C.J.M. Bourges. Wicemistrzyni olimpijska 2012, mistrzyni Europy 2009, wicemistrzyni 2013 oraz brązowa medalistka 2011. 
W 2013 została odznaczona Narodowego Orderem Zasługi. Obecnie zawodniczka CJM Bourges Basket.

</doc>
<doc id="2999821" url="https://pl.wikipedia.org/wiki?curid=2999821" title="Metropolia Medellín">
Metropolia Medellín

Metropolia Medellín − metropolia rzymskokatolicka w Kolumbii utworzona 24 lutego 1902.

</doc>
<doc id="2999824" url="https://pl.wikipedia.org/wiki?curid=2999824" title="Metropolia Nueva Pamplona">
Metropolia Nueva Pamplona

Metropolia Nueva Pamplona − metropolia rzymskokatolicka w Kolumbii utworzona 29 maja 1956 roku.

</doc>
<doc id="2999826" url="https://pl.wikipedia.org/wiki?curid=2999826" title="Powiat Bóly">
Powiat Bóly

Powiat Bóly () – jeden z jedenastu powiatów komitatu Baranya na Węgrzech. Siedzibą władz jest miasto Bóly.

</doc>
<doc id="2999829" url="https://pl.wikipedia.org/wiki?curid=2999829" title="Metro w Rijadzie">
Metro w Rijadzie

Metro w Rijadzie – budowany system metra w mieście Rijad, stolicy Arabii Saudyjskiej. Będzie ono stanowić podstawę miejskiego transportu publicznego. W czerwcu 2013 zostały wybrane 3 konsorcja, które mają się zająć budową metra. Umowy zostały zawarte w lipcu 2013, a budowę rozpoczęto 3 kwietnia 2014. Zakończenie konstrukcji jest planowane na 2019 rok.

</doc>
<doc id="2999831" url="https://pl.wikipedia.org/wiki?curid=2999831" title="Rádio – Top 100">
Rádio – Top 100

Rádio – Top 100 (dawniej Rádio Top 100 Oficiální) – zestawienie najczęściej odtwarzanych utworów w czeskich stacjach radiowych. Zestawienie prowadzone przez czeski oddział International Federation of the Phonographic Industry sporządzane jest w każdy poniedziałek, upubliczniane zaś w następnym tygodniu we wtorek.

</doc>
<doc id="2999832" url="https://pl.wikipedia.org/wiki?curid=2999832" title="CJM Bourges Basket">
CJM Bourges Basket

CJM Bourges Basket - francuski żeński klub koszykarski powstały w 1967 w Bourges pod nazwą "Cercle Jean-Macé Bourges". Klub występuje w rozgrywkach Ligue féminine de basket oraz w Eurolidze. Obecnie klub występuje pod nazwą "Tango Bourges Basket".

</doc>
<doc id="2999833" url="https://pl.wikipedia.org/wiki?curid=2999833" title="Hipólito Yrigoyen">
Hipólito Yrigoyen

Hipólito Yrigoyen, właśc. Juan Hipólito del Sagrado Corazón de Jesús Irigoyen Alem (ur. 12 lipca 1852, zm. 3 lipca 1933) – argentyński polityk i prawnik pochodzenia baskijskiego, prezydent Argentyny od 1916 do 1922 i od 1928 do 1930.
Ukończył studia na Uniwersytecie Buenos Aires. W 1891 znalazł się w gronie założycieli Radykalnej Unii Obywatelskiej (Obywatelskiej Unii Radykalnej, UCR). W 1896 został jej przewodniczącym. Zabiegał w sposób energiczny o zreformowanie prawa wyborczego. Dwukrotnie sprawował urząd prezydenta Argentyny po wygraniu przez siebie wyborów prezydenckich – po raz pierwszy od 12 października 1916 do 12 października 1922 oraz od 12 października 1928 do 6 września 1930, kiedy to obalił go na drodze zamachu stanu José Félix Uriburu.
Jako przedstawiciel interesów polityczno-społecznych klas średnich realizował reformy społeczne i podejmował działania w celu umocnienia władzy centralnej kosztem lokalnych władz w prowincjach. Za pierwszej kadencji wprowadził wiele liberalnych reform i metodycznie przestrzegał konstytucji, rezygnując ze stanowiska w 1922, lecz podczas drugiej kadencji zrezygnował z dawnego radykalizmu, a kręgi militarne uzyskały silne poparcie społeczne, którą Yrigoyen utracił na skutek brutalnego prześladowania ruchów strajkowych i światowego kryzysu finansowego. Po utracie urzędu został uwięziony w 1930. Wyszedł na wolność dwa lata później.
Hipolito Yrigoyen był głównym bohaterem pierwszego pełnometrażowego animowanego filmu na świecie "El Apóstol" z 1917.

</doc>
<doc id="2999834" url="https://pl.wikipedia.org/wiki?curid=2999834" title="Dead Girl Superstar">
Dead Girl Superstar

"Dead Girl Superstar" – piosenka heavy metalowa stworzona na drugi album studyjny amerykańskiego wokalisty Roba Zombie pt. "The Sinister Urge" (2001). Wyprodukowany przez Zombie i Scotta Humphreya, utwór wydany został jako singel promocyjny w drugiej połowie 2001 roku. Według Zombie, piosenka jest kontynuacją singlowego przeboju "Living Dead Girl" (1999). Kerry King z metalowego zespołu Slayer solowo gra w "Dead Girl Superstar" na gitarach. W utworze wykorzystano sample z filmu blaxploitation "Truck Turner" z 1974. Nagranie znajduje się na trackliście kompilacyjnego krążka "Kerrang, Vol. 3" (2002), pojawia się także na ścieżkach dźwiękowych gry strategicznej Warzone 2100 (1999) oraz filmu telewizyjnego "Syrena" ("Mermaid Chronicles Part 1: She Creature", 2001). Do utworu zrealizowano animowany teledysk.

</doc>
<doc id="2999836" url="https://pl.wikipedia.org/wiki?curid=2999836" title="Olszyniec (przystanek kolejowy)">
Olszyniec (przystanek kolejowy)

Olszyniec – zamknięty i zlikwidowany w 1980 roku przystanek osobowy w Olszyńcu, w Polsce, w województwie dolnośląskim, w powiecie wałbrzyskim, w gminie Walim. Przystanek został otwarty w 1945 roku przez Polskie Koleje Państwowe.

</doc>
<doc id="2999840" url="https://pl.wikipedia.org/wiki?curid=2999840" title="Metropolia Popayán">
Metropolia Popayán

Metropolia Popayán − metropolia rzymskokatolicka w Kolumbii utworzona 20 czerwca 1900.

</doc>
<doc id="2999841" url="https://pl.wikipedia.org/wiki?curid=2999841" title="Warstwa podwójna (plazma)">
Warstwa podwójna (plazma)

Warstwa podwójna – struktura w plazmie złożona z dwóch równoległych warstw o przeciwnych ładunkach. Arkusze ładunku wytwarzają silne pole elektryczne i odpowiednio gwałtowne zmiany w woltażu. Jony wpadające w warstwę podwójną są przyspieszane, spowalniane lub odbijane przez pole elektryczne. Ogólnie, warstwy podwójne (które bywają raczej zakrzywione niż płaskie) oddzielają obszary plazmy o nieco odmiennej charakterystyce. Warstwy podwójne można znaleźć w wielu rodzajach plazmy, od tub wyładowaniowych przez plazmę kosmiczną do prądów Birkelanda zasilających Ziemską zorzę polarną, oraz są szczególnie widoczne w plazmie przenoszącej prąd. W porównaniu z tworzącą je plazmą, warstwa podwójna jest raczej cienka (z reguły dziesięć długości Debye’a), w zakresie od paru milimetrów w przypadku plazmy laboratoryjnej, do tysięcy kilometrów w plazmie kosmicznej.
Inne nazwy warstwy podwójnej to elektrostatyczna warstwa podwójna, elektryczna warstwa podwójna, plazmowa warstwa podwójna, udar elektrostatyczny (rodzaj warstwy podwójnej ustawionej pod kątem do pola magnetycznego w taki sposób, że prostopadłe pole elektryczne jest znacznie silniejsze od równoległego), kosmiczna warstwa ładunku. W fizyce laserowej, warstwa podwójna nazywana jest czasem ambipolarnym polem elektrycznym. Warstwa podwójna jest konceptualnie powiązana z pojęciem ‘otoczki’ ("patrz" otoczka Debye’a).
Symbol reprezentujący warstwę podwójną w obwodzie elektrycznym to ––––DL––––. Gdy obecny jest prąd sieciowy, wówczas DL jest zorientowany z bazą L w linii w kierunkiem prądu.
Omówienie warstw podwójnych w kosmosie, eksperyment oraz symulacja jest zamieszczona we wstępie do odnośnika.
Klasyfikacja warstwy podwójnej.
Warstwy podwójne są klasyfikowane w następujący sposób:
Formowanie się warstwy podwójnej.
Istnieją dwa rodzaje warstwy podwójnej, z których każdy inaczej się tworzy:
Warstwa podwójna przewodząca prąd.
Warstwa podwójna przewodząca prąd może powstać w plazmie przewodzącej prąd. Za ich tworzenie się mogą odpowiadać różne niestabilności. Jednym z przykładów jest niestabilność Bunemana, mająca miejsce, gdy prędkość strumieniowa elektronów (gęstość prądu dzielona przez gęstość elektronową) przekracza elektronową prędkość termiczną plazmy. Warstwy podwójne (i inne struktury przestrzeni fazowych) często formują się w nieliniowej fazie niestabilności. Jednym ze sposobów unaocznienia niestabilności Bunemana jest opisanie, co się stanie, kiedy prąd (w formie zero temperaturowej wiązki elektronów) przekracza rejon o zmniejszającej się gęstości jonów. Aby zapobiec kumulacji ładunku, prąd w układzie musi być wszędzie taki sam (model jednowymiarowy). Gęstość elektronów również ma być bliska gęstości jonów, więc następuje spadek ich gęstości. Elektrony muszą być więc przyspieszone w stronę dziury gęstościowej, aby zapewnić tą samą gęstość prądu przy obniżonej gęstości przenoszonego ładunku. To oznacza, że dziura gęstości znajduje się w wysokim potencjale elektrycznym. W rezultacie jony są odpychane od dziury, co napędza perturbacje w gęstości. Jest to sytuacja podwójnej warstwy podwójnej, której jedna strona będzie najpewniej uniesiona przez plazmę, pozostawiając klasyczną warstwę podwójną. Jest to proces, w którym warstwy podwójne są wytwarzane wzdłuż planetarnych pól magnetycznych, w tak zwanych prądach Birkelanda.
Warstwa podwójna nie przewodząca prądu.
Warstwy podwójne nie przewodzące prądu występują na granicy obszarów plazmy o odmiennych właściwościach. Rozważmy plazmę rozdzieloną na dwie części płaszczyzną, która ma wyższą temperaturę elektronów po jednej stronie niż po drugiej. Oznacza to, że elektrony po jednej stronie mają większą prędkość termiczną. Elektrony mogą swobodnie przepływać w każdym kierunku a przepływ elektronów z cieplejszej plazmy do chłodniejszej będzie większy niż z chłodniejszej do cieplejszej, ponieważ elektrony z cieplejszej plazmy mają większą średnią prędkość. Ponieważ znacznie więcej elektronów wchodzi w chłodną plazmę niż ją opuszcza, część jej ładuje się ujemnie. Skutkiem tego cieplejsza plazma ładuje się dodatnio. Powstaje pole elektryczne rozpędzające elektrony w stronę cieplejszej plazmy, redukując przepływ sieciowy. Na końcu, pole elektryczne buduje się, dopóki ruch elektronów w każdym kierunku jest jednakowy, a więc budowanie ładunku w obydwu obszarach jest wzbraniane. Spadek potencjału jest w gruncie rzeczy identyczny jak różnica w energii termicznej pomiędzy oboma regionami plazmy, więc taka podwójna warstwa jest minimalnie silna.
Mechanizm formowania się warstwy podwójnej.
Szczegóły mechanizmu formowania się warstwy podwójnej zależą od środowiska plazmowego (np. warstwa podwójna w laboratorium, jonosferze, wietrze słonecznym, fuzji etc.). Proponowane mechanizmy obejmują:
Historia badań.
Badania nad warstwami podwójnymi są stosunkowo młode. Już w 1920 roku wiadomo było, że plazma ma ograniczoną zdolność przenoszenia prądu, Irving Langmuir opisał warstwy podwójne w laboratorium i nazwał je podwójnymi arkuszami. Obecnie wiele grup pracuje nad tym tematem, zarówno teoretycznie, eksperymentalnie, jak i numerycznie. Hannes Alfvén jako pierwszy zaproponował, że tak zwana zorza polarna to elektrony przyspieszające w ziemskiej magnetosferze. Przypuszczał on, że elektrony były przyspieszane elektrostatycznie przez pole elektryczne zlokalizowane w małej objętości, zawierającej dwa naładowane rejony. Ta tak zwana warstwa podwójna przyspieszałaby elektrony ku Ziemi. Przeprowadzono wiele eksperymentów z rakietami i satelitami, mających zbadać magnetosferę i obszary przyspieszające. Pierwszą przesłanką za istnieniem pola elektrycznego leżącego wzdłuż pola magnetycznego (lub warstwy podwójnej) w magnetosferze był eksperyment rakietowy McIlwaina (1960). Później, w 1977 Forrest Mozer zaraportował, że satelity wykryły w magnetosferze sygnaturę warstw podwójnych (które nazywał szokiem elektrostatycznym).
Ostatecznych dowód na istnienie warstw podwójnych dostarczył satelita Viking, mierzący różnice potencjałów w magnetosferze przy pomocy detektorów na 40-metrowych wysięgnikach. Detektory mogły mierzyć lokalną gęstość cząstek i różnicę potencjału w dwóch punktach oddalonych od siebie o 80 metrów. Zmierzono asymetryczne struktury w odniesieniu do 0 V, co oznaczało, że struktura ma potencjał siatkowy i może być zakwalifikowana jako warstwa podwójna. Gęstość cząstek w takich strukturach dochodziła do 33% gęstości otoczenia. Struktury mierzyły zwykle do 100 m (kilka dziesiątek długości Debye’a). Współczynnik wypełnienia dolnej magnetosfery owymi strukturami wynosił 10%. Gdyby jedna na 5 takich struktur miała spadek napięcia rzędu 1 V, wówczas całkowity spadek napięcia na przestrzeni 5000 km wyniósłby ok. 1 kV, co wystarczy, aby przyspieszyć elektrony do prędkości umożliwiającej powstanie zorzy. Magnetosferyczna warstwa podwójna ma z reguły siłę formula_1 (gdzie temperatura elektronów leży pomiędzy formula_2), a więc jest słaba. Amerykański pojazd kosmiczny FAST znalazł silne warstwy podwójne w obszarze przyspieszeniowym zorzy. Silne warstwy podwójne znaleziono także w obszarze prądu powrotnego przez Anderssona i innych. Region prądu powrotnego jest tam, gdzie elektrony przesuwają się w górę z jonosfery w pobliże obwodu prądu zorzy.
W laboratorium warstwy podwójne można wytworzyć przy pomocy różnych urządzeń. Są one badane w podœójnych maszynach plazmowych, potrójnych maszynach plazmowych i maszynach Q. Struktury stacjonarnego potencjału, mierzone przy ich pomocy, zgadzają się bardzo dobrze z tym, czego można by się spodziewać teoretycznie. Przykład laboratoryjnej warstwy podwójnej można zobaczyć na ilustracji na dole, zrobionej przez Torvéna i Lindberga (1980), gdzie widzimy wyraźny i ciasny spadek potencjału w warstwie podwójnej wytworzonej w podwójnej maszynie plazmowej. Jedną z interesujących rzeczy w eksperymencie Torvéna i Lindberga (1980) jest, że nie tylko zmierzyli potencjał w warstwie podwójnej, ale znaleźli również fluktuacje pola elektrycznego o wysokiej częstotliwości po stronie wysokiego potencjału (jak pokazano na rysunku). Fluktuacje te są prawdopodobnie spowodowane oddziaływaniem wiązki plazmowej na zewnątrz warstwy podwójnej, doświadczającej turbulencji plazmy. Ich obserwacje zgadzają się z eksperymentami nad promieniowanie elektromagnetycznym z warstw podwójnych w podœójnej maszynie plazmowej w Volwerku (1993), którzy, jakkolwiek, obserwowali również promieniowanie z samej warstwy podwójnej. Moc fluktuacji osiągała maksimum w częstotliwościach otaczającej plazmy.
Później odkryto, że elektrostatyczne fluktuacje wysokiej częstotliwości blisko warstwy podwójnej mogą być skoncentrowane w wąskim regionie, zwanym czasami "hf-spike", po stronie wysokiego potencjału.
Następnie zaobserwowano wychodzące z tego rejonu zarówno emisje radiowe bliskie częstotliwości plazmy, jak i "whistler waves" na znacznie niższej częstotliwości.
Podobne struktury falowe zaobserwowano razem z wiązkami elektronów blisko księżyca Saturna, Enceladusa, co sugeruje istnienie warstwy podwójnej na niskiej wysokości.
Ostatnim rozwinięciem eksperymentów nad warstwami podwójnymi jest badanie tak zwanych schodkowych warstw podwójnych. Zaobserwowano, że spadek potencjału w kolumnie plazmy może być rozłożony na szereg części. Przejście z pojedynczej warstwy podwójnej do podwójnej, potrójnej lub bardziej rozczłonkowanej jest silnie zależne od warunków brzegowych. Eksperymenty te dają nam wgląd w formowanie się magnetosferycznych warstw podwójnych i ich możliwej roli w powstawaniu zorzy.
Niektórzy naukowcy sugerowali jeden po drugim, że warstwy podwójne odgrywają rolę w rozbłyskach słonecznych.
Opis matematyczny.
Ta sekcja przedstawia bliższe spojrzenie na matematykę kryjącą się za warstwami podwójnymi. Opiszemy najpierw pseudo-ilościowe kryterium utworzenia się spadku ciśnienia. Następnie opiszemy przykładowy prosty rodzaj warstwy podwójnej. Następnie wytłumaczymy, jak użyć funkcji rozkładu oraz równania Vlassova-Poissona do opisania bardziej złożonych struktur.
Formowanie się spadku gęstości.
Spójrzmy najpierw na warstwę podwójną w plazmie przewodzącej prąd. W 1968 roku Alfvén i Carlqvist pokazali, że spadek gęstości w plazmie przewodzącej prąd może być czynnikiem faworyzującym powstawanie warstwy podwójnej. W tym spojrzeniu traktujemy plazmę jak kombinację dwóch płynów, poruszających się elektronów i nieruchomych jonów, które działają jak neutralizujące otoczenie. Płyn elektronowy traktowany jest jako całkowicie zero temperaturowa wiązka, podczas gdy jony są kolizyjne i posiadają pewną skończoną temperaturę.
Spadek gęstości w plazmie (zarówno elektronów, jak i jonów) powoduje powstanie pola elektrycznego, starającego się utrzymać gęstość prądu na tym samym poziomie, np. elektrony są przyspieszane w części malejącej ku spadkowi gęstości, a spowalniane w części zwiększającej poza spadkiem. Aczkolwiek owo pole elektryczne ma również wpływ na nieruchome w początkowym założeniu jony. Jony te zostają wypchnięte z obszaru mniejszej gęstości, zwiększając go, a tym samym zwiększając pole elektryczne. Kiedy wszystkie jony zostają przemieszczone, pole elektryczne osiąga swoje maksimum. Mamy wtedy warstwę podwójną (zwiększającą i zmniejszającą pole elektryczne), a jedna warstwa musi zostać odsunięta.
Będziemy używać pół statycznego, nierelatywistycznego opisu tego mechanizmu, opisywanego równaniem ciągłości i równaniem pędu:
Łącząc te dwa równania otrzymujemy wzór na pole elektryczne w zależności od gęstości elektronów:
gdzie formula_6 jest gęstością prądu elektronowego. Jony pod wpływem tego pola doświadczą siły pchającej na zewnątrz,
Wypływ jonów może mieć miejsce tylko w przypadku, gdy pole elektryczne jest silniejsze od siły gradientu ciśnienia jonów. Porównując te dwie siły (baryczną i elektryczną) oraz zakładając pseudoneutralność, plazma termiczna pokazuje, że możliwe jest to tylko, gdy formula_8 Nazywa się to kryterium Bohma dla stabilności warstwy podwójnej plazmy (patrz niżej).
Przenoszące prąd warstwy podwójne utworzone pojedynczą, zero temperaturową wiązką.
Rozważymy teraz jak pojedyncza, zero temperaturowa wiązka elektronów i zero temperaturowa wiązka jonów, razem z uwięzionymi komponentami jonowymi i elektronowymi, mogą utworzyć formę warstwy podwójnej. "Uwięzione komponenty" odnoszą się do otaczającej plazmy i pozwoli im się później mieć skończoną temperaturę.
Do analizy takich struktur warstw podwójnych używa się Równania różniczkowego Poissona oraz prawa zachowania pędu i liczby gęstości, w jednym wymiarze i niezależnie od czasu. Szukamy rozwiązania podobnego do warstwy podwójnej, gdzie jest wyraźny obszar gradientu potencjału, na zewnątrz którego pole elektryczne jest zerowe. Na razie potrzebujemy jedynie określić obszar wewnętrzny oraz gęstości i prędkości wiązek wewnątrz warstwy.
Komponent wiązki elektronów jest strumieniem o dodatniej prędkości formula_9 (w prawo) a wiązka jonów ma prędkość formula_10 ujemną, w lewo. Zachowanie energii cząstek oznacza, że formula_11 jest stałe, a zachowanie liczby cząstek oznacza, że prąd formula_12 również jest stały.
gdzie formula_15 and formula_16 formula_17 oraz formula_18 są odpowiednio gęstościami elektronów (i jonów) oraz dryf cząsteczek po niskiej (wysokiej) stronie potencjału warstwy podwójnej.
Możemy teraz napisać Równanie różniczkowe Poissona dla regionu wewnątrz warstwy podwójnej jako:
Wprowadzając czynnik całkujący formula_21 po obu stronach i całkując po formula_22 po lewej oraz po formula_23 po prawej, pierwsza całka daje kwadrat pola elektrycznego formula_24 Założenie, że na zewnątrz pole elektryczne jest nieobecne, prowadzi do "warunku Langmuira" dla nierelatywistycznych warstw podwójnych:
Dla tej warstwy podwójnej (w plazmie wodorowej) prąd elektronowy dominuje nad prądem jonowym o czynnik formula_26 (ta sama teoria dla ultra-relatywistycznych warstw podwójnych ustala współczynnik na 1). Następne całkowanie, takie, jak zrobił Raadu (1989) prowadzi do relacji "Langmuira-Childa":
gdzie formula_28 jest wyrażone w eliptycznych całkach E i K:
Jeżeli pozwolimy teraz otaczającej plazmie na posiadanie skończonej temperatury, to musimy uważniej zwrócić uwagę na cząstki odbite, oraz sprawdzić, jak daleko mogą one penetrować odpychające pole elektryczne. Opisujemy otaczającą plazmę rozkładem Boltzmana przez warstwę podwójną:
Gęstość odbitych cząstek jest teraz dodawana do [równanie różniczkowe Poissona|równania Poissona]. Aby cząstki w ‘otaczającej plazmie’ były naprawdę więzione, wymagane jest, aby ich temperatura była niższa od potencjału warstwy podwójnej. Można na to spojrzeć jak na ograniczenie, że potencjał i pole elektryczne ma znikać na granicach warstwy podwójnej. Dokładny warunek znany jest jako "kryterium Bohma":
Warstwa podwójna tego typu nie może powstać, jeśli nie jest spełnione owo kryterium. Jest to ten sam warunek, pod którym warstwa podwójna może się utworzyć ze spadku gęstości jonów (lub, ekwiwalentnie, dla niestabilności równoległych modów falowych jak akustyka jonowa czy niestabilność Bunemana), jak omówiono to wcześniej.
Równanie Vlasova-Poissona.
W ogólności rozkład plazmy w pobliżu warstwy podwójnej jest koniecznie silnie nie-Maxwellowski, a co za tym idzie – nieadekwatny do modelu płynowego. Aby przeanalizować warstwę podwójną w sposób najbardziej ogólny, plazma musi być opisana przez cząsteczkową funkcję rozkładu formula_32 która opisuje liczbę cząstek rodzaju formula_33 mającą w przybliżeniu prędkość formula_34 blisko punktu formula_35 w czasie formula_36
Równanie Vlasova-Poissona daje zależne od czasu oddziaływanie plazmy (opisanej z użyciem rozkładu cząstkowego), z jego samo spójnym polem elektrycznym. Równania Vlasova-Poissona są kombinacją równiania Vlasova dla każdego rodzaju formula_33 (bierzemy nierelatywistyczny limit zero magnetyczny):
i równanie różniczkowe Poissona dla samo-spójnego pola elektrycznego:
formula_40 jest ładunkiem elektrycznym cząstek, formula_41 jest masą, formula_42 jest polem elektrycznym, formula_43 jest potencjałem elektrycznym a formula_44 jest gęstością ładunku elektrycznego.

</doc>
<doc id="2999844" url="https://pl.wikipedia.org/wiki?curid=2999844" title="Metropolia Santa Fe de Antioquia">
Metropolia Santa Fe de Antioquia

Metropolia Santa Fe de Antioquia − metropolia rzymskokatolicka w Kolumbii utworzona 18 czerwca 1988 roku.

</doc>
<doc id="2999845" url="https://pl.wikipedia.org/wiki?curid=2999845" title="Charles Lewis Hoover">
Charles Lewis Hoover

Charles Lewis Hoover (ur. 11 stycznia 1872 w Oskaloosa, Iowa, zm. 30 kwietnia 1949 w Nowym Jorku) – botanik, lingwista, amerykański urzędnik konsularny.
Syn Samuela i Miriam. Daleki krewny prezydenta Stanów Zjednoczonych Herberta Hoovera. Szkołę średnią ukończył w 1888. Studiował na "University of Missouri" w Columbia, Missouri, oraz na Uniwersytecie Chicagowskim. Był zatrudniony na farmie hodowli bydła w Idaho, oraz w kopalni (do 1893). Kontynuował studia na "Cotner University" w Lincoln, Nebraska (2 lata). Był kierownikiem szkół w Maple Creek, Nebraska i w Edgemont, Dakota Południowa (1895-1898), w kolejowej służbie pocztowej ("Railway Mail Service") (od 1898). Był również inspektorem szkolnym na Filipinach (1902–1908). 
W 1909 wstąpił do Służby Zagranicznej USA, m.in. pełnił funkcję konsula w Madrycie (1909–1912), w Carlsbadzie (1912–1914), Pradze (1914–1916), São Paulo (1916–1920), Gdańsku (1921–1922), Batavii (1922–1926), konsula generalnego w Amsterdamie (1928–1932) i Hongkongu (1934-1937). Odszedł na emeryturę w 1937. Zmarł na atak serca w Nowym Jorku.

</doc>
<doc id="2999846" url="https://pl.wikipedia.org/wiki?curid=2999846" title="Demon Speeding">
Demon Speeding

"Demon Speeding" to piosenka heavy metalowa stworzona na drugi album studyjny amerykańskiego wokalisty Roba Zombie "The Sinister Urge" (2001). Wyprodukowany przez Zombie i Scotta Humphreya, utwór wydany został jako pierwszy i jedyny oficjalny, niepromocyjny singel z tego krążka dnia 1 lipca 2002 roku. Także w 2002 Chris Vrenna zremiksował piosenkę i wydał ją pod tytułem "Demon Speeding (Black River Mix)". Nagranie znajduje się na kompilacyjnym albumie Roba Zombie "Past, Present &amp; Future" (2003). Pojawiło się też na składance "NASCAR: Crank It Up" (2002) oraz ścieżkach dźwiękowych z gry komputerowej FlatOut 2 (2006) i filmu "Una Película de Huevos y un Pollo" (2009).

</doc>
<doc id="2999847" url="https://pl.wikipedia.org/wiki?curid=2999847" title="Russian Time">
Russian Time

Russian Time – rosyjski zespół startujący w wyścigach samochodowych, którego założycielem jest były rosyjski kierowca wyścigowy Igor Mazepa. Zespół powstał w 2013 roku z przeznaczeniem startów w serii GP2 jako zespół zastępujący brytyjską stajnię iSport International, startującą w GP2 do sezonu 2012. Od sezonu 2014 zespół miał również startować w serii GP3, jednak po śmierci szefa zespołu zrezygnowano z tych planów. Baza zespołu mieści się na niemieckim torze wyścigowym Motorsport Arena Oschersleben. W sezonie 2013 zespół był obsługiwany przez ekipą Motopark Academy, a od 2014 roku - przez iSport International.

</doc>
<doc id="2999849" url="https://pl.wikipedia.org/wiki?curid=2999849" title="Deep Brook">
Deep Brook

Deep Brook – miejscowość ("community") w kanadyjskiej prowincji Nowa Szkocja, w hrabstwie Annapolis, nad Annapolis Basin, w pobliżu dawnej bazy wojskowej Canadian Forces Base Cornwallis.

</doc>
<doc id="2999850" url="https://pl.wikipedia.org/wiki?curid=2999850" title="Carlos Rafael Rodríguez">
Carlos Rafael Rodríguez

Carlos Rafael Rodríguez (ur. 23 maja 1913 w Cienfuegos, zm. 8 grudnia 1997) - kubański polityk, profesor prawa na uniwersytecie w Hawanie, od 1933 burmistrz Cienfuegos, od 1936 działacz Komunistycznej Partii Kuby (od 1944 Socjalistycznej Partii Ludowej), redaktor gazety partyjnej "Hoy", od 1943 do 1944 minister bez teki w rządzie koalicji, od 1962 do 1965 prezes Narodowego Instytutu Reformy Rolnej, od 1965 do 1972 ponownie minister bez teki, od 1972 do śmierci wicepremier Kuby, od 1975 do śmierci członek KC Komunistycznej Partii Kuby. Zmarł na chorobę Parkinsona.

</doc>
<doc id="2999852" url="https://pl.wikipedia.org/wiki?curid=2999852" title="Puchar Afryki 2001">
Puchar Afryki 2001

Puchar Afryki 2001 – druga edycja Pucharu Afryki, oficjalnych międzynarodowych zawodów rugby union o randze mistrzostw kontynentu organizowanych przez CAR mających na celu wyłonienie najlepszej męskiej reprezentacji narodowej w tej dyscyplinie sportu w Afryce. W walce o tytuł mistrzowski brało udział sześć zespołów, pozostałe drużyny, które przystąpiły do rozgrywek, występowały zaś w niższych dywizjach. Mecze zostały rozegrane w okresie od 17 marca–24 listopada 2001 roku. Zawody stanowiły część kwalifikacji do Pucharu Świata w Rugby 2003.
Informacje ogólne.
Główne zawody zostały rozegrane w formie dwóch trzyzespołowych grup rozgrywających spotkania systemem kołowym. Zwycięzcy grup spotkali się w finale, którego triumfator został mistrzem Afryki. Pozostałe afrykańskie drużyny rywalizowały w zawodach Dywizji 2, będącymi eliminacjami do Pucharu Świata. W pierwszej fazie sześć uczestniczących drużyn zostało podzielonych na dwie grupy, których zwycięzcy wraz z Kenijczykami utworzyli trzyzespołową grupę walczącą o awans do dalszej części kwalifikacji.

</doc>
<doc id="2999853" url="https://pl.wikipedia.org/wiki?curid=2999853" title="Mārtiņš Pļaviņš">
Mārtiņš Pļaviņš

Mārtiņš Pļaviņš (ur. 8 maja 1985 w Rydze), łotewski siatkarz plażowy. Brązowy medalista olimpijski 2012 z Londynu w parze z Jānisem Šmēdiņšem, z którym tworzył duet w latach 2008-2012. W 2010 zostali brązowymi medalistami mistrzostw Europy rozgrywanych w Berlinie. Wcześniej, w latach 2004-2008, Mārtiņš występował w parze z Aleksandrsem Samolilovsem. Podczas Igrzysk Olimpijskich 2012 w Londynie był chorążym reprezentacji Łotwy. Od 2013 tworzy parę z Jānisem Pēdą.

</doc>
<doc id="2999857" url="https://pl.wikipedia.org/wiki?curid=2999857" title="Indywidualne Mistrzostwa Europy Juniorów na Żużlu 2002">
Indywidualne Mistrzostwa Europy Juniorów na Żużlu 2002

Indywidualne Mistrzostwa Europy Juniorów na Żużlu 2002 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 2002. W finale zwyciężył Słoweniec Matej Žagar.

</doc>
<doc id="2999859" url="https://pl.wikipedia.org/wiki?curid=2999859" title="Synagoga w Sulechowie">
Synagoga w Sulechowie

Synagoga w Sulechowie – nieistniejąca współcześnie synagoga, która znajdowała się w Sulechowie przy obecnej ulicy Handlowej.
Synagoga została zbudowana w XIX wieku przy ówczesnej Tuchmacher Straße. Była jedyną synagogą w mieście. W czasie nocy kryształowej zniszczone zostało jej wnętrze, a w kolejnych miesiącach z miasta wydalono wszystkich Żydów. Po zakończeniu II wojny światowej, w latach 50. XX wieku, ostatecznie rozebrano wszystkie pozostałe po niej mury.

</doc>
<doc id="2999860" url="https://pl.wikipedia.org/wiki?curid=2999860" title="Vilém Vrabec">
Vilém Vrabec

Vilém Vrabec (ur. 8 kwietnia 1901 w Horním Růžodole, zm. 27 stycznia 1983 w Pradze) – czeski kucharz i pedagog, autor książek kucharskich.
Życiorys.
Pochodził z bardzo biednej rodziny. Jego talent kulinarny ujawnił się już w czasie nauki w szkole podstawowej, ale rodziców nie było stać na finansowanie jego dalszej nauki. W 1918 wyjechał do Berlina, gdzie uczył się w szkole przemysłowej. Aby pokryć koszty nauki pracował w kuchni, zajmował się także aranżacją wystaw w sklepie Kempiňskiego – największych delikatesach w stolicy Niemiec. Niedostatek zmusił go jednak po roku do przerwania nauki i powrotu do kraju. Wykorzystując umiejętności, które zdobył u Kempińskiego zatrudnił się w praskim sklepie delikatesowym Lipperta, gdzie aranżował wystawy i opracowywał receptury dań garmażeryjnych. Praca w sklepie nie przynosiła mu satysfakcji i zaczął podróżować po Europie. Pracował w Niemczech, Austrii i Szwajcarii, a nawet w londyńskim Savoyu jako pomocnik kuchenny, towarzysząc znanym kucharzom, często za wynagrodzenie otrzymując tylko nocleg i jedzenie.
Bogaty w międzynarodowe doświadczenia powrócił do Czech. Znalazł zatrudnienie w restauracji Puppa w Karlowych Warach, gdzie przygotowywał zimne dania, a następnie w restauracji Esplanada w Mariańskich Łaźniach. W roku 1926 szkoła sztuk pięknych w Ostrawie zatrudniła Vrabca, aby prowadził kurs z zakresu dekoracji stołu i aranżacji potraw. Kurs cieszył tak dużą popularnością wśród słuchaczy, że Vrabec otrzymał od ministra szkolnictwa Milana Hodžy specjalny dyplom, uprawniający go do prowadzenia kursów kulinarnych. Aby spełnić swoje największe marzenie – otwarcia prywatnej szkoły gastronomicznej udał się na tournée po Czechosłowacji, prowadząc kursy gotowania i zbierając środki. W 1929, w Pradze, na rogu ulic Štěpánskéj i Řeznickéj rozpoczęła działalność szkoła Vilema Vrabca.
W 1948 szkoła została upaństwowiona przez władze komunistycznej Czechosłowacji, a Vrabec mógł tylko prowadzić w niej zajęcia. Pracował jako pedagog do 1961, kiedy przeszedł na emeryturę. Do końca życia pisał książki kucharskie i poradniki. Zmarł dzień po tym, kiedy oddał do drukarni rękopis swojej ostatniej książki.

</doc>
<doc id="2999861" url="https://pl.wikipedia.org/wiki?curid=2999861" title="Dragula">
Dragula

"Dragula" to piosenka industrial metalowa stworzona na pierwszy album studyjny amerykańskiego wokalisty Roba Zombie "Hellbilly Deluxe" (1998). Wyprodukowany przez Zombie i Scotta Humphreya, utwór wydany został jako inauguracyjny singel promujący krążek dnia 24 sierpnia 1998 roku. Jest to debiutancki singel Roba Zombie jako solowego artysty; wcześniej był on członkiem zespołu White Zombie. "Dragulę" wymienia się jako najbardziej rozpoznawalną piosenkę wykonawcy, charakterystyczną dla stylu jego muzyki. To także najlepiej sprzedający się singel Zombie. Do 2010 w Stanach Zjednoczonych wyprzedano siedemset dwadzieścia tysięcy kopii wydawnictwa. Kompozycja jest jedynym w dyskografii piosenkarza singlem, który plasował się na liście "Billboard" Hot 100 − w rozszerzeniu tego zestawienia "Dragula" zajął szesnaste miejsce (116. w Hot 100). Utwór notowany był wysoko na listach przebojów w Kanadzie i Wielkiej Brytanii.
Tytuł utworu pochodzi od samochodu o nazwie "DRAG-U-LA", wykorzystanego w serialu telewizyjnym "The Munsters" (1964−1966). W piosence użyto wykonywany przez Christophera Lee fragment audio z filmu grozy "Miasto umarłych" ("The City of the Dead", 1960). Koncept utworu opiera się na nawiązaniach do horroru w ogóle. "Dragula" promowany był teledyskiem, który okazał się przebojem MTV. W klipie Zombie prowadzi auto Munster Koach − pojazd, który należał do bohaterów sitcomu "The Munsters". Ujęcie te przeplatają się ze scenami z udziałem muzyków rockowych oraz fragmentami filmów i klasycznego serialu "The Phantom Creeps" (1939). Wideo wykorzystano w horrorze komediowym "Zręczne ręce" ("Idle Hands", 1999). "Dragula" tworzy tracklisty kompilacji "Past, Present &amp; Future" (2003) i "The Best of Rob Zombie" (2006), jest też częścią kultury masowej, korzystają z niej między innymi twórcy ścieżek dźwiękowych do projektów filmowych oraz gier wideo. Nagranie posiada prominentne miejsce na soundtracku do filmu "Matrix" (1999). Covery utworu nagrali Mitchell Sigman (jego wersja trafiła na tribute album "The Electro-Industrial Tribute to Rob Zombie") oraz zespół Motionless in White.

</doc>
<doc id="2999862" url="https://pl.wikipedia.org/wiki?curid=2999862" title="Przedsiębiorstwo rodzinne">
Przedsiębiorstwo rodzinne

Przedsiębiorstwo rodzinne – trygonalny w swej budowie organizm rynkowy obejmujący rodzinę, działalność gospodarczą i jednostki, który funkcjonuje według różnych, ale zaadaptowanych wzajemnie celów, a i ich realizacji poświęca swoją energię w perspektywie wielopokoleniowej poprzez zarządzanie i kontrolę jego działalności i własności.
Definicje pojęcia.
Chronologiczny układ pojęć przedsiębiorczości rodzinnej:
Definicję tę należy odróżnić od pojęcia ang: home business („home-based business” lub w skrócie „HBB”).
Charakterystyka.
Przedsiębiorstwa rodzinne są „od zawsze” obecne w gospodarkach wszystkich państw. Stanowią naturalną formę przedsiębiorczości rodzinnej i lokalnej, która przy sprzyjających okolicznościach rozwija się i trwa wiele pokoleń. Szacunki dotyczące liczebności przedsiębiorstw rodzinnych w Polsce i na świecie są tematem sporów naukowców. Można znaleźć dane, które określają ich populacje na 90% spośród wszystkich działających firm na całym świecie. Większość z nich to mikro- i małe przedsiębiorstwa, które jednak wpisały się w rynek przedsiębiorstw średnich i dużych. Najbardziej uśrednione szacunki europejskich giełd mówią o tym, że 44% spółek na nich notowanych jest w rękach rodzin. W USA rodziny kontrolują trzecią część najbogatszych spółek umieszczonych w rankingu S&amp;P 500. Badania prowadzone na rodzimym gruncie szacują ich liczebność między 37% a 65%. Takie rozbieżności wynikają z różnic w rozumieniu pojęcia przedsiębiorstwa rodzinnego, a co za ty idzie przyjmowaniem odmiennych kryteriów ich klasyfikacji
Większość przedsiębiorstw rodzinnych ocenia swoją sytuację ekonomiczną jako bardzo dobrą lub dobrą. Wśród europejskich respondentów opinia ta jest znacznie szerzej rozpowszechniona niż wśród polskich (odpowiednio 71% i 58%).
74% polskich i 75% europejskich przedsiębiorstw rodzinnych deklaruje, że planuje nowe inwestycje. W przypadku Polski zdecydowanie najczęściej (81% wskazań) są to plany dotyczące inwestycji w działalność podstawową firmy, znacznie rzadziej natomiast w dywersyfikację (49%) czy umiędzynarodowienie (24%). Polskie przedsiębiorstwa rodzinne planują inwestycje przede wszystkim na rynkach, które znają. 88% z nich wskazało, że zainwestuje w kraju, aby zwiększyć udziały w rodzimym rynku, a 51% ma plany dotyczące pozostałych krajów Europy.
Ponad połowa polskich przedsiębiorstw rodzinnych (55%) zmaga się z rosnącymi kosztami pracy. Największym zmartwieniem europejskich przedsiębiorstw rodzinnych jest z kolei spadek rentowności, na który wskazała 49% respondentów.
Najbardziej oczekiwaną obecnie zmianą, zarówno przez polskie, jak i europejskie firmy rodzinne, jest uproszczenie przepisów podatkowych (wskazało na nie aż 61% polskich i 52% europejskich respondentów). Polskie przedsiębiorstwa w drugiej kolejności liczą na niższe opodatkowanie (46%). Takie oczekiwania ma także 40% europejskich firm.
Prawie wszyscy polscy respondenci (96%) twierdzą, że komunikacja między pokoleniami jest bardzo ważną lub ważną kwestią w ich działalności biznesowej. Podobny odsetek przedstawicieli polskich firm (94%) wskazuje na istotność utrzymywania równowagi między życiem rodzinnym a ich działalnością biznesową.

</doc>
<doc id="2999866" url="https://pl.wikipedia.org/wiki?curid=2999866" title="Piotr Sobociński jr">
Piotr Sobociński jr



</doc>
<doc id="2999868" url="https://pl.wikipedia.org/wiki?curid=2999868" title="Indywidualne Mistrzostwa Europy Juniorów na Żużlu 2001">
Indywidualne Mistrzostwa Europy Juniorów na Żużlu 2001

Indywidualne Mistrzostwa Europy Juniorów na Żużlu 2001 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 2001. W finale zwyciężył Polak Łukasz Romanek.

</doc>
<doc id="2999869" url="https://pl.wikipedia.org/wiki?curid=2999869" title="Bobby Driscoll">
Bobby Driscoll

Bobby Driscoll (ur. 3 marca 1937, zm. 30 marca 1968) – amerykański aktor filmowy i telewizyjny.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="2999870" url="https://pl.wikipedia.org/wiki?curid=2999870" title="Elżbieta Maj">
Elżbieta Maj

 
Elżbieta Maj – polska architekt, urbanistka. Projektantka działająca w Radomiu. Badaczka radomskiej architektury. Laureatka wielu nagród urbanistycznych. Żona Zdzisława Maja.
Życiorys.
Ukończyła studia na Wydziale Architektury Politechniki Krakowskiej. Następnie przeniosła się do Radomia, gdzie w latach 60. XX wieku rozpoczęła pracę w Miejskiej Pracowni Urbanistycznej. Od 1975 roku kierowała pracownią ds. planowania miasta. Była głównym lub generalnym projektantem planów zagospodarowania przestrzennego Radomia w latach 1972, 1982 i 1994.
W latach 1994–96 jako członek Społecznego Komitetu Ekorozwoju Radomia prowadziła prace nad problemem „Obniżenie poziomu wód gruntowych i zanik cieków powierzchniowych”.
Członek Radomskiego Towarzystwa Naukowego, rzeczoznawca Towarzystwa Urbanistów Polskich, wykładowca Politechniki Radomskiej (obecne UTH w Radomiu).
Autorka książki „"Radom w półwieczu 1960 – 2010. Rozwój przestrzenny"” wydanej w 2013 roku przez Radomskie Towarzystwo Naukowe.

</doc>
<doc id="2999872" url="https://pl.wikipedia.org/wiki?curid=2999872" title="Proszę Pana, chodźmy się pobawić!">
Proszę Pana, chodźmy się pobawić!

Proszę Pana, chodźmy się pobawić! – serial animowany produkcji czechosłowackiej w reżyserii Břetislava Pojara i Miroslava Štěpánka. Głównymi bohaterami są dwa sympatyczne misie, które spotkały się w miejscowości Kolín.

</doc>
<doc id="2999874" url="https://pl.wikipedia.org/wiki?curid=2999874" title="We're an American Band">
We're an American Band

"We're an American Band" to piosenka hard rockowa stworzona na siódmy album studyjny amerykańskiego zespołu Grand Funk Railroad o tym samym tytule. Wyprodukowany przez Todda Rundgrena, utwór wydany został jako pierwszy singel promujący krążek dnia 2 lipca 1973 roku. Był to pierwszy przebój grupy, który uplasował się na pozycji #1 listy "Billboard" Hot 100. Piosenka znajduje się w zestawieniu stu najlepszych kompozycji hard rockowych według stacji telewizyjnej VH1, na miejscu dziewięćdziesiątym dziewiątym.
Wersja Roba Zombie.
W połowie 2012 roku amerykański muzyk heavy metalowy Rob Zombie nagrał cover piosenki. Jego wersja szlagieru, wyprodukowana przez Boba Marlette'a, posłużyła za drugi singel promujący piąty album studyjny Zombie "Venomous Rat Regeneration Vendor" (2013). Singel wydano w lipcu 2013.

</doc>
<doc id="2999875" url="https://pl.wikipedia.org/wiki?curid=2999875" title="Indywidualne Mistrzostwa Europy Juniorów na Żużlu 2000">
Indywidualne Mistrzostwa Europy Juniorów na Żużlu 2000

Indywidualne Mistrzostwa Europy Juniorów na Żużlu 2000 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 2000. W finale zwyciężył Czech Lukáš Dryml.

</doc>
<doc id="2999876" url="https://pl.wikipedia.org/wiki?curid=2999876" title="James Roberts (pływak)">
James Roberts (pływak)

James Roberts (ur. 11 kwietnia 1991 w Tweed Heads) – australijski pływak, specjalizujący się w stylu dowolnym, medalista igrzysk olimpijskich i mistrzostw świata.
Kariera pływacka.
W 2011 roku zdobył 2 medale mistrzostw świata w Szanghaju: złoto w sztafecie 4 × 100 m stylem dowolnym i srebro w sztafecie 4 × 100 m stylem zmiennym.
Rok później wystartował w igrzyskach olimpijskich w Londynie, gdzie zajął 12. miejsce na 100 m stylem dowolnym oraz 4. miejsce w sztafecie 4 × 100 m stylem dowolnym.
Na igrzyskach olimpijskich w Rio de Janeiro w 2016 roku zdobył brązowy medal startując w sztafecie kraulowej 4 x 100 m.

</doc>
<doc id="2999877" url="https://pl.wikipedia.org/wiki?curid=2999877" title="Mi-3">
Mi-3



</doc>
<doc id="2999878" url="https://pl.wikipedia.org/wiki?curid=2999878" title="Pierre Joseph Proudhon">
Pierre Joseph Proudhon



</doc>
<doc id="2999880" url="https://pl.wikipedia.org/wiki?curid=2999880" title="Mil Mi-3">
Mil Mi-3



</doc>
<doc id="2999882" url="https://pl.wikipedia.org/wiki?curid=2999882" title="Anna Zalewska (polityk)">
Anna Zalewska (polityk)



</doc>
<doc id="2999883" url="https://pl.wikipedia.org/wiki?curid=2999883" title="Anna Zalewska (poseł)">
Anna Zalewska (poseł)



</doc>
<doc id="2999885" url="https://pl.wikipedia.org/wiki?curid=2999885" title="Right Now">
Right Now

„Right Now” – utwór Rihanny oraz Davida Guetty, pochodzący z siódmego studyjnego albumu barbadoskiej piosenkarki, zatytułowanego "Unapologetic" (2012). 28 maja 2013 wytwórnia Def Jam wydała piosenkę jako czwarty singel promujący wydawnictwo. 
„Right Now” jest utworem klubowym, łączącym muzykę elektroniczną i taneczną, a jego tekst odnosi się do życia chwilą obecną. Singel otrzymał głównie pozytywne recenzje od krytyków muzycznych, z których znaczna część określiła jako jedną z najlepszych piosenek na "Unapologetic".

</doc>
<doc id="2999889" url="https://pl.wikipedia.org/wiki?curid=2999889" title="Living Dead Girl">
Living Dead Girl

„Living Dead Girl” – piosenka industrial metalowa stworzona na pierwszy album studyjny amerykańskiego wokalisty Roba Zombie "Hellbilly Deluxe" (1998). Wyprodukowany przez Zombie i Scotta Humphreya, utwór wydany został jako drugi singel promujący krążek dnia 16 lutego 1999 roku. Tytuł piosenki nawiązuje do niskobudżetowego horroru w reżyserii Jeana Rollina z 1982 roku. Zdanie rozpoczynające kompozycję: „Kim jest ta nieodparta istota, pałająca niepowstrzymaną miłością do zmarłych” pochodzi ze zwiastuna włoskiego filmu grozy "Lady Frankenstein" (1971). Wykorzystana zostaje także muzyka ze ścieżki dźwiękowej do filmu exploitation "Ostatni dom po lewej" ("The Last House on the Left", 1972). Podczas trwania utworu padają kolejne odniesienia do horrorów klasy „B”, takich jak "Dzieci nocy" ("Les Lèvres rouges", 1971) i "Elza − Wilczyca z SS" ("Ilsa, She Wolf of the SS", 1975), oraz komedii z Vincentem Price'm "Dr. Goldfoot and the Bikini Machine" (1965) i "Dr. Goldfoot and the Girl Bombs" (1966). „Living Dead Girl” tworzy tracklisty kompilacji Roba Zombie "Past, Present &amp; Future" (2003) i "The Best of Rob Zombie" (2006) oraz remix albumu "American Made Music to Strip By" (1999). W 1998 po „Subliminal Seduction Mix” autorstwa Charliego Clousera sięgnęli reżyserzy "Narzeczonej laleczki Chucky" ("Bride of Chucky") i "Psychola" ("Psycho"). Teledysk promujący „Living Dead Girl” bazował na ekspresjonistycznym stylu klasycznego "Gabinetu doktora Caligari" ("Das Cabinet des Dr. Caligari", 1920). W wideoklipie Rob Zombie odegrał postać szalonego doktora, natomiast jego żona, aktorka Sheri Moon, wystąpiła jako tytułowa „Żywa Martwa Dziewczyna”. Klip imituje kino nieme, korzystając z plansz tekstowych i ziarnistości obrazu. Podobnie, jak klasyk z 1920, nakręcony został w czerni i bieli, a następnie poddany koloryzacji sepią. Reżyserami teledysku są Zombie i Joseph Kahn.

</doc>
<doc id="2999890" url="https://pl.wikipedia.org/wiki?curid=2999890" title="Zespół Parlamentarny ds. Zbadania Przyczyn Katastrofy Tu-154M z 10 kwietnia 2010 roku">
Zespół Parlamentarny ds. Zbadania Przyczyn Katastrofy Tu-154M z 10 kwietnia 2010 roku

Zespół Parlamentarny ds. Zbadania Przyczyn Katastrofy Tu-154M z 10 kwietnia 2010 roku – polska grupa parlamentarna zrzeszająca posłów i senatorów zainteresowanych wyjaśnieniem przyczyn i okoliczności katastrofy polskiego Tu-154 w Smoleńsku z 10 kwietnia 2010 oraz udzieleniem pomocy rodzinom ofiar. W jej skład do 2015 wchodziło 46 posłów PiS, dwóch Solidarnej Polski i jeden Ruchu Palikota.
Zespół został powołany 8 listopada 2011 na podstawie art. 17 ust. 1 i 3 ustawy z 9 maja 1996 o wykonywaniu mandatu posła i senatora oraz art. 8 ust. 6 i 7 Uchwały Sejmu Rzeczypospolitej Polskiej z 30 lipca 1992 Regulamin Sejmu Rzeczypospolitej Polskiej i art. 21 ust. 6 Regulaminu Senatu Rzeczypospolitej Polskiej.
Zespół przyjął regulamin. Zgodnie z nim Zespół tworzą dobrowolnie posłowie i senatorowie z własnej woli, którzy są zainteresowani wyjaśnieniem przyczyn i okoliczności katastrofy smoleńskiej i pomocą rodzinom ofiar (§ 1, pkt. 2, 4). Celami prac Zespołu jest koordynowanie prac Sejmu i Senatu zgodnie z ustawą o wykonywaniu mandatu posła i senatora zmierzających do uzyskania wyjaśnień przyczyn i okoliczności katastrofy, a ponadto zmierzających do upamiętnienia ofiar i pomocy ich rodzinom oraz inicjowanie zmian prawnych stanowiących element zapobiegania podobnym wypadkom (§ 1, pkt. 3). Za zadania Zespołu przyjęto współpracę z komisjami sejmowymi i senackimi w zakresie kwestii dotyczących katastrofy, nawiązywanie i utrzymywanie kontaktów z instytucjami odpowiedzialnymi za prowadzenie postępowań w sprawie katastrofy, uczestnictwo w obchodach i uroczystościach organizowanym celem upamiętnienia ofiar katastrofy oraz przedstawienie opinii publicznej wyników prac Zespołu (§ 2).
Kierowania pracami Zespołu podjęło prezydium liczące pięć osób, w tym przewodniczący, dwóch wiceprzewodniczących i sekretarz (§ 3). Zespół podjął pracę na posiedzeniach, w obradach których mogli uczestniczyć zainteresowani parlamentarzyści oraz zaproszeni eksperci i goście (§ 4). Przewodniczącym Zespołu został od początku istnienia Zespołu poseł Antoni Macierewicz.
W latach 2010–2011 do zakończenia VI kadencji Sejmu RP odbyło się 21 posiedzeń Zespołu. W trakcie VII kadencji Zespół obradował na 56 posiedzeniach (do grudnia 2014).
Zespół zapoczątkował publikowanie dokumentów zawierających wyniki swoich prac i ustaleń: w czerwcu 2011 została wydana „Biała księga”, we wrześniu 2012 opublikowano raport pt. „28 miesięcy po Smoleńsku”, w kwietniu 2013 „Raport smoleński – stan badań”, 10 kwietnia 2014 „Cztery lata po Smoleńsku. Jak zginął Prezydent RP”, 5 grudnia 2014 „Śledztwo rosyjskiego rządu Władimira Putina w sprawie katastrofy polskiego samolotu rządowego w Smoleńsku 10 kwietnia 2010 r.”.
Skład Zespołu w VII kadencji Sejmu.
Od 2010 do 2011 w składzie Zespołu zasiadali posłowie Sejmu RP VI kadencji i senatorowie VII kadencji. Od 2011 w Zespole zasiadają posłowie Sejmu RP VII kadencji i senatorowie VIII kadencji. W grudniu 2014 skład zespołu liczył 98 parlamentarzystów, w tym 86 posłów i 12 senatorów.
Eksperci i goście Zespołu.
Jako eksperci Zespołu funkcjonują dr Wiesław Binienda, dr Kazimierz Nowaczyk, dr Grzegorz Szuladziński, dr Wacław Berczyński.
Ponadto swoich opinii udzielali Zespołowi m.in. Harvey Kushner, dr Michael Baden (23 marca 2012), kmdr Wiesław Chrzanowski, Glenn A. Jørgensen, dr Chris Cieszewski, którzy nie zostali formalnie stałymi ekspertami zespołu, mimo że tak byli określani w mediach.
Na posiedzeniach Zespołu brał udział m.in. por. Artur Wosztyl, pilot samolotu Jak-40, obecnego nieopodal miejsca katastrofy 10 kwietnia 2010.
W obradach Zespołu jako goście i zabierający głos uczestniczą rodziny ofiar katastrofy oraz reprezentujący je pełnomocnicy prawni.

</doc>
<doc id="2999891" url="https://pl.wikipedia.org/wiki?curid=2999891" title="Daniel Høegh">
Daniel Høegh

Daniel Høegh (ur. 6 stycznia 1991 w Odense) – duński piłkarz występujący na pozycji obrońcy.
Kariera klubowa.
Høegh od początku profesjonalnej kariery związany był z klubem Odense BK. W Superligaen zadebiutował 30 sierpnia 2010 w wygranym 2:1 meczu z FC Midtjylland. Swoją pierwszą bramkę zdobył 19 maja 2011 w spotkaniu z AC Horsens (3:3). 2 czerwca 2015 podpisał kontrakt z FC Basel, zdobył z nim mistrzostwo Szwajcarii w 2016 i 2017. Następnie przeszedł do Heerenveen. W 2020 został piłkarzem FC Midtjylland.
Kariera reprezentacyjna.
W reprezentacji Danii zadebiutował 26 stycznia 2013 roku w towarzyskim meczu przeciwko Kanadzie. Na boisku pojawił się w 76 minucie meczu.

</doc>
<doc id="2999892" url="https://pl.wikipedia.org/wiki?curid=2999892" title="Zofia Atteslander">
Zofia Atteslander

Zofia Atteslander (ur. 12 marca 1874 w Luborzycy, pow. miechowski, zm. ok. 1928 w Berlinie) – polska malarka, tworząca w latach 1889–1928 m.in. w Berlinie, Paryżu i Wiesbaden.
Życiorys.
Początkowo studiowała prywatnie u Jacka Malczewskiego w Krakowie, potem u Franza von Lenbacha, Heinricha Knirra (1862–1944) i Stanisława Grocholskiego w Monachium, a od roku 1902 u Adolfa Hölzela w Dachau. Specjalizowała się w malarstwie portretowym i w martwych naturach.
Podczas pobytu w roku 1904 w Wiesbaden wykonała portrety rumuńskiej rodziny królewskiej. W 1908 podczas pobytu w Paryżu została nagrodzona zaszczytnym wyróżnieniem na Salonie Artystów Francuskich.
Od 1903 brała udział w wystawach w krakowskim i lwowskim Towarzystwie Przyjaciół Sztuk Pięknych, a od 1904 w warszawskim Towarzystwie Zachęty Sztuk Pięknych. Oprócz malarstwa olejnego uprawiała malarstwo pastelowe. Swoje obrazy sygnowała często „Zo”.
W zbiorach Muzeum Narodowego w Krakowie znajduje się portret Cilly Elfy jej autorstwa.
Ostatnia udokumentowana informacja o Zofii Atteslander pochodzi z roku 1928.

</doc>
<doc id="2999894" url="https://pl.wikipedia.org/wiki?curid=2999894" title="KF Gostiwar">
KF Gostiwar

KF Gostiwar (maced. ФК Гостивар, alb. Klubi Futbollistik Gostivar) – północnomacedoński klub piłkarski, mający siedzibę w mieście Gostiwar.
Historia.
Chronologia nazw: 
Klub został założony w 1998 roku przez Albańczyków jako Rinia Gostiwar. Do 2010 występował w niższych ligach mistrzostw Macedonii. W sezonie 2009/10 zajął 1. miejsce w grupie zachodniej III ligi i awansował do II ligi. W sezonie 2012/13 zajął drugie miejsce w II lidze i zdobył historyczny awans do I ligi. Przed rozpoczęciem sezonu 2013/14 zmienił nazwę na KF Gostiwar.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Gradskim w Gostiwarze, który może pomieścić 1,000 widzów.

</doc>
<doc id="2999895" url="https://pl.wikipedia.org/wiki?curid=2999895" title="Mieczysław Tarnawski">
Mieczysław Tarnawski



</doc>
<doc id="2999897" url="https://pl.wikipedia.org/wiki?curid=2999897" title="Polish Radio Big Band (album)">
Polish Radio Big Band (album)

Polish Radio Big Band – album nagrany przez Big Band Polskiego Radia pod kierownictwem Andrzeja Kurylewicza. Była to druga z kolei płyta, jaka ukazała się w serii Polish Jazz. Album nagrany został w Warszawie w lutym 1967. Monofoniczny LP został wydany w 1967 przez Polskie Nagrania „Muza” XL 0241 (matryce M-3 XW-481, M-3 XW-482).

</doc>
<doc id="2999900" url="https://pl.wikipedia.org/wiki?curid=2999900" title="FK Gostiwar">
FK Gostiwar

FK Gostiwar (maced. ФК Гостивар) – północnomacedoński klub piłkarski, mający siedzibę w mieście Gostiwar.
Historia.
Chronologia nazw: 
Klub został założony w 1919 roku jako FK Gostiwar. Uczestniczył w rozgrywkach lokalnych mistrzostw Jugosławii. Po proklamacji niepodległości Macedonii klub startował w mistrzostwach Macedonii. Od sezonu 1992/93 rywalizował w grupie zachodniej II ligi. W sezonie 1999/00 zajął 17. miejsce w grupie zachodniej II ligi i spadł do III ligi, a później do Opsztinskiej Ligi w której występuje obecnie.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Gradskim w Gostiwarze, który może pomieścić 1,000 widzów.

</doc>
<doc id="2999902" url="https://pl.wikipedia.org/wiki?curid=2999902" title="Saturn-Apollo 10">
Saturn-Apollo 10

Saturn-Apollo 10 ("A-105") – testowy lot z makietą statku Apollo (tzw. "boilerplate") w ramach programu Apollo. Makieta nosiła oznaczenie BP-9. Na orbicie umieszczono satelitę Pegasus 3, który był transportowany w makiecie modułu serwisowego statku. Był to ostatni lot, w którym wykorzystano rakietę Saturn I.
Przebieg misji.
Szósta z kolei rakieta wersji "Block 2" i trzecia, która znalazła się na stanowisku startowym od momentu zakończenia testów, wystartowała o 13:00:00 UTC, 30 lipca 1965 roku. Ładunek znalazł się na orbicie o parametrach: perygeum – 528,8 km i apogeum – 531,9 km. Misja zakończyła się pełnym sukcesem i realizacją wszystkich wytyczonych celów.
Makieta statku Apollo krążyła po orbicie okołoziemskiej jeszcze przez ponad 10 lat. Spłonęła przy wejściu w atmosferę 22 listopada 1975.
Pegasus 3.
Ze względu na duże rozmiary, satelita zajmował zarówno przestrzeń w makiecie modułu serwisowego, jak i w drugim stopniu rakiety. Zaprojektowany do badania zagrożenia zderzenia z mikrometeoroidami na orbicie okołoziemskiej. Satelita znalazł się na orbicie w 640,252 sekundzie lotu, a jego działanie nie budziło zastrzeżeń. Wszystkie systemy satelity działały sprawnie, a rozłożenie paneli detektorów mikrometeoroidów odbyło się zgodnie z planem.
Podsumowanie.
Był to już piąty start kombinacji Saturn/Apollo. Stanowisko nr 37B wykorzystano już po raz szósty. Praca silników pierwszego i drugiego stopnia rakiety była prawidłowa, podobnie jak działanie systemu sterowania rakiety. Wibracje rakiety mieściły się w granicach normy. Niezawodność układu diagnostycznego w czasie lotu wyniosła 98,8%. Osłona modułu dowodzenia (BPC) została oddzielona w 812,10 sekundzie lotu. Prędkość umieszczonego na orbicie ładunku, w 10 sekundzie po wyłączeniu silników drugiego stopnia rakiety była o 0,7 m/s mniejsza od zamierzonej.

</doc>
<doc id="2999904" url="https://pl.wikipedia.org/wiki?curid=2999904" title="Emil Larsen (piłkarz)">
Emil Larsen (piłkarz)

Emil Larsen (ur. 22 czerwca 1991 w Kopenhadze) – duński piłkarz występujący na pozycji pomocnika.
Kariera klubowa.
Larsen profesjonalną karierę piłkarską rozpoczął w klubie Lyngby Boldklub. Latem 2012 roku został graczem Odense BK, z którym podpisał czteroletni kontrakt. W 2016 przeszedł do Columbus Crew.
Kariera reprezentacyjna.
W reprezentacji Danii zadebiutował 14 listopada 2012 roku w towarzyskim meczu przeciwko Turcji. Na boisku pojawił się w 46 minucie meczu.

</doc>
<doc id="2999908" url="https://pl.wikipedia.org/wiki?curid=2999908" title="Mieczysław Tarnawski (aktor)">
Mieczysław Tarnawski (aktor)

Mieczysław Tarnawski (ur. 12 października 1924 w Tarnopolu, zm. 12 września 1997 w Bystrej) – polski aktor.
Egzamin aktorski zdał eksternistycznie w 1959 roku, następnie przez jeden sezon występował w Teatrze im. Stefana Jaracza w Olsztynie i Elblągu. W latach 1960–1964 związany był z Teatrem Wybrzeże w Gdańsku. W roku 1965 występował w Bałtyckim Teatrze Dramatycznym w Koszalinie i Słupsku. Przez kolejne dwa lata należał do zespołu Teatru im. Aleksandra Węgierki w Białymstoku, a później Teatru Ziemi Pomorskiej w Grudziądzu. W roku 1968 związał się z Teatrem Polskim w Bielsku-Białej, gdzie występował przez kolejnych 15 lat do 1983 roku. W latach 1983–1989 występował w Teatrze Polskim w Bydgoszczy. Pochowany na cmentarzu komunalnym w Sopocie (kwatera N5_1-2-8).

</doc>
<doc id="2999996" url="https://pl.wikipedia.org/wiki?curid=2999996" title="Black Skinhead">
Black Skinhead

"Black Skinhead" (stylizowany jako BLKKK SKKKN HEAD) – to utwór amerykańskiego rapera Kanye Westa, pochodzący z jego szóstego albumu studyjnego zatytułowanego "Yeezus" .Wydany został 2 lipca 2013 roku jako pierwszy singel z albumu przez wytwórnię płytową Roc-A-Fella Records oraz Def Jam Recordings. Przez pięć miesięcy przed wydaniem singla West pracował razem z fotografem Nickiem Knightem nad reżyserią teledysku. Pierwszy wiersz utworu został powiedziany przez rapera Lupe Fiasco. Singel dotarł do 69. miejsca na liście Billboard Hot 100. West wraz z utworem "New Slaves" zaprezentował singel na żywo 18 maja 2013 roku w programie Saturday Night Live. Utwór został wykorzystany także w zwiastunie filmu Wilk z Wall Street ("The Wolf of Wall Street"). Ray Rahman z "Entertainment Weekly" nazwał "Black Skinhead" jako jeden z najlepszych utworów z nowego albumu, określając go jako "galopujący manifest punk-rapu".

</doc>
<doc id="3000036" url="https://pl.wikipedia.org/wiki?curid=3000036" title="Howard Duff">
Howard Duff

Howard Green Duff (ur. 24 listopada 1913 w Bremerton, zm. 8 lipca 1990 w Santa Barbara) – amerykański aktor, reżyser, producent filmowy, teatralny, radiowy i telewizyjny. Ma swoją gwiazdę w Hollywoodzkiej Alei Gwiazd.
21 października 1951 roku poślubił aktorkę Idę Lupino, z którą miał córkę Bridget Mirellę (ur. 23 kwietnia 1952 w Los Angeles). Jednak w roku 1984 doszło do rozwodu. W 1986 roku ożenił się z Judy Jenkinson.

</doc>
<doc id="3000038" url="https://pl.wikipedia.org/wiki?curid=3000038" title="William Dawson">
William Dawson

William Dawson, jr. (ur. 11 sierpnia 1885 w St. Paul, Minnesota - zm. 3 lipca 1972 w Blue Hill, Maine) – amerykański urzędnik konsularny i dyplomata.
Syn Williama i Marii. Ukończył "Central High School" w St. Paul. Studiował na University of Minnesota w St. Paul (1906) i I'Ecole Libre des Sciences Politiques w Paryżu. Pełnił obowiązki wicekonsula i zastępcy konsula generalnego w Petersburgu (1908), Barcelonie (1908-1910), Frankfurcie (1910-1913), konsula w Rosario (1913-1917), Montevideo (1917-1919), komisarza/konsula w Gdańsku (1919-1921), konsula (1921) i konsula generalnego w Monachium (1921-1924). W 1924 przeszedł do Departamentu Stanu, gdzie od 1925 był szefem wykładowców w Szkole Służby Zagranicznej ("Foreign Service School"). Następnie był konsulem generalnym w Meksyku (1928-1930), posłem w Quito (1930-1934), Bogocie (1934-1937), Montevideo (1937-1939), ambasadorem w Panamie (1939-1941), Montevideo (1941-1946), delegatem St. Zj. w randze ambasadora w Organizacji Państw Amerykańskich ("Organization of American States") (1947). Zmarł w "Blue Hill Memorial Hospital" w Blue Hill. Pochowany na cmentarzu "Rock Creek" w Waszyngtonie.

</doc>
<doc id="3000041" url="https://pl.wikipedia.org/wiki?curid=3000041" title="Hilmer Motorsport">
Hilmer Motorsport

Hilmer Motorsport – niemiecki zespół startujący w wyścigach samochodowych, którego założycielem jest Franz Hilmer. Zespół powstał w 2013 roku z przeznaczeniem startów w serii GP2 jako zespół zastępujący portugalską stajnię Ocean Racing Technology, startującą w GP2 do sezonu 2012. W sezonie 2014 ekipa zastąpiła pierwotnie zgłoszony Russian Time w stawce serii GP3. Baza zespołu mieści się w bawarskiej miejscowości Niederwinkling. W 2014 roku ekipa została ogłoszona oficjalnym zespołem juniorskim Force India F1 Team.

</doc>
<doc id="3000044" url="https://pl.wikipedia.org/wiki?curid=3000044" title="Stara Kresna">
Stara Kresna

Stara Kresna (bułg. "Стара Кресна") – wieś w południowo-zachodniej Bułgarii, w obwodzie Błagojewgrad, w gminie Kresna. Według danych Narodowego Instytutu Statystycznego, 31 grudnia 2011 roku wieś liczyła 84 mieszkańców.
Historia.
W 1905 roku powstała szkoła podstawowa a wieś zamieszkiwało 720 ludzi. Do 1978 roku miejscowość nazywała się Kresna, ale gdy miejscowość Gara Pirin została przemianowana na Kresna, wtenczas ówczesna miejscowość Kresna została przemianowana na Stara Kresna.

</doc>
<doc id="3000047" url="https://pl.wikipedia.org/wiki?curid=3000047" title="Michael Löwe">
Michael Löwe

Mihai Leu (ur. 13 lutego 1969) – rumuńsko- bokser, były mistrz świata WBO w wadze półśredniej.
Kariera zawodowa.
Jako zawodowiec zadebiutował 16 września 1991 r., zwyciężając w debiucie. Do 1996 r., Löwe toczył walki z mało znanymi rywalami, wszystkie wygrywając. 22 lutego 1997 r. zmierzył się w walce o mistrzostwo świata WBO w kategorii półśredniej. Jego rywalem był reprezentant Panamy Santiago Samaniego. Rumun zwyciężył jednogłośnie na punkty, zdobywając mistrzostwo świata. 20 września, Löwe przystąpił do pierwszej obrony pasa. Jego rywalem był mistrz olimpijski z Barcelony, Michael Carruth. Löwe zwyciężył niejednogłośnie na punkty, broniąc pas. Była to jego ostatnia walka w karierze.

</doc>
<doc id="3000052" url="https://pl.wikipedia.org/wiki?curid=3000052" title="Monastyr Pokrowski">
Monastyr Pokrowski

Monastyr Pokrowski , także: "monastyr Opieki Matki Bożej" (ukr. "Покровський монастир") – prawosławny męski klasztor w Charkowie, w jurysdykcji eparchii charkowskiej Ukraińskiego Kościoła Prawosławnego Patriarchatu Moskiewskiego. Jego honorowym przełożonym jest metropolita charkowski i bohoduchowski Onufry, zaś jego namiestnikiem – archimandryta Gleb (Petrenko). 
Historia.
Powstanie klasztoru było związane z przeniesieniem do Charkowa z Biełgorodu szkoły grecko-łacińsko-słowiańskiej, co nastąpiło w 1726 z inicjatywy księcia Michaiła Golicyna i biskupa biełgorodzkiego Epifaniusza. Osiem lat później szkołę przemianowano na Kolegium Charkowskie. W kolegium uczyło się każdorazowo po 500 słuchaczy ze wschodnich ziem ukraińskich, z różnych środowisk społecznych. W 1799 kolegium zostało przekształcone w monaster i prowadzoną przy nim szkołę. Jako siedzibę męskiej wspólnoty monastycznej wyznaczono teren wokół cerkwi Opieki Matki Bożej wyświęconej w 1689 przez metropolitę biełgorodzkiego Abrahama. Pierwszym namiestnikiem monasteru został archimandryta Platon (Malinowski). W II połowie XVIII w. monaster kilkakrotnie odwiedzał późniejszy święty biskup Joazaf z Biełgorodu. Klasztor zaliczał się wtedy do najważniejszych prawosławnych ośrodków oświatowych na ziemiach dzisiejszej Ukrainy, a jego znaczenie było porównywalne do oddziaływania Akademii Mohylańskiej.
Od 1799 w monasterze znajduje się rezydencja biskupów słobodzko-ukraińskich, a następnie charkowskich. Budynki klasztorne rozbudował biskup charkowski Filaret, sprawujący urząd w latach 1848–1859. Arcybiskup charkowski Ambroży (1882–1901) utworzył w klasztorze szkołę śpiewu cerkiewnego, bezpłatnie kształcącą kandydatów na psalmistów cerkiewnych. Znaczące wysiłki na rzecz odnowy duchowej monasteru Opieki Matki Bożej poczynił metropolita Antoni (1914–1918).
Po rewolucji październikowej i przyłączeniu Ukrainy do Rosji Radzieckiej arcybiskup charkowski i achtyrski Nataniel i wspólnota mnisza bezskutecznie ubiegali się o niezamykanie monasteru. 30 września 1922 władze radzieckie zlikwidowały klasztor i nakazały mnichom udać się do dowolnych innych monasterów. Zakonnicy służyli odtąd w czynnych jeszcze cerkwiach w Charkowie i w guberni charkowskiej. Budynek klasztoru zajęły różne organizacje, w tym muzeum historyczne, w którym eksponowano m.in. czczone dawniej w monasterze relikwie św. patriarchy konstantynopolitańskiego Atanazego. Kolejne straty budynek klasztornego soboru (nadal czynnego) poniósł w czasie okupacji niemieckiej podczas II wojny światowej. W 1945 świątynię tę odebrano parafii i przekazano muzeum, które już wcześniej otrzymało we władanie dawną siedzibę biskupią. W 1958 sobór został częściowo odremontowany, do prac tych wrócono następnie w 1967. W tym samym roku władze zmusiły biskupa charkowskiego Leoncjusza do opuszczenia zajmowanych jeszcze przez eparchię pomieszczeń w monasterze.
Rosyjski Kościół Prawosławny odzyskał monaster dzięki staraniom biskupa charkowskiego Nikodema w 1990. Jego pierwszym przełożonym został archimandryta Witalis (Żukow). W maju 1992 w monasterze odbywał się sobór charkowski, który zdecydował o usunięciu metropolity Filareta z katedry kijowskiej w związku z nieposłuszeństwem wobec patriarchy moskiewskiego i całej Rusi i Soboru Lokalnego Rosyjskiego Kościoła Prawosławnego i który mianował nowym metropolitą kijowskim dotychczasowego metropolitę rostowskiego Włodzimierza. W latach 2000–2003 namiestnikiem klasztoru był archimandryta Sebastian (Szczerbakow), który w 2003 razem z mnichami samowolnie porzucił klasztor. Od tego momentu zwierzchnikiem monasteru był biskup pomocniczy eparchii charkowskiej, arcybiskup iziumski Onufry (obecny metropolita charkowski). Trwają prace nad renowacją i odbudową zabudowań monasterskich.

</doc>
<doc id="3000053" url="https://pl.wikipedia.org/wiki?curid=3000053" title="Global RallyCross Championship 2013">
Global RallyCross Championship 2013

Global RallyCross Championship 2013 – trzeci sezon mistrzostw GRC. W serii po raz pierwszy znalazły się wyścigi rozgrywane poza Stanami Zjednoczonymi.
Zmiany.
Kalendarz.
W kalendarzu pojawiły się rundy w Ameryce Południowej i Europie. Były to wyścigi wchodzące w skład olimpiady sportów ekstremalnych X-Games w Brazylii, Hiszpanii i Niemczech. W Stanach Zjednoczonych zrezyngowano z rund na torach Las Vegas Motor Speedway i Texas Motor Speedway. Pojawiły się za to nowe wyścigi na Bristol Motor Speedway i Atlanta Motor Speedway. Zawody towarzyszące X Games w Los Angeles zostały natomiast przeniesione z centrum miasta na tor Irwindale Event Center.
Przepisy.
W 2013 wprowadzony został Penalty Box. Jest to 50 metrowej długości pas obok toru, gdzie kierowcy zjeźdzają na karę za falstart. Dzięki niemu, w przypadku falstartu któregoś z zawodników nie ma już potrzeby przerywania zawodów, jak to miało miejsce dotychczas.
GRC Lites.
W 2013 zadebiutowała seria juniorska, GRC Lites. Kierowcy ścigają się w niej na takich samych zasadach, jakie obowiązują w Global RallyCross. Zawody towarzyszą Amerykańskim rundom GRC. Kierowcy startują Fordami Fiestami przygotowanymi przez OlsbergsMSE.

</doc>
<doc id="3000055" url="https://pl.wikipedia.org/wiki?curid=3000055" title="MP Motorsport">
MP Motorsport

MP Motorsport – holenderski zespół startujący w wyścigach samochodowych, którego założycielem jest Henk de Jong. Startuje w serii GP2 od 2013 roku, Auto GP World Series od 2011 roku, w Europejskim Pucharze Formuły Renault 2.0 od 2008 roku, Północnoeuropejskim Pucharze Formuły Renault 2.0 oraz w Formule Acceleration 1. W przeszłości startował także w Holenderskiej Formule Renault oraz w Holenderskiej Formule Ford, w której święcił największe sukcesy. Siedziba zespołu mieści się w holenderskiej miejscowości Oudenbosch.
Starty.
Europejski Puchar Formuły Renault 2.0.
† - zawodnik nie był liczony do klasyfikacji końcowej.

</doc>
<doc id="3000059" url="https://pl.wikipedia.org/wiki?curid=3000059" title="Meczet Umara w Betlejem">
Meczet Umara w Betlejem

Meczet Umara (arab. مسجد عمر) – najstarszy i jednocześnie jedyny meczet znajdujący się w starej części Betlejem niedaleko Bazyliki Narodzenia Pańskiego.
Historia.
Nazwa meczetu pochodzi od Umara ibn al-Chattaba, drugiego prawowiernego kalifa muzułmańskiego, który po zdobyciu Jerozolimy, przybył do Betlejem w 637 r. i wydał prawo, które gwarantowało szacunek dla chrześcijańskich miejsc kultu oraz bezpieczeństwo dla duchowieństwa. Według podań Umar modlił się w miejscu dzisiejszego meczetu już cztery lata po śmierci proroka Mahometa.
Sama świątynia została zbudowana jednak dopiero w 1860 r. i aż do 1955 r. nie była remontowana. Teren pod jej budowę podarował Grecki Kościół Prawosławny.
20 lutego 2006 r. Dalajlama na prośbę władz Autonomii Palestyńskiej odwołał swoją wizytę w meczecie, co było podyktowane naciskami ze strony Chin.
W lutym 2007 r. izraelska agencja bezpieczeństwa Szin Bet zatrzymała 20 osób, które rzekomo zostały zwerbowane do komórek Hamasu przez muzułmańskiego duchownego w meczecie Umara.

</doc>
<doc id="3000065" url="https://pl.wikipedia.org/wiki?curid=3000065" title="Meczet Omara w Betlejem">
Meczet Omara w Betlejem



</doc>
<doc id="3000067" url="https://pl.wikipedia.org/wiki?curid=3000067" title="Stopping the Show">
Stopping the Show

Stopping the Show – amerykański film animowany z 1932 roku. Debiutancki film postaci rysunkowej Betty Boop.

</doc>
<doc id="3000070" url="https://pl.wikipedia.org/wiki?curid=3000070" title="FK Gorno Lisicze">
FK Gorno Lisicze

FK Gorno Lisicze (maced. ФК Горно Лисиче) – północnomacedoński klub piłkarski, mający siedzibę we wsi Gorno Lisicze w pobliżu Skopje.
Historia.
Chronologia nazw: 
Klub został założony w 1964 roku jako Bratstwo-jedinstwo. Do nowo utworzonego klubu przeszło wielu piłkarzy miejscowego klubu "Udarnik" zorganizowanego w 1945. Sponsorem klubu została miejscowa spółdzielnia rolnicza. Zespół startował w regionalnej grupie Skopje. Po czterech latach awansował do regionalnej ligi Skopje. Największy sukces osiągnął plasując na pierwszym miejscu w lidze w sezonie 1991/92. Po proklamacji niepodległości Macedonii klub startował w II lidze mistrzostw Macedonii. W sezonie 1993/94 zajął ostatnie 14. miejsce w grupie zachodniej i spadł do III ligi. Jakiś czas występował pod nazwą Tehnokom firmy, która sponsorowała klub, ale wkrótce zaprzestała finansować. Klub przetrwał najgorsze czasy i w międzyczasie zmienił nazwę na FK Gorno Lisicze. Dopiero w 2010 z nowym sponsorem Euromilk powrócił do II ligi. W sezonie 2011/12 zajął czwarte miejsce w II lidze ale w meczach play off nie uzyskał promocji przegrywając z Horizont Turnowo 0:1. W sezonie 2012/13 ponownie zajął czwarte miejsce w II lidze, ale tym razem w meczach play off pokonał KF Drita i zdobył historyczny awans do I ligi. Przed rozpoczęciem sezonu 2013/14 przywrócił nazwę FK Gorno Lisicze.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Gradskim w Gorno Lisicze, który może pomieścić 1,500 widzów.

</doc>
<doc id="3000072" url="https://pl.wikipedia.org/wiki?curid=3000072" title="Jelizawieta Bojarska">
Jelizawieta Bojarska

Jelizawieta Michajłowna Bojarska, ros. Елизаве́та Миха́йловна Боя́рская (ur. 20 grudnia 1985 w Leningradzie) – rosyjska aktorka.
Życiorys.
Urodziła się 20 grudnia 1985 w Leningradzie jako córka dwojga sławnych rosyjskich aktorów Michaiła Bojarskiego oraz Łarisy Łuppian. Jej ojciec jest pochodzenia rosyjskiego i polskiego, natomiast jej matka pochodzenia estońskiego, niemieckiego, rosyjskiego i polskiego. W 2007 roku została absolwentką Petersburskiej Państwowej Akademii Sztuki Teatralnej.

</doc>
<doc id="3000073" url="https://pl.wikipedia.org/wiki?curid=3000073" title="Towarzystwo Sportowo-Gimnastyczne „Strzelec”">
Towarzystwo Sportowo-Gimnastyczne „Strzelec”

Towarzystwo Sportowo-Gimnastyczne „Strzelec” (także Towarzystwo „Strzelec” lub „Strzelec”) – polska, legalna organizacja o charakterze paramilitarnym założona pod koniec 1910 roku w Krakowie przez Eugeniusza Kiernika. Władze austriackie oficjalnie zalegalizowały organizację 1 grudnia 1910 roku.
Oddziałami terenowymi Towarzystwa „Strzelec” były koła, które starano się zakładać w miejscowościach, gdzie działało minimum ośmiu członków organizacji. Mimo starań Towarzystwo „Strzelec” miało ograniczoną liczbę kół i było organizacją o charakterze lokalnym.
Najwyższą władzą w organizacji było Walne Zgromadzenie, w którym brali udział delegaci poszczególnych kół. Zarząd Główny zwoływał Walne Zgromadzenie raz do roku, a do jego zadań należało m.in. uchwalenie budżetu organizacji, rozliczenie dotychczasowego Zarządu z działalności oraz wybór nowego Zarządu, Sądu Towarzystwa i Komisji Rewizyjnej. Bieżącym sprawowaniem władzy w Towarzystwie zajmował się Zarząd Główny, na czele którego stał prezes. Od roku 1911 do rozwiązania organizacji w roku 1914 tę funkcję sprawował poseł do parlamentu Austro-Węgier Włodzimierz Tetmajer.
Dążąc do zjednoczenia organizacji strzeleckich, czyli Związku Strzeleckiego i Towarzystwa „Strzelec”, w roku 1912 planowano utworzenie jawnej Polskiej Federacji Strzeleckiej. Jednakże władze austriackie nie wyraziły na to zgody, obawiając się powstania dużej organizacji o charakterze niepodległościowym, nie podlegającej kontroli władz Austro-Węgier.
Formalnie władzę nad organizacjami sprawował Wydział Związku Strzeleckiego, jednakże faktycznie był to utajony Wydział Związku Walki Czynnej, w roku 1912 zastąpiony Radą Główną ZWC.
W chwili wybuchu I wojny światowej członkowie Towarzystwa „Strzelec” wraz z członkami Związku Strzeleckiego i Polskich Drużyn Strzeleckich zostali zmobilizowani, tworząc znaczącą siłę zbrojną. Początkowo były to tzw. kompanie kadrowe, a od 16 sierpnia 1914 roku Legiony Polskie.
Formalne rozwiązanie Towarzystwa Sportowo-Gimnastycznego „Strzelec” nastąpiło dopiero 11 maja 1922 roku.

</doc>
<doc id="3000075" url="https://pl.wikipedia.org/wiki?curid=3000075" title="Elizawieta Bojarska">
Elizawieta Bojarska



</doc>
<doc id="3000080" url="https://pl.wikipedia.org/wiki?curid=3000080" title="El Puente (ujednoznacznienie)">
El Puente (ujednoznacznienie)

El Puente z języka hiszpańskiego "most", może odnosić się do:
Toponimia.
 Boliwia
 Hiszpania
 Honduras

</doc>
<doc id="3000083" url="https://pl.wikipedia.org/wiki?curid=3000083" title="What?">
What?

"What?" to piosenka heavy metalowa stworzona na czwarty album studyjny amerykańskiego wokalisty Roba Zombie "Hellbilly Deluxe 2" (2010). Wyprodukowany przez samego Zombie, utwór wydany został jako inauguracyjny singel promujący krążek dnia 6 października 2009 roku. Intro utworu stanowi fragment audio z horroru "The Child" (1977) w reżyserii Roberta Voskaniana; jest to w gruncie rzeczy dialog między bohaterami.

</doc>
<doc id="3000085" url="https://pl.wikipedia.org/wiki?curid=3000085" title="Koalicja antyfrancuska">
Koalicja antyfrancuska

Wojna Francji z Ligą Augsburską
Okres rewolucji francuskiej i wojen napoleońskich

</doc>
<doc id="3000087" url="https://pl.wikipedia.org/wiki?curid=3000087" title="Batalion KOP &quot;Ludwikowo&quot;">
Batalion KOP &quot;Ludwikowo&quot;



</doc>
<doc id="3000088" url="https://pl.wikipedia.org/wiki?curid=3000088" title="Abu al-Abbas al-Mursi">
Abu al-Abbas al-Mursi

Abu al-Abbas al-Mursi (szejk Szihab ad-Din Abu al-Abbas Ahmad ibn Umar ibn Muhammad al-Ansari al-Mursi; arab. أبو العباس المرسي; ur. w 1219 w Andaluzji, zm. w 1286 w Aleksandrii) – suficki święty i nauczyciel.
Życiorys.
Pochodził z bogatej rodziny kupieckiej. Odebrał staranne wykształcenie, znany był z uczciwości i filantropii. 
W 1242, na skutek rosnących wpływów chrześcijańskich w Hiszpanii, opuścił, wraz z rodziną, Andaluzję i udał się do Tunezji. Tam spotkał szejka Abu al-Hasana asz-Szazilego, z którym kontynuował podróż do Aleksandrii, będącej celem wielu muzułmanów uchodzących z Hiszpanii. Został najlepszym uczniem asz-Szazilego i jego zięciem. 
Do śmierci pozostał nauczycielem w Aleksandrii. Nad jego grobowcem w roku 1307 zbudowano meczet, kilkakrotnie przebudowywany i rozbudowany, który był licznie odwiedzany przez pielgrzymujących do Mekki.
Obecny meczet pochodzi z 1775, odrestaurowany w 1943 i jest uważany za najważniejszy z historycznych meczetów Aleksandrii.

</doc>
<doc id="3000089" url="https://pl.wikipedia.org/wiki?curid=3000089" title="Skalinek czarny">
Skalinek czarny

Skalinek czarny ("Petroica traversi") – gatunek małego ptaka z rodziny skalinkowatych (Petroicidae). Występuje endemicznie na Wyspach Chatham i jest narażony na wyginięcie.
Taksonomia.
Skalinek czarny został odkryty przez Henry’ego T. Traversa na początku roku 1872. Gatunek opisał naukowo Walter Buller w roku 1872 w dziele "A history of the birds of New Zealand". Buller nadał mu nazwę "Miro traversi"; nazwa gatunkowa upamiętnia odkrywcę, a obecna nazwa rodzajowa, "Petroica", pochodzi od greckich słów "petros" (skała) oraz "oikos" (mieszkanie, dom). Nie wyróżnia się podgatunków.
Morfologia.
Długość ciała wynosi 15,2 cm, w tym ogona około 6,6 cm i dzioba (wzdłuż dolnej szczęki) 1,8 cm. Skrzydło mierzy 8,6 cm, natomiast skok 2,8 cm. Sylwetką przypomina rudzika (co znalazło odzwierciedlenie w angielskiej nazwie, "Black robin"). Upierzenie w większości czarne, pióra u nasady ołowianoszare. Tęczówka brązowa, dziób czarny. Nogi brązowoczarne, spód stopy żółtawy.
Zasięg występowania.
Zasięg występowania obejmuje 4 km² na Wyspach Chatham; zasiedla wyspy Mangere i Rangatira (South East Island). Środowisko życia stanowią nizinne, zakrzewione lasy.
Zachowanie.
Zawołanie stanowi pojedynczy, wysoki dźwięk. Pieśń samca jest prosta i złożona z 5–7 dźwięków. Owadożerny, pożywienia szuka na ziemi lub na niskich gałęziach. Sezon lęgowy trwa od wczesnego października do późnego grudnia. Gniazdo mieści się w dziupli lub innym otworze drzewa lub też w złamanym pniu. Samica składa 1–3 kremowych jaj o fioletowawych plamkach. Inkubacja trwa około 18 dni. Oba ptaki z pary uczestniczą w karmieniu. Młode opuszczają gniazdo w wieku 23 dni, jednak są jeszcze karmione przez rodziców dopóki nie ukończą 65. dnia życia.
Status, zagrożenia i ochrona.
Według IUCN gatunek klasyfikowany jest jako gatunek narażony na wyginięcie (VU – "vulnerable") ; przed 2022 rokiem był uznawany jako gatunek zagrożony wyginięciem (kategoria EN – "endangered"). Pod koniec XIX wieku liczebność populacji skalinków czarnych gwałtownie zmalała. W 1980 roku wynosiła zaledwie 5 osobników: trzy samce i dwie samice. W 1981 roku liczba osobników wzrosła do siedmiu, w roku 1990 około 116, w 1998 – 226, zaś w roku 1999 już 254 (w tym 178 dorosłych). Wiosną 2011 roku, w trakcie liczenia osobników tego gatunku, na wyspie Rangatira stwierdzono 190 dorosłych osobników, zaś na Mangere – 34. Łącznie z młodymi było wtedy 260 ptaków tego gatunku.
Zagrożenia dla "Petroica traversi" stanowią przywiezione na wyspę szczury, zdziczałe koty oraz myszy, a także świnie domowe. Introdukcja szpaków zwyczajnych ("Sturnus vulgaris") może stanowić poważny problem w przyszłości, z powodu zajmowania miejsc lęgowych oraz drapieżnictwa. Problem stanowi także potencjalna hybrydyzacja ze skalinkiem wielkogłowym ("Petroica macrocephala"). Z powodu niszczenia lasów na wyspie Little Mangere, osobniki na niej żyjące zostały przeniesione na wyspę Mangere. W latach 1980–1981 próbowano wykorzystać krzakówkę długodziobą ("Gerygone albofrontata") jako zastępczą matkę dla jaj i piskląt skalinków czarnych, ale nie udało się jednak tego zrealizować. W latach 1981–1982 trzy pisklęta samicy o imieniu Old Blue zostały oddane pod opiekę skalinka wielkogłowego; przeżyły i zostały sprowadzone na wyspę Mangere. Zaczęto dalej stosować tę technikę, a pisklęta po uzyskaniu wieku dorosłego sprowadzono na wyspę Rangatira. Na obu wyspach, na których występuje "P. traversi", prowadzi się ponowne zalesianie.

</doc>
<doc id="3000090" url="https://pl.wikipedia.org/wiki?curid=3000090" title="What? (singel)">
What? (singel)



</doc>
<doc id="3000091" url="https://pl.wikipedia.org/wiki?curid=3000091" title="Dragula (singel)">
Dragula (singel)



</doc>
<doc id="3000094" url="https://pl.wikipedia.org/wiki?curid=3000094" title="It Starts and Ends with You">
It Starts and Ends with You

"It Starts and Ends with You" – utwór brytyjskiego zespołu alternatywno-rockowego Suede pochodzący z albumu Bloodsports. Wydany 4 lutego 2013 roku przez wytwórnię Warner Music Group w formie digital download.
Pierwszy singiel grupy Suede opublikowany od 2003 roku, kiedy to wydano singiel "Attitude/Golden Gun"

</doc>
<doc id="3000097" url="https://pl.wikipedia.org/wiki?curid=3000097" title="Muhammad ibn Zakariya al-Razi">
Muhammad ibn Zakariya al-Razi



</doc>
<doc id="3000099" url="https://pl.wikipedia.org/wiki?curid=3000099" title="Abu Bakr Muhammad ibn Zakarijja al-Razi">
Abu Bakr Muhammad ibn Zakarijja al-Razi



</doc>
<doc id="3000104" url="https://pl.wikipedia.org/wiki?curid=3000104" title="Voxel">
Voxel



</doc>
<doc id="3000106" url="https://pl.wikipedia.org/wiki?curid=3000106" title="El Puente (Guarayos)">
El Puente (Guarayos)

El Puente − miasto w Boliwii, w departamencie Santa Cruz, w prowincji Guarayos.
Miasto znajduje się na wysokości 299 m n.p.m., siedem kilometrów na północ od Río San Julián.

</doc>
<doc id="3000108" url="https://pl.wikipedia.org/wiki?curid=3000108" title="Rewolucja w Iraku (1958)">
Rewolucja w Iraku (1958)

Rewolucja w Iraku, rewolucja 14 lipca – wojskowy zamach stanu w Iraku, w rezultacie którego zostały obalone rządy monarchii haszymidzkiej oraz rozpoczęły się procesy przekształceń politycznych, ekonomicznych i społecznych.
Geneza rewolucji.
Organizatorami rewolucji byli wojskowi zrzeszeni w tajnej organizacji Wolnych Oficerów, utworzonej na wzór analogicznego stowarzyszenia w Egipcie, które przeprowadziło 23 lipca 1952 udaną rewolucję. Iraccy Wolni Oficerowie byli przedstawicielami najmłodszego pokolenia korpusu oficerskiego, będącego w służbie od końca lat 30. XX wieku i wykształconego już w Iraku. Do organizacji należało ok. 200 osób, tj. 5% wszystkich oficerów. Liderem sprzysiężenia był Abd al-Karim Kasim, który związał się z nim w 1957 i jeszcze w tym samym roku objął przywództwo organizacji. Był autorem ideologii grupy i organizatorem samego przewrotu. Obok niego kierowniczą rolę odgrywał Abd as-Salam Arif. Wolni Oficerowie planowali obalenie monarchii, proklamowanie republiki, opracowanie demokratycznej konstytucji i wdrożenie demokratycznych instytucji władzy, uznanie praw mniejszości narodowych, w tym Kurdów, opuszczenie paktów wojskowych, usunięcie zagranicznych baz militarnych z terytorium kraju, walkę z imperializmem, walkę z feudalizmem i wyzwolenie osobiste chłopów, bliską współpracę z innymi państwami arabskimi, w tym poparcie Palestyńczyków w walce o ich własne państwo i przyjęcie programu panarabskiego. Nie posiadali szczegółowego programu.
Wojsko wystąpiło przeciwko monarchii w poczuciu marginalizacji i upokorzenia po klęsce przewrotu Raszida Alego al-Kilaniego i po wojnie izraelsko-arabskiej 1948-1949, w której siły irackie poniosły klęskę. Oprócz samej rewolucji egipskiej z 1952, spiskowców do działania inspirowały także konsekwencje zawarcia Paktu Bagdadzkiego w 1955 oraz nacjonalizacja Kanału Sueskiego i związana z nią interwencja mocarstw.
Sukces rewolucji umożliwił ogólny stan wrzenia politycznego w kraju, do powstania którego przyczyniły się organizacje lewicowe.
Przebieg przewrotu wojskowego.
Wojskowi, rozpoczynając swoje wystąpienie w dniu 14 lipca 1958, od początku zamierzali całkowicie obalić monarchię, a nie jedynie doprowadzić do dymisji rządu i zastąpienia go innym w ramach panującego ustroju. W wymienionym dniu oddziały liczące łącznie 3 tys. żołnierzy (w tym znaczna część nieuzbrojonych) opuściły koszary i zajęły kluczowe punkty w Bagdadzie i innych miastach. Śmierć poniosła rodzina królewska na czele z królem Fajsalem II oraz politycy z nią związani, wśród nich wielokrotny premier Nuri as-Sa’id. Klęska monarchii była efektem jej oderwania od społeczeństwa i minimalnego poparcia, jakim się cieszyła. O planowanym przewrocie uprzedzone były Iracka Partia Komunistyczna, Narodowa Partia Demokratyczna oraz Partia Baas. Rewolucyjną odezwę odczytał przez radio o 6.30 14 lipca Arif.
Rewolucja uzyskała powszechne poparcie obywateli Iraku, którzy wierzyli, że razem z nią ostatecznie zerwana zostanie zależność kraju od Wielkiej Brytanii, a rząd będzie realizował interesy narodowe. W rezultacie przewrotu ziemiaństwo straciło wiodącą rolę w kraju na rzecz nowej elity władzy złożonej z wojskowych i cywilów-pracowników instytucji państwowych.
Sytuacja w Iraku po przewrocie.
Po przejęciu władzy przez wojsko w kraju wprowadzony został stan wyjątkowy. Na czele pierwszego rządu stanął Kasim, wicepremierem został Arif, zaś poszczególne teki ministerialne objęli przedstawiciele Narodowej Partii Demokratycznej, Partii Baas i Partii Niepodległości, jak również wojskowi, nie zaproszono natomiast do niego polityków Demokratycznej Partii Kurdystanu (choć wśród ministrów byli etniczni Kurdowie) ani komunistów. W odróżnieniu od Wolnych Oficerów egipskich, iraccy rewolucjoniści nie utworzyli Rady Rewolucyjnych Dowódców, co rozczarowało część wysokich stopniem oficerów. Równocześnie członkowie sprzysiężenia objęli stanowiska dowódcze w poszczególnych jednostkach. Osobnym organem władzy była trzyosobowa Rada Suwerenności. Skład obydwu organów władzy odzwierciedlał skład etniczny i religijny państwa. Dwuizbowy parlament został zlikwidowany. Rozwiązano Federację Iracko-Jordańską proklamowaną w lutym 1958 jako przeciwwagę dla egipsko-syryjskiej Zjednoczonej Republiki Arabskiej. Formalnie nie zalegalizowano partii politycznych, ale w początkowej fazie istnienia Republiki Irackiej rząd nie przeszkadzał im w prowadzeniu zwykłej działalności.
Po rewolucji społeczeństwo domagało się radykalnych przemian w kraju, jednak w rządzie znaleźli się przede wszystkim zwolennicy umiarkowanych reform. Najpoważniejszą siłą popierającą rewolucyjny rząd wojskowych była Iracka Partia Komunistyczna. Nie miała ona swoich przedstawicieli w rządzie, ale miała wpływy w wojsku i służbie cywilnej.
Tymczasowa konstytucja Iraku została ogłoszona dwa tygodnie po przewrocie wojskowym. Irak stał się republiką z islamem jako religią państwową; został uznany za "część narodu arabskiego". Nie ustanowiono urzędu prezydenckiego, lecz zachowano kolektywne sprawowanie obowiązków głowy państwa przez Radę Suwerenności. Władza ustawodawcza i wykonawcza pozostały w kompetencji rady ministrów, z zastrzeżeniem zatwierdzania projektów ustaw przez Radę Suwerenności. Wbrew deklaracjom rychłego powrotu do koszar i ustanowienia demokracji parlamentarnej, wojskowi nie ogłosili ani terminu nowych wyborów parlamentarnych, ani uchwalenia stałej konstytucji. W rzeczywistości realna władza w państwie należała do przewodzących Wolnym Oficerom Kasima i Arifa, a z czasem znalazła się w rękach samego Kasima, który zaczął być określany jako Jedyny Przywódca. Arif, niezgadzający się z wizją polityki zagranicznej lansowaną przez Kasima (określaną mianem "niezależnego nacjonalizmu o lewicowym charakterze"), został odsunięty od wszystkich stanowisk we wrześniu 1958, a następnie oskarżony o zdradę stanu. W lutym 1959 rząd Kasima został zrekonstruowany. Z ministerstw usunięto polityków aktywnych w czasach monarchii (chociaż byli oni wtedy w opozycji, a przewrót 14 lipca poparli); niektórzy z nich sami zrezygnowali ze stanowisk, nie chcąc zostać oskarżonymi o działanie przeciwko rządowi (spotkało to m.in. gen. al-Kilaniego). Na ich miejsce weszli działacze lewicowi. Popierająca Arifa i program panarabskich Partia Baas oraz organizacje nacjonalistyczne od tej pory jawnie dążyły do obalenia rządu Kasima. Doszło do polaryzacji życia politycznego między nacjonalistami arabskimi, skłaniającymi się ku naseryzmowi, a lewicą.
Przed specjalnym trybunałem osądzono polityków związanych z obaloną monarchią i uczestników spisków przeciwko nowemu rządowi. W 1959 doszło bowiem do kilku prób obalenia rządu, podejmowanych przez oficerów, którzy dla doraźnych celów posługiwali się hasłami panarabskimi i prospołecznymi. Do pierwszego takiego buntu doszło w marcu 1959 w Mosulu. Zbuntowane oddziały zostały powstrzymane przez siły rządowe i aktywistów Irackiej Partii Komunistycznej. W mieście doszło do walk, podczas których komuniści dopuścili się przynajmniej kilkudziesięciu zabójstw na osobach uznanych za przeciwników rządu. Bunt ten według części źródeł wsparła Zjednoczona Republika Arabska, inne zaś temu zaprzeczają. W maju 1959 do rządu Kasima weszła pierwsza w historii Iraku kobieta, komunistka Naziha ad-Dulajmi.
W lipcu 1959 w Kirkuku starli się Turkmeni i Kurdowie. Wydarzenie to miało miejsce w czasie ogólnokrajowego zjazdu komunistów i to oni zostali przez opinię publiczną obarczeni winą za zamieszki. Po tym wydarzeniu stosunki między Iracką Partią Komunistyczną a Kasimem ostatecznie się pogorszyły.
Nie oznaczało to całkowitej utraty poparcia przez komunistów. W pierwszą rocznicę rewolucji Iracka Partia Komunistyczna była widoczna w czasie oficjalnych obchodów w Mosulu, Kirkuku i Bagdadzie.
W październiku tego samego roku działacze Partii Baas zorganizowali nieudany zamach na Kasima, który został w nim jedynie raniony. Wydarzenie to skłoniło go do dalszego zaostrzenia represji wobec opozycji.
Przemiany społeczne, polityczne i gospodarcze.
W gospodarce rząd Kasima wprowadził centralne planowanie, którym kierowało odpowiedzialne za nie ministerstwo. Wśród wydatków państwa najważniejsze miejsce zajmowały odtąd inwestycje w budownictwo mieszkaniowe, rozwój rolnictwa, służbę zdrowia, oświatę i opiekę społeczną. Radykalizacja działań rządu była widoczna zwłaszcza od lutego 1959. Przyjęte programy socjalne miały poprawić sytuację ubogich mieszkańców miast, a wydatki ponoszone w ich ramach były dwa razy wyższe, niż koszty działań socjalnych ponoszone w czasach monarchii. Rząd osobiście nadzorował podział produktu krajowego i rozdzielał uzyskany dochód z korzyścią dla biednych. Centralnie wyznaczane były ceny i czynsze.
Najważniejszą reformą społeczną przeprowadzoną po rewolucji irackiej była wdrażana od 1958 reforma rolna, która doprowadziła do likwidacji nierówności w stanie posiadania właścicieli wielkich majątków i ubogich chłopów (przed rewolucją 68% gruntów ornych było w rękach 2% właścicieli). Na północy kraju ziemię skupiali w swoich rękach kupcy i lichwiarze, skupujący grunta za niespłacone długi, na południu właścicielami ziemskimi byli przede wszystkim szejkowie plemienni. W Iraku nie występował przy tym głód ziemi porównywalny np. z sytuacją w Egipcie. Mimo to rząd Wolnych Oficerów wdrożył reformę rolną inspirowaną właśnie działaniami rządu Nasera, postanawiając rozbić popierającą monarchię warstwę posiadaczy ziemskich. Przebieg reformy był przy tym przedmiotem silnych kontrowersji w kołach rządowych. Radykalnie skrzydło Partii Baas oraz komuniści domagali się całkowitej nacjonalizacji rolnictwa i utworzenia sowchozów na wzór radziecki. Przeważyło jednak stanowisko, iż ziemia powinna zostać rozdzielona nowym prywatnym właścicielom.
Na mocy postanowień reformy prywatny majątek rolny nie mógł przekraczać 250 ha (jeśli pola były nawadniane sztucznie) lub 500 ha (w przypadku nawadnianych przez deszcz). Państwo przejmowało nadwyżki gruntów (za odszkodowaniem) i rozdzielało je między chłopów, przyznając dwunastohektarowe lub dwudziestotrzyhektarowe działki (zależnie od sposobu nawadniania). Chłopi-beneficjenci reformy musieli zrzeszać się w spółdzielniach, a wartość otrzymanego gruntu spłacić w ratach w ciągu 20 lat. Przejmowanie gruntów i przekazywanie ich nowym właścicielom trwało wiele lat i zakończyło się już po zmianie elity władzy, upadku i śmierci Kasima. Parcelacja wielkich majątków zasadniczo zmieniła strukturę rolnictwa Iraku, równocześnie jednak doprowadziła do spadku produkcji rolnej, gdyż inwestycje państwowe w ten sektor gospodarki nie równały się dawnym inwestycjom prywatnym.
Spadek znaczenia rolnictwa towarzyszył wzrostowi pozycji przemysłu, który był szczególnie wspierany przez Kasima i jego następców. Kasim zapoczątkował także nacjonalizację wydobycia ropy naftowej poprzez stopniowe ograniczanie zakresu działania Iraq Petroleum Company.
Odrębne reformy dotyczyły sfery obyczajowej. Rząd rewolucyjny zrównał prawa kobiet przy dziedziczeniu, ograniczył poligamię i zabronił małżeństw dzieci. Decyzje te zniechęciły do Kasima organizacje konserwatywne i islamskie.
W czasie obchodów rocznicy rewolucji Kasim zapowiadał zaprowadzenie demokracji parlamentarnej do stycznia przyszłego roku, jednak 1 stycznia 1960 ogłosił jedynie wprowadzenie nowej ustawy o stowarzyszeniach. Udzielała ona poszczególnym partiom zezwoleń na dalszą działalność; w rzeczywistości jej celem było rozbicie całej opozycji wobec rządu. Zgody nie udzielono komunistom, równocześnie jednak rząd utworzył fikcyjną partię pod tą samą nazwą. Legalna pozostała Narodowa Partia Demokratyczna, jednak szybko doszło w niej do rozłamu. Również Demokratyczna Partia Kurdystanu mogła nadal funkcjonować, ale gdy przeszła do opozycji, straciła licencję na działanie, a jej przywódcy zostali aresztowani. Siły konserwatywne reprezentowała Partia Islamska, ale i ona w 1961 została zdelegalizowana.
Polityka zagraniczna.
Jesienią 1958 w obozie Wolnych Oficerów doszło do sporu na tle kształtu polityki zagranicznej. Podczas gdy wicepremier Arif pragnął, by Irak dołączył do Zjednoczonej Republiki Arabskiej, Kasim sprzeciwił się temu. Rząd powołany w lutym 1959 opowiadał się za całkowitą niezależnością Iraku. Rozwiązanie takie popierali także komuniści i Kurdowie.
W marcu 1959 Irak wystąpił z Paktu Bagdadzkiego, którego prace już wcześniej bojkotował. Ustanowił natomiast stosunki dyplomatyczne z ZSRR, Chinami i państwami Bloku Wschodniego. Współpraca z ZSRR w sferze rozwoju przemysłu i obronności trwała od 1958. Związek Radziecki udzielał Irakowi wsparcia w rozwijaniu przemysłu stalowego, tekstylnego, energetycznego, spożywczego, naftowego. Sprzedawał również armii irackiej sprzęt bojowy (czołgi, helikoptery, samoloty bojowe). Kraj znalazł się w izolacji w regionie. Bezpośrednio po rewolucji Stany Zjednoczone rozważały nawet interwencję w tym kraju, ostatecznie siły amerykańskie wylądowały jedynie w Libanie, do Jordanii weszły siły brytyjskie. W oczach Jordanii, Turcji, Iranu i Arabii Saudyjskiej, nastawionych prozachodnio, republikański Irak był zagrożeniem. Iran wszedł z Irakiem w spór o przebieg granicy na rzece Szatt al-Arab. W 1961 Kasim bezskutecznie domagał się wcielenia Kuwejtu do Iraku. Po przyjęciu Kuwejtu do Ligi Arabskiej izolacja Iraku wśród innych państw arabskich jeszcze się pogłębiła.
Sprawa kurdyjska.
Odrębnym problemem rewolucyjnego rządu stała się kwestia społeczności kurdyjskiej. Z radością przyjęła ona upadek monarchii. Kasim traktował Kurdów jako przeciwwagę dla sił panarabskich, jednak nie zgadzał się na udzielenie im autonomii, czego domagał się lider Kurdów Mustafa al-Barzani. W ocenie premiera oderwanie się Kurdystanu zbyt poważnie osłabiłoby Irak.
W sierpniu 1961 al-Barzani skierował do Kasima ultimatum, w którym oprócz swobód dla Kurdów żądał także ustanowienia demokratycznych instytucji. Rząd nie był w stanie stłumić rozszerzającego się powstania kurdyjskiego, tym bardziej, że iraccy żołnierze-Kurdowie przechodzili na stronę partyzantów. Na przełomie lat 1962/1963 Kurdowie zgodzili się poprzeć arabskich nacjonalistów w ich wystąpieniu przeciwko Kasimowi, w zamian za gwarancję nadania Kurdystanowi irackiemu autonomii.
Upadek rządu Kasima.
Rząd Kasima stopniowo tracił popularność, a aparat władzy ulegał paraliżowi. W takiej atmosferze 8 lutego 1963 doszło do zamachu stanu zorganizowanego przez partię Baas razem z częścią wojska, z Arifem na czele. Kasim został pośpiesznie osądzony i rozstrzelany.

</doc>
<doc id="3000112" url="https://pl.wikipedia.org/wiki?curid=3000112" title="Ruffino (biskup Rimini)">
Ruffino (biskup Rimini)

Ruffino (zm. w 1192) – włoski kardynał, biskup Rimini w latach 1185–1192.
Życiorys.
Pochodził prawdopodobnie z regionu Emilia-Romania. Od 2 października 1185 jest poświadczony jako biskup Rimini. Papież Klemens III w 1190 roku powołał go do Kolegium Kardynalskiego, pozwalając jednak na zachowanie diecezji Rimini. Jego podpis jako „kardynała prezbitera S. Prassede i biskupa Rimini” widnieje na licznych bullach datowanych między 20 sierpnia 1190 a 26 lipca 1191. Prawdopodobnie w 1191/92 był legatem w Imoli. Zmarł krótko przed 23 marca 1192.
Siedemnastowieczny historyk Ferdinando Ughelli twierdził, że przed objęciem diecezji Rimini Ruffino był biskupem Noli w Kampanii. Identyfikacja ta ze względów chronologicznych jest jednak mało prawdopodobna. Biskup o imieniu Ruffino istotnie zarządzał diecezją Nola od 1173, ale prawdopodobnie zmarł w 1176.

</doc>
<doc id="3000114" url="https://pl.wikipedia.org/wiki?curid=3000114" title="Guarayos (Prowincja)">
Guarayos (Prowincja)

Guarayos − prowincja departamentu Santa Cruz we wschodniej Boliwii.
Stolicą prowincji jest liczące 18 816 mieszkańców miasto Ascención de Guarayos. Prowincja dzieli się na trzy gminy (hiszp. "municipio"): El Puente, Urubichá oraz Ascención de Guarayos.

</doc>
<doc id="3000116" url="https://pl.wikipedia.org/wiki?curid=3000116" title="Raszid Ali al-Gajlani">
Raszid Ali al-Gajlani



</doc>
<doc id="3000118" url="https://pl.wikipedia.org/wiki?curid=3000118" title="AS-202">
AS-202

AS-202 – testowy bezzałogowy lot suborbitalny statku Apollo i jego podsystemów. Próba silnika statku oraz test procedury wejścia modułu dowodzenia w atmosferę pod kontrolą automatycznego systemu sterowania z jeszcze większą prędkością niż podczas poprzedniej próby AS-201.
Przebieg misji.
Rakieta SA-202 wystartowała ze stanowiska nr 34 o godzinie 17:15:32 UTC, 25 sierpnia 1966 roku. Był to lot suborbitalny na wysokość 1142,9 km za pomocą S-IVB oraz silnika statku Apollo. Lot trwał godzinę i 33 minuty. Wodowanie o godzinie 18:48:34 25 sierpnia 1966 na Pacyfiku w miejscu o współrzędnych: 16°7′N, 168°54′E, 27 tysięcy kilometrów od miejsca startu. Prędkość statku podczas wejścia w atmosferę wyniosła 8,7 km/s. Kapsuła została podjęta przez okręt ratowniczy, lotniskowiec USS „Hornet” 26 sierpnia 1966 roku o godzinie 03:10 UTC.
Podsumowanie.
Zgodnie z wcześniejszym harmonogramem po AS-202 powinno odbyć się jeszcze kilka lotów (do AS-209). Postanowiono inaczej i na stanowisku startowym stanął pechowy Apollo 1 (AS-204).

</doc>
<doc id="3000119" url="https://pl.wikipedia.org/wiki?curid=3000119" title="New Orleans Stompers (album)">
New Orleans Stompers (album)

New Orleans Stompers – album złożony z nagrań dokonanych przez zespół jazzu tradycyjnego Warszawscy Stompersi – Warsaw Stompers (na okładce płyty podano: wcześniejsza nazwa – New Orleans Stompers). Było to wydawnictwo, które zainaugurowało nową serię płyt wydawanych przez Polskie Nagrania – Polish Jazz.
Nagrania, które znalazły się na płycie powstawały w Warszawie w latach 1959 – 1964. Monofoniczny LP został wydany w 1965 przez Polskie Nagrania „Muza” XL 0236 (matryce XW-471, XW-472). Reedycja na CD ukazała się w 2008 (PNCD 1001).

</doc>
<doc id="3000121" url="https://pl.wikipedia.org/wiki?curid=3000121" title="Ascención de Guarayos">
Ascención de Guarayos

Ascención de Guarayos − miasto w Boliwii, w departamencie Santa Cruz, w prowincji Guarayos.

</doc>
<doc id="3000122" url="https://pl.wikipedia.org/wiki?curid=3000122" title="Lądowisko Pruszków-SPZOZ">
Lądowisko Pruszków-SPZOZ

Lądowisko Pruszków-SPZOZ – lądowisko sanitarne w Pruszkowie, w województwie mazowieckim, przy Al. Armii Krajowej 2/4. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Szpital Powiatowy Samodzielny Publiczny Zakład Opieki Zdrowotnej w Pruszkowie. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 227
Koszt budowy lądowiska wyniósł 436 tys. zł.

</doc>
<doc id="3000124" url="https://pl.wikipedia.org/wiki?curid=3000124" title="Kaplica Najświętszej Maryi Panny Częstochowskiej w Wygiełdowie">
Kaplica Najświętszej Maryi Panny Częstochowskiej w Wygiełdowie

Kaplica Najświętszej Maryi Panny Częstochowskiej – rzymskokatolicka kaplica filialna, położona w Wygiełdowie (gmina Praszka). Kaplica należy do parafii Świętej Rodziny w dekanacie Praszka, archidiecezji częstochowskiej.

</doc>
<doc id="3000125" url="https://pl.wikipedia.org/wiki?curid=3000125" title="Omnicom Group">
Omnicom Group

Omnicom Group – amerykańskie przedsiębiorstwo reklamowe, marketingowe oraz komunikacji korporacyjnej z siedzibą w Nowym Jorku. Znajduje się w ścisłej czołówce agencji reklamowych obsługujących największe korporacje na świecie. Sprawuje kontrolę nad międzynarodową siecią obejmującą ponad 1500 agencji i usługodawców, obsługując ponad 5000 klientów w ponad 100 krajach na świecie. Kluczową częścią Omnicom Group jest, przejęta w 1993, agencja reklamowa TBWA Worldwide.

</doc>
<doc id="3000130" url="https://pl.wikipedia.org/wiki?curid=3000130" title="Lądowisko Stegna">
Lądowisko Stegna

Lądowisko Stegna – lądowisko wielofunkcyjne w Stegnie, położone w gminie Stegna, w województwie pomorskim, ok. 16 km na północ od Nowego Dworu Gdańskiego. Lądowisko należy do firmy General Aviation Services Sp. z o.o.
Lądowisko powstało w 2013, figuruje w ewidencji lądowisk Urzędu Lotnictwa Cywilnego. 
Dysponuje trawiastą drogą startową o długości 480 m.

</doc>
<doc id="3000131" url="https://pl.wikipedia.org/wiki?curid=3000131" title="Michał Coganianu">
Michał Coganianu

Michał Wojciech Coganianu (ur. 10 sierpnia 1958) – polski perkusista i aktor, członek zespołów Oddział Zamknięty oraz Ex-Dance. W roku 1982 dołączył do Oddziału Zamkniętego zastępując perkusistę Jarosława Szlagowskiego. W 1983 roku nagrał z Oddziałem Zamkniętym „Jestem zły” i „Andzia i ja” (ostatnia sesja do debiutanckiego albumu). W pierwszej połowie 1984 roku uczestniczył w nagraniu albumu "Reda by Night". W roku 1985 opuścił Oddział Zamknięty (został zastąpiony przez Wiesława Golę) i przeszedł do Ex-Dance, gdzie koncertował do rozpadu grupy w 1988 roku. Obecnie jest menedżerem artystycznym.

</doc>
<doc id="3000132" url="https://pl.wikipedia.org/wiki?curid=3000132" title="Barwik (województwo warmińsko-mazurskie)">
Barwik (województwo warmińsko-mazurskie)

Barwik (dawniej niem. "Bärenwinkel") - była osada w Polsce w województwie warmińsko-mazurskim, w powiecie mrągowskim, sołectwo Rydwągi, gmina Mrągowo.
Historia.
W 1815 r. był to folwark należący do majątku ziemskiego Łazdoje (niem. "Laxdoyen") położonego w gminie Kętrzyn. W 1928 roku Barwik był traktowany jako samodzielna gmina wiejska.
Według stanu na dzień 1 stycznia 1973 r. była to osada, z której część należała do powiatu kętrzyńskiego (a część do powiatu mrągowskiego).
Według Jerzego Sikorskiego miejscowość zaniknęła po 1945 roku

</doc>
<doc id="3000135" url="https://pl.wikipedia.org/wiki?curid=3000135" title="Ruska Wieś Mała">
Ruska Wieś Mała

Ruska Wieś Mała (dawniej niem. "Klein Reuschendorf") – opuszczona osada w Polsce w województwie warmińsko-mazurskim, w powiecie mrągowskim, gmina Mrągowo.
Obecnie jest to teren obszaru geodezyjnego Rydwągi.
Historia.
Wybudowanie (tak na Mazurach nazywano kolonie, zagrody wybudowane poza wsią, powstawały po separacji gruntów) powstałe po separacji około 1850 r. w obrębie wsi Ruska Wieś. Wybudowanie należało do gospodarza Herholz. Drugie, podobne wybudowanie zostało nazwane Nową Ruską Wsią (w okresie międzywojennym właściciel gospodarstwa Jatzkowski prowadził księgi rodowe swego stada krów). Osada Nowa Ruska Wieś w spisach urzędowych z 1973 r. należy do sołectwa Ruska Wieś.
Używana w dokumentach była także nazwa Mała Ruska Wieś. W 1914 osada należała do parafii w Szestnie. Według stanu na dzień 1 stycznia 1973 r. była to osada, należąca do sołectwa Rydwagi, gmina Mragowo.
W miejscu gdzie była niemiecka miejscowość "Klein Reuschendorf" na zdjęciu satelitarnym w Google brak zabudowy, na uprawie są ślady po zabudowaniach i zadrzewienia.

</doc>
<doc id="3000136" url="https://pl.wikipedia.org/wiki?curid=3000136" title="Kaplica św. Jana Chrzciciela w Szyszkowie">
Kaplica św. Jana Chrzciciela w Szyszkowie

Kaplica św. Jana Chrzciciela – rzymskokatolicka kaplica filialna, położona w Szyszkowie (gmina Praszka). Kaplica należy do parafii Świętej Rodziny w dekanacie Praszka, archidiecezji częstochowskiej.
Historia kościoła.
Kaplica w Szyszkowie zbudowana została z inicjatywy salezjanina księdza Franciszka Haładyna w drugiej dekadzie XX wieku. W latach 1988-1989 została odrestaurowana a teren wokół świątyni zagospodarowany.

</doc>
<doc id="3000138" url="https://pl.wikipedia.org/wiki?curid=3000138" title="Naxxar Lions FC">
Naxxar Lions FC

Naxxar Lions FC (ang. Naxxar Lions Football Club) – maltański klub piłkarski, mający siedzibę w Naxxar na północy kraju.
Historia.
Chronologia nazw: 
Klub został założony w 1920 roku jako Naxxar Lions FC. W sezonie 1946/47 debiutował w pierwszej lidze. W ligowych rozgrywkach zajął ostatnie 8 miejsce, ale pozostał w niej. W następnym sezonie 1947/48 zespół uplasował się ma 7 pozycji, a w sezonie 1948/49 ponownie na 8 miejscu, które tym razem nie zostało obronione w barażach (przegrana 1:4 z Saint George’s FC) i pożegnał się z elitarną ligą. Dopiero w sezonie 1988/89 klub powrócił do Premier League. Dwa kolejne sezony zakończył na 6 miejscu, ale potem ostatnia 9 pozycja w sezonie 1990/91 i spadek do pierwszej dywizji. Po 3 latach nieobecności w sezonie 1994/95 po raz trzeci wrócił do Premier League. Zespół najpierw rywalizował z przemiennym sukcesem (8 w 1995, 7 w 1996, 8 w 1997, 7 w 1998, 6 w 1999), a potem zajmował coraz gorsze miejsca (7 w 2000, 8 w 2001), a w sezonie 2001/02 zajął przedostatnie 9 miejsce i pożegnał się z najwyższą ligą. Kolejne sezony grał w pierwszej dywizji, a w sezonie 2006/07 zajął ostatnie 10 miejsce i spadł do drugiej dywizji. Sezon 2009/10 spędził nawet w czwartej lidze, jednak powrócił do trzeciej ligi. Następnie rozpoczął się udany okres dla klubu, w sezonie 2010/11 zajął 3 miejsce w drugiej dywizji i awansował do pierwszej dywizji. W następnym sezonie 2011/12 był na szóstej pozycji, a w sezonie 2012/13 zajął pierwsze miejsce w pierwszej dywizji i powrócił do Premier League.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Ta’ Qali Stadium w Ta’ Qali, który może pomieścić 17,000 widzów.

</doc>
<doc id="3000140" url="https://pl.wikipedia.org/wiki?curid=3000140" title="Srđan Marković">
Srđan Marković

Srđan Marković, znany też jako Serge Marković (ur. 10 lipca 1970 w Kragujevacu) – serbski restaurator i szef kuchni, autor programów telewizyjnych.
Życiorys.
Pracę w zawodzie kucharza rozpoczął w rodzinnym Kragujevacu, ale potem pracował w wielu krajach (m.in. w Bułgarii, Grecji, Kanadzie, Szwecji i we Włoszech). W 2005 przyjechał do Moskwy, gdzie założył swoją pierwszą restaurację "Dikoje morie" (działała do 2011). W tym czasie prowadził też kursy z nowoczesnego cateringu.
Jest jednym z najbardziej znanych w Rosji autorów telewizyjnych programów kulinarnych. Dla stacji TVJAM prowadzi program "Byt´ Sierżem Markowiczem" (Быть Сержем Марковичем). Na kanale telewizyjnym Ochota i rybałka prowadzi program "Ot naszego szefa" (От нашего шефа). Kanał Kuchnia TV emituje kolejny program Markovicia – "Dacznyje radosti" (Дачные радости).
Jest autorem kilku książek kucharskich, w tym wielokrotnie wznawianego dzieła "Wkus Moria" (Вкус Моря).
Jest żonaty (żona Natalia).
Nagrody i wyróżnienia.
W Kanadzie Marković otrzymał prestiżową nagrodę „Złotej chochli”, za interesującą estetykę przygotowywanych dań. W lutym 2010 książka Markovicia "Wkus Moria" została wyróżniona nagrodą Gourmand World Cookbook Awards jako jedna z najlepszych książek kucharskich przedstawiających potrawy z ryb.

</doc>
<doc id="3000143" url="https://pl.wikipedia.org/wiki?curid=3000143" title="Lądowisko Golędzinów">
Lądowisko Golędzinów

Lądowisko Golędzinów – lądowisko wielofunkcyjne w Golędzinowie, położone w gminie Oborniki Śląskie, w województwie dolnośląskim, ok. 13 km na południowy zachód od Trzebnicy. Lądowisko należy do Obornickiego Klubu Sportów Lotniczych.
Lądowisko powstało w 2013, figuruje w ewidencji lądowisk Urzędu Lotnictwa Cywilnego. 
Dysponuje dwoma trawiastymi drogami startowymi o długości 400 m i 500 m.

</doc>
<doc id="3000145" url="https://pl.wikipedia.org/wiki?curid=3000145" title="Pomnik Adama Mickiewicza w Tarnowie">
Pomnik Adama Mickiewicza w Tarnowie

Pomnik Adama Mickiewicza w Tarnowie usytuowany jest na placu Kazimierza Wielkiego przy ulicy Katedralnej.
Pomnik postanowiono ufundować z okazji 100-lecia urodzin wieszcza. 9 maja 1898 powstał komitet pod przewodnictwem Bronisława Brzeskiego, tarnowskiego notariusza i weterana powstania styczniowego, mający zebrać potrzebne środki finansowe i wybrać projekt pomnika. W kwietniu 1900 roku zaakceptowano projekt Tadeusza Błotnickiego, zobowiązując artystę do zakończenia pracy do końca października. Uroczystego odsłonięcia pomnika dokonano 26 listopada 1900 w 45. rocznicę śmierci poety.
Pomnik ma formę popiersia o wysokości 1,1 m na cokole wykonanym z czerwonego granitu tremboweskiego o wysokości 3,4 m., ozdobionym lirą – symbolem poetów. Otoczony jest ozdobnymi słupkami metalowymi, połączonymi łańcuchem oraz dwoma kandelabrami. Pomnik przetrwał II wojnę światową, gdyż władzom okupacyjnym po usunięciu polskich symboli wmówiono iż przedstawia on Goethego.
W marcu 1968 protestowano pod pomnikiem przeciwko cenzurze oraz zdjęciu „Dziadów” z desek Teatru Narodowego.

</doc>
<doc id="3000147" url="https://pl.wikipedia.org/wiki?curid=3000147" title="Narządy świetlne">
Narządy świetlne



</doc>
<doc id="3000148" url="https://pl.wikipedia.org/wiki?curid=3000148" title="Stanisław Siemowit mazowiecki">
Stanisław Siemowit mazowiecki

Stanisław Siemowit (prawdopodobnie ur. między 1357 a 1366, zm. 10 grudnia przed 1378) – książę mazowiecki, najprawdopodobniej najstarszy syn księcia Siemowita III i jego drugiej żony Anny ziębickiej. 
Życiorys.
Informację na temat księcia Stanisława Siemowita przekazał nekrolog czerwiński, odnotowując jego śmierć pod datą 10 grudnia. Przypuszcza się, iż zapiska ta odnosi się do wspomnianego w "Kronice" Janka z Czarnkowa nieznanego z imienia najstarszego syna księcia mazowieckiego Siemowita III z jego drugiego małżeństwa z Anną, najprawdopodobniej córką księcia ziębickiego Mikołaja Małego. Imię Stanisław nawiązywałoby wówczas do rozwijającego się na Mazowszu kultu biskupa krakowskiego Stanisława ze Szczepanowa, zaś drugie imię Siemowit byłoby imieniem agnatycznym, otrzymanym po ojcu i przyrodnim bracie. Syn księcia mazowieckiego zmarł przed 14 marca 1378, gdyż nie jest on wymieniony w dokumencie księcia Siemowita III, w którym powołuje się on na konsens swoich synów. Miejsce jego pochówku nie jest znane.

</doc>
<doc id="3000153" url="https://pl.wikipedia.org/wiki?curid=3000153" title="The Labyrinth">
The Labyrinth

The Labyrinth – pierwsza trasa koncertowa brytyjskiej piosenkarki Leony Lewis. Podczas trasy gwiazda odwiedziła Wielką Brytanię i Irlandię. Promuje ona pierwsze dwa albumy artystki – "Spirit" i "Echo".
"The Labyrinth" została ogłoszona 29 listopada 2009 roku z potwierdzeniem dat występów w Irlandii i Wielkiej Brytanii. Lewis czekała na wydanie drugiego albumu studyjnego, aby rozpocząć trasę, mówiąc: "Chciałam poczekać, aż będę mieć dość materiału. Więc czekałam na drugi album. Co ważniejsze, chciałam zrobić wielki show chcę zaskakiwać ludzi". Ujawniła ona temat koncertów, które były oparte na jej ulubiony film, Labirynt.
Gwieździe supportowali Gabriella Cilmi (cała trasa, wyłączając Birmingham 10 czerwca), Alex Gardner (10 czerwca w Birmingham). oraz Hermione Hennesy (Dublin i Belfast).
Setlista.
Opracowana na podstawie materiału źródłowego.

</doc>
<doc id="3000155" url="https://pl.wikipedia.org/wiki?curid=3000155" title="Przyrzeczenie Harcerskie">
Przyrzeczenie Harcerskie



</doc>
<doc id="3000162" url="https://pl.wikipedia.org/wiki?curid=3000162" title="Opel Astra Classic">
Opel Astra Classic



</doc>
<doc id="3000163" url="https://pl.wikipedia.org/wiki?curid=3000163" title="Philip Dunne">
Philip Dunne

Philip Dunne (ur. 11 lutego 1908, zm. 2 czerwca 1992) – amerykański producent filmowy, reżyser i scenarzysta.
Filmografia.
reżyser
producent
scenarzysta
Nagrody i nominacje.
Został nominowany do nagrody im. Roberta Meltzera, nagrody Złotego Globu i dwukrotnie do Oscara. Posiada również swoją gwiazdę na Hollywoodzkiej Alei Gwiazd.

</doc>
<doc id="3000164" url="https://pl.wikipedia.org/wiki?curid=3000164" title="Szpital Świętego Jana Bożego w Warszawie">
Szpital Świętego Jana Bożego w Warszawie

Szpital Świętego Jana Bożego – szpital w Warszawie założony w 1650.
Historia.
Szpital został założony w 1650 przez bonifratrów na terenie jurydyki Leszno. W 1820 był jednym z siedmiu funkcjonujących szpitali warszawskich. W każdym szpitalu ordynował jeden lekarz, najczęściej, mimo podpisanych nieraz umów, bezpłatnie. W szpitalu św. Jana Bożego był to w owym czasie Maurycy Woyde, a leczono w nim chorych psychicznie. W 1821 rozpoczęto budowę drugiego skrzydła szpitala. W 1862 w szpitalu otwarto klinikę psychiatryczną.
W latach 1867−1896 lekarzem naczelnym był Adolf Rothe. Przyczynił się on do rozbudowy placówki. Jego następcą był Iwan Sabasznikow.
Znane powszechnie skutki upadku Powstania warszawskiego 1944, jakie spadły na miasto, równały się między innymi całkowitemu zniszczeniu struktury miejskiej opieki zdrowotnej. Zburzony i spalony został także szpital św. Jana Bożego.

</doc>
<doc id="3000168" url="https://pl.wikipedia.org/wiki?curid=3000168" title="Lucy Angucia">
Lucy Angucia

Lucy Angucia (ur. ?) – ugandyjska lekkoatletka, tyczkarka.

</doc>
<doc id="3000175" url="https://pl.wikipedia.org/wiki?curid=3000175" title="Hrabstwo Dolores">
Hrabstwo Dolores

Hrabstwo Dolores (ang. "Dolores County") – hrabstwo w stanie Kolorado w Stanach Zjednoczonych. Hrabstwo zajmuje powierzchnię 2766 km². Według szacunków United States Census Bureau w roku 2010 liczyło 2 064 mieszkańców. Siedzibą administracyjną hrabstwa jest Dove Creek.

</doc>
<doc id="3000176" url="https://pl.wikipedia.org/wiki?curid=3000176" title="Tętno dziwaczne">
Tętno dziwaczne

Tętno dziwaczne (łac. "pulsus paradoxus") – zmniejszenie wypełnienia tętna lub jego całkowity zanik w czasie wdechu, z towarzyszącym obniżeniem ciśnienia skurczowego o ponad 10 mm Hg.
Klinicznie istotne tętno dziwaczne stwierdza się w czasie spokojnego oddychania, a jego dokładny pomiar jest możliwy przy użyciu sfigmomanometru. Tętno dziwaczne jest obecne, gdy I ton Korotkowa jest słyszalny tylko podczas wydechu.
Przyczyny.
Możliwe przyczyny obecności tętna dziwacznego:

</doc>
<doc id="3000178" url="https://pl.wikipedia.org/wiki?curid=3000178" title="Kawasaki GPZ 600 R">
Kawasaki GPZ 600 R

Kawasaki GPZ600R – japoński motocykl sportowy produkowany w latach 1985-1989 przez Kawasaki.
Historia.
Kawasaki GPZ600R został zaprezentowany w 1984 roku podczas wystawy IFMA w Kolonii jako maszyna super sportowa klasy średniej. Aby podkreślić sportowy charakter możliwości jezdne motocykla zademonstrowano na torze wyścigowym Jarama w Hiszpanii. 
Motocykl trafił do sprzedaży w 1985 i był produkowany do 1989, pomimo tego, że jego bezpośredni następca w postaci Kawasaki GPX600R pojawił się na rynku już w 1988.
Ninja 600RX.
W 1987 Kawasaki wypuściło na rynek amerykański limitowaną serię motocykli wyposażonych w pochodzącą z Kawasaki GPZ400R aluminiową ramę. Motocykl nazwany Ninja 600RX (oznaczenie producenta ZX600B) był o 6 kg lżejszy, ale z powodu węższej przedniej opony i ostrzejszych kątów skrętu prowadził się bardzo nerwowo. 

</doc>
<doc id="3000182" url="https://pl.wikipedia.org/wiki?curid=3000182" title="Roger Ashton-Griffiths">
Roger Ashton-Griffiths

Roger Ashton-Griffiths (ur. 19 stycznia 1957 w Hertfordshire) – brytyjski aktor charakterystyczny, scenarzysta i reżyser filmowy.
Życiorys.
Kształcił się na Lancaster University oraz na University of East London (magister sztuk pięknych). Był śpiewakiem w English National Opera, następnie zajął się pracą w filmie i telewizji, gdzie zaczął wcielać się w postacie charakterystyczne. Jest również scenarzystą teatralnym i reżyserem filmów krótkometrażowych, a także aktorem teatralnym.
Pojawił się w takich produkcjach kinowych jak "Brazil" i "Nieustraszeni bracia Grimm" Terry’ego Gilliama, "Piraci" Romana Polańskiego, "Gangi Nowego Jorku" Martina Scorsese i "Poznasz przystojnego bruneta" Woody’ego Allena. Wystąpił jako Mace Tyrell w serialu fantasy HBO "Gra o tron" (2013–2016). W 2017 dołączył do obsady serialu "Tabu" jako Abraham Appleby.

</doc>
<doc id="3000185" url="https://pl.wikipedia.org/wiki?curid=3000185" title="Tętno paradoksalne">
Tętno paradoksalne



</doc>
<doc id="3000188" url="https://pl.wikipedia.org/wiki?curid=3000188" title="Ekstrakt z papryki">
Ekstrakt z papryki



</doc>
<doc id="3000189" url="https://pl.wikipedia.org/wiki?curid=3000189" title="Tomáš Chalupa">
Tomáš Chalupa

Tomáš Chalupa (ur. 3 lipca 1974 w Pradze) – czeski polityk, dziennikarz i samorządowiec, działacz Obywatelskiej Partii Demokratycznej (ODS), deputowany, w latach 2011–2013 minister środowiska.
Życiorys.
Kształcił się na Uniwersytecie Karola w Pradze, gdzie studiował dziennikarstwo, historię i prawo. Od 1993 pracował w dziennikarstwie, głównie w gazecie „Denní Telegraf”, gdzie w latach 1996–1997 pełnił funkcję zastępcy redaktora naczelnego. W 1992 wstąpił do Obywatelskiej Partii Demokratycznej. W latach 1997–1998 kierował wydziałem prasowym urzędu premiera, w 1998 odpowiadał za służby prasowe ODS. Zajął się również prowadzeniem własnej działalności gospodarczej.
Od 1998 był wybierany do rady dzielnicy Praga 6. W latach 1998–2002 pełnił funkcję wiceburmistrza, następnie do 2011 był burmistrzem tej dzielnicy. W 2010 uzyskał mandat posła do Izby Poselskiej, który wykonywał do 2013. Od stycznia 2011 do lipca 2013 w rządzie Petra Nečasa sprawował urząd ministra środowiska. W 2013 powrócił do sektora prywatnego.

</doc>
<doc id="3000191" url="https://pl.wikipedia.org/wiki?curid=3000191" title="Practical Arrangement">
Practical Arrangement

Practical Arrangement - singel Stinga wydany 15 lipca 2013, zapowiadający album pt. "The Last Ship". Utwór ma formę jazzowej serenady, w której mężczyzna proponuje "praktyczne małżeństwo" kobiecie samotnie wychowującej syna.

</doc>
<doc id="3000192" url="https://pl.wikipedia.org/wiki?curid=3000192" title="Matt Corby">
Matt Corby

Matthew John Corby (ur. 7 listopada 1990 r.) – australijski wokalista, muzyk i autor tekstów. Zadebiutował w australijskiej edycji programu Idol. Światową sławę przyniósł mu wydany w 2011 roku minialbum "Into the Flame," który zajął 3. miejsce na ARIA Singles Chart, pokrywając się w kwietniu 2012 roku pięciokrotną platyną w Australii. W 2012 roku, jego singiel 'Brother', zdobył nagrodę ARIA w kategorii Utwór Roku.
Życiorys.
Wczesne życie i początki kariery.
Matthew John Corby urodził się 7 listopada 1990 roku w Finely w Nowej Południowej Walii. Uczęszczał do tamtejszego Finely High School, gdzie rozpoczęła się jego muzyczna kariera. Tam też zaangażował się w pracę w zespole i szkolnym chórze. W 2007 roku, Corby wziął udział w australijskiej edycji programu Idol, w którym zajął drugie miejsce.
Kariera.
2009 – 2011.
5 lipca 2009 roku, Matt Corby wydał swój debiutancki minialbum "Song For..." Następnie przeniósł się do Londynu, gdzie rozpoczął współpracę z wytwórnią płytową Communion, kierowaną przez Bena Lovett'a, członka zespołu Mumford &amp; Sons. W tym czasie Corby został porównany do Nicka Drake’a i Jeffa Buckleya. 28 maja 2010 roku, wydał swoje kolejne EP, "My False", a już 20 października swój trzeci minialbum, "Transition to Colour". Od końca 2010 przez pierwsze miesiące 2011 roku, zagrał liczne koncerty w Londynie, a w lutym wystąpił w South by Southwest (SXSW) w Austin, Texasie. Powrócił do Australii, gdzie w ramach 'Secret Garden Tour', występował w ogrodach swoich fanów na terenie całej Australii. Jego utwór, 'Made of Stone', został wykorzystany w australijskich programach telewizyjnych "Underbelly: Razor" i "Brothers and Sisters". 'Lighthome' i 'Song For' użyto w australijskiej telenoweli "Home and Away". Matt Corby nagrał cover utworu "By My Side" autorstwa" "INXS, a także wystąpił gościnnie na albumie "The Memory Machine", Julii Stone, oraz w utworze 'Golden Track' autorstwa Passengers.
2011 – 2013.
We wrześniu 2011 roku, Matt Corby nagrał swój czwarty minialbum, "Into the Flame", który ukazał nowy kierunek muzyczny obrany przez Corby'ego. Można znaleźć na nim wpływy muzyki soul, blues i folk. Tytułowy utwór został opisany, jako „surowy lirycznie i ujmująco szczery”. Jest to pierwszy album artysty, który wszedł do notowania ARIA Charts, gdzie 4 grudnia 2011 roku, zajął 46. miejsce na ARIA Top 50 Singles Chart, skąd następnie przeskoczył na miejsce 3.
W grudniu 2012 roku," Into the Flame" pokryło się pięciokrotną platyną w Australii, stając się do tej pory największym muzycznym sukcesem Corby'ego. EP oraz singiel 'Brother' były promowane podczas narodowej trasy koncertowej Into the Flame Tour, w której skład wchodziły również występy w ramach mini trasy 'Secret Garden' Summer Tour, odbytej na terenie New South Wales. W styczniu 2012 roku, Matt Corby zwyciężył w dwóch kategoriach na FBI Radio's annual SMAC Awards w Darlinghurts, Sydney – 'Next Big Thing' oraz 'Song of the Year' (za utwór 'Brother'). Podczas sesji dla stacji radiowej Triple J, wykonał utwór 'Brother', 'Like a Version' oraz cover 'Lonely Boy' zespołu The Black Keys. Na początku 2012 roku wystąpił w ramach trasy koncertowej w USA i Wielkiej Brytanii. 'Brother' trafił na 3. miejsce zestawienia Triple J Hottest 100, 2011, a cover 'Lonely Boy' w jego wykonaniu, uplasował się na miejscu 69. w zestawieniu Triple J Hottest 100, 2012. 7 grudnia 2012 roku, Matt Corby wydał Digital iTunes Session EP, gdzie zagrał 5 utworów ze swoich poprzednich wydawnictw w wersji akustycznej. Pierwszą połowę 2013 roku, spędził w Los Angeles, pracując nad swoim kolejnym EP. Corby został nominowany w trzech kategoriach do 2012 ARIA Music Awards – 'Breakthrough Artist', 'Best Male Artist' oraz 'Song of the Year', z czego w ostatniej zwyciężył. Nową wersję 'Made of Stone' możemy obecnie usłyszeć w programie NCIS w USA.
21 maja 2013 roku, Matt Corby wydał nowy singiel, 'Resolution', pochodzący z jego najnowszego EP, o tej samej nazwie.

</doc>
<doc id="3000200" url="https://pl.wikipedia.org/wiki?curid=3000200" title="Fazy Korotkowa">
Fazy Korotkowa

Fazy Korotkowa (tony Korotkowa, ang. "Korotkoff sounds") – fazy możliwe do wysłuchania stetoskopem podczas pomiaru ciśnienia tętniczego wykorzystując metodę Korotkowa. Nazwa pochodzi od nazwiska rosyjskiego lekarza Nikołaja Korotkowa. Dźwięki (tony) na podstawie których wyróżnia się poszczególne fazy są tonami stosunkowo niskimi - bywają na ogół lepiej słyszalne przez lejek stetoskopu.
Poszczególne fazy.
Wyróżnia się 5 faz Korotkowa:
Sytuacje szczególne.
Jeżeli V faza nie występuje, co jest możliwe w niektórych stanach krążenia hiperkinetycznego, to za wartość ciśnienia rozkurczowego przyjmuje się początek fazy IV.

</doc>
<doc id="3000204" url="https://pl.wikipedia.org/wiki?curid=3000204" title="Tony Korotkowa">
Tony Korotkowa



</doc>
<doc id="3000207" url="https://pl.wikipedia.org/wiki?curid=3000207" title="Spanish">
Spanish

"Spanish" jest czwartym singlem brytyjskiego artysty R&amp;B Craiga Davida z jego drugiego albumu o nazwie "Slicker Than Your Average". Utwór ten stał się dziesiątym hitem Davida (wliczając również te nagrane z Artful Dodger), który trafił do Top 10 najlepszych piosenek w Wielkiej Brytanii. Osiągając wówczas #8 miejsce na UK Singles Chart i spędził sześć tygodni na UK Top 75. "Spanish" był pierwszym singlem Craiga, w którym włączył hiszpańskie elementy do swojej muzyki, współpracując przy tym z hiszpańskim raperem Duke One. W Australii utwór "Spanish" został pominięty, a jako czwarty singiel został wydany tam utwór "World Filled with Love".
Teledysk.
Teledysk do utworu "Spanish" został opublikowany 13 września 2011 roku w serwisie YouTube. Trwa on 3:38 minut. Ukazuje on głównie Davida koncertującego w hiszpańskim klubie oraz tańczące pary w rytm muzyki. W teledysku pojawia się również gościnnie raper Duke One. Wideo do utworu zostało wyreżyserowane przez zespół Calabazitaz.
Formaty i listy utworów.
UK CD 1:
UK CD 2:
UK CD 3 – "Spanish Mixes":
UK CD 4 ("Cardboard sleeve"), digital download:
UK 12" Vinyl:
Pozycje na listach.
"Spanish" zadebiutował na UK Singles Chart na #8 miejscu w Wielkiej Brytanii i utrzymał się na liście przez sześć tygodni.

</doc>
<doc id="3000209" url="https://pl.wikipedia.org/wiki?curid=3000209" title="Tachikawa Ki-70">
Tachikawa Ki-70

Tachikawa Ki-70 – japoński samolot rozpoznawczy z okresu II wojny światowej. Ki-70 został zaprojektowany jako następca Mitsubishi Ki-46, ale jego osiągi okazały się niewystarczające i samolot nie wszedł do produkcji seryjnej, zbudowano tylko trzy prototypy. W czasie wojny znany był także pod amerykańską nazwą Clara.
Tło historyczne.
W 1937 Koku Hombu (japońskie ministerstwo ds. lotnictwa) zamówiło w zakładach Mitsubishi nowy samolot foto-rozpoznawczy przystosowany do operacji na dużym pułapie i z dużą prędkością niepozwalającą na przechwycenie go przez ówczesne myśliwce. Powstały w ten sposób Mitsubishi Ki-46 był uważany za jeden z najbardziej eleganckich samolotów wojskowych z okresu II wojny światowej, a także za jeden z najbardziej udanych samolotów tego typu. W marcu 1939, dwa lata po zamówieniu Ki-46 i osiem miesięcy przed pierwszym lotem tego samolotu, Koku Hombu zamówiło w zakładach Tachikawa Hikoki projekt nowego samolotu który miał być mieć większy zasięg i być szybszy od budowanego wówczas Ki-46.
Do napędu samolotu wybrano silniki Mitsubishi Ha-104M o mocy startowej 1900 KM które dawały konstrukcji teoretyczną prędkość maksymalną 647 km/h na wysokości 5400 metrów. Aby zmaksymalizować pole ostrzału dla tylnego strzelca zdecydowano zaprojektować samolot z podwójnymi statecznikami pionowymi.
Opis konstrukcji.
Tachikawa Ki-70 był dwusilnikowym średniopłatem ze skrzydłem laminarnym. Konstrukcja samolotu była prawie całkowicie metalowa, tylko powierzchnie sterowe kryte były płótnem. Załogę stanowiły trzy osoby (pilot, nawigator, strzelec) siedzące w zamkniętym kokpicie. Samolot miał podwozie klasyczne, wciągane w locie z kołem ogonowym. W pierwszej wersji napęd stanowiły dwa chłodzone powietrzem, 18-cylindrowe silniki gwiazdowe typu Mitsubishi Ha-104M o mocy 1900 KM przy starcie, 1810 KM na wysokości 2200 metrów i 1610 KM na wysokości 6100 metrów. Silniki napędzały czteropłatowe, metalowe śmigła.
Uzbrojenie stanowiły dwa pojedyncze, ruchome karabiny maszynowe Typ 89 kalibru 7,7 mm w dziobie samolotu obsługiwany przez nawigatora i Ho-103 kalibru 12,7 mm strzelający do tyłu obsługiwany przez strzelca pokładowego.
Długość kadłuba samolotu wynosiła 14,5 metrów, rozpiętość skrzydeł 17,8 metrów, a wysokość samolotu wynosiła 3,46 metrów. Powierzchnia skrzydeł wynosiła 43 metry kwadratowe.
Masa własna samolotu wynosiła 5895 kilogramów, masa startowa 9855 kilogramów, a maksymalna masa startowa do 10.700 kilogramów.
Wyliczona teoretycznie prędkość maksymalna miała wynosić 647 km/h na wysokości 5400 metrów, a prędkość przelotowa na tej samej wysokości - 490 km/h. Pułap maksymalny wynosił 11.000 metrów, a zasięg do 2480 kilometrów.
Historia.
Po zaprojektowaniu samolotu prace konstrukcyjne nad prototypami posuwały się bardzo powoli i pierwszy prototyp został ukończony dopiero w lutym 1943. Pierwsze loty wykazały, że nie była to udana konstrukcja. Samolot był znacznie cięższy niż się spodziewano co powodowało większe niż teoretycznie wyliczone obciążenie skrzydła i mniejszą prędkość maksymalną. W czasie prób samolot osiągnął zaledwie 580 km/h i był wolniejszy od istniejących już wówczas wersji samolotu Ki-46, Ki-46-II osiągał 604 km/h, a maksymalna prędkość Ki-46-III wynosiła 630 km/h.
Aby poprawić osiągi samolotu, w trzecim prototypie użyto silników Mitsubishi Ha-211-I Ru o mocy 2200 KM ale silniki te okazały się bardzo zawodne, a sama konstrukcja samolotu nadal była zbyt ciężka i zdecydowano się na zakończenie programu.
Samolot nie wszedł do produkcji seryjnej, zbudowano tylko trzy prototypy.
W czasie wojny nosił amerykańską nazwę kodową Clara.

</doc>
<doc id="3000210" url="https://pl.wikipedia.org/wiki?curid=3000210" title="Wodospad Luczański">
Wodospad Luczański

Lúčanský vodopád – wodospad w słowackiej miejscowości Lúčky. W tłumaczeniu na język polski jest to Wodospad Luczański, ale w niektórych opracowaniach używa się też nazwy Wodospad w Łączkach, gdyż nazwę miejscowości "Lúčky" tłumaczy się na Łączki. Znajduje się na potoku Teplianka spływającym Doliną Luczańską w Górach Choczańskich. Wodospad nigdy nie zamarza, gdyż spływa nim woda ze źródeł cieplicowych. Jest jedną z większych atrakcji miejscowości Lúčky i można go oglądać również nocą, gdyż jest oświetlony. Wysokość wodospadu wynosi 13 m a jego woda spływa po podłożu zbudowanym z trawertynów, często wyłamując i unosząc całe ich ławice. Jest to największy na Słowacji wodospad trawertynowy. W 1996 wodospad i teren wokół niego o powierzchni 0,94 ha uznany został za pomnik przyrody. Pod wodospadem wykonano basenik kąpielowy.

</doc>
<doc id="3000211" url="https://pl.wikipedia.org/wiki?curid=3000211" title="Wodospad w Łączkach">
Wodospad w Łączkach



</doc>
<doc id="3000212" url="https://pl.wikipedia.org/wiki?curid=3000212" title="Lúčanský vodopád">
Lúčanský vodopád



</doc>
<doc id="3000213" url="https://pl.wikipedia.org/wiki?curid=3000213" title="Julian Zapała">
Julian Zapała

Julian Zapała ps. „Lampart” (ur. 1 lutego 1904 w Niedźwiedziu, zm. 9 kwietnia 1964 w Krakowie) – kapitan artylerii Wojska Polskiego.
Życiorys.
Rozwój kariery.
W 1927 roku ukończył Oficerską Szkołę Artylerii w Toruniu. 11 sierpnia 1927 roku Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1927 roku i 107. lokatą w korpusie oficerów artylerii, a Minister Spraw Wojskowych wcielił do 4 pułku artylerii polowej w Inowrocławiu. 15 sierpnia 1929 roku awansował na porucznika ze starszeństwem z dniem 15 sierpnia 1929 roku i 105. lokatą w korpusie oficerów artylerii. W 1934 roku otrzymał przeniesienie z 7 pułku artylerii ciężkiej w Poznaniu do 4 pułku artylerii ciężkiej w Łodzi. W 1934 roku ukończył ekonomię polityczną na Uniwersytecie Poznańskim. Po wybudowaniu koszar w Tomaszowie Mazowieckim, dywizjon por. Zapały przeznaczono do ochrony rezydencji Prezydenta Rzeczypospolitej Polskiej w Spale. W 1936 roku awansował na kapitana.
Okres II wojny światowej.
Podczas kampanii wrześniowej 1939 roku dowodził baterią artylerii w obronie Twierdzy Modlin. Po kapitulacji twierdzy 29 września 1939 roku udało mu się uniknąć niewoli niemieckiej i powrócić do rodzinnej miejscowości Niedźwiedź.
Od jesieni 1940 roku organizował oddział partyzancki w Gorcach. Po utworzeniu 1 pułku strzelców podhalańskich i jego zaprzysiężeniu 24 września 1944 roku jako jednostki Wojska Polskiego, oddział kpt. „Lamparta” przemianowano na IV batalion 1 pspodh. AK. Składał się on z dwóch kompanii: 10-tej dowodzonej przez por. Tadeusza Kosmowskiego ps. Las oraz 11-tej dowodzonej przez ppor. Adama Winnickiego ps. Pazur.
Po zakończeniu wojny ukrywał się w szpitalu w Rabce, a następnie u Sióstr ze Zgromadzenia Franciszkanek Rodziny Maryi w Niedźwiedziu. Ujawnił się w sierpniu 1945 roku po ogłoszonej amnestii.

</doc>
<doc id="3000218" url="https://pl.wikipedia.org/wiki?curid=3000218" title="Julie Newmar">
Julie Newmar

Julie Newmar (ur. 16 sierpnia 1933) – amerykańska aktorka, piosenkarka i tancerka. Najbardziej znana z roli Catwoman z serialu "Batman" (1966-1968).
Życiorys.
Urodziła się w 1933 roku w Los Angeles jako Julia Chalene Newmeye. Miała dwoje rodzeństwa. Jej ojciec pracował w Los Angeles City College oraz grał zawodowa w futbol amerykański w drużynie Chicago Bears. Matka, o szwedzko-francuskich korzeniach była projektantką mody.
Julie od najmłodszych lat uczęszczała na lekcje gry na pianinie, lekcje tańca i baletu. W wieku 15 lat ukończyła szkołę średnią i przez rok podróżowała po Europie wraz z mamą i bratem. Po powrocie do USA została prima baleriną w Los Angeles Opera. Uczęszczała też na Uniwersytet w Kalifornii, gdzie studiowała filozofię i język francuski. W 1955 roku w Nowym Jorku zadebiutowała na deskach teatru. 
W 1953 roku pojawiła się w pierwszym filmie "Slaves of Babylon" (1953). Główną rolę zagrała po raz pierwszy w 1954 roku filmie "Siedem narzeczonych dla siedmiu braci" ("Seven Brides for Seven Brothers"). W 1955 roku w Broadwayu zadebiutowała na deskach teatru. Występowała w wielu innych filmach. Pracowała również jako choreograf i tancerka dla Universal Studios. W 1969 roku pojawiła się w Playboyu.
Najbardziej znana była jednak z produkcji telewizyjnych, a zwłaszcza w serialach lat sześćdziesiątych i siedemdziesiątych, takich jak "Batman" (1966-1968), w którym wcieliła się w postać Kobiety-Kota oraz "My Living Doll" (1964-1965). Pojawiła się też gościnnie m.in. w "Strefie mroku", "Ożeniłem się czarownicą", "The Beverly Hillbillies" oraz wielu innych. 
W 1977 roku wprowadziła na rynek amerykański własną markę rajstop.

</doc>
<doc id="3000219" url="https://pl.wikipedia.org/wiki?curid=3000219" title="Jerry Dunphy">
Jerry Dunphy

Jerry Dunphy (ur. 9 czerwca 1921 w Milwaukee. Wisconsin, zm. 20 maja 2002) – amerykański dziennikarz telewizyjny.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3000221" url="https://pl.wikipedia.org/wiki?curid=3000221" title="Nowa Ruska Wieś">
Nowa Ruska Wieś

Nowa Ruska Wieś (dawniej niem. "Neu Reuschendorf") - osada w Polsce w województwie warmińsko-mazurskim, w powiecie mrągowskim, sołectwo Rydwągi, gmina Mrągowo.
Historia.
Około 1850 r. w obrębie wsi Ruska Wieś po separacji gruntów powstało wybudowanie, nazwane Nową Ruską Wsią (Neu Reuschendorf), później traktowane jako osobna osada. W okresie międzywojennym (pierwsza połowa XX w.) właściciele gospodarstwa (oasy) był Jatzkowski, który prowadził księgi rodowe swego stada krów). 
Osada Nowa Ruska Wieś w spisach urzędowych z 1973 r. należy do sołectwa Ruska Wieś.
Wybudowanie - tak na Mazurach nazywano kolonie, zagrody wybudowane poza wsią, powstawały po separacji gruntów.

</doc>
<doc id="3000222" url="https://pl.wikipedia.org/wiki?curid=3000222" title="Dan Duryea">
Dan Duryea

Dan Duryea (ur. 23 stycznia 1907, zm. 7 czerwca 1968) – amerykański aktor filmowy i telewizyjny.
Wybrana filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3000223" url="https://pl.wikipedia.org/wiki?curid=3000223" title="Peter Serafinowicz">
Peter Serafinowicz

Peter Szymon Serafinowicz (ur. 10 lipca 1972 roku w Liverpoolu) – angielski aktor, komik, scenarzysta, reżyser, aktor głosowy i kompozytor.
Życiorys.
Serafinowicz urodził się w Liverpoolu jako syn budowlańca Szymona Serafinowicza Jr. oraz pracowniczki poczty Catherine, z d. Geary. Uczęszczał do katolickich szkół.
Karierę zaczął w 1993 roku w audycji BBC Radio 1 pt. "The Knowledge", będącej satyrą na przemysł muzyczny. Później zaczął pojawiać się w brytyjskich serialach i programach komediowych, w tym w popularnym sitcomie "Spaced" jako Duane Benzie, rywal Tima Bisleya granego przez Simona Pegga.
W 1999 roku użyczył głosu Darthowi Maulowi (którego grał Ray Park), komandorowi droidów bojowych i zwiadowcy Gungan w filmie George’a Lucasa "".
Wraz z Robertem Popperem stworzył "Look Around You", parodię filmów edukacyjnych z lat siedemdziesiątych przeznaczonych dla młodzieży szkolnej (2002, pierwsza seria) oraz programu naukowego BBC "Tomorrow's World" (2005, druga seria). Pojawił się w niej jako aktor, a także skomponował do niej muzykę pod pseudonimem „Gelg”.
W 2004 roku wystąpił w filmie Edgara Wrighta "Wysyp żywych trupów" w roli Pete'a, współlokatora głównego bohatera, Shauna (ponownie granego przez Simona Pegga).
W 2007 roku premierę miał "The Peter Serafinowicz Show", za który to otrzymał nagrodę Rose d'Or w kategorii „Best Entertainer”. Program nominowany był również do nagrody BAFTA w 2009 roku.
Serafinowicz znany jest z parodiowania znanych osobistości, takich jak Terry Wogan, Paul McCartney, Al Pacino czy Alan Alda.
Grał również w takich serialach, jak "Smack the Pony", "Hippies" (1999), "Black Books" (2000), "Mówi Alan Partridge" (2002), "Mała Brytania" (2003), "Murder Most Horrid" (1999), "" (2005), "Morderca z Whitechapel" oraz amerykańskim serialu komediowym "Mój najlepszy wróg" (2010). Głosu użyczał w serialach animowanych "Miasteczko South Park" (2006) i "Archer" (2011) oraz w grze "Assassin's Creed III".
Wyreżyserował teledyski do utworów „I Feel Better”, „Night &amp; Day” i „Don't Deny Your Heart” brytyjskiej grupy Hot Chip.
Jako reżyser filmowy zadebiutuje czarną komedią "I See What You Did There", nad którą pracuje wraz z Dannym Wallace’em.
Życie prywatne.
Jego żoną jest angielska aktorka Sarah Alexander, z którą ma dwoje dzieci, syna Sama i córkę Phoebe. Jego brat, James, jest scenarzystą oraz reżyserem; pojawił się w "Look Around You" oraz "The Peter Serafinowicz Show". Ich dziadek, Szymon Serafinowicz Sr, oskarżony był o zbrodnie wojenne, w tym mordowanie Żydów. Został jednak uznany za niezdolnego do odpowiadania przed sądem ze względu na demencję starczą.
Ma 191 cm wzrostu.

</doc>
<doc id="3000224" url="https://pl.wikipedia.org/wiki?curid=3000224" title="Zmarli w sierpniu 2013">
Zmarli w sierpniu 2013



</doc>
<doc id="3000228" url="https://pl.wikipedia.org/wiki?curid=3000228" title="Stanisław Odachowski">
Stanisław Odachowski

Stanisław Odachowski herbu Nałęcz – ciwun ejragolski w latach 1772-1773, ciwun Dyrwian Małych w latach 1756-1772, ciwun pojurski w latach 1752-1756, marszałek Księstwa Żmudzkiego w konfederacji Czartoryskich 1764 roku, marszałek Trybunału Głównego Wielkiego Księstwa Litewskiego w 1772 roku, starosta botocki.
Życiorys.
Poseł na sejm 1762 roku z Księstwa Inflanckiego. Członek Komisji Wojskowej Wielkiego Księstwa Litewskiego w 1764 roku. Był elektorem Stanisława Augusta Poniatowskiego w 1764 roku z Księstwa Żmudzkiego. Poseł Księstwa Żmudzkiego na Sejm Czaplica 1766 roku.

</doc>
<doc id="3000230" url="https://pl.wikipedia.org/wiki?curid=3000230" title="Powstanie '44">
Powstanie '44



</doc>
<doc id="3000231" url="https://pl.wikipedia.org/wiki?curid=3000231" title="Indywidualne Mistrzostwa Europy Juniorów na Żużlu 1999">
Indywidualne Mistrzostwa Europy Juniorów na Żużlu 1999

Indywidualne Mistrzostwa Europy Juniorów na Żużlu 1999 – cykl zawodów żużlowych, mających wyłonić najlepszych zawodników indywidualnych mistrzostw Europy juniorów do 19 lat w sezonie 1999. W finale zwyciężył Polak Rafał Okoniewski.

</doc>
<doc id="3000232" url="https://pl.wikipedia.org/wiki?curid=3000232" title="Ksawery Kaczkowski">
Ksawery Kaczkowski

Ksawery Franciszek Kaczkowski herbu Świnka (ur. ok. 1710, zm. w 1785) – sędzia kapturowy w 1764 roku, sędzia pograniczny podolski w latach 1764-1769, skarbnik kamieniecki w latach 1764–1772, sędzia grodzki kamieniecki w latach 1764-1775, wojski mniejszy kamieniecki w latach 1772-1773, miecznik kamieniecki latach 1773-1776, podczaszy kamieniecki w latach 1776-1778.
Życiorys.
Ksawery Kaczkowski pełnił liczne urzędy senatorskie, w 1764 roku był konsyliarzem województwa podolskiego w konfederacji Czartoryskich.
W 1764 roku wyznaczony przez konfederację do lustracji dóbr królewskich i innych dóbr w powiatach kamienieckim i czerwonogrodzkim województwa podolskiego. Był elektorem Stanisława Augusta Poniatowskiego w 1764 roku z województwa podolskiego.
Życie prywatne.
Był synem Franciszka Kaczkowskiego herbu Świnka i Marianny Niewiarowskiej, z małżeństwa rodziców miał brata, Kazimierza. Dnia 30 lipca 1739 roku wziął ślub z Konstancją Bożeniec-Jełowicką herbu Jełowiecki, miał z nią dwóch synów, Kajetana i Seweryna.

</doc>
<doc id="3000234" url="https://pl.wikipedia.org/wiki?curid=3000234" title="Ann Dvorak">
Ann Dvorak

Ann Dvorak (ur. 2 sierpnia 1912 w Nowym Jorku, zm. 10 grudnia 1979 w Honolulu) – amerykańska aktorka filmowa i telewizyjna.
Filmografia.
seriale
film
Życie osobiste.
Jest córką aktorki Anny Lehr.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3000239" url="https://pl.wikipedia.org/wiki?curid=3000239" title="Posejdippos">
Posejdippos

Posejdippos z Pelli (gr. "Ποσείδιππος", ur. ok. 310 p.n.e., zm. 240 p.n.e.) – starożytny grecki poeta okresu hellenistycznego pochodzący z Pelli, przedstawiciel aleksandryjskiej szkoły epigramatycznej.
Prawdopodobnie studiował filozofię stoicką w Atenach, od ok. 270 p.n.e. przebywał i tworzył w Aleksandrii. Był uczniem i naśladowcą Asklepiadesa z Samos. Przez stulecia znany był jedynie z nielicznych zachowanych w "Antologii palatyńskiej" epigramatów jako twórca poezji o tematyce biesiadnej i erotycznej, oraz pochwał dzieł sztuki, głównie rzeźb. 
W 1992 roku w kartonażu jednej z egipskich mumii odkryto teksty papirusowe (P.Mil.Vogl. VIII 309), po odczytaniu przez badaczy opublikowane w 2001 roku. Przyniosły one zbiór 114 nieznanych dotąd utworów poety, zawierających epigramy dotyczące kamieni szlachetnych, wróżb, napisów nagrobkowych, rozbitków czy zwycięzców zawodów hippicznych.
Polski przekład zachowanych utworów Posejdipposa, w tłumaczeniu Jerzego Danielewicza, ukazał się w 2004 roku w serii "Biblioteka Antyczna".

</doc>
<doc id="3000240" url="https://pl.wikipedia.org/wiki?curid=3000240" title="Michał Weyssenhoff">
Michał Weyssenhoff

Michał Weyssenhoff herbu Łabędź – pisarz grodzki inflancki, konsyliarz konfederacji generalnej Wielkiego Księstwa Litewskiego w 1764 roku.

</doc>
<doc id="3000241" url="https://pl.wikipedia.org/wiki?curid=3000241" title="Anna Lehr">
Anna Lehr

Anna Lehr (ur. 17 listopada 1890, zm. 22 stycznia 1974) – amerykańska aktorka filmowa.

</doc>
<doc id="3000242" url="https://pl.wikipedia.org/wiki?curid=3000242" title="Przeźmierka">
Przeźmierka

Przeźmierka (także: "Kanał Swadzimski") – ciek na terenie gminy Tarnowo Podgórne i Poznania, na Pojezierzu Poznańskim.
Charakterystyka.
Obszar źródliskowy znajduje się na zachód od Baranowa, na podmokłych łąkach. Ciek kieruje się na północny zachód i opływa od południa Chyby. Powyżej Chyb wpływa w granice Poznania i skręca na wschód. Uchodzi do Jeziora Kierskiego na północ od Wielkiego (pośrednio jest lewym dopływem Samicy Kierskiej). Przepływa pod drogą wojewódzką nr 184. Przy drodze (na zachód od niej) istnieje niewielki, bezimienny zbiornik wodny. Dwa stawy zlokalizowane są też w parku w Wielkiem. Posiada dopływ – Baranówkę, a także przyjmuje liczne rowy melioracyjne.
Obszar zlewni Przeźmierki pokryty jest osadami zlodowacenia północnopolskiego (bałtyckiego). Otoczenie stanowią użytki rolne i niewielkie zadrzewienia śródpolne. W związku z tym występują tu biocenozy pochodzenia antropogenicznego o ubogim składzie gatunkowym (rośliny uprawne i towarzyszące im chwasty). Wśród zadrzewień występuje głównie bez czarny i śliwa tarnina. W zakresie fauny spotkać można przede wszystkim mało wymagające gatunki, zwłaszcza bezkręgowce i gryzonie, żerujące na uprawach. W rowach melioracyjnych żyją zwierzęta związane ze środowiskiem wód stojących lub wolno płynących – ryby, płazy i owady. Zalatują tu ptaki migrujące, np. myszołów zwyczajny czy błotniak stawowy, a także zachodzą większe ssaki, głównie sarny.
Wody Przeźmierki zaliczono do klasy V (m.in. podwyższony jest poziom cynku). Średnia temperatura cieku (mierzona w Wielkiem) wynosi 10,2 stopnia (minimalna – 1 stopień, maksymalna – 19 stopni).

</doc>
<doc id="3000243" url="https://pl.wikipedia.org/wiki?curid=3000243" title="Krzysztof Mikuta">
Krzysztof Mikuta

Krzysztof Mikuta (ur. 7 listopada 1980 w Tarnowie) – polski żużlowiec. Brat Piotra, także żużlowca.
Sport żużlowy uprawiał w latach 1997–2003 w barwach klubów: Unia Tarnów (1997–1999) i Kolejarz Opole (2000–2003).
Finalista indywidualnych mistrzostw Europy juniorów (Gniezno 1999 – VIII miejsce). Dwukrotny finalista młodzieżowych indywidualnych mistrzostw Polski (Gniezno 1999 – jako rezerwowy, Częstochowa 2001 – jako rezerwowy). Dwukrotny finalista młodzieżowych mistrzostw Polski par klubowych (Ostrów Wielkopolski 1999 – VII miejsce, Piła 2000 – VI miejsce). Dwukrotny finalista turniejów o „Turniej o Brązowy Kask” (Ostrów Wielkopolski 1998 – jako rezerwowy, Toruń 1999 – VI miejsce).

</doc>
<doc id="3000244" url="https://pl.wikipedia.org/wiki?curid=3000244" title="Kanał Swadzimski">
Kanał Swadzimski



</doc>
<doc id="3000245" url="https://pl.wikipedia.org/wiki?curid=3000245" title="Alex Pietrangelo">
Alex Pietrangelo

Alex Pietrangelo (ur. 18 stycznia 1990 w King City, Ontario) – kanadyjski hokeista, reprezentant Kanady, olimpijczyk.
Jego stryj Frank (ur. 1963) także był hokeistą.
Kariera klubowa.
Wychowanek klubu Nobleking Knights. Od 2006 przez cztery sezony występował w barwach w juniorskich rozgrywkach OHL. W drafcie NHL z 2008 został wybrany przez St. Louis Blues. W zespole zadebiutował w NHL 10 października 2008 i rozegrał kilka meczów w sezonie 2008/2009. Podobnie było rok później, zaś przez dwa te sezony występował nadal w lidze OHL. Na stałe w St. Louis Blues i NHL grał od sezonu NHL (2010/2011). We wrześniu 2013 przedłużył kontrakt z klubem o siedem lat. W październiku 2020 przeszedł do Vegas Golden Knights, podpisując siedmioletni kontrakt.
Kariera reprezentacyjna.
Został reprezentantem Kanady. Występował w kadrze juniorskiej kraju na mistrzostwach świata do lat 20 w 2009, 2010. Podczas mistrzostw 2010 został wybrany najlepszym obrońcą turnieju. W kadrze seniorskiej uczestniczył w turniejach mistrzostw świata 2011, zimowych igrzysk olimpijskich 2014, Pucharu Świata 2016.

</doc>
<doc id="3000246" url="https://pl.wikipedia.org/wiki?curid=3000246" title="Franciszek Walknowski">
Franciszek Walknowski

Franciszek Wernisz Walknowski (Walichnowski) herbu Wieruszowa (zm. w 1778 roku) – sędzia ziemski kaliski w latach 1760-1778, marszałek sądów kapturowych województwa kaliskiego w 1764 roku.
Poseł województwa poznańskiego na sejm konwokacyjny (1764). Jako poseł województwa poznańskiego na sejm elekcyjny 1764 roku był elektorem Stanisława Augusta Poniatowskiego z województwa poznańskiego.
Był deputatem województwa kaliskiego na Trybunał Główny Koronny w Poznaniu w 1765 roku.
W grudniu 1770 roku otrzymał z kasy ambasady rosyjskiej 100 dukatów jako wysłannik rosyjski do Wielkopolski.

</doc>
<doc id="3000247" url="https://pl.wikipedia.org/wiki?curid=3000247" title="Glassheart Tour">
Glassheart Tour

Glassheart Tour – druga trasa koncertowa brytyjskiej piosenkarki Leony Lewis. Podczas trasy gwiazda odwiedziła Wielką Brytanię, Niemcy i Szwajcarię. Promuje ona trzeci album artystki - "Glassheart".
"Glassheart Tour" została ogłoszona 29 listopada 2009 roku. W początkowym okresie planowano tylko szesnaście koncertów w Wielkiej Brytanii, później jednak trasa została poszerzona o pięć dat w Niemczech i jedną w Szwajcarii. To pierwszy raz, gdy Lewis wykonała materiał za granicą w ramach trasy zasadniczej, podczas jej poprzedniej trasy koncertowej The Labyrinth z 2010 roku, wokalistka odwiedziła tylko Wielką Brytanię.
Gwieździe supportował angielski piosenkarz Ryan Keen.
Setlista.
Poniższa lista utworów została zaprezentowana podczas koncertu w Berlinie w dniu 15 kwietnia 2013 roku. Nie była jednak ona stosowana podczas wszystkich koncertów w trakcie trwania trasy.
Koncerty.
Lista dat kocertów i aren, na których zostały rozegrane.

</doc>
<doc id="3000249" url="https://pl.wikipedia.org/wiki?curid=3000249" title="Metropolia Tunja">
Metropolia Tunja

Metropolia Tunja − metropolia rzymskokatolicka w Kolumbii utworzona 20 czerwca 1964 roku.

</doc>
<doc id="3000251" url="https://pl.wikipedia.org/wiki?curid=3000251" title="Antoni Krzycki">
Antoni Krzycki

Antoni Krzycki herbu Kotwicz (zm. 24 września 1772 roku) – kasztelan krzywiński w latach 1765-1772, podstoli poznański w latach 1761-1765.
Był posłem na sejm konwokacyjny (1764) z województwa poznańskiego. Jako poseł województwa poznańskiego na sejm elekcyjny 1764 roku był elektorem Stanisława Augusta Poniatowskiego z województwa poznańskiego.

</doc>
<doc id="3000253" url="https://pl.wikipedia.org/wiki?curid=3000253" title="Metropolia Villavicencio">
Metropolia Villavicencio

Metropolia Villavicencio − metropolia rzymskokatolicka w Kolumbii utworzona 11 lutego 1964 roku.

</doc>
<doc id="3000256" url="https://pl.wikipedia.org/wiki?curid=3000256" title="Lądowisko Borne Sulinowo">
Lądowisko Borne Sulinowo

Lądowisko Borne Sulinowo – lądowisko wielofunkcyjne w Bornem Sulinowie, położone w województwie zachodniopomorskim, ok. 22 km na południowy zachód od Szczecinka. Lądowisko należy do Stowarzyszenia Na Rzecz Rozwoju Lotnictwa Turystyczno-Sportowego.
Lądowisko powstało w 2013, figuruje w ewidencji lądowisk Urzędu Lotnictwa Cywilnego. 
Dysponuje trawiastą drogą startową o długości 600 m.

</doc>
<doc id="3000257" url="https://pl.wikipedia.org/wiki?curid=3000257" title="Luke Schenn">
Luke Schenn

Luke Schenn (ur. 2 listopada 1989 w Saskatoon, Saskatchewan) – kanadyjski hokeista, reprezentant Kanady.
Jego młodszy brat Brayden (ur. 1991) także został hokeistą. Od 2012 bracia wspólnie grali w jednym klubie, Philadelphia Flyers.
Kariera klubowa.
Wychowanek klubu Saskatoon MHA. Przez trzy sezony występował w barwach Kelowna Rockets w juniorskich rozgrywkach WHL. W drafcie NHL z 2008 został wybrany przez Toronto Maple Leafs. W barwach tego klubu grał od 2008 przez cztery sezony w lidze NHL. W międzyczasie, we wrześniu 2011 przedłużył kontrakt o pięć lat. Umowa nie została wypełniona do końca, jako że w czerwcu 2012 został przetransferowany do amerykańskiego klubu Philadelphia Flyers (w toku wymiany z Filadelfii do Toronto trafił napastnik, James van Riemsdyk), którego zawodnikiem był wówczas także brat, Brayden. Od stycznia 2016 zawodnik Los Angeles Kings. Od lipca 2016 zawodnik Arizona Coyotes, związany dwuletnim kontraktem. Od lipca 2018 zawodnik Anaheim Ducks. W styczniu 2019 został przetransferowany do . Od lipca 2019 zawodnik Tampa Bay Lightning. Pod koniec lipca 2021 ogłoszono jego ponowny transfer do Vancouver Canucks i dwuletni kontrakt.
Kariera reprezentacyjna.
Został reprezentantem Kanady. Występował w kadrach juniorskich kraju na turniejach mistrzostw świata do lat 17 edycji 2006, do lat 18 edycji 2007, do lat 20 edycji 2008. W kadrze seniorskiej uczestniczył w turniejach mistrzostw świata edycji 2009, 2011, 2012, 2013.

</doc>
<doc id="3000258" url="https://pl.wikipedia.org/wiki?curid=3000258" title="Homole (kraj hradecki)">
Homole (kraj hradecki)

Homole - część wsi Borovnice w Czechach, w kraju hradeckim, w powiecie Rychnov nad Kněžnou. Ośrodek pielgrzymkowy, znajduje się tutaj barokowy kościół pokutny Matki Bożej Bolesnej z lat 1692-1696, ufundowany przez hr. Teresę Eleonorę Ugarte.
Jednonawowy kościół z ozdobnym zachodnim szczytem posiada wieżę z 1740r. (poprzednią zwaliła wichura). Wewnątrz znajduje się ołtarz główny z 1779 oraz 2 ołtarze boczne z 1888. Na lewo od ołtarza głównego cudowny obraz Panny Marii Ústeckiej. Świątynię flankują 2 kaplice (św. Jana Nepomucena oraz Wniebowzięcia NMP) z 1703r. Na cmentarzu kostnica z 1778r. Wschodnie wejście na cmentarz ozdobione 2 figurami - św. Jana Nepomucena oraz św. Wacława, natomiast zachodnia brama, z której roztacza się wzdłuż osi schodów daleki widok na Borovnice oraz lasy w połączeniu Dzikiej oraz Cichej Orlicy, ozdobiona jest figurami św. Marii Magdaleny oraz św. Jana.
Charakterystyczna cechą kompleksu są późnobarokowe, posadowione częściowo na arkadach schody z piaskowca ze 153 stopniami oraz 16 pomostami o misternie dekoracyjnych balustradach. Liczba schodów oraz pomostów odpoczynkowych odpowiada ilości modlitw "Zdrowaś Maria" i "Ojcze nasz" w różańcu. Przy wejściu na schody znajdują się figury św. Antoniego z Padwy z Dzieciątkiem oraz św. Wincentego trzymającego rękę na głowie chłopca. Pierwotnie schody zdobił zespół 10 figur świętych, 14 aniołów oraz 20 waz stojących na balustradach (wszystkie z 1707), do dziś zachowała się tylko część z nich (wiele skradziono po otwarciu granic w 1989).

</doc>
<doc id="3000259" url="https://pl.wikipedia.org/wiki?curid=3000259" title="Prałatura terytorialna Esquel">
Prałatura terytorialna Esquel

Prałatura terytorialna Esquel (łac. "Territorialis Praelatura Esquelensis") – prałatura terytorialna Kościoła rzymskokatolickiego w Argentynie. Należy do archidiecezji Bahía Blanca. Została erygowana 14 marca 2009 roku przez papieża Benedykta XVI bullą "ESQUELENSIS". Wierni z tych terenów należeli wcześniej do diecezji Comodoro Rivadavia.

</doc>
<doc id="3000261" url="https://pl.wikipedia.org/wiki?curid=3000261" title="Prałatura terytorialna Deán Funes">
Prałatura terytorialna Deán Funes

Prałatura terytorialna Deán Funes (łac. "Territorialis Praelatura Funesiopolitanus") – prałatura terytorialna Kościoła rzymskokatolickiego w Argentynie, sufragania archidiecezji Córdoba. Została erygowana 25 stycznia 1980 roku przez papieża Jana Pawła II bullą "Cum Episcopus Crucis Axeatae". Wierni z tych terenów należeli wcześniej do diecezji Cruz del Eje.

</doc>
<doc id="3000262" url="https://pl.wikipedia.org/wiki?curid=3000262" title="Right Thoughts, Right Words, Right Action">
Right Thoughts, Right Words, Right Action

Right Thoughts, Right Words, Right Action – czwarty album studyjny brytyjskiej grupy Franz Ferdinand. Został wydany przez wytwórnię Domino Recording Company 26 sierpnia 2013 w Wielkiej Brytanii, natomiast w Stanach Zjednoczonych ukazał się 27 sierpnia. Dostępny w Polsce od 26 sierpnia 2013.
Tło.
Grupa zaprezentowała wiele spośród nowych utworów podczas koncertów w 2012 i 2013 roku. Album nagrywano w szkockim studiu Alexa Kapranosa oraz w Sausage Studios Nicka McCarthy’ego w Londynie.
Kapranos określił kierunek albumu jako „na przód” oraz wyjawił, że zespół zdecydował zachować milczenie na temat płyty, aby uniknąć błędnych informacji, co miało miejsce przy ostatnim albumie. Stwierdził także, że album dotyczy
Wydanie.
Album został ogłoszony 16 maja 2013 roku wraz ze zwiastunem filmowym. Na profilu zespołu w portalu społecznościowym ujawniono okładkę albumu, tytuł oraz pełną listę utworów. Tego samego dnia album został przedpremierowo udostępniony w niewielkiej ilości, formie paczki zawierającej digital download, CD, Deluxe Limited Edition Double CD, płytę winylową oraz Deluxe Double. Bonusowa płyta dołączona do Double CD oraz Double Vinyl LP, zatytułowana „Right Notes, Right Words, Wrong Order”, jest nagraniem sesji studyjnej w Konk Studios w Londynie.
Wersja „Right Thoughts, Right Words, Right Actions – The Passport Edition” jest paczką ograniczoną do 500 kopii przeznaczoną na rynek ogólnoświatowy. Zawiera płytę CD, wszystkie single 7" i 12” oraz dostęp do najwyższej jakości plików.
Utwory zatytułowane „Right Action” oraz „Love Illumination” zostały upublicznione 27 czerwca 2013 roku w serwisie YouTube i udostępnione w formie digital download. Teledysk do utworu „Right Action” opublikowano 7 lipca 2013 roku. Teledysk piosenki „Love Illumination” wydano 24 lipca 2013 roku.
Oceny.
Reed Fischer w amerykańskim magazynie muzycznym „Alternative Press” nazwał album stanowczym oraz stwierdził: “na szczęście jego okrucieństwo przekłada się na czarujące melodie, to częściowo usprawiedliwia długi okres oczekiwania na nie”.

</doc>
<doc id="3000265" url="https://pl.wikipedia.org/wiki?curid=3000265" title="Paweł Raczkowski">
Paweł Raczkowski

Paweł Raczkowski (ur. 10 maja 1983 w Warszawie) – polski sędzia piłkarski (Mazowiecki ZPN), sędzia Ekstraklasy (od 2010) i międzynarodowy.
18 lipca 2013 zadebiutował w Lidze Europy UEFA sędziując mecz kwalifikacji Irtysz Pawłodar – NK Široki Brijeg.
16 lipca 2014 zadebiutował w Lidze Mistrzów UEFA sędziując mecz kwalifikacji Dinamo Tbilisi – FK Aktöbe.

</doc>
<doc id="3000267" url="https://pl.wikipedia.org/wiki?curid=3000267" title="Prałatura terytorialna Cafayate">
Prałatura terytorialna Cafayate

Prałatura terytorialna Cafayate (łac. "Territorialis Praelatura Cafayatensis") – prałatura terytorialna Kościoła rzymskokatolickiego w Argentynie, sufragania archidiecezji Salta. Została erygowana 8 września 1969 roku przez papieża Pawła VI konstytucją apostolską "Praeclarisima exemplae". Wierni z tych terenów należeli wcześniej do archidiecezji Salta oraz diecezji Catamarca.

</doc>
<doc id="3000268" url="https://pl.wikipedia.org/wiki?curid=3000268" title="Harrison (Arkansas)">
Harrison (Arkansas)

Harrison – miasto w Stanach Zjednoczonych, w północnej części stanu Arkansas, siedziba hrabstwa Boone. Według spisu w 2020 roku liczy 13,1 tys. mieszkańców. 
Miasto zostało utworzone 1 marca 1876 roku. Na jego terenie znajdują się dwa budynki wpisane do National Register of Historic Places - budynek sądu hrabstwa Boone (z 1909 r.) i więzienie hrabstwa Boone (z 1914 r.).

</doc>
<doc id="3000270" url="https://pl.wikipedia.org/wiki?curid=3000270" title="Lądowisko Maspex-Wadowice">
Lądowisko Maspex-Wadowice

Lądowisko Maspex-Wadowice – lądowisko śmigłowcowe w Wadowicach, w województwie małopolskim, położone przy ul. Legionów. 
Zarządzającym lądowiskiem jest firma Maspex. Oddane do użytku zostało w roku 2013 i jest wpisane do ewidencji lądowisk Urzędu Lotnictwa Cywilnego pod numerem 226.

</doc>
<doc id="3000271" url="https://pl.wikipedia.org/wiki?curid=3000271" title="Prałatura terytorialna Humahuaca">
Prałatura terytorialna Humahuaca

Prałatura terytorialna Humahuaca (łac. "Territorialis Praelatura Humahuacensis") – prałatura terytorialna Kościoła rzymskokatolickiego w Argentynie, sufragania archidiecezji Salta. Została erygowana 8 września 1969 roku przez papieża Pawła VI konstytucją apostolską "Praeclarisima exemplae". Wierni z tych terenów należeli wcześniej do archidiecezji Salta oraz diecezji Jujuy.

</doc>
<doc id="3000274" url="https://pl.wikipedia.org/wiki?curid=3000274" title="José Antonio Mora">
José Antonio Mora

José Antonio Mora Otero (ur. 22 listopada 1897, zm. 26 stycznia 1975) - urugwajski prawnik i dyplomata, ambasador Urugwaju w Boliwii w latach 1942-1945 oraz w Stanach Zjednoczonych w latach 1951-1956, sekretarz generalny OPA w latach 1956-1958, minister spraw zagranicznych Urugwaju od 1871 do 1872.

</doc>
<doc id="3000276" url="https://pl.wikipedia.org/wiki?curid=3000276" title="Daniel Stefański">
Daniel Stefański

Daniel Bogdan Stefański (ur. 2 lipca 1977 w Bydgoszczy) – polski sędzia piłkarski (Kujawsko-Pomorski ZPN), arbiter Ekstraklasy (od 2009) i międzynarodowy FIFA.
Życiorys.
5 czerwca 2013 zadebiutował jako sędzia międzynarodowy prowadząc mecz rundy elitarnej Mistrzostw Europy U-19 Austria – Bośnia i Hercegowina. 4 lipca 2013 zadebiutował w Lidze Europy UEFA sędziując mecz kwalifikacji Gandzasar Kapan – FK Aktöbe. 21 lipca 2015 zadebiutował w Lidze Mistrzów UEFA, sędziując mecz kwalifikacji Dila Gori – FK Partizan.
Mąż Karoliny Bojar, będącej także sędzią piłkarską. Wraz z nią sędziuje podczas rozgrywek Move Federation.

</doc>
<doc id="3000277" url="https://pl.wikipedia.org/wiki?curid=3000277" title="Ernesto Pérez Balladares">
Ernesto Pérez Balladares

Ernesto "El Toro" Pérez Balladares González-Revilla (ur. 29 czerwca 1946) – panamski polityk, minister finansów Panamy od 1976 do 1982, sekretarz generalny Rewolucyjnej Partii Demokratycznej (PRD) w latach 1982–1983 i od 1992, prezydent Panamy od 1 września 1994 do 1 września 1999.

</doc>
<doc id="3000278" url="https://pl.wikipedia.org/wiki?curid=3000278" title="Osztawa">
Osztawa

Osztawa (bułg. "Ощава") – wieś w południowo-zachodniej Bułgarii, w obwodzie Błagojewgrad, w gminie Kresna. Według danych Narodowego Instytutu Statystycznego, 31 grudnia 2011 roku wieś liczyła 72 mieszkańców.
Położenie.
Przez Osztawę przepływa Diabelna rzeka. Na obszarze wsi znajdują się dwa źródła chłodnej wody mineralnej. Miejscowość znajduje się na drodze .
Historia.
W 1873 roku miejscowość posiadała 115 domostw i 380 mieszkańców. W 1900 roku według Wasiła Kynczowa wieś zamieszkiwało 1350 ludzi – wszyscy chrześijanie. W 1905 wybudowano szkołę podstawową, a mieszkańców było 1440. W czasie wojen bałkańskich do legionu Macedońsko-Adrianopolskiego wstąpiło 5 ochotników. W 1930 roku została zbudowana cerkiew Świętego Todora Tirona.

</doc>
<doc id="3000279" url="https://pl.wikipedia.org/wiki?curid=3000279" title="Harrison (Idaho)">
Harrison (Idaho)

Harrison – miasto w Stanach Zjednoczonych, w północnej części stanu Idaho, w hrabstwie Kootenai. Według US Census Bureau w 2012 r. posiadało 208 mieszkańców. 
Harrison powstało w 1899 roku i zostało nazwane na cześć 23. prezydenta Stanów Zjednoczonych Benjamina Harrisona. Jest położone nad jeziorem Coeur d'Alene. W 1917 roku doszczętnie spłonęło. Większość miasta została odbudowana po pożarze.

</doc>
<doc id="3000280" url="https://pl.wikipedia.org/wiki?curid=3000280" title="Brayden Schenn">
Brayden Schenn

Brayden Schenn (ur. 22 sierpnia 1991 w Saskatoon, Saskatchewan) – kanadyjski hokeista, reprezentant Kanady.
Jego starszy brat Luke (ur. 1989) także jest hokeistą. Od 2012 bracia wspólnie grali w jednym klubie, Philadelphia Flyers.
Kariera klubowa.
Jest wychowankiem klubu Saskatoon MHA. W latach 2007 do 2010 grał w barwach Brandon Wheat Kings w juniorskich rozgrywkach WHL. W drafcie NHL z 2009 został wybrany przez Los Angeles Kings. W barwach tego zespołu zadebiutował w lidze NHL 26 listopada 2009 i był to jego jedyny mecz w sezonie NHL (2009/2010), po czym nadal grał w lidze WHL. Rok później zagrał osiem meczów w NHL i ponownie grał w WHL, w tym trafił do innej drużynie w tej lidze, Saskatoon Blades w rodzinnym mieście. Jednocześnie grał także w lidze AHL. W czerwcu 2011 został przetransferowany do klubu Philadelphia Flyers (w toku wymiany wraz z nim przekazany został Wayne Simmonds, a z Filadelfii do Los Angeles trafił Mike Richards). Od tego czasu regularnie gra w NHL, a jednocześnie grał także w klubu farmerskim Adirondack Phantoms AHL (w tym po ogłoszeniu lokautu w sezonie NHL (2012/2013) od września 2012 do stycznia 2013). Od 2012 w klubie Lotników gra jego brat, Luke. W czerwcu 2014 przedłużył kontrakt z Philadelphia Flyers o dwa lata. W czerwcu 2017 przeszedł do St. Louis Blues, gdzie w październiku 2019 przedłużył kontrakt o osiem lat.
Kariera reprezentacyjna.
Został reprezentantem Kanady. Występował w kadrach juniorskich kraju na mistrzostwach świata do lat 17 w 2008, do lat 18 w 2008 i do lat 20 w 2010, 2011. W kadrze seniorskiej uczestniczył w turniejach mistrzostw świata w 2014, 2015, 2017, 2018.

</doc>
<doc id="3000281" url="https://pl.wikipedia.org/wiki?curid=3000281" title="Cmentarz żydowski na Muszej Górze w Poznaniu">
Cmentarz żydowski na Muszej Górze w Poznaniu

Cmentarz na Muszej Górze – nieistniejący cmentarz żydowski, który był zlokalizowany w Poznaniu na Muszej Górze, czyli na narożniku obecnego Placu Wolności i ul. 3 Maja (sięgał aż do pierzei dzisiejszego placu Cyryla Ratajskiego).
Cmentarz ten istniał już w średniowieczu. Działka znajdowała się na terenach parafii św. Marcina, co powodowało, że z Żydów ściągana była danina za użytkowanie gruntu. Od 1793 planowano budowę Nowego Miasta na tych terenach, co przyspieszył pożar z 1803. Wtedy to Prusacy wymusili na Żydach opuszczenie starego cmentarza, przekazując grunt na cmentarz przy ul. Głogowskiej (1804). Zaginęły podówczas bez śladu liczne zabytkowe pomniki nagrobne. Legenda głosi, że cmentarz zniesiono, ponieważ królowa Luiza Pruska, zamieszkująca w pobliżu, nie chciała mieć widoku na żydowskie groby.
Obecnie nie ma żadnych śladów po nekropolii. Na jej miejscu wznosi się okazała kamienica Towarzystwa Ubezpieczeniowego "Union".

</doc>
<doc id="3000282" url="https://pl.wikipedia.org/wiki?curid=3000282" title="Diecezja Añatuya">
Diecezja Añatuya

Diecezja Añatuya (łac. "Dioecesis Anatuyanensis") – diecezja Kościoła rzymskokatolickiego w Argentynie, sufragania archidiecezji Tucumán.
Historia.
10 kwietnia 1961 roku papież Jan XXIII bullą "In Argentina" erygował diecezję Añatuya. Dotychczas wierni z tym terenów należeli do diecezji Santiago del Estero.

</doc>
<doc id="3000283" url="https://pl.wikipedia.org/wiki?curid=3000283" title="Luis Napoleón Morones">
Luis Napoleón Morones

Luis Napoleón Morones (ur. 1890, zm. 1964) - meksykański przywódca związkowy.
W trakcie rewolucji meksykańskiej opowiedział się po stronie Venustiano Carranzy. Pracował jako elektryk. W 1918 założył Regionalną Meksykańską Konfederację Robotniczą (CROM), a w 1922 - Meksykańską Partię Pracy. W latach 1924-1928 piastował stanowisko ministra gospodarki (ustąpił po zabójstwie Alvaro Obregona). Doszedł do znacznego majątku dzięki korupcji. W 1936 został wraz z m.in. prezydentem Plutarco Eliasem Callesem deportowany do Stanów Zjednoczonych na skutek oskarżenia o spisek w celu wysadzenia kolei. Morones powrócił do Meksyku w 1940.

</doc>
<doc id="3000284" url="https://pl.wikipedia.org/wiki?curid=3000284" title="Diecezja Concepción">
Diecezja Concepción

Diecezja Concepción (łac. "Dioecesis Sanctissimae Concepionis in Argentina") – diecezja Kościoła rzymskokatolickiego w Argentynie, sufragania archidiecezji Tucumán.
Historia.
12 sierpnia 1963 roku papież Paweł VI bullą "Condere dioecesim" erygował diecezję Concepción. Dotychczas wierni z tym terenów należeli do archidiecezji Tucumán.

</doc>
<doc id="3000286" url="https://pl.wikipedia.org/wiki?curid=3000286" title="Młodzieżowe Mistrzostwa Polski Par Klubowych na Żużlu 1991">
Młodzieżowe Mistrzostwa Polski Par Klubowych na Żużlu 1991

Młodzieżowe Mistrzostwa Polski Par Klubowych na Żużlu 1991 – zawody żużlowe, mające na celu wyłonienie medalistów młodzieżowych mistrzostw Polski par klubowych w sezonie 1991. Rozegrano trzy turnieje eliminacyjne oraz finał, w którym zwyciężyli żużlowcy Apatora Toruń.

</doc>
<doc id="3000287" url="https://pl.wikipedia.org/wiki?curid=3000287" title="Allan Dwan">
Allan Dwan

Allan Dwan (właśc. Joseph Aloysius Dwan; ur. 3 kwietnia 1885 w Toronto, zm. 28 grudnia 1981 w Los Angeles) – kanadyjsko-amerykański reżyser, scenarzysta i producent filmowy.
Filmografia.
producent
scenarzysta
reżyser
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3000288" url="https://pl.wikipedia.org/wiki?curid=3000288" title="Diecezja Santiago del Estero">
Diecezja Santiago del Estero

Diecezja Santiago del Estero (łac. "Dioecesis Sancti Iacobi de Estero") – diecezja Kościoła rzymskokatolickiego w Argentynie, sufragania archidiecezji Tucumán.
Historia.
25 marca 1907 roku papież Pius X bullą "Ea est in quibusdam" erygował diecezję Santiago del Estero. Dotychczas wierni z tym terenów należeli do archidiecezji Tucumán.
10 kwietnia 1961 roku diecezja utraciła część swego terytorium na rzecz nowo powstającej diecezji Añatuya.

</doc>
<doc id="3000289" url="https://pl.wikipedia.org/wiki?curid=3000289" title="Literatura arabska">
Literatura arabska

Literatura arabska () – twórczość literacka w arabskim języku klasycznym, współczesnym literackim oraz w dialektach lokalnych. Powstała na terenie Półwyspu Arabskiego, następnie rozwijała się na obszarach zajętych przez Arabów w wyniku podbojów Bliskiego Wschodu i Afryki Północnej.
Okres przedmuzułmański.
W najstarszym, przedmuzułmańskim okresie dziejów literatury arabskiej zwanym "dżahilijją" (okres niewiedzy) powstała literatura ustna, przede wszystkim poezja, charakteryzująca się wysokim poziomem rozwoju formy (kasyda). Monorymiczny poemat staroarabski opierał się na iloczasie i miał ściśle określone zasady budowy treściowej. Typowe dla poezji staroarabskiej są opisy przyrody, koni i wielbłądów. Wśród poetów staroarabskich wyróżnić można kilka grup:
Szczytowym osiągnięciem literatury staroarabskiej są mu'allaki, których twórcy należą do najwybitniejszych przedstawicieli epoki, m.in.: Imru al-Kajs, Antara ibn Szaddad, Labid Ibn Rabi'a. Inne gatunki poetyckie to oparty na prostym metrum radżaz (urdżuza) oraz uprawiana głównie przez kobiety (Al-Chansa) elegia (marsijja).
Poza poezją rozwijała się literatura paremiologiczna (masal, hikma) oraz proza quasi-historyczna (Ajjam al-Arab), ukazująca militarny styl życia przedmuzułmańskich koczowników Półwyspu Arabskiego. Literatura ta miała charakter oralny i była przekazywana z pokolenia na pokolenie przez tzw. rawich. Z tego m.in. względy trudno ustalić autentyczność poezji staroarabskiej. Niektórzy XX-wieczni badacze (Taha Husajn) twierdzili, że cała poezja tego okresu została napisana przez późniejszych kompilatorów nauk filozoficznych. Choć trudno dowieść, że całe staroarabskie dziedzictwo literackie jest w pełni autentyczne, to zdecydowana większość specjalistów uważa całkowite jego odrzucenie za bezpodstawne.
Koran.
Nowy okres literatury arabskiej wiąże się z powstaniem islamu. Za czasów Mahometa twórczość literacka została zahamowana. Najważniejszym dziełem, które pojawiło się w tym okresie jest Koran, który wprowadził nową tematykę, stał się przedmiotem ogromnej liczby komentarzy, ale jako dzieło literackie pozostał bez naśladownictwa, głównie z powodów religijnych (teoria niepowtarzalności Koranu).
Okres umajjadzki.
Poezja okresu umajjadzkiego (661–750) opierała się na starych wzorcach beduińskich, choć wprowadzała już pewne innowacje, głównie treściowe. Do najsłynniejszych jej przedstawicieli należą poeci dworscy Dżarir, Al-Farazdak i Al-Achtal z Damaszku. W miastach Hidżazu, Mekce i Medynie, a także Syrii i Iraku oraz wśród plemion koczujących na pustyni powstał nurt poezji miłosnej (Omar Ibn Abi Rabi'a, kalif Al-Walid ibn Jazid, Dżamil, Kajs Ibn Mulawwah). Poezję religijno-polityczną reprezentowali poeci związani z kręgami szyickimi, Al-Kumajt i Kusajjir. Za Umajjadów zaczęła kształtować się klasyczna proza arabska, są znane także opowiadania ludowe wykorzystywane przez późniejszych twórców. Pod koniec tego okresu pojawiły się zaczątki prozy literackiej, za jej twórcę jest uważany Ibn al-Mukaffa.
Złoty wiek literatury arabskiej.
Szczytowy okres rozwoju wszystkich dziedzin piśmiennictwa arabskiego przypada na pierwsze wieki (VIII–X w.) panowania Abbasydów – jest to złoty okres klasycznej kultury arabskiej, zwanej także renesansem islamu. W wyniku podbojów w granicach kalifatu znalazło się wiele ziem o bogatej przeszłości cywilizacyjnej – Syria, Mezopotamia, Persja, Bizancjum. Arabowie w umiejętny sposób wykorzystali ten potencjał, włączając dziedzictwo tych kultur w swoją.
Klasycy nawiązywali do dziedzictwa staroarabskiej poezji beduińskiej, przestrzegając ściśle stworzonych przez nią wzorów. Poeci tego nurtu pisali głównie panegiryki, w których wysławiali męstwo i odwagę rycerzy i opisywali pustynne krajobrazy, choć sami byli przedstawicielami ludności miejskiej. Za najwybitniejszego przedstawiciela tego nurtu jest uważany Al-Mutanabbi, także Al-Buchturi i Abu Tammam, których związek z klasyczną poezją wyrażał się nie tylko we własnej twórczości, ale także przez tworzenie antologii poezji dawnej.
Twórcy nurtu modernistycznego ("muhdasun") wprowadzili do poezji nowe tematy, uwolnili się także od obowiązujących w klasycznej kasydzie wzorów formalnych. duże znaczenie miało nowatorstwo językowe i stylistyczne, tzw. "badi" („nowy styl”). Najwybitniejsi przedstawiciele tego nurtu to Baszszar Ibn Burd, Muslim Ibn al-Walid oraz Abu Nuwas, który wprowadził do literatury arabskiej poezję bachiczną ("chamrijjat").
Poza tymi nurtami rozwijała się twórczość Abu al-Atahijja, autora przejmujących wierszy ascetycznych (zuhdijjat), oraz niezwykle oryginalnego i nowatorskiego poety-filozofa Abu al-Ali Al-Marriego.
Odrębnym zjawiskiem była poezja mistyczna (suficka), której przedstawicielem był Omar Ibn al-Farid z Egiptu.
Praformą prozatorską była "makama" – opowiastka łotrzykowska, pisana prozą rymowaną, przeplataną poetyckimi wstawkami. Jej formę udoskonalił Al-Hamadani, zaś najwybitniejszym jej twórcą był Al-Hariri.
Arabowie łączyli naukę z rozrywką w dydaktycznej formie zwanej "adab". Twórcy adabu, m.in. Al-Dżahiz, Al-Mubarrad i Ibn Kutajba przekazywali swoją wiedzę w formie opowiastek i anegdot. 
Rozwijała się także literatura historyczna ("Sirat rasul" Ibn Haszima) i geograficzna. Najwybitniejszym dziełem historiografii tego okresu jest historia powszechna At-Tabariego ("Achbar ar-rusul wa-wl-muluk" – „Dzieje proroków i królów”).
Okres poklasyczny.
Literatura po upadku Abbasydów (ok. 1800) charakteryzuje się rozwojem dzieł encyklopedycznych i kompilatorskich takich autorów jak An-Nuwajri czy Al-Kalkaszandi. Arabscy intelektualiści zaczęli zapoznawać się z dorobkiem literatur europejskich, z czym wiąże się odrodzenie kulturalne i literackie w świecie islamu. W poezji nastąpiło odrodzenie klasycznej kasydy. Dominowała tematyka współczesna (Ahmad Szauki i Hafiz Ibrahim).
Pierwszą szkołą poetycką głoszącą potrzebę zmian było ugrupowanie Dywan. Twórcy z tego kręgu wprowadzili do poezji arabskiej wiersz biały.
Romantyczny charakter twórczości przedstawiały szkoły syryjsko-amerykańskiej, skupiającej poetów na emigracji, wpłynął znacznie na kształt współczesnej liryki arabskiej. 
Próbę radykalnych zmian w zakresie formy i treści poezji kontynuowało stowarzyszenie Apollo, działające w latach 30. w Egipcie.
Z niewielkimi skutkami starano się ożywić tradycyjną formę makamy. 
Rozwój prozy wiązał się z rozkwitem form dziennikarskich (szkic, esej).
Początkowo pisano głównie powieści historyczne (Mahmud Tajmur), z czasem pisarze podjęli tematykę obyczajową (Taufik al-Hakim). Dominował tam realizm, szczególnie dotyczący sytuacji kobiety muzułmańskiej; pojawiają się również inne prądy, jak choćby egzystencjalizm. W Palestynie i Iraku rozwinęła się proza o tematyce batalistycznej.
Czasy współczesne.
Prozę na najwyższym poziomie reprezentuje obecnie literatura Egiptu, Iraku, Libanu, Syrii i Palestyny. W dziedzinie poezji przewrót na miarę historii całej literatury arabskiej nastąpił na przełomie lat 40. i 50. w Iraku. Jego autorami byli Badr Szakir as-Sajjab i Nazik al-Mala'ika, na których twórczość miała wpływ poezja Eliota. Pojawiła się poezja symboliczna, nastąpił zwrot ku mitologii Bliskiego Wschodu, a także symbolice chrześcijańskiej. Od tamtego czasu w poezji ścierają się tendencje klasyczne i modernistyczne.
Dramat, pojawił się na początku XX wieku, ale rozwijał się zdecydowanie wolniej, niż pozostałe rodzaje literackie. W dramaturgii muzułmańskiej istnieją trzy wyróżniające się kierunki rozwojowe: neoklasycyzm, realizm i kreacjonizm.

</doc>
<doc id="3000290" url="https://pl.wikipedia.org/wiki?curid=3000290" title="Priest River">
Priest River

Priest River – miasto w Stanach Zjednoczonych, w północnej części stanu Idaho, w hrabstwie Bonner. Według US Census Bureau w 2012 r. posiadało 1716 mieszkańców. 
Priest River znajduje się u ujścia rzeki Priest do rzeki Pend Oreille (która z kolei jest dopływem Kolumbii). Przez miasto przebiega magistrala drogowa U.S. Route 2.

</doc>
<doc id="3000294" url="https://pl.wikipedia.org/wiki?curid=3000294" title="Puchar Afryki 2002">
Puchar Afryki 2002

Puchar Afryki 2002 – trzecia edycja Pucharu Afryki, oficjalnych międzynarodowych zawodów rugby union o randze mistrzostw kontynentu organizowanych przez CAR mających na celu wyłonienie najlepszej męskiej reprezentacji narodowej w tej dyscyplinie sportu w Afryce. W walce o tytuł mistrzowski brało udział dziewięć zespołów, pozostałe drużyny, które przystąpiły do rozgrywek, występowały zaś w niższych dywizjach. Mecze zostały rozegrane w okresie od 18 maja–16 listopada 2002 roku. Zawody stanowiły część kwalifikacji do Pucharu Świata w Rugby 2003.
Informacje ogólne.
Główne zawody zostały rozegrane w formie dwóch trzyzespołowych grup rozgrywających spotkania systemem kołowym. Zwycięzcy grup spotkali się w dwumeczu, którego triumfator został mistrzem Afryki. Awansował jednocześnie bezpośrednio do Pucharu Świata 2003, finalista zaś otrzymał prawo gry w barażu. Pozostałe afrykańskie drużyny rywalizowały zaś w zawodach Dywizji 2, również podzielone na dwie grupy, których zwycięzcy spotykali się w turnieju finałowym.
W turnieju triumfowała Namibia, w finałowym dwumeczu pokonując Maroko jedynie dzięki większej liczbie zdobytych przyłożeń i awansowała tym samym do Pucharu Świata 2003. W zawodach niższej dywizji triumfowała Uganda po finałowym zwycięstwie nad Botswaną w Kampali.

</doc>
<doc id="3000299" url="https://pl.wikipedia.org/wiki?curid=3000299" title="Tomasz Kornacki">
Tomasz Kornacki

Tomasz Kornacki (ur. 9 marca 1972 w Bydgoszczy) – polski żużlowiec.
Sport żużlowcy uprawiał w latach 1988–1996 w barwach klubów: Polonia Bydgoszcz (1988–1993), GKM Grudziądz (1994–1995) oraz Iskra Ostrów Wielkopolski (1996).
Trzykrotny medalista drużynowych mistrzostw Polski: złoty (1992), srebrny (1993) oraz brązowy (1990). Trzykrotny medalista młodzieżowych drużynowych mistrzostw Polski: złoty (Rzeszów 1989) oraz dwukrotnie srebrny (Bydgoszcz 1988, Bydgoszcz 1992). Dwukrotny finalista młodzieżowych indywidualnych mistrzostw Polski (Toruń 1991 – jako rezerwowy, Tarnów 1992 – XII miejsce). Finalista młodzieżowych mistrzostw Polski par klubowych (Gorzów Wielkopolski 1991 – IV miejsce). Dwukrotny finalista turniejów o "Brązowy Kask" (Tarnów 1990 – V miejsce, 1991 – III miejsce).

</doc>
<doc id="3000300" url="https://pl.wikipedia.org/wiki?curid=3000300" title="Wayne Simmonds">
Wayne Simmonds

Wayne Simmonds (ur. 26 sierpnia 1988 w Scarborough, Ontario) – kanadyjski hokeista, reprezentant Kanady.
Kariera klubowa.
Wychowanek klubu Toronto Aces MHA. W latach 2006 do 2008 grał ww dwóch klubach w juniorskich rozgrywkach OHL w ramach CHL. W drafcie NHL z 2007 został wybrany przez Los Angeles Kings. W barwach tego zespołu grał w lidze NHL przez trzy sezony od 2008 do 2011. Tym samym jest jenym z nielicznych czarnoskórych hokeistów w tej lidze. W czerwcu 2011 został przetransferowany do klubu Philadelphia Flyers (w toku wymiany wraz z nim przekazany został Brayden Schenn, a z Filadelfii do Los Angeles trafił Mike Richards). W lipcu 2011 podpisał dwuletni kontrakt z klubem, a w sierpniu 2012 podpisał sześcioletnią umowę, obowiązującą od 2013. Po ogłoszeniu lokautu w sezonie NHL (2012/2013) od września 2012 tymczasowo był zawodnikiem niemieckiego klubu Eispiraten Crimmitschau w 2. Bundeslidze (zagrał 9 meczów), po czy od końca października został także tymczasowo graczem czeskiej drużyny Bílí tygři Liberec w tamtejszej ekstralidze (zagrał 6 spotkań). Następnie powrócił do USA i rozegrał skrócony sezon NHL 2012/2013. Po wielu latach gry w drużynie z Filadelfii w lutym 2019 został przetransferowany do Nashville Predators. W sezonie 2019-2020 był zawodnikiem New Jersey Devils. W tym 2020 został przetransferowany do Buffalo Sabres, a stamtąd w październiku do Toronto Maple Leafs.
W trakcie kariery określany pseudonimami "Simmer", "Night Train" (Nocny Pociąg).
Kariera reprezentacyjna.
Został reprezentantem Kanady. Występował w kadrze juniorskiej kraju na mistrzostwach świata do lat 20 w 2008. W kadrze seniorskiej wczestniczył w turniejach mistrzostw świata w 2013, 2017.
Rasistowskie incydenty.
22 września 2011 podczas meczu sparingowego w kanadyjskiem mieście London pomiędzy Philadelphia Flyers i Detroit Red Wings w momencie wykonywania rzutu karnego przez Simmondsa na lód został rzucony banan. Podejrzany o popełnienie tego czynu został ukarany grzywną.
Podczas tymczasowego zaangażowania Simmondsa do gry w Czechach miał miejsce kolejny incydent: 28 października 2012 w Chomutovie podczas meczu Piráti Chomutov - barwach Bílí tygři Liberec miejscowi kibice wznosili okrzyki „opice” (pol. małpa). Osiem osób zidentyfikowanych jako sprawcy okrzyków zostali ukarani zakazem wstępu przez rok na wszelkie imprezy sportowe.

</doc>
<doc id="3000301" url="https://pl.wikipedia.org/wiki?curid=3000301" title="Szymon Marciniak">
Szymon Marciniak

Szymon Marciniak (ur. 7 stycznia 1981 w Płocku) – polski sędzia piłkarski.
Od 2011 arbiter międzynarodowy, od 20 lipca 2015 sędzia klasy UEFA Elite i najwyżej oceniany polski arbiter. Regularnie prowadzi mecze Ekstraklasy, Pucharu Polski, Ligi Mistrzów, Ligi Europy, zagraniczne spotkania ligowe oraz mecze międzypaństwowe. Rekordzista pod względem liczby meczów sędziowanych w najwyższej klasie rozgrywkowej w Polsce. Sędzia główny podczas Superpucharu Europy UEFA 2018 pomiędzy Realem Madryt a Atletico Madryt oraz Mistrzostw Europy 2016, Mistrzostw Świata 2018 i Mistrzostw Świata 2022, w tym finału turnieju pomiędzy Argentyną a Francją. Najlepszy sędzia 2022 roku na świecie według Międzynarodowej Federacji Historyków i Statystyków Futbolu.
Młodość i wykształcenie.
Absolwent III Liceum Ogólnokształcącego im. Marii Dąbrowskiej w Płocku. Ukończył studia pedagogiczne na Wyższej Szkole Edukacji Zdrowotnej i Nauk Społecznych w Łodzi.
Uprawienie sportu jako dziecko rozpoczął od kolarstwa. Jako 15 latek porzucił tę dyscyplinę na rzecz piłki nożnej. Jako piłkarz był zawodnikiem uniwersalnym, występował na pozycji obrońcy, jak i pozycjach ofensywnych. Był zawodnikiem młodzieżowej drużyny Wisły Płock, z którą zajął 4. miejsce w mistrzostwach Polski juniorów, występując w składzie m.in. z Bartłomiejem Grzelakiem, Wahanem Geworgianem i Wojciechem Łobodzińskim. Występował też przez krótki okres w Niemczech, jako zawodnik VfB Annaberg-Buchholz w Regionallidze. Przebywał także na testach w Erzgebirge Aue. Następnie występował w niższych klasach rozgrywkowych w Polsce jako zawodnik drużyn Zdrój Ciechocinek i Kujawiak Włocławek, z którym awansował do III ligi. Po latach przyznał, że na boisku był troublemakerem (w nomenklaturze sędziów – trudny zawodnik). To właśnie po słownej potyczce z Adamem Lyczmańskim, sędzią, który pokazał 21-letniemu Marciniakowi grającemu w Kujawiaku Włocławek czerwoną kartkę w meczu IV ligi polskiej, ten zdecydował się rozpocząć karierę sędziowską. Po latach, Lyczmański został sędzią technicznym w zespole Marciniaka.
Kariera sędziowska.
Polskie rozgrywki.
Karierę arbitra rozpoczął w wieku 21 lat, kończąc kurs sędziowski. Początkowo rolę boiskowego rozjemcy starał się łączyć z amatorską grą w piłkę nożną. Dopiero cztery lata później profesjonalnie zajął się sędziowaniem, rozpoczynając od prowadzenia meczów na najniższych szczeblach rozgrywkowych. Jako sędzia krajowy reprezentuje Mazowiecki Związek Piłki Nożnej. Swój pierwszy mecz w Ekstraklasie poprowadził w wieku 28 lat, 18 kwietnia 2009 roku w meczu 24. kolejki GKS Bełchatów – Odra Wodzisław Śląski (3-0). W swoim debiucie pokazując zaledwie dwie żółte kartki.
Od tamtej pory sędziował ponad 350 spotkań w polskiej najwyższej lidze. W 2016 r. główny arbiter finału Pucharu Polski Lech Poznań – Legia Warszawa, a rok później poprowadził spotkanie o Superpuchar Polski, pomiędzy Legią Warszawa a Arką Gdynia.
Szymon Marciniak w Ekstraklasie pokazał łącznie ponad 1212 żółtych kartek, co daje średnią około 4 kartek na mecz, ponad 79 czerwonych kartek z czego min. 39 w wyniku dwóch żółtych, podyktował ponad 131 rzutów karnych. W rozgrywkach krajowych występuje również jako sędzia VAR.
Spotkania zagraniczne.
Jako sędzia międzynarodowy Marciniak zadebiutował w 2011 r., prowadząc mecz rundy elitarnej podczas Mistrzostw Europy U-17 rozgrywany między Francją a Białorusią. W tym samym roku zadebiutował również w Lidze Europy, sędziując mecz kwalifikacji pomiędzy Aalesunds FK, a Ferencvárosi TC.
W kolejnym roku Marciniak sędziował mecz kwalifikacji Ligi Mistrzów FK Ventspils przeciwko Molde FK. W 2012 r. zadebiutował także w rozgrywkach FIFA, będąc arbitrem meczu eliminacyjnego Mistrzostw Świata 2014 pomiędzy reprezentacją Portugalii i Azerbejdżanu.
Od 20 lipca 2015 roku Marciniak jako pierwszy Polak w historii został sędzią klasy UEFA Elite, w której znajduje się zaledwie 27 najlepszych sędziów z Europy.
W marcu 2015 r. UEFA poinformowała o nominacji dla Szymona Marciniaka na sędziego głównego Mistrzostwa Europy U-21 2015. Podczas turnieju rozgrywanego w Czechach prowadził następujące mecze:
Po Młodzieżowych Mistrzostwach Europy Szymon Marciniak znalazł się na liście sędziów Mistrzostw Europy 2016. Na turnieju finałowym poprowadził trzy spotkania jako główny arbiter:
Na dwóch meczach sprawował również funkcję sędziego technicznego.
W lipcu 2016 r. został mianowany sędzią technicznym meczu Superpucharu Europy, który odbył się na stadionie Lerkendal Stadion w Trondheim pomiędzy Realem Madryt a Sevillą.
Dwa lata później Marciniak został wyznaczony na sędziego głównego podczas Mistrzostw Świata 2018. Na turnieju finałowym oddelegowany został do dwóch meczów w fazie grupowej:
Po mundialu w 2018 UEFA poinformowało, iż Marciniak poprowadzi spotkanie o Superpuchar Europy 2018, rozgrywane pomiędzy Realem Madryt i Atlético Madryt.
Po przejściu infekcji COVID-19 stwierdzono u niego tachykardię, co wykluczyło go (a tym samym jego zespół sędziowski) z udziału w turnieju ME 2020, rozgrywanym w 2021.
15 grudnia 2022 otrzymał nominację na sędziego głównego finału Mistrzostw Świata 2022 w Katarze, pomiędzy Argentyną a Francją. 18 grudnia 2022 jako pierwszy Polak w historii poprowadził mecz finałowy, który zakończył się wynikiem 3:3 po dogrywce i wygraną Argentyny 4:2 w rzutach karnych. Szymon Marciniak podyktował w tym spotkaniu trzy rzuty karne i pokazał 7 żółtych kartek. Mimo skrajnych opinii światowych mediów sportowych jego występ spotkał się z bardzo dobrym odbiorem środowiska sędziowskiego. Szef sędziów FIFA, Pierluigi Collina określił jego decyzje jako „nieprawdopodobnie trafne i dobre”, wskazując również, że „był silniejszy od technologii”, nawiązując do tego, że Polak w żadnej ze swoich kluczowych decyzji nie potrzebował pomocy systemu VAR. Były angielski sędzia piłkarski Howard Webb uznał mecz w wykonaniu Marciniaka za „najlepszy sędziowski występ w historii Mistrzostw Świata”.
Koszulka sędziowska z emblematem międzynarodowej federacji piłkarskiej, w której Szymon Marciniak sędziował finał turnieju, trafiła do Muzeum FIFA w Zurychu. 7 stycznia 2023 wraz z zespołem sędziowskim otrzymał nagrodę w kategorii Superosiągnięcie Roku w 88. Plebiscycie Przeglądu Sportowego. 10 stycznia 2023 Międzynarodowa Federacja Historyków i Statystyków Futbolu uznała go najlepszym sędzią męskich rozgrywek piłkarskich na świecie w 2022 roku. 22 stycznia 2023 jako czwarty laureat w historii otrzymał nagrodę Osobowość Roku w plebiscycie „Piłki Nożnej”.
Zespół sędziowski.
Do stałego zespołu sędziowskiego Szymona Marciniaka, który rozstrzyga w najważniejszych meczach europejskich i międzypaństwowych należą asystenci: Paweł Sokolnicki (AS1), Tomasz Listkiewicz (AS2) oraz Tomasz Kwiatkowski (VAR) – w tym składzie zespół wystąpił podczas finału MŚ 2022, choć zdarza się, że Marciniak sędziuje także z innymi zespołami. Arbitrem technicznym w zespole Marciniaka bywa często Tomasz Musiał.
Statystyki.
Mecze w Lidze Mistrzów.
Stan na koniec sezonu 2021/2022.
Media.
Jest bohaterem seriali dokumentalnych Canal+ Sport, pt. „Sędziowie” oraz „Piłkarze na podsłuchu”, a także innych formatów telewizyjnych i internetowych przybliżających pracę arbitrów piłkarskich. W 2022 był gościem programu Kuby Wojewódzkiego. Jest ambasadorem firmy Auto-Forum Płock, polskiego dealera marki Mercedes-Benz. W 2023 gościł w czwartym odcinku 8. edycji programu Polsatu Hell's Kitchen.
Życie prywatne.
Z żoną Magdaleną ma syna Bartosza (ur. 2003) oraz córkę Natalię (ur. 2012). Jego brat, Tomasz Marciniak (ur. 1984), także jest sędzią piłkarskim.
Trenuje boks tajski, a także gra w badmintona. Jest mieszkańcem gminy Słupno, w 2020 został jej ambasadorem.

</doc>
<doc id="3000302" url="https://pl.wikipedia.org/wiki?curid=3000302" title="Organizacja Strzelczyk">
Organizacja Strzelczyk

Organizacja Strzelczyk – organizacja młodzieżowa oparta na ideologii strzeleckiej utworzona w roku 1932 pod patronatem Korpusu Ochrony Pogranicza.
Oddziały "Strzelczyków" tworzono w pasie nadgranicznym w obszarze, w którym działał KOP. Łącznie był to obszar 20 całych powiatów i 2 częściowych. Na szczeblu powiatu była tworzona kompania, na którą składały się hufce. Z kolei w skład hufców wchodziły drużyny. Najmniejszym pododdziałem była sekcja.
Organizacja skupiała na zasadzie ochotniczej pozaszkolną młodzież w wieku 13-17 lat i była uznawana jako "przedszkole przysposobienia obronnego". Miała na celu: zorganizowanie młodzieży mieszkającej w obszarze przygranicznym i wychowanie jej w duchu lojalności wobec państwa, związanie jej z KOP i przygotowanie do pełnienia w razie potrzeby służby pomocniczej, pozyskanie zaufania ludności z pogranicza przez sprawowanie opieki moralnej i materialnej nad młodzieżą.
Organizacja Strzelczyk posiadała własne stopnie organizacyjne, a także specjalne umundurowanie. Ponadto opracowano obowiązki osób funkcyjnych, przepisy dyscyplinarne oraz ustalono zasady współpracy organizacji z rejonowymi urzędami Wychowania Fizycznego i Przysposobienia Wojskowego KOP.
Szkolenie w organizacji odbywało się według programu zatwierdzonego przez KOP. Składało się ono z wychowania obywatelskiego oraz wyszkolenia fizycznego i obronnego. Okres szkolenia podzielono na trzy etapy: "gońca", "obserwatora" i "zwiadowcy".
Organem prasowym organizacji było pismo „Strzelczyk”.

</doc>
<doc id="3000303" url="https://pl.wikipedia.org/wiki?curid=3000303" title="Philipp Jaffé">
Philipp Jaffé

Philipp Jaffé (ur. 17 lutego 1819 w Swarzędzu, zm. 3 kwietnia 1870 w Wittenberdze) – żydowski historyk i wydawca źródeł historycznych.
Życiorys.
Urodził się w Swarzędzu z ojca Eliasza Jaffé (kupca poznańskiego). Ukończył gimnazjum w Poznaniu, a potem studiował medycynę w Berlinie. Historyk, znawca dyplomatyki papieskiej i badacz źródeł. W 1851 wydano jego obszerne dzieło „Regesta Pontificum Romanorum ab condita Ecclesia ad annum p. Chr. n. 1198“, które zawiera ponad 11 000 dokumentów papieskich. Wydał także m.in. serię "Monumenta Germaniae Historica". Zmarł śmiercią samobójczą.

</doc>
<doc id="3000306" url="https://pl.wikipedia.org/wiki?curid=3000306" title="Lądowisko Oleśnica">
Lądowisko Oleśnica

Lądowisko Oleśnica – lądowisko w Oleśnicy, położone we wschodniej części miasta, w województwie dolnośląskim, Lądowisko powstało w 2013, figuruje w ewidencji lądowisk Urzędu Lotnictwa Cywilnego. Właścicielem terenu jest powiat oleśnicki, zarządza lądowiskiem powiatowa spółka Lotnisko Oleśnica Sp. z o.o. 
Dysponuje betonowym pasem startowym o długości 2280 m.

</doc>
<doc id="3000311" url="https://pl.wikipedia.org/wiki?curid=3000311" title="Anoreksja (objaw)">
Anoreksja (objaw)

Jadłowstręt, anoreksja – utrata lub zmniejszenie apetytu. Mimo że w języku potocznym jest to termin często używany wymiennie z jadłowstrętem psychicznym, pogorszenie apetytu może wynikać z wielu przyczyn, w tym wielu niegroźnych dla zdrowia.
Najczęściej jest odpowiedzią na rozwój stanu zapalnego w organizmie.

</doc>
<doc id="3000313" url="https://pl.wikipedia.org/wiki?curid=3000313" title="Wolna miłość">
Wolna miłość

Wolna miłość – ruch społeczny, który odrzuca małżeństwo, które jest postrzegane jako społeczna i finansowa niewola. Jego pierwotnym celem było odsunięcie rządu od spraw związanych z seksem, takich jak małżeństwo, kontrola urodzin czy cudzołóstwo. Według zwolenników wolnej miłości te sprawy dotyczą wyłącznie osób zaangażowanych. Prawa wolnej miłości i orgazmu dla kobiet domagała się w swoim programie wyborczym w 1872 roku Victoria Woodhull.

</doc>
<doc id="3000318" url="https://pl.wikipedia.org/wiki?curid=3000318" title="DL">
DL



</doc>
<doc id="3000320" url="https://pl.wikipedia.org/wiki?curid=3000320" title="Mohammed Diarra">
Mohammed Diarra

Mohamed Lamine Diarra (ur. 20 czerwca 1992 w Konakry) – gwinejski piłkarz występujący na pozycji pomocnika.
Kariera klubowa.
Diarra profesjonalną karierę piłkarską rozpoczął we francuskim klubie PSG, w którym jednak występował tylko w rezerwach i nigdy nie zagrał w ligowym meczu pierwszej drużyny. Latem 2012 roku został graczem Odense BK. Następnie grał w takich klubach jak: Nykøbing FC, Ałtaj Semej, FK Taraz, Vendsyssel FF i Hvidovre IF.
Kariera reprezentacyjna.
W reprezentacji Gwinei zadebiutował 24 marca 2013 roku w meczu eliminacji mistrzostw świata przeciwko Mozambikowi. Na boisku pojawił się w 61 minucie meczu.

</doc>
<doc id="3000323" url="https://pl.wikipedia.org/wiki?curid=3000323" title="Robert Edeson">
Robert Edeson

Robert Edeson (ur. 3 czerwca 1868 w Nowym Orleanie w atanie Luizjana zm. 24 marca 1931) – amerykański aktor filmowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3000325" url="https://pl.wikipedia.org/wiki?curid=3000325" title="Smim Htaw Buddhaketi">
Smim Htaw Buddhaketi

Smim Htaw Buddhaketi (birm. //) – pierwszy król Odrodzonego Królestwa Hanthawaddy, które przerwało rządy dynastii Taungngu w Dolnej Birmie. Od roku 1740 do 1747 bądący etnicznym Birmańczykiem król był marionetkowym przywódcą buntu wznieconego przez Monów. Został on wybrany na króla przez wodzów mońskiego powstania ze względu na swoje królewskie pochodzenie.
Obdarzony mońskim tytułem Smim Htaw Buddhaketi (dosł. „Pan Pręgowanego Słonia”; „ဆင်ကျားရှင်”), ten były buddyjski mnich z trudnością przystosowywał się do roli króla. Jako etniczny Birmańczyk był niechętny wzięciu na siebie ciężaru rządów i dowodzenia armią, zwykle był też nieobecny w stolicy. Większość zadań związanych z rządami i walką pozostała na barkach jego premiera – Binnya Dali, etnicznego Szana. Około grudnia 1747 r. nominalny król abdykował i przeniósł się do Chiang Mai w Królestwie Lanna.
Tło historyczne.
Podczas gdy królestwo Toungoo sprawowało pełną kontrolę na Górną Birmą, na obszarze Dolnej Birmy panowało w pełni jedynie nad Irawadi, Pegu i Thanlyin; pozostałe obszary Dolnej Birmy były w dużym stopniu pozostawione samym sobie, co nie stanowiło problemu ze względu na ich wyludnienie po wojnach XVI w. Jednak do początku XVIII wieku populacja Monów odbudowała się. Wiążący się z tym wzrost aspiracji politycznych lokalnych władców nałożył się na postępujące osłabienie dynastii Toungoo trapionej w tym czasie najazdami z terenu Manipuru. W takiej sytuacji birmański gubernator Pegu zbuntował się przeciw Ava usiłując zyskać niezależność. Następujące po tej nieudanej rebelii wydarzenia doprowadziły do powstania Monów, którzy zaczęli rozglądać się za kandydatem na króla odradzającego się państwa.
Objęcie tronu.
Smim Htaw Buddhaketi był rzekomo synem władcy Paganu zbiegłego na wschód od Pegu po wywołaniu w roku 1714 nieudanego buntu przeciwko królowi Taninganwayowi, którego był wujem. Wychowywał się on wśród Szanów i Karenów zamieszkujących ten region i posługiwał się językiem Monów. Po osiągnięciu dojrzałości został buddyjskim mnichem. Objął on tron w listopadzie lub grudniu 1740 r. (Natdaw 1102 ME) za zgodą mońskich przywódców. Najsilniejszym poplecznikiem króla był Binnya Dala, Nadzorca Stajni Słoni w Pegu, który pomógł mu w objęciu tronu i oddał mu swoją córkę za żonę. Kolejna żona była córką władcy Chaing Mai, który także poparł Swim Htawa. Za znak poparcia niebios dla nowego króla uznawano z kolei fakt, że był on posiadaczem białego słonia (choć w istocie słoń ten miał tylko białe plamy na skórze).
Panowanie.
Nie chcąc bądź nie potrafiąc sprawować rządów i dowodzić armią, Smim Htaw Buddhaketi oddał rzeczywistą kontrolę nad administracją i wojskiem Binnya Dali. Wkrótce po objęciu tronu przez nowego króla Monowie opanowali Prome i Toungoo oraz cały kraj na południe od tych miast, a od roku 1742 rozpoczęli coroczne najazdy wzdłuż biegu Irawadi, podchodząc aż pod mury Ava. W prowadzeniu wojny pomocne okazało się posiadanie przez armię Pegu pewnej ilości broni palnej oraz grupy holenderskich i portugalskich najemników. W roku 1743, podczas zdobywania Thanlyin, doszło do spalenia brytyjskiej faktorii handlowej, co spowodowało jej przeniesienie na wyspę Negrais u ujścia rzeki Basejn. W tym samym roku król przyjął dobrze w Pegu katolickiego biskupa Gallizię wraz z towarzyszącym mu duchowieństwem. Jednak w następnym roku, w czasie działań przeciwko Kompanii Ostendzkiej, doszło do zamordowania biskupa. Podczas jednej z wypraw, w roku 1745, wodzowie mońskiej armii zaproponowali dowódcy wojsk Ava rozejm powołując się na pokrewieństwo ich królów. Propozycja spotkała się z odmową, a wzmianka o królewskim pokrewieństwie wyśmiana: „Małpa siedząca na drzewie choćby się ubrała w ludzkie szaty nie stanie się człowiekiem”. W r. 1747 król ogłosił abdykację i w towarzystwie swoich gwardzistów zbiegł do Chiang Mai.
Smim Htaw Buddhaketi był lubiany przez swoich poddanych. Miał opinię łagodnego i nastawionego przyjaźnie do ludzi. Po jego abdykacji tron objął Binya Dala.

</doc>
<doc id="3000332" url="https://pl.wikipedia.org/wiki?curid=3000332" title="Adam Jakimowicz">
Adam Jakimowicz

Adam Jakimowicz (ur. 10 stycznia 1966 r. w Wydminach) – architekt, nauczyciel akademicki, rysownik.
Życiorys.
Absolwent Politechniki Białostockiej (1991), doktorat na Politechnice Warszawskiej (2000 r., „Geneza postawy dekonstrukcyjnej w architekturze współczesnej”, promotor: prof. Konrad Kucza-Kuczyński).
Obecnie adiunkt na Wydziale Architektury Politechniki Białostockiej oraz „senior profesor” w Szkole Architektury Sint-Lucas w Brukseli (Luca-Arts, KU Leuven, Belgia).
Został prodziekanem ds. promocji i współpracy Wydziału Architektury Politechniki Białostockiej w kadencji 2016–2020 oraz kadencji 2020-2024.
Obecnie pełni dodatkową funkcję kierownika w Laboratorium AURELA na Wydziale Architektury Politechniki Białostockiej.

</doc>
<doc id="3000334" url="https://pl.wikipedia.org/wiki?curid=3000334" title="Francesco Procopio Cutò">
Francesco Procopio Cutò

Francesco Procopio Cutò też jako Francesco Procopio dei Coltelli (ur. 9 lutego 1651 w Palermo, zm. 10 lutego 1727 w Paryżu) – włoski kucharz i przedsiębiorca, założyciel jednej z najstarszych kawiarni w Paryżu, Café Procope.
Młodość.
Francesco Procopio Cutò pochodził z Sycylii. Nazwisko o podobnym brzmieniu do francuskiego „couteaux” (noże) z czasem zmienił na Coltelli. Pracował początkowo jako rybak, wraz z całą swoją rodziną. Na Sycylii poznał też przepis na "gelato", włoską odmianę lodów, która potem we Francji miała mu przynieść sławę.
Kariera zawodowa.
Zawodu kucharza Cutò uczył się prawdopodobnie w Palermo lub we Florencji. Ok. 1670–1674 przybył do Paryża. Wstąpił do gildii distillateurs-limonadiers, produkujących napoje chłodzące. Pracował na rue de Tournon, sprzedając lemoniadę i kawę w sklepie należącym do ormiańskiego imigranta Pascala. Kiedy Pascal wyjechał do Londynu, przekazał swój sklep w ręce Cutò. Ten z czasem przeniósł sklep na bardziej prestiżową rue des Fossés Saint Germain.
W tym czasie większość sklepików oferujących kawę nie była określana pojęciem "cafés" (kawiarni), a jako podstawę swojej oferty handlowej uznawała lemoniady. Pierwsze próby stworzenia "cafés" podjęto w latach 1643–1644 w Paryżu i Marsylii, ale zakończyły się one niepowodzeniem.
Kawiarnia Le Procope.
Już jako Francesco Procopio dei Coltelli, Sycylijczyk otworzył w 1686 pierwszą w Paryżu kawiarnię, którą nazwał Le Procope, od francuskiej wersji swojego imienia. Miejsce to nazywano także „antre” (jaskinia), gdyż nawet w pogodne i słoneczne dni panował w niej półmrok. Na potrzeby kawiarni Coltelii zaadoptował starą łaźnię. Wnętrze po przebudowie wyposażył w kryształowe kandelabry, lustra na ścianach i marmurowe stoliki, co nadało wnętrzu wygląd zbliżony do ówczesnych kawiarni zachodnioeuropejskich.
W swojej kawiarni Coltelli wprowadził szereg wynalazków. Dzięki zastosowaniu soli udało mu się obniżyć temperaturę lodu, a w konsekwencji serwowane przez niego aromatyczne napoje były chłodniejsze. Zastosował także w praktyce sycylijskie pomysły na "gelato", aromatyzowane sokiem pomarańczowym i cytrynowym. Kawę w Le Procope podawano w małych porcelanowych filiżankach, podobnych do naczyń, w których wcześniej spożywano jajka.
Do sukcesu kawiarni Le Procope przyczyniło się także otwarcie w 1687 nowej siedziby Comédie-Française. Widzowie teatru chętnie odwiedzali kawiarnię, znajdującą się przy tej samej ulicy, czyniąc z niej jedno z najmodniejszych miejsc w mieście. W XVIII i XIX w. kawiarnia stanowiła jeden z najważniejszych ośrodków życia intelektualnego Paryża. Spotykali się w niej encyklopedyści i politycy czasów Rewolucji Francuskiej, a także czołówka XIX-wiecznych pisarzy francuskich. Café Procope istnieje nieprzerwanie do dnia dzisiejszego.
Życie prywatne.
W 1675 Cutò poślubił Marguerite Crouin, z którą miał ośmioro dzieci. Po śmierci Margueritte w 1696 ożenił się powtórnie z Anne Françoise Garnier, z którą miał pięcioro dzieci. Trzeci związek zawarł w 1717 z Julie Parmentier, z którą miał jednego syna. W 1686 uzyskał obywatelstwo francuskie.

</doc>
<doc id="3000335" url="https://pl.wikipedia.org/wiki?curid=3000335" title="Armando Iannucci">
Armando Iannucci

Armando Giovanni Iannucci (ur. 28 listopada 1963 w Glasgow) – szkocki satyryk, komik, aktor, scenarzysta, reżyser i producent.
Życiorys.
Urodził się w Glasgow jako syn Armanda, włoskiego imigranta z Neapolu oraz Szkotki. Studiował w St Aloysius' College, University of Glasgow oraz na University College w Oksfordzie. Planował zostać księdzem. Porzucił ten zamiar i przerwał pracę nad doktoratem na temat Johna Miltona na rzecz kariery w świecie komedii.
Zaczynał we wczesnych latach dziewięćdziesiątych w BBC Scotland z programami takimi jak "No' The Archie McPherson Show", by przenieść się do londyńskiego oddziału radia BBC. Razem z Chrisem Morrisem stworzył audycję "On the Hour" (BBC Radio 4), której telewizyjną inkarnacją było "The Day Today" nadawane na BBC 2. Jedna z postaci, Alan Partridge, doczekała się własnego serialu, najpierw jako "Knowing Me, Knowing You with Alan Partridge", a potem "Mówi Alan Partridge". 7 sierpnia 2013 roku ukaże się film pełnometrażowy "". W tytułową rolę wciela się Steve Coogan.
W latach 1995-1999 Iannucci prowadził w BBC 2 satyryczny program "The Saturday Night Armistice" razem z Peter Baynhamem i Davidem Schneiderem, z którymi pracował wcześniej przy "On the Hour" i "The Day Today".
W 1999 roku nakręcił film krótkometrażowy "Usta", będący częścią antologii filmowej "Opowieści z metra".
Dla kanału Channel 4 stworzył w 2001 roku najbardziej osobiste ze wszystkich swoich dokonań, "The Armando Iannucci Shows".
Powrócił do BBC w 2005 roku z politycznym sitcomem "The Thick of It" (BBC Four). Filmowa wersja serialu, "Zapętleni" (2009), nominowana była do Oscara w kategorii „Najlepszy scenariusz adaptowany”.
W 2006 stworzył quasi-dokument/parodię "Time Trumpet" (BBC 2).
Jego audycja "Armando Iannucci's Charm Offensive" nadawana jest od 2005 roku w BBC Radio 4. Jest pasjonatem muzyki klasycznej, na temat której dyskutował na antenie BBC Radio 3. Stworzył również libretto operetki "Skin Deep".
Pierwszym serialem Iannucciego dla amerykańskiej telewizji, który odniósł sukces jest nadawana na HBO od 2012 roku polityczna komedia "Figurantka" z Julią Louis-Dreyfus w roli wiceprezydent Stanów Zjednoczonych, za którą otrzymała Nagrodę Emmy w 2012. W 2013 jest nominowana do Emmy oraz do Złotego Globu. Sama seria była nominowana do Emmy dwukrotnie.
Wśród nagród, jakie otrzymał znajdują się m.in. BAFTA, Sony Radio Academy Awards, British Comedy Awards oraz Writers' Guild of Great Britain. W 2011 roku przyznano mu tytuł honorowy (Doctor of Letters) od University of Glasgow za wkład w rozwój filmu i telewizji, a w 2012 od University of Exeter (DLitt). Wcześniej w tym samym roku został odznaczony Orderem Imperium Brytyjskiego IV klasy (OBE).
Wydał dwie książki będące zbiorami jego felietonów z "The Observer", "The Guardian" i "Daily Telegraph": "Facts and Fancies" (1997) oraz "The Audacity of Hype" (2009). Pracuje nad swoją pierwszą powieścią "Tongue International".
Za swoją największą inspirację Iannucci uważa Woody’ego Allena.
Życie prywatne.
Jego żoną od 1990 roku jest Rachael Jones, z którą ma dwóch synów i córkę. Mieszkają w 
Hertfordshire.

</doc>
<doc id="3000336" url="https://pl.wikipedia.org/wiki?curid=3000336" title="John Newman (muzyk)">
John Newman (muzyk)

John William Peter Newman (ur. 16 czerwca 1990 w Keighley) – brytyjski piosenkarz i muzyk.
Życiorys.
Początki kariery.
Urodził się w Keighley, a dorastał w Settle w Yorkshire Dales. W wieku 14 lat rozpoczął grę na gitarze oraz pisanie własnych piosenek. Nauczył się nagrywania oraz produkowania swoich własnych utworów.
Gdy miał 20 lat, przeprowadził się do Londynu, gdzie założył zespół. Podpisał umowę z wytwórnią Island Records. Wydał utwór „Cheating” w formie digital download, którego wersję akustyczną grał na koncertach. W maju 2012 nagrał z grupą Rudimental singiel „Feel the Love”, który zajął czołowe miejsce na brytyjskich listach przebojów. W listopadzie 2012 razem z Rudimental stworzył singel „Not Giving In”, który uplasował się na 14. miejscu brytyjskiej listy UK Singles Chart.
2013–2014: Przełom w karierze i "Tribute".
W czerwcu 2013 wydał swój debiutancki, solowy singiel „Love Me Again”, a w październiku – pierwszy album studyjny, zatytułowany "Tribute".
Pod koniec 2014 ukazała się piosenka „Blame”, którą nagrał we współpracy z Calvinem Harrisem. Singiel zadebiutował na pierwszym miejscu UK Singles Chart. W Polsce zajął 4. miejsce w radiowej top 20.
Od 2015: "Revolve".
1 czerwca 2015 wydał singiel „Come and Get It”, który był pierwszym utworem z jego drugiego albumu pt. "Revolve" wydanego 16 października 2015. Drugim singlem została piosenka „Tiring Game”.

</doc>
<doc id="3000338" url="https://pl.wikipedia.org/wiki?curid=3000338" title="John Newman">
John Newman



</doc>
<doc id="3000340" url="https://pl.wikipedia.org/wiki?curid=3000340" title="Izrael na Letnich Igrzyskach Olimpijskich 1968">
Izrael na Letnich Igrzyskach Olimpijskich 1968

Izrael na Letnich Igrzyskach Olimpijskich 1968 reprezentowało 29 sportowców (26 mężczyzn i 3 kobiety) biorących udział w 4 dyscyplinach. Był to piąty start tego kraju w igrzyskach olimpijskich. Najmłodszym reprezentantem kraju była pływaczka Szlomit Nir (15 lat i 346 dni), a najstarszym – strzelec Henry Herszkowic (41 lat i 252 dni). Chorążym Izraela był Gerszon Szefa.

</doc>
<doc id="3000341" url="https://pl.wikipedia.org/wiki?curid=3000341" title="Jastrabia dolina">
Jastrabia dolina

Jastrabia dolina (pol. Dolina Jastrzębia) – orograficznie prawa odnoga Doliny Luczańskiej ("Lúčanská dolina") w Górach Choczańskich na Słowacji. Opada spod polany Žimerová pod Wielkim Choczem ("Veľký Choč") w kierunku południowo-wschodnim do doliny Žimerovego potoku i następnie dolną częścią doliny tego potoku w kierunku północno-wschodnim. Uchodzi do Doliny Luczańskiej powyżej miejscowości Lúčky na wysokości ok. 750 m. W miejscu tym znajduje się niewielkie miejsce biwakowe.
Jastrabia dolina jest całkowicie zalesiona. Jej dolną częścią (wzdłuż Žimerovego potoku) prowadzi dobra droga leśna. Ten dolny odcinek doliny jest często wykorzystywany jako trasa spacerowa przez kuracjuszy przebywających w uzdrowisku Lúčky. Doliną chodzą także turyści podchodzący z miejscowości Lúčky na Wielki Chocz, dolina ta jest dla nich dolnym, najłatwiejszym odcinkiem trasy.

</doc>
<doc id="3000343" url="https://pl.wikipedia.org/wiki?curid=3000343" title="CNA">
CNA



</doc>
<doc id="3000344" url="https://pl.wikipedia.org/wiki?curid=3000344" title="Karabin Gras Mle1874">
Karabin Gras Mle1874



</doc>
<doc id="3000346" url="https://pl.wikipedia.org/wiki?curid=3000346" title="Superbeast">
Superbeast

„Superbeast” – piosenka heavy metalowa stworzona na pierwszy album studyjny amerykańskiego wokalisty Roba Zombie "Hellbilly Deluxe" (1998). Wyprodukowany przez Zombie i Scotta Humphreya, utwór wydany został jako trzeci i ostatni singel promujący krążek dnia 1 października 1999 roku. Nagranie nominowano do nagrody Grammy w kategorii "Best Metal Performance". W warstwie lirycznej piosenka odnosi się do prozy Edgara Allana Poego, w tym do noweli "Przedwczesny pogrzeb" z 1844. Utwór tworzy tracklisty kompilacji Roba Zombie "Past, Present &amp; Future" (2003) i "The Best of Rob Zombie" (2006), dwa jego remiksy znajdują się także na krążku "American Made Music to Strip By" (1999). „Superbeast” wykorzystano w filmach: "Walentynki" ("Valentine", 2001), "I stanie się koniec" ("End of Days", 1999) oraz "Powrót Godzilli" ("Godzilla 2000", 1999), jak również grach komputerowych: Twisted Metal III (1998), Brütal Legend (2009), Rock Band 3 (2010). Covery piosenki nagrały grupy Suicide Silence i Transient. Wersja Transient znajduje się na tribute albumie "The Electro-Industrial Tribute to Rob Zombie" z 2002. W teledysku do utworu aktorka Sheri Moon Zombie, żona wykonawcy, jeździ na motocyklu ubrana w skórzaną odzież oraz walczy z robotami i wojownikami ninja przy użyciu katany.

</doc>
<doc id="3000347" url="https://pl.wikipedia.org/wiki?curid=3000347" title="Nowy Pohost">
Nowy Pohost

Nowy Pohost (biał. Новы Пагост) – wieś w obwodzie witebskim, do 1945 miasteczko w Polsce, w województwie wileńskim, siedziba gminy Nowy Pohost.
Siedziba parafii prawosławnej i rzymskokatolickiej; znajdują się tu cerkiew pw. św. Mikołaja Cudotwórcy i kościół pw. Trójcy Przenajświętszej.
Historia.
Nowy Pohost jest już ustawicznie wymieniany w Metrykach Litewskich zawierających wyroki sądowe w sprawach dotyczących procesów o mienie między obywatelami tego miasteczka w okresie od 1386 do 1551.
Nowy Pohost to starożytne miasteczko, które stanowiło dawne dziedzictwo ks. Sapiehów. 
Pierwszy kościół w Nowym Pohoście został zbudowany przez Lwa Sapiehę, kanclerza Wielkiego Księstwa Litewskiego. Był to kościół drewniany pod wezwaniem Trójcy Świętej. Został on spalony przez wojska moskiewskie w czasie wojen za króla Jana Kazimierza. Szybko jednak został odbudowany, gdyż w 1656 r. był już nowy, też drewniany. Dzięki - staraniom ks. proboszcza Pieślaka i przy materialnej pomocy ówczesnego kolatora Stanisława Burzyńskiego, kasztelana smoleńskiego, przed 1766 r. zbudowano w Pohoście nowy kościół, również drewniany. Ks. Pieślak, dotychczasowy proboszcz Ikaźni, wystarał się u biskupa wileńskiego Ignacego Massalskiego odłączenie Pohostu od Ikaźni i osiadł przy nowo zbudowanym kościele jako pierwszy proboszcz pohoski. Odrestaurował i powiększył kościół w 1859 r. ks. proboszcz Jan Szyryn. Kościół ten przetrwał do dzisiejszych czasów.
Wierni należeli do miejscowej parafii rzymskokatolickiej i prawosławnej. Miejscowość podlegała pod Sąd Grodzki w Drui i Okręgowy w Wilnie; w miasteczku mieścił się urząd pocztowy który obsługiwał znaczną część gminy.
W wyniku napaści ZSRR na Polskę we wrześniu 1939 roku miejscowość znalazła się pod okupacją radziecką. 2 listopada została de facto włączona do Białoruskiej SRR. Od 1941 roku pod okupacją niemiecką. W 1944 roku ponownie zajęta przez wojska radzieckie. 16 sierpnia 1945 miasto zostało formalnie wcielone do Białoruskiej SRR.
Demografia.
Według Powszechnego Spisu Ludności z 1921 roku zamieszkiwało tu 625 osób, 186 było wyznania rzymskokatolickiego, 276 prawosławnego, 4 staroobrzędowego a 159 mojżeszowego. Jednocześnie 214 mieszkańców zadeklarowało polską, 360 białoruską a 51 żydowską przynależność narodową. Było tu 119 budynków mieszkalnych. W 1931 w 123 domach zamieszkiwały 773 osoby.
Niektóre osoby związane z miastem.
Edward Kisiel (ur. 24 lutego 1918 w Jundziłłowie, zm. 28 września 1993 w Białymstoku) – polski biskup rzymskokatolicki, administrator archidiecezji wileńskiej z siedzibą w Białymstoku w latach 1976–1991, biskup diecezjalny białostocki w latach 1991–1993 (od 1992 arcybiskup metropolita).
Bogusław Kurłowicz (ur. 18 stycznia 1948 - rosyjski, polski i fiński biolog i agronom, doktor nauk biologicznych, profesor, specjalista w dziedzinach zasobów genetycznych roślin strączkowych, botaniki, genetyki, uprawy roślin i hodowli ryb.

</doc>
<doc id="3000350" url="https://pl.wikipedia.org/wiki?curid=3000350" title="Saturn-Apollo 1">
Saturn-Apollo 1

Saturn-Apollo 1 (SA-1) – pierwszy testowy lot rakiety nośnej Saturn I. Był to lot suborbitalny.
Przebieg misji.
Start nastąpił 27 października 1961 roku o godz. 15:06 GMT ze stanowiska LC-34 na przylądku Canaveral na Florydzie. Lot rakiety odbył się zgodnie z programem. Ładunkiem rakiety, która z założenia miała służyć do wyniesienia kapsuły załogowej, była tylko aerodynamiczna osłona, która niczego nie osłaniała. Pierwszy człon to oryginalny Saturn I, dalsze dwa człony to makiety wypełnione wodą w łącznej ilości około 87 tys. litrów (23 tys. galonów). Masa startowa rakiety wynosiła 417 ton; ciąg silników 1 członu początkowo 583 T, wzrastający w końcu do 682 T. Rakieta osiągnęła wysokość 132,5 kilometra i przebyła odległość 345 km, przy maksymalnej prędkości 1556 m/s. Czas pracy czterech wewnętrznych silników wyniósł 109,37 sekund, natomiast zewnętrzne pracowały przez 115,15 sekund. Okres od uruchomienia silników do momentu rozpoczęcia wznoszenia się wyniósł 3,97 s. Lot rakiety trwał 8 minut 3,6 sekundy. Rakieta sterowana była wysyłanymi co 10 sekund impulsami, działającymi na wychylenie jednego z silników.

</doc>
<doc id="3000351" url="https://pl.wikipedia.org/wiki?curid=3000351" title="Vittoriosa Stars FC">
Vittoriosa Stars FC

Vittoriosa Stars FC (ang. Vittoriosa Stars Football Club) – maltański klub piłkarski, mający siedzibę w mieście Birgu na wschodzie kraju.
Historia.
Chronologia nazw:
Klub został założony przez Feliċ Grima w 1906 roku jako Melita-Vittoriosa FC, chociaż istnieją wzmianki, że Melita-Vittoriosa już rozgrywał mecze w 1902 roku. W sezonie 1912/13 debiutował w pierwszej lidze. W ligowych rozgrywkach zajął 4 miejsce. W 1914 roku zmienił nazwę na Vittoriosa Rovers FC. W sezonie 1916/17 zajął ostatnie 6 miejsce i pożegnał się z najwyższą ligą. W sezonie 1922/23 powrócił do elitarnych rozgrywek, ale po zakończeniu sezonu 1924/25, w którym zespół zajął dość wysokie czwarte miejsce, został zdegradowany. W 1936 połączył się z Vittoriosa Rangers FC i przyjął nazwę Vittoriosa Stars FC. Dopiero w sezonie 1954/55 zwyciężył w pierwszej dywizji, ale w sezonie 1955/56 nie utrzymał się w najwyższej lidze. Po dwudziestu latach w sezonie 1975/76 zajął drugie miejsce w drugiej lidze i został promowany do Premier League. W następnym sezonie 1976/77 zespół uplasował się na 6 pozycji, a w sezonie 1977/78 na ostatnim 10 miejscu i ponownie spadł do pierwszej dywizji. W sezonie 2008/09 zajął drugie miejsce i otrzymał promocję do Premier League. Jednakże, rozpatrzenie afery korupcyjnej, w której był uwikłany klub, było wielokrotnie przełożone przez Maltański Związek Piłki Nożnej, i awans został zatrzymany. W końcu wyrok został ogłoszony dopiero po pierwszej rundzie nowego sezonu. 25 sierpnia 2009 zespół został przywrócony do pierwszej ligi, a decyzja wchodziła w życie w trybie natychmiastowym. Pomimo tamtej sytuacji, graczom udało się utrzymać optymistyczne nastawienie, i zespół powtórzył ubiegłoroczny sukces, ponownie zajął drugie miejsce. Jednak powrót do ekstraligi był nieudany, ostatnie 10 miejsce w sezonie 2010/11 i spadek do pierwszej dywizji. W sezonie 2012/13 zajął drugie miejsce w pierwszej dywizji i powrócił do Premier League.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie De La Salle Ground w Birgu, który może pomieścić 1,000 widzów.

</doc>
<doc id="3000352" url="https://pl.wikipedia.org/wiki?curid=3000352" title="Scum of the Earth (singel)">
Scum of the Earth (singel)

Scum of the Earth – piosenka heavy metalowa stworzona na drugi album studyjny amerykańskiego wokalisty Roba Zombie "The Sinister Urge" (2001). Wyprodukowany przez Zombie i Scotta Humphreya, utwór wydany został jako pierwszy singel z krążka już w roku 2000; wydawnictwo pełniło funkcję radiowego singla promocyjnego. Nagranie zamieszczono na soundtracku do filmu "" (2000), w którym pełniło prominentną rolę. Utwór znany jest z agresywnego refrenu, w którym wykonawca skanduje okrzyk "hej!". Finalny refren zawiera żeński wokal wspierający. W 2003 roku gitarzysta Mike Riggs, biorący udział w nagrywaniu piosenki, założył alternatywno-metalową kapelę Scum of the Earth, której nazwa zaczerpnięta została z tytułu singla.

</doc>
<doc id="3000354" url="https://pl.wikipedia.org/wiki?curid=3000354" title="Remigiusz Olszewski">
Remigiusz Olszewski

Remigiusz Olszewski (ur. 20 września 1992) – polski lekkoatleta, specjalizujący się w biegach sprinterskich.
Jego pierwszą międzynarodową imprezą były rozegrane w lipcu 2010 mistrzostwa świata juniorów, na których dotarł do półfinału biegu na 200 metrów. W 2013 wszedł w skład polskiej sztafety 4 × 100 metrów, która zdobyła srebro na młodzieżowych mistrzostwach Europy w Tampere. Indywidualnie uplasował się wówczas na 4. miejscu biegu na 100 metrów. Półfinalista biegu na 60 metrów podczas halowych mistrzostw świata w Sopocie (2014). Półfinalista biegu na 60 metrów podczas Halowych mistrzostw Europy w Pradze (2015). Na półfinale zawodnik zakończył udział podczas rozgrywanych w lipcu tego samego roku w Amsterdamie mistrzostw Europy.
Złoty (w sztafecie 4 × 100 metrów) i brązowy (w biegu na 100 metrów) medalista mistrzostw Polski seniorów (2015), wicemistrz kraju w biegu na 100 metrów (2016, 2017 oraz 2018). Srebrny medalista mistrzostw Polski w sztafecie 4 × 100 metrów (2018). Srebrny (2014) i złoty (2015, 2016, 2017, 2018, 2019, 2020 i 2021) medalista halowych mistrzostw Polski w biegu na 60 metrów. Wielokrotny medalista mistrzostw Polski w kategorii juniorów oraz młodzieżowców.

</doc>
<doc id="3000356" url="https://pl.wikipedia.org/wiki?curid=3000356" title="Młyn Borowy">
Młyn Borowy

Młyn Borowy (niem. "Heidemühl") – nieoficjalna część osady Czarci Jar, uroczysko, dawna miejscowość w Polsce położona w województwie warmińsko-mazurskim, w powiecie olsztyńskim, w gminie Olsztynek.
Według zestawienia obiektów fizjograficznych jest to uroczysko, dawna osada, ale w tym miejscu są 2 budynki. Dawniej była to osada młyńska, młyn na rzece Drwęcy, około 2 km na północ od Drwęcka. Obecnie budynki w tym miejscu mają adres Czarci Jar, który jest położony na południe od tej osady.

</doc>
<doc id="3000359" url="https://pl.wikipedia.org/wiki?curid=3000359" title="Joseph F. Burt">
Joseph F. Burt

Joseph Floyd Burt (ur. 12 grudnia 1896 w Fairfield, Illinois – zm. ?) – urzędnik konsularny i dyplomata amerykański.
Syn Herberta Franklina i Adenii. Uczęszczał do szkoły średniej (1911-1913), oraz do "Business College" (1913-1914). Pracował jako stenograf (1914–1917), w Departamencie Wojny (1917), pracownik cywilny w Camp Sheridan, Alabama, i Fort Sheridan, Illinois (1917-1918). W czasie I wojny światowej służył w armii amerykańskiej (1918-1920). Pełnił funkcję pracownika Misji Amerykańskiej w Wiedniu (1920-1921), pracownika i wicekonsula USA w Wiedniu (1921-1924), funkcjonariusza Służby Zagranicznej w Berlinie (1924), Koblencji (1925), Berlinie (1925), Kolonii (1926), Berlinie (1926-1927), Rio de Janeiro (1927), Manaus (1927), Recife (1927-1928), Salvadorze (1928), wicekonsula/konsula w Rio de Janeiro (1928-1929), Buenos Aires (1929-1930), Montrealu (1930-1931), Curaçao (1931-1933), prac. Departamentu Stanu (1933-1935), konsula w Montrealu (1935), sekr./II sekr. w Ottawie (1935-1937), konsula w Veracruz (1937-1939), II sekr. w Meksyku (1939–1940), konsula w Regina (1940), Valparaíso (1940–1944), kons./kons. gen. w Guayaquil (1944-1945), kons. gen. w Gdańsku (1945-1947), z/s w Sopocie (1946), prac. Departamentu Stanu (1947-1948), kons. gen. w Bilbao (1948-1950), konsula w Niagara Falls (1953).

</doc>
<doc id="3000360" url="https://pl.wikipedia.org/wiki?curid=3000360" title="Sulzberg">
Sulzberg



</doc>
<doc id="3000364" url="https://pl.wikipedia.org/wiki?curid=3000364" title="Al-Fakih Bin Salih">
Al-Fakih Bin Salih

Al-Fakih Bin Salih (arab. الفقيه بن صالح, "Al-Faqīh Bin Şāliḩ"; fr. "Fkih Ben Salah") – miasto w środkowym Maroku, w regionie Tadila-Azilal, siedziba administracyjna prowincji Al-Fakih Bin Salih. W 2004 roku liczyło ok. 82 tys. mieszkańców. Miasto jest ośrodkiem regionu rolniczego i węzłem drogowym.

</doc>
<doc id="3000366" url="https://pl.wikipedia.org/wiki?curid=3000366" title="Dinamo-Auto Tyraspol">
Dinamo-Auto Tyraspol

Dinamo-Auto Tyraspol (rum. FC Dinamo-Auto Tiraspol) – mołdawski klub piłkarski, mający siedzibę w mieście Tyraspol na wschodzie kraju.
Historia.
Klub został założony 24 lipca 2009 roku jako Dinamo-Auto Tyraspol. Głównym sponsorem klubu jest Państwowy Inspektorat Drogowy w Naddniestrzu. W sezonie 2009/10 debiutował w grupie północnej trzeciej ligi, w której zajął 1. miejsce i awansował do drugiej ligi. W pierwszym sezonie zajął 3. miejsce, w drugim 7. miejsce, a w trzecim 3. miejsce i po raz pierwszy zdobył awans do pierwszej ligi.
Stadion.
Klub rozgrywa swoje mecze domowe na stadionie Dinamo-Auto we wsi Tîrnauca w pobliżu Tyraspola, który może pomieścić 1,300 widzów.

</doc>
<doc id="3000369" url="https://pl.wikipedia.org/wiki?curid=3000369" title="Güldeniz Önal">
Güldeniz Önal



</doc>
<doc id="3000370" url="https://pl.wikipedia.org/wiki?curid=3000370" title="Kempter Wald">
Kempter Wald

Kempter Wald – obszar wolny administracyjnie "(gemeindefreies Gebiet)" w Niemczech w kraju związkowym Bawaria, w rejencji Szwabia, w regionie Allgäu, w powiecie Oberallgäu. Obszar jest niezamieszkany.

</doc>
<doc id="3000371" url="https://pl.wikipedia.org/wiki?curid=3000371" title="Kot bengalski (rasa kotów)">
Kot bengalski (rasa kotów)



</doc>
<doc id="3000374" url="https://pl.wikipedia.org/wiki?curid=3000374" title="Luiz Fernando Lisboa">
Luiz Fernando Lisboa

Luiz Fernando Lisboa CP (ur. 23 grudnia 1955 w Marques de Valença w Stanie Rio de Janeiro w Brazylii) – brazylijski duchowny rzymskokatolicki, misjonarz, pasjonista, biskup diecezji Pemba w Mozambiku w latach 2013–2021, biskup diecezjalny Cachoeiro de Itapemirim od 2021, arcybiskup ad personam.
Życiorys.
23 stycznia 1977 złożył pierwsze śluby zakonne w Zgromadzeniu Męki Pańskiej a 18 grudnia 1982 śluby wieczyste. 10 grudnia 1983 otrzymał święcenia kapłańskie. 
W latach 1983-2001 pełnił różne funkcje w brazylijskiej prowincji Zgromadzenia Męki Pańskiej.
W 2001 roku został wyjechał jako misjonarz do Mozambiku, gdzie pracował w misji swojego zgromadzenia w diecezji Pemba.
W 2010 roku powrócił do Brazylii a w 2011 został proboszczem parafii św. Teresy z Lisieux w mieście Colombo w stanie Parana w archidiecezji kurytybskiej.
12 czerwca 2013 roku papież Franciszek mianował go biskupem diecezji Pemba w Mozambiku, w której wcześniej pracował jako misjonarz. Sakrę biskupią przyjął 24 sierpnia 2013 w katedrze diecezji Osasco w Brazylii z rąk biskupa Lucio Andrice Muandula - przewodniczącego Konferencji Episkopatu Mozambiku. Ingres do kościoła katedralnego p.w. św. Pawła w mieście Pemba w Mozambiku odbył się 14 września 2013.
11 lutego 2021 papież Franciszek przeniósł go na urząd biskupa diecezji Cachoeiro de Itapemirim w Brazylii i jednocześnie mianował go arcybiskupem ad personam.
Ingres do katedry w Cachoeiro do Itapemirim odbył 20 marca 2021.

</doc>
<doc id="3000380" url="https://pl.wikipedia.org/wiki?curid=3000380" title="Mistrz Potockich">
Mistrz Potockich

Mistrz Potockich – anonimowy twórca iluminacji książkowych z połowy XIII wieku, pochodzący z Francji, prawdopodobnie z Paryża. Nadany mu pseudonim pochodzi od jego pierwszego zidentyfikowanego dzieła, Psałterza Potockich; jego warsztat nazywany jest "Potocki-atelier".
Psałterz Potockich.
Mistrz Potockich jest autorem czterech zachowanych całostronicowych ilustracji znajdujących się w Psałterzu Potockich, jak również sześciu dalszych miniatur zidentyfikowanych jako pochodzące z tego psałterza, a odnalezionych w muzeach w Blackburn (k. 1v, k. 2, k. 3v, k. 4), Bostonie (nr 57. 707) i w Cleveland. Pięć miniatur zostało zidentyfikowanych przez amerykańskiego badacza, Roberta Brannera w 1971 roku, a karta odnaleziona w Cleveland została zidentyfikowana jako dzieło tego iluminatora w 2005 roku.
Warsztat Mistrza Potockich charakteryzuje dyscyplina i klarowność kompozycji, która wyraźnie odróżnia go od innych trzynastowiecznych iluminatorów. Posługuje się też typowym dla siebie zestawem pigmentów. Ciemny, kobaltowy błękit kontrastuje z różem, a cynober z jasną zielenią. Barwna jest umowna architektura, a fałdy szat, biegnące najczęściej równolegle, są spokojne w swoim wyrazie, wymodelowane brązem i czernią.
Inne dzieła.
Ślady działalności Mistrza Potockich zostały odnalezione przez Roberta Brannera również w innych ilustrowanych manuskryptach. Zawiera je monumentalne, zespołowe dzieło, luksusowa „Bible moralisée” z lat 1225–1235, ufundowana przez francuską parę królewską: Ludwika IX Świętego i Małgorzatę z Nawarry i przechowywana w katedrze de Santa María w Toledo, oraz bliźniaczy manuskrypt zawierający pierwszy tom „Biblii moralizowanej” (zwanej w skrócie OPL od miejsca przechowywania w trzech miastach: Oksfordzie, Paryżu i Londynie). Tom pierwszy jest przechowywany w Bodleian Library (Ms. Bodl. 207 b). Według ustaleń Roberta Brannera, w tomie trzecim Biblii z Toledo znajduje się 35, a w Biblii oksfordzkiej – 39 dzieł warsztatu Mistrza Potockich. 
Można mu również przypisać trzy miniatury: „Livre des serments des évêques de Paris” (Archives nationales, LL 79), dekorację malarską „Mszału Montiéramey” (Grand Seminaire w Verdun) oraz część iluminacji nazwanych „ręka III” manuskryptu „Vie des Saints” (British Library, Ms. Royal 20 D VI). Robert Branner zwrócił też uwagę na wyraźny związek całostronicowych miniatur Psałterza Potockich ze szczątkowo zachowanymi malowidłami ściennymi w górnej kondygnacji Sainte-Chapelle w Paryżu.

</doc>
<doc id="3000381" url="https://pl.wikipedia.org/wiki?curid=3000381" title="Fquih Ben Salah">
Fquih Ben Salah



</doc>
<doc id="3000383" url="https://pl.wikipedia.org/wiki?curid=3000383" title="Veris Kiszyniów">
Veris Kiszyniów

Veris Kiszyniów (rum. FC Veris Chişinău) – mołdawski klub piłkarski, mający siedzibę w stolicy kraju Kiszyniów.
Historia.
Chronologia nazw: 
Klub Veris Drăgănești został założony we wsi Drăgăneşti rejonu Sîngerei na północy kraju 26 maja 2011 roku. Głównym sponsorem klubu jest operator telefonii komórkowej Moldcell. W sezonie 2011/12 debiutował w grupie północnej trzeciej ligi, w której zajął 1. miejsce i awansował do drugiej ligi. Przed rozpoczęciem sezonu 2012/13 przeniósł się do stolicy miasta Kiszyniów i zmienił nazwę na Veris Kiszyniów. Zespół ponownie uplasował się na 1. miejscu i po raz pierwszy awansował do pierwszej ligi. W 2013 debiutował w najwyższej lidze i zdobył brązowe medale, jednak w grudniu 2014 klub zrezygnował z dalszych występów. Rozpoczynając od sezonu 2015/16 klub otrzymał zakaz gry na 3 lata w dowolnej lidze mistrzostw Mołdawii.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Complexul Sportiv Raional w mieście Orgiejów w odległości 50 km na północ od stolicy Kiszyniów, który może pomieścić 3023 widzów. Do 2012 grał na stadionie CPSM w mieście Vadul lui Vodă w odległości 130 km od Drăgăneşti, który może pomieścić 1000 widzów.

</doc>
<doc id="3000384" url="https://pl.wikipedia.org/wiki?curid=3000384" title="Diecezja Rafaela">
Diecezja Rafaela

Diecezja Rafaela (łac. "Dioecesis Raphaëliensis") – diecezja Kościoła rzymskokatolickiego w Argentynie. Należy do metropolii Santa Fe.
Historia.
10 kwietnia 1961 roku papież Jan XXIII bullą "Cum venerábilis" erygował diecezję Rafaela. Dotychczas wierni z tym terenów należeli do archidiecezji Santa Fe oraz diecezji Reconquista.

</doc>
<doc id="3000387" url="https://pl.wikipedia.org/wiki?curid=3000387" title="We Came to Take Your Jobs Away">
We Came to Take Your Jobs Away

We Came to Take Your Jobs Away - wydany w 2006 roku trzeci album studyjny Kultur Shock.

</doc>
<doc id="3000389" url="https://pl.wikipedia.org/wiki?curid=3000389" title="Powiat Nyíradony">
Powiat Nyíradony

Powiat Nyíradony () – jeden z dziewięciu powiatów komitatu Hajdú-Bihar na Węgrzech. Siedzibą władz jest miasto Nyíradony.

</doc>
<doc id="3000391" url="https://pl.wikipedia.org/wiki?curid=3000391" title="Role-playing">
Role-playing



</doc>
<doc id="3000392" url="https://pl.wikipedia.org/wiki?curid=3000392" title="Veris Drăgăneşti">
Veris Drăgăneşti



</doc>
<doc id="3000394" url="https://pl.wikipedia.org/wiki?curid=3000394" title="Integration">
Integration

Integration – czwarty album studyjny punkowej grupy Kultur Shock. Wydany w 2009 roku.

</doc>
<doc id="3000395" url="https://pl.wikipedia.org/wiki?curid=3000395" title="Powiat Hajdúnánás">
Powiat Hajdúnánás

Powiat Hajdúnánás () – jeden z dziewięciu powiatów komitatu Hajdú-Bihar na Węgrzech. Siedzibą władz jest miasto Hajdúnánás.

</doc>
<doc id="3000398" url="https://pl.wikipedia.org/wiki?curid=3000398" title="Andrzej Lenartowski">
Andrzej Lenartowski

Andrzej Lenartowski (ur. 21 maja 1949 w Kielcach) – polski prozaik, poeta, dramaturg, publicysta i scenarzysta filmowy.
Życiorys.
Absolwent Liceum Ogólnokształcącego im. Jana Śniadeckiego w Kielcach. Ukończył filologię polską na Uniwersytecie Warszawskim oraz Studium Scenariuszowe w Państwowej Wyższej Szkole Filmowej, Telewizyjnej i Teatralnej w Łodzi. Jako student brał udział w wydarzeniach Marca '68 w Warszawie. 
Debiutował w czasopiśmie "Radar" wierszem "Noc gruźlika w Prabutach". Publikował w prestiżowych pismach literackich: "Twórczość" i "Dialog". Laureat wielu nagród m.in. Nagrody Literackiej im. Andrzeja Bursy za tomik "Zaproszenie do piekła". Powieść "Listy z grobów dziecinnych," powszechnie uważana za najważniejszą w dorobku Lenartowskiego, otrzymała tytuł książki miesiąca tygodnika "Kultura". W latach 1986-1999 felietonista "Słowa Ludu”. Na łamach dziennika w 1992 roku ukazywała się powieść kryminalna w odcinakach ("Nie uciekniesz z tego snu)" podpisywana pseudonimem X. Wotranel. 
Niegdyś aktywny uczestnik i twórca życia kulturalnego Kielc; pracownik Domu Środowisk Twórczych, pomysłodawca informatora kulturalnego "Plotkarka", a w latach 1992-1996 prezes kieleckiego oddziału Związku Literatów Polskich. 
Miłośnik twórczości Bohumila Hrabala i poetów wyklętych. 
W 1991 roku napisał sztukę "Spotkamy się w Jerozolimie," inspirowaną wydarzeniami pogromu kieleckiego. Pięć lat później Piotr Szczerski wystawił utwór na deskach Teatru im. Stefana Żeromskiego w Kielcach. Lenartowski pisał również sztuki dla młodzieży, na podstawie których powstały spektakle telewizyjne emitowane w TVP (m.in. "Bidul", "Wielki Mag"). 
Nie utrzymywał się wyłącznie z pisarstwa. Pracował w wielu zawodach; był górnikiem skalnym, nauczycielem, pracownikiem domu dziecka, urzędnikiem, dziennikarzem, żołnierzem, a także mistrzem ceremonii pogrzebowej. 
W 2004 roku wycofał się z życia artystycznego, zrzekł się również członkostwa w ZLP. Mieszka w Kielcach. 

</doc>
<doc id="3000399" url="https://pl.wikipedia.org/wiki?curid=3000399" title="Milton (piłkarz)">
Milton (piłkarz)

Milton, właśc. Milton Andrade Vaz Mendes (ur. 6 maja 1979 w Amadorze) – portugalski piłkarz grający na pozycji ofensywnego pomocnika

</doc>
<doc id="3000400" url="https://pl.wikipedia.org/wiki?curid=3000400" title="Mistrzostwa Świata w Quidditchu">
Mistrzostwa Świata w Quidditchu



</doc>
<doc id="3000403" url="https://pl.wikipedia.org/wiki?curid=3000403" title="Wadi az-Zahab-Al-Kuwira">
Wadi az-Zahab-Al-Kuwira



</doc>
<doc id="3000404" url="https://pl.wikipedia.org/wiki?curid=3000404" title="Al-Kuwira">
Al-Kuwira



</doc>
<doc id="3000405" url="https://pl.wikipedia.org/wiki?curid=3000405" title="Ralph Edwards">
Ralph Edwards

Ralph Edwards (ur. 13 czerwca 1913, zm. 16 listopada 2005) – amerykański producent telewizyjny i prezenter radiowy i telewizyjny.
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="3000406" url="https://pl.wikipedia.org/wiki?curid=3000406" title="Rabat-Sala-Zammur-Za'ir">
Rabat-Sala-Zammur-Za'ir



</doc>
<doc id="3000407" url="https://pl.wikipedia.org/wiki?curid=3000407" title="Saturn-Apollo 3">
Saturn-Apollo 3

Saturn-Apollo 3 (SA-3) – trzeci testowy lot rakiety nośnej Saturn I z atrapami drugiego i trzeciego członu. Drugi i ostatni lot w ramach eksperymentu "Project Highwater".
Przebieg misji.
Start Saturna (SA-3) nastąpił 16 listopada 1962 roku o 17:45:02 GMT ze stanowiska LC-34 kosmodromu Cape Canaveral Air Force Station na Florydzie. Masa rakiety przy starcie wynosiła 493 tony, w tym 340 ton stanowiło paliwo (kerozyna) i ciekły tlen. Łącznie zatem zużyto o około 70 ton więcej paliwa i utleniacza niż przy poprzednich startach Saturn-Apollo 1 i Saturn-Apollo 2. Silniki wewnętrzne H-1 pracowały przez 141 sekund (przy starcie SA-1 – 109 sekund), zewnętrzne – przez 149 sekund (przy SA-1 – 115 sekund). Po upływie 292 sekund od chwili startu rakieta osiągnęła wysokość 168 km. Na tej wysokości rakieta na sygnał z Ziemi eksplodowała, a 90 ton wody użytej jako balast rozproszyło się w postaci chmury kryształków lodu, stanowiąc przedmiot obserwacji radarowych i optycznych z Ziemi. Eksperyment o nazwie "Project Highwater" został opracowany, by spożytkować lot do czegoś więcej, niż tylko testowania rakiety. Niemal identyczny eksperyment przeprowadzono 25 kwietnia 1962 roku podczas poprzedniego testu rakiety Saturn-Apollo 2. Trzeci kolejny start i lot pierwszego członu rakiety Saturn (SA-3) udał się w pełni.

</doc>
<doc id="3000410" url="https://pl.wikipedia.org/wiki?curid=3000410" title="Walerij Kokoriew">
Walerij Kokoriew



</doc>
<doc id="3000412" url="https://pl.wikipedia.org/wiki?curid=3000412" title="Sierpień 2013">
Sierpień 2013



</doc>
<doc id="3000413" url="https://pl.wikipedia.org/wiki?curid=3000413" title="FC Arouca">
FC Arouca

FC Arouca (port. Futebol Clube de Arouca) – portugalski klub piłkarski, mający siedzibę w mieście Arouca na północy kraju, w sezonie 2022/2023 występujący w Primeira Liga.
Historia.
Chronologia nazw: 
Klub został założony 25 grudnia 1951 roku jako FC Arouca. Pierwsze 50 lat swojej historii występował w lidze regionalnej Aveiro. W sezonie 2001/02 debiutował w Série C Terceira Divisão, ale nie utrzymał się w niej i spadł do ligi regionalnej. Po raz drugi startował w trzeciej lidze w sezonie 2003/04, ale ponownie zajął 15. miejsce i spadł do ligi regionalnej. Przy trzecim podejściu w sezonie 2007/08 zespół zajął pierwsze miejsce w Série C trzeciej ligi i awansował do Segunda Divisão. Po dwóch latach rywalizacji, w sezonie 2009/10 uplasował się na pierwszym miejscu w strefie centralnej Segunda Divisão i awansował do LigaPro. W sezonie 2012/13 zajął 2. miejsce i po raz pierwszy zdobył awans do Primeira Liga.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Miejskim w mieście Arouca, który może pomieścić 2,500 widzów.

</doc>
<doc id="3000414" url="https://pl.wikipedia.org/wiki?curid=3000414" title="Philip Freylinck">
Philip Freylinck

Philipus Thomas „Philip” Freylinck (ur. 9 kwietnia 1886 w Graaff-Reinet, zm. 15 grudnia 1908 w Johannesburgu) – południowoafrykański kolarz, uczestnik igrzysk olimpijskich w 1908, na których wystartował w czterech konkurencjach:
Popełnił samobójstwo.

</doc>
<doc id="3000417" url="https://pl.wikipedia.org/wiki?curid=3000417" title="Fu Yuanhui">
Fu Yuanhui

Fu Yuanhui (; ur. 7 stycznia 1996 w Hangzhou) – chińska pływaczka, specjalizująca się w stylu grzbietowym i dowolnym, brązowa medalistka igrzysk olimpijskich i dwukrotna mistrzyni świata.
W 2011 roku wywalczyła 2 medale mistrzostw świata juniorów: srebro na 100 m grzbietem i brąz na 200 m stylem dowolnym.
Wystartowała na igrzyskach olimpijskich w Londynie (2012) na 100 metrów stylem grzbietowym, gdzie była ósma z czasem 1:00,50.
Rok później zdobyła srebrny medal mistrzostw świata w Barcelonie na 50 m stylem grzbietowym.
Podczas mistrzostw świata w 2015 roku zdobyła dwa złote medale. Jeden z nich na dystansie 50 m stylem grzbietowym, drugi w sztafecie 4 × 100 m stylem zmiennym.
Na igrzyskach olimpijskich w Rio de Janeiro zdobyła brązowy medal ex aequo z Kanadyjką Kylie Masse na dystansie 100 m stylem grzbietowym. W finale uzyskała czas 58,76 s. Fu płynęła także w sztafecie 4 × 100 m stylem zmiennym, gdzie zajęła czwarte miejsce.
W 2017 roku na mistrzostwach świata w Budapeszcie z czasem 27,15 zdobyła srebrny medal w konkurencji 50 m stylem grzbietowym, przypływając na metę ze stratą 0,01 s do zwyciężczyni wyścigu, Brazylijki Etiene Medeiros. Na dystansie dwukrotnie dłuższym nie zakwalifikowała się do finału i zajęła ostatecznie 13. miejsce (1:00,39).

</doc>
<doc id="3000419" url="https://pl.wikipedia.org/wiki?curid=3000419" title="Lew Aleksandrowicz Czugajew">
Lew Aleksandrowicz Czugajew



</doc>
<doc id="3000427" url="https://pl.wikipedia.org/wiki?curid=3000427" title="Karlee Bispo">
Karlee Bispo

Karlee Delane Bispo (ur. 14 stycznia 1990 w Modesto) – amerykańska pływaczka, specjalizująca się w stylu dowolnym.
W 2013 roku została mistrzynią świata w Barcelonie w sztafecie 4 × 200 m stylem dowolnym (razem z Katie Ledecky, Shannon Vreeland, Melissa Franklin, Chelsea Chenault, Madeline DiRado oraz Jordan Mattern).

</doc>
<doc id="3000429" url="https://pl.wikipedia.org/wiki?curid=3000429" title="FC Viitorul Constanța">
FC Viitorul Constanța



</doc>
<doc id="3000431" url="https://pl.wikipedia.org/wiki?curid=3000431" title="Madeline DiRado">
Madeline DiRado

Madeline Jane „Maya” DiRado (ur. 5 kwietnia 1993 w San Francisco) – amerykańska pływaczka, specjalizująca się w stylu grzbietowym i zmiennym, mistrzyni olimpijska, medalistka mistrzostw świata.
Kariera pływacka.
W 2013 roku została mistrzynią świata w Barcelonie w sztafecie 4 × 200 m stylem dowolnym (razem z Katie Ledecky, Shannon Vreeland, Melissa Franklin, Chelsea Chenault, Karlee Bispo oraz Jordan Mattern).
Dwa lata później podczas mistrzostw świata w Kazaniu zdobyła srebrny medal na dystansie 400 m stylem zmiennym.
W 2016 roku na igrzyskach olimpijskich w Rio de Janeiro zdobyła cztery medale. W konkurencji 200 m stylem grzbietowym z czasem 2:05,99 min została mistrzynią olimpijską, wyprzedziwszy o 0,06 s Węgierkę Katinkę Hosszú. Złoty medal wywalczyła także w sztafecie 4 × 200 m stylem dowolnym. Na dystansie 400 m stylem zmiennym zdobyła w finale srebrny medal, uzyskując czas 4:31,35. W konkurencji 200 m stylem zmiennym była trzecia z czasem 2:08,79.
Po igrzyskach w 2016 roku zakończyła karierę pływacką, by rozpocząć pracę w spółce McKinsey &amp; Company.
Życie prywatne.
Ukończyła studia na Uniwersytecie Stanforda.

</doc>
<doc id="3000432" url="https://pl.wikipedia.org/wiki?curid=3000432" title="Jordan Mattern">
Jordan Mattern

Jordan Mattern (ur. 1 lutego 1993 w Aurorze) – amerykańska pływaczka, specjalizująca się w stylu dowolnym.
W 2013 roku została mistrzynią świata w Barcelonie w sztafecie 4 × 200 m stylem dowolnym (razem z Katie Ledecky, Shannon Vreeland, Melissa Franklin, Chelsea Chenault, Karlee Bispo oraz Madeline DiRado).

</doc>
<doc id="3000435" url="https://pl.wikipedia.org/wiki?curid=3000435" title="Prawo Harcerskie">
Prawo Harcerskie



</doc>
<doc id="3000436" url="https://pl.wikipedia.org/wiki?curid=3000436" title="Hennadij Popowicz">
Hennadij Popowicz



</doc>
<doc id="3000440" url="https://pl.wikipedia.org/wiki?curid=3000440" title="Begotten">
Begotten

Begotten – surrealistyczny film autorstwa Eliasa Merhige, cieszący się opinią oryginalnego lecz jednocześnie kontrowersyjnego obrazu. Powstał w 1990 roku.
Film zaczyna się od sekwencji śmierci boga, która dokonuje się poprzez jego samobójstwo, czego owocem są narodziny bliżej nieokreślonych istot zbliżonych kształtem i zachowaniem do ludzi. Obraz w postprodukcji został w znaczny sposób zniekształcony, wprowadzono do niego wiele „szumów”. Pomimo nietypowej, trudnej do przyjęcia estetyki, film został uznany przez magazyn Time za jeden z najlepszych filmów 1991.
Fragmenty filmu zostały wykorzystane w teledysku Marilyna Mansona pod tytułem „Cryptorchid”.

</doc>
<doc id="3000441" url="https://pl.wikipedia.org/wiki?curid=3000441" title="Ami Matsuo">
Ami Matsuo

Ami Matsuo (ur. 11 sierpnia 1996 w Sydney) – australijska pływaczka pochodząca z Japonii, specjalizująca się w stylu dowolnym.
W 2013 roku wywalczyła srebrny medal mistrzostw świata w Barcelonie w sztafecie 4 x 200 m stylem dowolnym (wspólnie z Bronte Barratt, Kylie Palmer, Brittany Elmslie, Alicią Coutts i Emmą McKeon).

</doc>
<doc id="3000442" url="https://pl.wikipedia.org/wiki?curid=3000442" title="Isabelle Mabboux">
Isabelle Mabboux

Isabelle Mabboux (ur. 1 stycznia 1992 w Sallanches) – francuska pływaczka, specjalizująca się w stylu dowolnym, motylkowym i zmiennym.
W 2013 roku wywalczyła brązowy medal mistrzostw świata w Barcelonie w sztafecie 4 x 200 m stylem dowolnym (wspólnie z Camille Muffat, Charlotte Bonnet, Mylène Lazare i Coralie Balmy).

</doc>
<doc id="3000443" url="https://pl.wikipedia.org/wiki?curid=3000443" title="Komisja Wspólna Przedstawicieli Rządu RP i Polskiej Rady Ekumenicznej">
Komisja Wspólna Przedstawicieli Rządu RP i Polskiej Rady Ekumenicznej

Komisja Wspólna Przedstawicieli Rządu Rzeczypospolitej Polskiej i Polskiej Rady Ekumenicznej – działająca na podstawie art. 16 ust. 2 ustawy o gwarancjach wolności sumienia i wyznania stała forma współdziałania między państwem a Polską Radą Ekumeniczną (PRE) jako krajową organizacją międzykościelną.
Historia.
Komisja powstała w 1991 na mocy dokonanego w 1990 uzgodnienia między premierem Tadeuszem Mazowieckim a przedstawicielami PRE. Jest wzorowana na Komisji Wspólnej Przedstawicieli Rządu RP i Konferencji Episkopatu Polski. W 2000 nastąpiła 10-letnia przerwa w jej działalności, a prace wznowiono w 2010. Odtąd jej posiedzenia odbywają się jeden raz do roku. Ostatnie dwa miały miejsce 4 lipca 2013 i 2 czerwca 2015.
Przedmiotem prac Komisji są zagadnienia podnoszone przez stronę kościelną i rządową, w szczególności zaś: regulowanie statusu prawnego Kościołów członkowskich PRE, rewindykacja mienia kościelnego, projektowana przez rząd reforma finansowania związków wyznaniowych, nauka religii w szkołach publicznych, warunki działalności Chrześcijańskiej Akademii Teologicznej w Warszawie, niektóre aspekty polityki zagranicznej państwa.
W 2013 członkami Komisji byli:
Bibliografia.
Tadeusz J. Zieliński, "Komisja Wspólna Przedstawicieli Rządu RP i Polskiej Rady Ekumenicznej - status prawny i działalność ze szczególnym uwzględnieniem lat 2010-2013", [w:] "Ku Słowu, ku Kościołowi, ku światu. Księga pamiątkowa ofiarowana Arcybiskupowi Jeremiaszowi (Janowi Anchimiukowi) w 70. rocznicę urodzin", pod redakcją Kaliny Wojciechowskiej i Wsiewołoda Konacha, Warszawa 2013, s. 605-619.
Linki zewnętrzne.
Informacja na witrynie Kancelarii Prezesa Rady Ministrów

</doc>
<doc id="3000447" url="https://pl.wikipedia.org/wiki?curid=3000447" title="Posada Olchowska (Sanok)">
Posada Olchowska (Sanok)



</doc>
<doc id="3000448" url="https://pl.wikipedia.org/wiki?curid=3000448" title="Kari Amirian">
Kari Amirian

Kari Amirian, ur. w Świnoujściu – polska wokalistka wykonująca muzykę alternatywną i pop. W 2013 roku została nominowana do Nagrody Muzycznej „Fryderyk” w kategorii Debiut Roku. W tym samym roku otrzymała nagrody: TransVocale 2013, nagrodę HIRO Magazine w kategorii „Artysta Roku” oraz dwie nagrody przyznane przez serwis muzyczny Music Is w kategoriach: „Album Roku” i „Singiel Roku”.
Życiorys.
Kari Amirian urodziła się w Świnoujściu, jednak już w wieku 13 lat zamieszkała w Warszawie. Ukończyła studia na Uniwersytecie Muzycznym Fryderyka Chopina oraz Podyplomowe Studium Jazzu im. H. Majewskiego w Warszawie na wydziale wokalistyki jazzowej. 
Jej debiutancka płyta "Daddy Says I'm Special" ukazała się w grudniu 2011 roku nakładem NEXTPOP Songwriters' Label i została określona przez dziennikarzy muzycznych oraz słuchaczy jednym z najciekawszych debiutów ostatnich lat, natomiast Kari – „objawieniem polskiej sceny muzycznej”. 
W 2012 roku została zaproszona przez Kasię Nosowską do udziału w trasie koncertowej Męskie Granie, występowała również na Open’er Festival i Malta Festival Poznań, Free Form Festival, Waves Vienna Festival, SLOT Art Festival i wielu innych. Od wydania debiutanckiej płyty Kari zagrała ok. 100 koncertów w kraju i za granicą. W 2013 roku Kari Amirian została nominowana do prestiżowej Nagrody Muzycznej „Fryderyk” w kategorii Debiut Roku. 
W grudniu 2012 roku Kari Amirian wyjechała do Wielkiej Brytanii, gdzie nawiązała współpracę z angielskimi muzykami, których zaprosiła do współpracy przy jej nowym projekcie KARI. Współproducentem albumu jest młody producent Jon Headley (lider zespołu Modo Stare), a w składzie koncertowym zespołu znaleźli się: John Pullan – bębny, Callum Harvie – bas, Chris Headley – gitara oraz wspomniany wcześniej Jon Headley – syntezatory) Owocem tej współpracy jest album "Wounds and Bruises", który ukazał się nakładem wydawnictwa Nextpop 3 grudnia 2013 roku. 
Pod koniec grudnia 2013 roku Kari Amirian zamieszkała na stałe w Wielkiej Brytanii.

</doc>
<doc id="3000451" url="https://pl.wikipedia.org/wiki?curid=3000451" title="Wilczyce (stacja kolejowa)">
Wilczyce (stacja kolejowa)

Wilczyce – przystanek osobowy (dawniej stacja kolejowa), położona w Wilczycach, w Polsce. Stacja została otwarta 15 października 1884 r. wraz z otwarciem linii kolejowej Legnica – Złotoryja.
Położenie.
Stacja jest położona na zachód od Wilczyc, poza jej zwartą linią zabudowy, przy drodze nr 364. Administracyjnie stacja położona jest w województwie dolnośląskim, w powiecie legnickim, w gminie Krotoszyce.
Stacja jest położona na wysokości 186 m n.p.m.
Linie kolejowe.
Stacja jest 3. posterunkiem ruchu na linii kolejowej nr 284 Legnica – Jerzmanice-Zdrój (d. Legnica – granica państwa), na której prowadzony jest ruch towarowy i jest położona na 11,183 km.
Układ torowy stacji to tor główny zasadniczy, to główny dodatkowy i 2 tory ładunkowe przy placu ładunkowym.
Infrastruktura.
Na stacji znajdują się:

</doc>
<doc id="3000452" url="https://pl.wikipedia.org/wiki?curid=3000452" title="Atak Tytanów">
Atak Tytanów

 – shōnen-manga napisana i zilustrowana przez Hajime Isayamę. Ukazuje się od 9 września 2009 na łamach magazynu „Bessatsu Shōnen Magazine”, natomiast w formie tomów od 17 marca 2010.
Na jej podstawie powstało anime, którego pierwszy sezon zadebiutował 6 kwietnia 2013 na antenie MBS. Oprócz adaptacji anime zostały wyprodukowane także filmy live-action, natomiast 4 gry wideo wyprodukowane przez Nitroplus zostaną wydane jako bonusy do trzeciego i szóstego wydania anime na Blu-ray.
Fabuła.
Akcja serii toczy się w postapokaliptycznym świecie, w którym ludzkość została niemal całkowicie wybita przez istoty zwane tytanami. Niewielka część ludzi, która przetrwała, schroniła się na terenie otoczonym trzema 50-metrowymi murami – Maria, Rose i Sina – będącymi dla tytanów przeszkodą nie do pokonania. Mieszkańcy miast od ponad stu lat nie zostali zaatakowani, lecz ich sytuacja nie jest stabilna, gdyż poza murami wciąż żyją liczni tytani, a każda wyprawa oddziału Zwiadowców poza mury kończyła się klęską.
Jednak pewnego dnia jak spod ziemi wyrasta Kolosalny Tytan mierzący 60 metrów. Wraz z Opancerzonym Tytanem przebija się przez mur Maria i wpuszcza innych tytanów, którzy całkowicie niszczą wszystkie miasta i pożerają mieszkańców. Ci, którym udało się ewakuować, zamieszkali za murem Rose. Wśród nich jest trójka przyjaciół – Eren, Mikasa i Armin. Eren od dawna marzył o dołączeniu do oddziału Zwiadowców, aby zobaczyć świat zewnętrzny. Widząc jak tytan pożera jego matkę, chłopiec poprzysięga zemstę i kilka lat później wraz z przyjaciółmi zaciąga się do wojska.
Manga.
Manga zaczęła być publikowana w miesięczniku „Bessatsu Shōnen Magazine” wydawnictwa Kōdansha od październikowego numeru, wydanego 9 września 2009 roku. Pierwszy tom został wydany 17 marca 2010 roku. Przed emisją opartego na mandze serialu anime, "Atak Tytanów" została wydrukowana łącznie w 10 milionach egzemplarzy. Natomiast już sam dwunasty "tankōbon" mangi został wydrukowany w 2,2 miliona kopii i był jedną z dwóch dotychczas opublikowanych mang, których pojedynczy "tankōbon" wydrukowano w więcej niż dwóch milionach egzemplarzy. Drugą mangą jest "One Piece". 10 listopada 2020 roku Hajime Isayama ogłosił, że manga jest ukończona w 98-99 procentach. W styczniu 2021 roku Kōdansha podała do wiadomości, że ostatni rozdział mangi ukaże się 9 kwietnia 2021 roku w majowym numerze czasopisma „Bessatsu Shōnen Magazine”. Ostatni, 34. tomik mangi, został wydany 9 czerwca 2021.
W 2015 roku manga została sprzedana w Japonii w 8 778 048 egzemplarzach, będąc 3. najchętniej kupowaną serią w kraju. W 2016 roku została sprzedana w Japonii w 6 544 081 egzemplarzach stając się 4. najchętniej kupowaną serią w kraju, a w 2017 roku została sprzedana w Japonii w 6 622 781 egzemplarzach plasując się na 2. miejscu najchętniej kupowanych tytułów mang w kraju. W 2019 roku manga została sprzedana w Japonii w 4 704 234 egzemplarzach i była siódmą najchętniej kupowaną mangą w kraju.
W Polsce dystrybucją mangi zajęło się wydawnictwo Japonica Polonica Fantastica.
Spin-offy.
Powstały także spin-offy do serii. Pierwszy z nich, komedia zatytułowana , została napisana przez Saki Nakagawę. Była publikowana w "Bessatsu Shōnen Magazine" od maja 2012 roku. Przedstawia ona perypetie bohaterów, którzy będąc w gimnazjum walczą z tytanami.
Kolejna seria wydawnicza oparta jest na light noveli "Attack on Titan: Before the Fall". Jest publikowana w czasopiśmie "Monthly Shōnen Sirius" od sierpnia 2013 roku. Rysunki wykonuje Satoshi Shiki.
Kolejnym spin-offem jest manga oparta na powieści wizualnej pt. "No Regrets". Seria ta pojawia się w magazynie "Aria" i zatytułowana została . Napisana została przez Gun Snark, a zilustrowana przez Hikaru Surugę. Fabuła skupia się na przeszłości jednej z głównych postaci, Leviu. W Polsce, manga ta została wydana przez wydawnictwo Japonica Polonica Fantastica.
Light novel.
Seria light noveli zatytułowana "Shingeki no Kyojin: Before the Fall" napisana przez Ryo Suzukaze i zilustrowana przez Isayamę Hajime została wydana 2 grudnia 2011. Akcja serii rozgrywa się przed mangą (i anime), jest prequelem. Jest publikowana przez "Kodanshę". Do końca 2014 roku zostały wydane trzy tomy.
Anime.
Anime wyprodukowane przez Wit Studio i reżyserowane przez Tetsurō Arakiego zadebiutowało 6 kwietnia 2013 i było emitowane do 28 sierpnia 2013 w telewizji MBS. Wersja OVA specjalnego rozdziału „Ilse’s Notebook” z tomu piątego miała być wydana wraz ze specjalnym wydaniem jedenastej części anime na DVD 9 sierpnia 2013, ale ostatecznie premiera opóźniła się i premiera nastąpi wraz ze specjalnym wydaniem dwunastej części anime na DVD.
Pierwszy opening jest zatytułowany , nagrany przez Linked Horizon a pierwszy ending zatytułowany jest , śpiewany przez Yōko Hikasa. Od odcinka czternastego opening i ending zmieniły się – opening zatytułowany jest , kolejna piosenka Linked Horizon, zaś drugi ending nosi nazwę „Great escape” i był nagrany przez cinema staff.
Gry.
Na podstawie "Ataku Tytanów" wydane zostały cztery gry wideo, wyprodukowane przez Nitroplus z pomocą Production I.G. Gry te są powieściami wizualnymi i będą dołączone do trzeciego i szóstego wydania anime na Blu-ray. Gry te będą spin-offem serii z udziałem postaci znanych z anime i mangi.
Trzecie wydanie anime na Blu-ray zostało wydane 18 września 2013 wraz z grą "Lost In The Cruel World", która opowiada o Mikasie, a także zawiera demo drugiej gry, .
Szóste wydanie anime na Blu-ray zostało wydane 18 grudnia 2013 i zawierało pełną wersję gry "A Choice With No Regrets" opowiadającą o przeszłości Levia i Erwina, a także grę (obecnie nie ma tytułu) o Erenie i Leviu, oraz "Wall Sina, Goodbye" o Annie.
Piąta gra wideo jest w planach, miałaby zostać wydana na konsole domowe i przenośne w 2014 roku.
4 grudnia 2014 ukazała się gra akcji "Attack on Titan: Humanity in Chains", przeznaczona na konsole Nintendo 3DS. Jej druga część o nazwie "Attack on Titan 2: Future Coordinates" miała premierę 30 listopada 2017. Obie gry zostały wyprodukowane przez Spike Chunsoft, zaś ich wydawcą jest Atlus, jednostka podległa koncernowi SEGA.
16 lutego 2016 Koei Tecmo wydało grę "Attack on Titan: Wings of Freedom" autorstwa studia Omega Force. Gra jest dostępna na platformy PC, PlayStation 3, PlayStation 4, PlayStation Vita i XboX One. Druga część gry, zatytułowana "Attack on Titan 2" (w Europie wydana pod nazwą "A.O.T. 2"), dostępna na urządzenia PC, PlayStation 4, Xbox One i Nintendo Switch, ukazała się 20 marca 2018. 5 lipca 2019 wydano kompletną edycję drugiej części gry, zatytułowaną "Attack on Titan 2: Final Battle", wzbogaconą o dodatkową zawartość.
W marcu 2019 ukazała się gra "Attack on Titan: Assault", przeznaczona na urządzenia mobilne z systemami Android i iOS. Producentem gry jest Ngames Limited, zaś wydawcą GameSamba.
Film.
Wytwórnia Tōhō wyprodukowała film live-action na podstawie serii. Reżyserem jest Shinji Higuchi, a scenariusz napisał Yuusuke Watanabe. Zdjęcia do filmu rozpoczęły się latem 2014 roku, a jego premiera odbyła się 1 sierpnia 2015 roku.
Odbiór.
Manga sprzedała ponad 20 milionów kopii (na czerwiec 2013). Seria wygrała Nagrodę Kōdansha Manga w kategorii shōnen w 2011 roku. Do czerwca 2013 w Japonii sprzedano 20 milionów egzemplarzy mangi. Premiera anime zwiększyła sprzedaż mangi, a "Mainichi Shimbun" określiło mangę „hitem dekady”. Manga była także nominowana do nagrody Manga taishō, a także dwukrotnie do Nagrody Kulturalnej im. Osamu Tezuki.
Zrealizowane na podstawie mangi, anime z 2013 roku, wygrało nagrodę Anime Grand Prix miesięcznika Animage oraz Tokyo Anime Award w kategorii „animacja roku”. Recenzenci i redakcja polskojęzycznego serwisu tanuki.pl zarówno mandze, jak i anime wystawili oceny 8/10.
Krytycy z Anime News Network wysoko ocenili anime. Rebecca Silverman określiła je jako „jednocześnie piękne i pociągające”, oraz „doskonała mieszanka tego, co XVIII-wieczna pisarka Ann Radcliffe określiła jako „fascynacja kontra strach”: jedna część, fizyczna, sprawia, że chcesz odwrócić wzrok, a druga, intelektualna, sprawia, że chcesz wiedzieć, co stanie się dalej.” Mimo że wiele jest przygodowych anime dziejących się w postapokaliptycznym świecie, Carlo Santos powiedział, że „tylko kilka jest równie bliskich doskonałości jak "Atak Tytanów"”. Santos określił anime jako „arcydzieło o śmierci i zniszczeniu”. Theron Martin pochwalił muzyczną stronę serii oraz pierwszy odcinek, który określił jako „długo zapadający w pamięć”, chociaż skrytykował też „zmarnowany potencjał graficzny”.
Seria zdobyła także dużą popularność w sąsiadujących krajach Azji. Okładka anime ukazała się 27 maja 2013 na pierwszej stronie hongkońskiej gazety "am730", co spowodowało wzrost popularności zarówno mangi, jak i anime w Hongkongu, w Chinach i na Tajwanie.
W 2013 roku po tym, jak media odnalazły post na blogu Isayamy, w którym mówił, że design postaci Dota Pixisa oparty został na postaci japońskiego generała Yoshifuru Akiyama, wybuchnął ogólnoświatowy flame war o samym generale, a także o politycznych odniesieniach do prawdziwego świata w anime, a na blogu scenarzysty pojawiło się tysiące gróźb.
Kontrowersje w Azji.
Popularność serii spowodowała wiele kontrowersji na jej temat w samej Azji: południowokoreański magazyn "Electronic Times" oskarżył "Atak Tytanów" o podprogowe aluzje polityczne do japońskiego ministra Shinzō Abe i jego poglądów na militaryzm. Także młodzież w Hongkongu zauważyła aluzje w anime do sytuacji politycznej Hongkongu i Chinach (Chiny miały być Tytanami, a Hongkong ludzkością która zbudowała mury by się chronić, ale jednocześnie skazała siebie na więzienie). Wong Yeung Tat, krytyk z Hongkongu pochwalił Hajime Isayamę za to w jaki sposób napisał uniwersalny scenariusz do anime, który pozwala każdemu inaczej interpretować jego znaczenie.
W 2015 chińskie Ministerstwo Kultury umieściło "Atak Tytanów" na liście 38 mang i anime zawierających „dalece niewłaściwe treści” i zakazało druku oraz dystrybucji serii na terenie kraju.

</doc>
<doc id="3000453" url="https://pl.wikipedia.org/wiki?curid=3000453" title="Kozów (przystanek kolejowy)">
Kozów (przystanek kolejowy)

Kozów − przystanek osobowy, a dawniej stacja kolejowa położony w Kozowie, w Polsce. Przystanek został uruchomiony 15 października 1884, wraz z otwarciem linii kolejowej Legnica – Złotoryja.
Położenie.
Przystanek jest zlokalizowany na północ od Kozowie, poza jej zwartą linią zabudowy, przy drodze wojewódzkiej nr 364. Administracyjnie położony jest w województwie dolnośląskim, w powiecie złotoryjskim, w gminie Złotoryja.
Przystanek znajduje się na wysokości 204 m n.p.m.
Linie kolejowe.
Dawna stacja jest 4. posterunkiem ruchu na linii kolejowej nr 284 Legnica - Jerzmanice-Zdrój (d. Legnica - granica państwa), na której prowadzony jest ruch towarowy. Przystanek jest położony na 16,106 km.
Układ torowy przystanku to tor główny zasadniczy. Do lat 90. XX w. stacja stanowiła mijankę, posiadając zelektryfikowany tor główny dodatkowy.
Infrastruktura.
Na przystanku znajdują się:

</doc>
<doc id="3000454" url="https://pl.wikipedia.org/wiki?curid=3000454" title="Jan Gajzler">
Jan Gajzler

Jan Gajzler (ur. 4 maja 1891 w Suchedniowie; zm. 6 kwietnia 1940 tamże) – literat i poeta.
Urodził się w rodzinie urzędniczej jako najmłodsze dziecko Bronisława i Marianny z Bąbińskich. W latach 1904–1905 uczęszczał do Szkoły Handlowej Edwarda Rontalera w Warszawie, a następnie do kieleckiej Szkoły Handlowej, którą ukończył w roku 1910. Studia filologiczne i historyczne podjął na Uniwersytecie Jagiellońskim w latach 1911–1913. Przerwał je z przyczyn materialnych. 
Twórczość.
Lata największej aktywności poetyckiej przypadają na lata 1923–1935, gdy pełnił funkcję sekretarza nadleśnictwa w Zagórzu k. Kłobucka. Z tego okresu pochodzą jego wiersze "Sonety Świętokrzyskie", wiersze o tematyce religijnej oraz opowieści gwarowe m.in. " O Świętym Buku co go ścion Tumek Łakumiec z Klonowa". 
Pierwsze wiersze poety zostały opublikowane w krakowskim czasopiśmie "Płomienie" w 1922 roku a następnie w "Gazecie Kieleckiej" w 1925 roku i w miesięczniku "Radostowa". Utwory Gajzlera ukazywały się również w specjalistycznym czasopiśmie miesięczniku „Echa Leśne”.

</doc>
<doc id="3000456" url="https://pl.wikipedia.org/wiki?curid=3000456" title="Kanion Marble">
Kanion Marble



</doc>
<doc id="3000458" url="https://pl.wikipedia.org/wiki?curid=3000458" title="Radomil (przystanek kolejowy)">
Radomil (przystanek kolejowy)

Radomil – zlikwidowany w 1991 przystanek osobowy (dawniej stacja kolejowa), położony w Złotoryi, w Polsce. Został on oddany do użytku 15 października 1884 wraz z otwarciem linii kolejowej Legnica – Złotoryja.
Położenie.
Przystanek znajdował się w północno-wschodniej części Złotoryi, przy ul. Chojnowskiej, będącej częścią drogi wojewódzkiej nr 328 i drogi wojewódzkiej nr 364. Administracyjnie przystanek położony był w województwie dolnośląskim, w powiecie złotoryjskim, w mieście Złotoryja.
Przystanek osobowy był zlokalizowany na wysokości 183 m n.p.m.
Linie kolejowe.
Przystanek był 5. posterunkiem ruchu na linii kolejowej nr 284 Legnica – Jerzmanice Zdrój (dawniej Legnica – Pobiedna), na której prowadzony jest ruch towarowy. Przystanek był położony na 19,958 kilometrze trasy.
Infrastruktura.
Na dawnej stacji pierwotnie znajdował się:

</doc>
<doc id="3000459" url="https://pl.wikipedia.org/wiki?curid=3000459" title="Powiat Tiszakécske">
Powiat Tiszakécske

Powiat Tiszakécske () – jeden z dziesięciu powiatów komitatu Bács-Kiskun na Węgrzech. Siedzibą władz jest miasto Tiszakécske.

</doc>
<doc id="3000460" url="https://pl.wikipedia.org/wiki?curid=3000460" title="Shingeki no Kyojin">
Shingeki no Kyojin



</doc>
<doc id="3000461" url="https://pl.wikipedia.org/wiki?curid=3000461" title="Niewolewo">
Niewolewo



</doc>
<doc id="3000470" url="https://pl.wikipedia.org/wiki?curid=3000470" title="Kościół św. Krzyża w Kościanie">
Kościół św. Krzyża w Kościanie

Kościół pw. Świętego Krzyża w Kościanie – nieistniejący kościół rzymskokatolicki, który znajdował się w Kościanie w województwie wielkopolskim. Rozebrany w 1941 roku.
Historia.
W 1412 roku na kościańskim przedmieściu Głogowskim wybudowano drewnianą kaplicę, która pełniła funkcję kaplicy przy szpitalu św. Krzyża dla trędowatych i chorych umysłowo. Zniszczona podczas potopu szwedzkiego w 1655 roku. Odbudowana w formie murowanej. W czerwcu 1941 roku na rozkaz nazistowskiego starosty dr. Helmuta Liese zapadła decyzja o rozbiórce budowli. Cegłę z rozbiórki wykorzystano podczas budowy osiedla domków jednorodzinnych w Kościanie. Na miejscu kościoła ustawiono pamiątkowy krzyż. Budynek szpitala zachował się. 

</doc>
<doc id="3000476" url="https://pl.wikipedia.org/wiki?curid=3000476" title="Pielgrzymka (przystanek kolejowy)">
Pielgrzymka (przystanek kolejowy)

Pielgrzymka – zamknięty w 1992 przystanek osobowy (dawniej stacja kolejowa) w Pielgrzymce, w Polsce. Został on oddany do użytku 15 maja 1896 razem z linią kolejową z Jerzmanic-Zdroju do Nowej Wsi Grodziskiej.
Położenie.
Przystanek znajduje się we wsi Pielgrzymka. Administracyjnie położony jest on w województwie dolnośląskim, w powiecie złotoryjskim, w gminie Pielgrzymka.
Przystanek jest zlokalizowany na wysokości 227 m n.p.m.
Linie kolejowe.
Pielgrzymka jest 8. posterunkiem ruchu na dawnej linii kolejowej nr 284, położonym na 31,282 kilometrze.
Układ torowy stacji to tor główny zasadniczy, główny dodatkowy, 4 boczne ładunkowe odstawcze.
Infrastruktura.
Na dawnej stacji znajdują się:

</doc>
<doc id="3000480" url="https://pl.wikipedia.org/wiki?curid=3000480" title="Czaple (przystanek kolejowy)">
Czaple (przystanek kolejowy)

Czaple – zamknięty w 1992 przystanek osobowy w Czaplach, w Polsce. Został on oddany do użytku 15 maja 1896 razem z linią kolejową z Jerzmanic Zdroju do Nowej Wsi Grodziskiej
Położenie.
Przystanek znajduje się we wschodniej części wsi Czaple. Administracyjnie położony jest on w województwie dolnośląskim, w powiecie złotoryjskim, w gminie Pielgrzymka.
Przystanek jest zlokalizowany na wysokości 254 m n.p.m.
Linie kolejowe.
Czaple są 9. punktem eksploatacyjnym na dawnej linii kolejowej nr 2842 Legnica – Pobiedna (34,571 km).
Infrastruktura.
Na przystanku znajdował się nieduży budynek dworca, szalet oraz peron.

</doc>
<doc id="3000483" url="https://pl.wikipedia.org/wiki?curid=3000483" title="ASC Corona 2010 Braszów (piłka nożna)">
ASC Corona 2010 Braszów (piłka nożna)

ASC Corona 2010 Braszów (rum. ASC Corona 2010 Braşov) – rumuński klub piłkarski z siedzibą w Braszowie.
Historia.
Chronologia nazw:
Klub został założony w 2007 roku jako Sport Club Municipal Braşov. W sezonie 2009/10 zajął 1. miejsce w czwartej lidze. W 2010 otrzymał nowego sponsora i zmienił nazwę na ASC Corona 2010 Braşov. W sezonie 2010/11 debiutował w Serii VI trzeciej ligi, w której zajął 4. miejsce. W następnym sezonie uplasował się na pierwszej pozycji i awansował do drugiej ligi. W pierwszym sezonie w Serii II Ligi II zajął 1. miejsce i po raz pierwszy zdobył awans do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Silviu Ploeşteanu w Braszowie, który może pomieścić 8,800 widzów.

</doc>
<doc id="3000484" url="https://pl.wikipedia.org/wiki?curid=3000484" title="Nowa Wieś Grodziska (stacja kolejowa)">
Nowa Wieś Grodziska (stacja kolejowa)

Nowa Wieś Grodziska – nieczynna od 2000 stacja kolejowa w Nowej Wsi Grodziskiej, w Polsce. Stacja została otwarta 1 grudnia 1895 wraz z linią kolejową do Lwówka Śląskiego. W przeszłości była ona lokalnym węzłem kolejowym, gdzie swój początek miała linia dawnej "Kolejki Bolesławieckiej".
Położenie.
Stacja jest położona w zachodniej części wsi Nowa Wieś Grodziska, ok. 2,5 km od jej zwartej zabudowy. Administracyjnie stacja położona jest w powiecie złotoryjskim, w gminie Pielgrzymka.
Stacja jest zlokalizowana na wysokości 279 m n.p.m.
Historia.
Do 1945.
Powstanie stacji wiązało się z doprowadzeniem linii kolejowej z Lwówka Śląskiego, która została wybudowana jako rekompensata za likwidację Jednostki Wojskowej w Lwówku Śląskim. Odcinek do Lwówka Śląskiego oddano do użytku 1 grudnia 1895. Kilka miesięcy później linię przedłużono do stacji Jerzmanice Zdrój. Odcinek Nowa Wieś Grodziska – Jerzmanice Zdrój otwarto 15 maja 1896.
Położenie stacji z dala od zwartej zabudowy Nowej Wsi Grodziskiej wiązało się z tym, iż pierwotnie ta stacja miała przede wszystkim obsługiwać kamieniołom na Kopce, jednakże lokalizacja stacji miała wpływ na dynamiczny rozwój wsi od końca XIX w.
W późniejszym czasie do stacji doprowadzono linię prywatnej "Kolejki Bolesławieckiej" (niem. "Kleinbahn Bunzlau-Neudorf AG"). Koncesję na budowę linii spółka otrzymała 18 kwietnia 1905. Linię do Bolesławca Wschód uruchomiono 10 kwietnia 1906. Z tego powodu rozbudowano na stacji układ torowy, a sama stacja stała się węzłem kolejowym. Układ torowy rozbudowano w południowej części stacji. Prywatna linia do Bolesławca nie mogła być traktowana na stacji równorzędnie z połączeniem państwowym Jerzmanice Zdrój – Lwówek Śląski, stąd na wysokości stacji wybudowano mały wiadukt nad tą drugą linią. Brak jest natomiast informacji, czy na stacji powstał jeszcze jeden budynek dworca. W tym czasie połączenia pasażerskie realizowane przez "Kolejkę Bolesławiecką" były od połowy lat 30. XX w. obsługiwane poza tradycyjnymi parowozami również lekkimi wagonami motorowymi (V-10 i V-11).
Po 1945.
Po 1945 sieć kolejowa na Dolnym Śląsku wraz ze stacją w Nowej Wsi Grodziskiej przeszła w zarząd PKP. Ten okres wiązał się z powolnym regresem sieci kolejowej, który się nasilił po 1989. Jednakże już w 1976 zlikwidowano połączenia pasażerskie na odcinku Nowa Wieś Grodziska – Bolesławiec Wschód, natomiast połączenie pasażerskie między stacjami Jerzmanice Zdrój a Lwówek Śląski zlikwidowano 1 października 1991. W międzyczasie, około 1977 stację zmodernizowano. Wtedy to przestano korzystać z wiaduktu położonego na wschód od stacji ze względu na jego zły stan techniczny i wybudowano tor odchodzący do Bolesławca z pominięciem przecięcia z linią główną. Ruch towarowy, a co za tym idzie całkowite zamknięcie linii prowadzących do Nowej Wsi Grodziskiej, nastąpiło najpierw na odcinku Jerzmanice Zdrój – Nowa Wieś Grodziska – Lwówek Śląski, który zamknięto w 1992, natomiast przewozy towarowe na dawnej linii "Kolejki Bolesławieckiej" trwały do 28 listopada 2000. Tę druga linię decyzją z 7 września 2005 skreślono z rejestru PKP Polskie Linie Kolejowe, a rozebrano w latach 2007–2008.
Infrastruktura.
Linie kolejowe.
Stacja Nowa Wieś Grodziska miała charakter stacji węzłowej. Z niej rozpoczynają lub przebiegają następujące linie:
Stacja ze względu na to, iż była stacją węzłową, posiadała w przeszłości bogatą infrastrukturę, która uległa degradacji, zwłaszcza po zamknięciu w 2000 r. ostatniej prowadzącej do stacji linii, tj. do Bolesławca Wschód. Pierwotny układ torowy stacji to dwa tory główne zasadnicze z peronami, 4 tory składowe i 5 torów bocznicowych załadunkowych. Po zamknięciu linii tory uległy degradacji oraz stały się nieprzejezdne. Według stanu z 2005 na stacji znajdowały się jedynie dwa tory, a reszta została rozebrana.
Perony.
Na stacji znajdują się dwa perony, które są w złym stanie technicznym. Dodatkowo w południowej części stacji znajdował się peron prywatnej "Kolejki Bolesławieckiej", z którego to przejeżdżały pociągi do Bolesławca Wschód.Peron Kolejki Bolesławieckie i peron z którego odjeżdżały pociągi do Bolesławiec Wschód to dwa różne perony i każdy był z innej strony stacji.
Dworzec kolejowy oraz magazyn.
Stacja posiada budynek dworca kolejowego, w którym mieściła się nastawnia Nwg. Budynek jest ceglany, dwukondygnacyjny, z dachem pokrytym papą. Dawniej w dworcu znajdowała się poczekalnia zimowa (przed II wojną światową znajdowała się tam restauracja), taras po restauracji przerobiony na poczekalnię letnią oraz kasa biletowa. Obecnie budynek pełni funkcje mieszkalne. Do dworca przylega magazyn towarowy. Przy budynku dworca znajdują się rampy: załadunkowa przy budynku oraz boczno-czołowa na końcu stacji.
Wieża wodna.
Na zachód od dworca kolejowego znajduje się wieża wodna. Ma ona ceglany trzon na planie ośmiokąta i drewnianą obudowę zbiornika. Jest ona w dobrym stanie i służy jako magazyn siana.
Parowozownia.
Mała parowozownia dawnej "Kolejki Bolesławieckiej" znajdowała się w południowo-wschodniej części stacji. Była ona jednostanowiskowa i została zburzona w 1992.Przez PKP wykorzystywana była jako kuźnia
Pozostała infrastruktura.
Prócz omówionych elementów infrastruktury na stacji znajdowały lub znajdują się:

</doc>
<doc id="3000485" url="https://pl.wikipedia.org/wiki?curid=3000485" title="Nadleśnictwo Kielce">
Nadleśnictwo Kielce

Nadleśnictwo Kielce – samodzielna jednostka organizacyjna Lasów Państwowych w Regionalnej Dyrekcji Lasów Państwowych w Radomiu z siedzibą w Kielcach.
Grunty w zarządzie.
Nadleśnictwo zarządza gruntami Skarbu Państwa o łącznej powierzchni 16 626 ha w tym 15 885 ha lasów w 318 kompleksach zlokalizowanych na terenie Kielc, powiatu kieleckiego i w powiecie włoszczowskim.
W skład Nadleśnictwa Kielce wchodzą trzy obręby urządzeniowe:
Lasy według funkcji:
Charakterystyka drzewostanu.
Udział panujących gatunków drzew - gatunki lasotwórcze
Pozostałe gatunki: brzoza, olsza, dąb, świerk, modrzew, buk, grab, osika, jawor stanowią ok. 13% powierzchni.
Średni wiek drzewostanów 70 lat.
Wieki rębności przyjęte dla poszczególnych gatunków:
Charakterystyka przyrodnicza.
Zgodnie z podziałem przyrodniczo-leśnym kraju, lasy Nadleśnictwa Kielce położone są w VI Krainie Małopolskiej, w dzielnicy Gór Świętokrzyskich, na terenie mezoregionów Puszczy Świętokrzyskiej oraz Łysogórskiego.
Obszary NATURA 2000.
a także pomniki przyrody
Klimat.
Klimat: jest urozmaicony mając charakter przejściowy od oceanicznego Europy Zachodniej do Kontynentalnego Europy Wschodniej.
Kontrastowość tego klimatu przejawia się szczególnie w okresie późnej jesieni i na przedwiośniu. Średnia temperatura roczna +7,8 °C. Okres wegetacyjny trwa średnio 205 dni ze średnią temperaturą +12,9 °C. Opady roczne średnio wynoszą 633 mm.

</doc>
<doc id="3000487" url="https://pl.wikipedia.org/wiki?curid=3000487" title="Dirk Westphal">
Dirk Westphal

Dirk Westphal (ur. 31 stycznia 1986 w Berlinie) – niemiecki siatkarz, grający na pozycji przyjmującego. Reprezentant Niemiec.
Jest wychowankiem TSC Berlin. W latach 2013–2015 występował w polskiej PlusLidze, w drużynie Czarnych Radom.
W kadrze narodowej rozegrał dotychczas 79 meczów. W 2009 ze swoją drużyną został zwycięzcą Ligi Europejskiej. W 2014 z niemieckim zespołem wywalczył brązowy medal Mistrzostw Świata, rozgrywanych w Polsce. Był to pierwszy „krążek” w tym turnieju w historii reprezentacji Niemiec po upadku Muru Berlińskiego.
Życie prywatne.
Urodził się 31 stycznia 1986 w Berlinie jako syn Rolfa Westphala i Petry z domu Brandwein. Matka również uprawiała siatkówkę i grała w reprezentacji narodowej. Dirk Westphal dorastał w Prenzlauer Berg, jednej z berlińskich dzielnic. Tam uczęszczał do szkoły podstawowej. W 1996 przeniósł się do elitarnej szkoły sportowej – Coubertin-Gymnasium w Berlinie, w której w 2006 otrzymał świadectwo maturalne. Następnie ukończył służbę wojskową w koszarach w Nienburg (Weser) i w grupie sportowej Bundeswehry w berlińskim Mitte.
Jest kawalerem, ma jedno dziecko.
Kariera klubowa.
Droga do zawodowej siatkówki.
Dirk Westphal rozpoczął karierę w rodzimym mieście w TSC Berlin. W berlińskim klubie przeszedł przez wszystkie kategorie wiekowe, odnosząc wiele sukcesów w młodzieżowych rozgrywkach krajowych. W 2002 przeniósł się do VC Olympia. Grając w nowym klubie został powołany do reprezentacji Niemiec w kategorii juniorów. Wtedy odniósł swoje pierwsze sukcesy na arenie międzynarodowej. Do jego największych osiągnięć należał brązowy medal Mistrzostw Europy Juniorów 2004 w Zagrzebiu. W 2005 z drużyną narodową zajął 9. miejsce na Mistrzostwach Świata Juniorów, a także 5. pozycję na Uniwersjadzie 2007 w Bangkoku.
SCC Berlin.
W 2005 został zawodnikiem zespołu SCC Berlin występującym 1. Bundeslidze. Z klubem, w którym rozpoczął zawodową karierę, wielokrotnie dochodził do półfinałów rozgrywek o mistrzostwo kraju. W sezonie 2007/08 wywalczył z nim wicemistrzostwo Niemiec.
W 2009 postanowił przenieść się do jednej z najsilniejszych lig – Serie A i podpisał kontrakt z Prisma Taranto. Jak sam podkreślił, powodem decyzji nie były względy finansowe, a chęć zmian w życiu i dalszego rozwoju siatkarskiego rzemiosła.
W sezonie 2010/11 w drużynie Feniche Volley Isernia. W 2011 przeniósł się do belgijskiego VC Euphony Asse-Lennik, a rok później do ich ligowych rywali – Knack Roeselare, z którym w 2013 wywalczył tytuł mistrza Belgii i puchar krajowy.
Czarni Radom.
W sezonie 2013/14 Westphal dołączył do beniaminka PlusLigi, zespołu Czarnych Radom. W 3. kolejce ligowej jego zespół odniósł pierwsze zwycięstwo, pokonując w Bydgoszczy miejscowy Transfer 3:1. Sam Westphal został uznany za najbardziej wartościowy zawodnik meczu. Pokonując najsilniejsze drużyny za 3 punkty zarówno PGE Skrę Bełchatów jak i Jastrzębski Węgiel, z radomskim klubem zajmował 4. miejsce, ale I rundę ukończył na 5. pozycji. W 19. serii spotkań niemiecki przyjmujący otrzymał po raz kolejny statuetkę MVP po wyjazdowym zwycięstwie 3:2 nad AZS Częstochowa. Jednak po słabszej II rundzie jego zespół do play-off przystąpił z 6. miejsca. Przegrywając rywalizację z Jastrzębskim Węglem i Politechniką Warszawską z Czarnymi musiał zadowolić się pojedynkiem o 7. miejsce, który zakończył po 2 zwycięstwach nad Effectorem Kielce. Na ogół w tym sezonie Dirk Westphal okazał się niezastąpiony. Na 109 setów rozegranych przez zespół z Radomia przyjmującego reprezentacji Niemiec zabrakło jedynie w dwóch. Żaden z pozostałych radomskich zawodników nie mógł pochwalić się podobnymi statystykami. Ponadto Niemiec został sklasyfikowany najwyżej z drużyny w rankingu skuteczności najlepiej zagrywającego.
Reprezentacja Niemiec.
Do reprezentacji Niemiec po raz pierwszy powołany został przez Raúla Lozano. W 2009 z drużyną narodową wygrał Ligę Europejską rozgrywaną w Portimão. Po tym, jak zrezygnowano z jego gry w kadrze narodowej z powodu nieporozumień z trenerem, w duecie z Tilem Backhausem rozpoczął udział w turniejach siatkówki plażowej. W tym czasie dwukrotnie ze swoim partnerem zajął 9. miejsce w mistrzostwach Niemiec (2011, 2012) organizowanych w Timmendorfer Strand. W 2013 ogłosił rozbrat z „plażówką”, gdyż chciał skupić się nad rozwojem swojej gry w hali. W tym samym roku został ponownie powołany do reprezentacji przez Vitala Heynena. W 2014 z niemieckim zespołem wywalczył brązowy medal Mistrzostw Świata rozgrywanych w Polsce.
Sukcesy klubowe.
Mistrzostwo Niemiec:
Mistrzostwo Belgii:
Puchar Belgii:
Sukcesy reprezentacyjne.
Liga Europejska:
Mistrzostwa Świata:

</doc>
<doc id="3000488" url="https://pl.wikipedia.org/wiki?curid=3000488" title="Skorzynice (przystanek kolejowy)">
Skorzynice (przystanek kolejowy)

Skorzynice − nieczynny od 1992 przystanek osobowy (dawniej stacja kolejowa) w Skorzynicach, w Polsce. Przystanek został otwarty 1 grudnia 1895 razem z linią kolejową z Lwówka Śląskiego do Nowej Wsi Grodziskiej.
Położenie.
Przystanek osobowy znajduje się w połowie drogi między wsiami Zbylutów a Skorzynice, poza zwartą zabudową. Administracyjnie przystanek położony jest w województwie dolnośląskim, w powiecie lwóweckim, w gminie Lwówek Śląski.
Przystanek jest zlokalizowany na wysokości 230 m n.p.m.
Historia.
Do 1945.
Powstanie dawnej stacji wiązało się z doprowadzeniem linii kolejowej z Lwówka Śląskiego do Nowej Wsi Grodziskiej, która została wybudowana jako rekompensata za likwidację jednostki wojskowej w Lwówku Śląskim. Odcinek ten oddano do użytku 1 grudnia 1895.
Po 1945.
Po 1945 sieć kolejowa na Dolnym Śląsku, w tym omawiana stacja przeszła w zarząd Polskich Kolei Państwowych. Około 1960 na stacji rozebrano tory dodatkowe, a samą stację zdegradowano do przystanku osobowego. Po 1989 następował regres sieci kolejowej w Polsce. Wtedy to 1 października 1991 zlikwidowano połączenie pasażerskie między stacjami Jerzmanice Zdrój a Lwówek Śląski. Całkowite zamknięcie linii biegnącej przez przystanek nastąpiło w 1992.
Linie kolejowe.
Pielgrzymka jest 11. punktem eksploatacyjnym na dawnej linii linii kolejowej nr 284 Legnica - Pobiedna (40,136 km).
Pierwotny układ torowy to: tor główny zasadniczy, tor główny dodatkowy i 3 tory boczne ładunkowe. Po degradacji stacji pozostał tylko tor główny.
Infrastruktura.
Na przystanku znajdował lub znajduje się:

</doc>
<doc id="3000489" url="https://pl.wikipedia.org/wiki?curid=3000489" title="Ostroň">
Ostroň

Ostroň (1105 m) – kształtny, stożkowaty szczyt w Górach Choczańskich na Słowacji. Na niektórych mapach opisany jest jako Ostré.
Ostroň leży w grzbiecie, stanowiącym wododział między dorzeczami Orawy na północy i Wagu na połuniu. Zaliczany do grupy Sielnickich Wierchów, stanowi zwornik dla ich większego, zachodniego odgałęzienia z najwyższym szczytem grupy, Magurą Luczańską.
Jego zachodnie stoki opadają ku przełęczy Vrchvarta, oddzielającej tę grupę od Grupy Wielkiego Chocza, wschodnie natomiast ku płytkiej przełączce, oddzielającej go od niepozornego szczytu Ostrý vrch (1011 m), również położonego we wspomnianym wododziale. Stoki północne opadają ku źródliskom Leszczyńskiego Potoku, natomiast południowe ku górnej części dolinki potoku Teplianka (Ráztočné).
Ostroň jest całkowicie zalesiony i nie prowadzą przez niego żadne szlaki turystyczne. Znajduje się w obrębie miejscowości Osádka, położonej u jego północno-zachodnich podnóży.

</doc>
<doc id="3000491" url="https://pl.wikipedia.org/wiki?curid=3000491" title="Wyścig Argentyny WTCC 2013">
Wyścig Argentyny WTCC 2013

Wyścig Argentyny WTCC 2013 – ósma runda World Touring Car Championship w sezonie 2013 i pierwszy w historii Wyścig Argentyny. Rozegrał się on w dniach 2-4 sierpnia 2013 w miejscowości Termas de Río Hondo na torze Autódromo Termas de Río Hondo. W pierwszym wyścigu zwyciężył Yvan Muller z zespołu RML, a w drugim José María López z Wiechers-Sport.

</doc>
<doc id="3000492" url="https://pl.wikipedia.org/wiki?curid=3000492" title="Płakowice (przystanek kolejowy)">
Płakowice (przystanek kolejowy)

Płakowice – zlikwidowany w 1991 przystanek osobowy (dawniej stacja kolejowa) w Lwówku Śląskim, w Polsce. Został on oddany do użytku 1 grudnia 1895 razem z linią kolejową z Lwówka Śląskiego do Nowej Wsi Grodziskiej.
Położenie.
Przystanek osobowy jest położony we wschodniej częścią miasta Lwówek Śląski (w Płakowicach), przy drodze wojewódzkiej nr 364. Administracyjnie znajduje się on w województwie dolnośląskim, w powiecie lwóweckim, w gminie Lwówek Śląski.
Przystanek jest zlokalizowany na wysokości 220 m n.p.m.
Historia.
Do 1945.
Powstanie dawnej stacji wiązało się z doprowadzeniem linii kolejowej z Lwówka Śląskiego do Nowej Wsi Grodziskiej, która została wybudowana jako rekompensata za likwidację Jednostki Wojskowej w Lwówku Śląskim. Odcinek ten oddano do użytku 1 grudnia 1895.
W 1913 wybudowano ze stacji bocznicę do Domu Opieki Społecznej.
Po 1945.
W 1945 przystanek ten przeszedł w zarząd Polskich Kolei Państwowych. Po 1989 następował regres sieci kolejowej w Polsce. Wtedy to 1 października 1991 zlikwidowano połączenie pasażerskie między stacjami Jerzmanice Zdrój a Lwówek Śląski. Całkowite zamknięcie linii biegnącej przez przystanek nastąpiło w 1992.
Linie kolejowe.
Płakowice były 12. punktem eksploatacyjnym na dawnej linii kolejowej nr 284 Legnica - Pobiedna - granica państwa (45,609 km).
Infrastruktura.
Na przystanku znajdowała się nieduża wiata, wc oraz peron

</doc>
<doc id="3000494" url="https://pl.wikipedia.org/wiki?curid=3000494" title="Rock Serwis">
Rock Serwis



</doc>
<doc id="3000498" url="https://pl.wikipedia.org/wiki?curid=3000498" title="Mojesz (przystanek kolejowy)">
Mojesz (przystanek kolejowy)

Mojesz − zamknięty w 1983 i zlikwidowany w 1996 przystanek osobowy w Mojeszu, w Polsce. Przystanek ten został oddany do użytku 15 października 1885, wraz z otwarciem linii z Gryfowa Śląskiego do Lwówka Śląskiego.
Położenie.
Przystanek osobowy znajdował się we południowej części wsi Mojesz, przy drodze wojewódzkiej nr 297. Administracyjnie położony był on w województwie dolnośląskim, w powiecie lwóweckim, w gminie Lwówek Śląski.
Przystanek znajdował się na wysokości 226 m n.p.m.
Historia.
Do 1945.
Powstanie linii kolejowej między Lwówkiem Śląskim a Gryfowem Śląskim, a wraz z tym omawianego przystanku było spowodowane likwidacją jednostki wojskowej w Lwówku Śląskim, ponieważ linia ta stanowiła rekompensatę za jej likwidację. Pierwszy odcinek tej linii przechodził przez Mojesz i łączył Lwówek Śląski z Gryfowem Śląskim, który otwarto 15 października 1885.
Po 1945.
Po 1945 cała infrastruktura kolejowa na przystanku przeszła w zarząd Polskich Kolei Państwowych. W latach 50. XX w. dokonano pierwszych prób likwidacji połączeń biegnących przez Mojesz. W listopadzie 1950 zlikwidowano połączenie kolejowe do Świeradowa Zdroju. Z tego powodu Prezydium Powiatowej Rady Narodowej we Lwówku Śląskim zwróciło się do DOKP we Wrocławiu o wznowienie ruchu, co ostatecznie udało się osiągnąć. Mimo tego w późniejszym czasie częściowo zlikwidowano to połączenie – w 1983 zawieszono kursowanie połączeń pasażerskich na odcinku Gryfów Śląski – Lwówek Śląski, a w 1996 całkowicie zlikwidowano odcinek Lwówek Śląski – Lubomierz, a wraz z nim omawiany przystanek.
W 2009 w miejscu zlikwidowanej obok przystanku linii wybudowano asfaltową ścieżkę rowerową.
Linie kolejowe.
Mojesz był 14. punktem eksploatacyjnym na dawnej linii kolejowej nr 284 Legnica – Pobiedna (51,827 km).
Infrastruktura.
Na przystanku znajdował się nieduży budynek dworca, wc oraz peron.

</doc>
<doc id="3000500" url="https://pl.wikipedia.org/wiki?curid=3000500" title="Pławna Dolna (przystanek kolejowy)">
Pławna Dolna (przystanek kolejowy)

Pławna Dolna − zamknięty w 1983 i zlikwidowany w 1996 przystanek osobowy w Pławnie Dolnej, w Polsce. Przystanek ten został oddany do użytku 15 października 1885 wraz z linią kolejową z Gryfowa Śląskiego do Lwówka Śląskiego.
Położenie.
Przystanek osobowy znajdował się we północnej części wsi Pławna Dolna, przy drodze wojewódzkiej nr 297. Administracyjnie położony on był w województwie dolnośląskim, w powiecie lwóweckim, w gminie Lubomierz.
Przystanek był zlokalizowany na wysokości 260 m n.p.m.
Historia.
Do 1945.
Powstanie linii kolejowej między Lwówkiem Śląskim a Gryfowem Śląskim, a wraz z tym omawianego przystanku było spowodowane likwidacją jednostki wojskowej w Lwówku Śląskim, ponieważ linia ta stanowiła rekompensatę za jej likwidację. Pierwszy odcinek tej linii przechodził przez Pławnę Dolną i łączył Lwówek Śląski z Gryfowem Śląskim, który otwarto 15 października 1885.
Po 1945.
Po 1945 cała infrastruktura kolejowa na przystanku przeszła w zarząd Polskich Kolei Państwowych. W latach 50. XX w. dokonano pierwszych prób likwidacji połączeń biegnących przez Pławnę Dolną. W listopadzie 1950 zlikwidowano połączenie kolejowe do Świeradowa Zdroju. Z tego powodu Prezydium Powiatowej Rady Narodowej we Lwówku Śląskim zwróciło się do DOKP we Wrocławiu o wznowienie ruchu, co ostatecznie udało się osiągnąć. Mimo tego w późniejszym czasie częściowo zlikwidowano to połączenie - w 1983 zawieszono kursowanie połączeń pasażerskich na odcinku Gryfów Śląski - Lwówek Śląski, a w 1996 zlikwidowano odcinek Lwówek Śląski - Lubomierz, a wraz z nim omawiany przystanek.
W 2009 w miejscu zlikwidowanej obok przystanku linii wybudowano asfaltową ścieżkę rowerową.
Linie kolejowe.
Pławna Dolna był 15. punktem eksploatacyjnym na dawnej linii kolejowej nr 284 Legnica – Pobiedna (54,056 km).
Infrastruktura.
Na przystanku znajdował się nieduży budynek dworca, wc oraz 2 perony.

</doc>
<doc id="3000501" url="https://pl.wikipedia.org/wiki?curid=3000501" title="Pławna Średnia">
Pławna Średnia

Pławna Średnia − zamknięta w 1983 i zlikwidowana w 1996 stacja kolejowa w Pławnie Górnej, w Polsce. Stacja ta została oddana do użytku 15 października 1885 wraz z budową linii z Gryfowa Śląskiego do Lwówka Śląskiego.
Położenie.
Stacja znajdowała się w południowej części wsi Pławna Dolna, przy drodze wojewódzkiej nr 297. Administracyjnie położona była ona w województwie dolnośląskim, w powiecie lwóweckim, w gminie Lubomierz.
Stacja była zlokalizowana na wysokości 285 m n.p.m.
Historia.
Do 1945.
Powstanie linii kolejowej między Lwówkiem Śląskim a Gryfowem Śląskim, a wraz z tym omawianej stacji było spowodowane likwidacją jednostki wojskowej w Lwówku Śląskim, ponieważ linia ta stanowiła rekompensatę za jej likwidację. Pierwszy odcinek tej linii przechodził przez Pławnę Średnią i łączył Lwówek Śląski z Gryfowem Śląskim, który otwarto 15 października 1885.
Po 1945.
Po 1945 r. cała infrastruktura kolejowa na stacji przeszła w zarząd Polskich Kolei Państwowych. W latach 50. XX w. dokonano pierwszych prób likwidacji połączeń biegnących przez Pławnę Średnią. W listopadzie 1950 zlikwidowano połączenie kolejowe do Świeradowa Zdroju. Z tego powodu Prezydium Powiatowej Rady Narodowej we Lwówku Śląskim zwróciło się do DOKP we Wrocławiu o wznowienie ruchu, co ostatecznie udało się osiągnąć. Mimo tego w późniejszym czasie częściowo zlikwidowano to połączenie - w 1983 zawieszono kursowanie połączeń pasażerskich na odcinku Gryfów Śląski - Lwówek Śląski, a w 1996 zlikwidowano odcinek Lwówek Śląski - Lubomierz, a wraz z nim omawianą stację.
W 2009 w miejscu zlikwidowanej obok przystanku linii wybudowano asfaltową ścieżkę rowerową, która biegnie z Lwówka Śląskiego do Pławny Średniej.
Linie kolejowe.
Pławna Średnia była 16. punktem eksploatacyjnym na dawnej linii kolejowej nr 284 Legnica - Pobiedna (56,732 km).
Pierwotny układ torowy stacji to tor główny zasadniczy, tor główny dodatkowy oraz 2 tory ładunkowe.
Infrastruktura.
Dawna stacja pierwotnie posiadała:

</doc>
<doc id="3000502" url="https://pl.wikipedia.org/wiki?curid=3000502" title="Carl Wilhelm von Zehender">
Carl Wilhelm von Zehender

Carl Wilhelm von Zehender (ur. 21 maja 1819 w Bremie, zm. 19 grudnia 1916 w Warnemünde) – niemiecki okulista.
Życiorys.
Jego ojcem był Ferdinand Rudolf von Zehender (1768-1831), a matką Ulrike Friedrike von Zehender, z domu von Lowtzow (około 1779-1859). Maturę zdał w Eutin (1840). Medycynę studiował w Getyndze, Jenie, Pradze, Paryżu i Wiedniu (dyplom doktorski uzyskał w 1845 w Getyndze). Od 1856 był lekarzem specjalistą Wielkiego Księcia Jerzego Meklemburskiego. We wrześniu 1857 był członkiem małego zgromadzenia najważniejszych okulistów niemieckich (m.in. Albrechta von Graefe, Ferdinanda von Arlt i Franciscus Cornelis Dondersa) w Heidelbergu. Pracował jako okulista w Neustrelitz, Bernie i Rostocku. Na Uniwersytecie w Rostocku był początkowo profesorem honorowym (1866), a od 1869 profesorem regularnym w klinice okulistycznej. Gdy wysiłki na rzecz budowy własnej kliniki w Rostocku nie powiodły się, zrezygnował z profesury w 1889 roku i przeniósł się do Monachium.
Wraz z żoną w 1907 roku przeniósł się z Eutin do Warnemünde. Zmarł w wieku 98 lat.
Był założycielem i pierwszym redaktorem naczelnym (1863-1899) czasopisma okulistycznego „Klinische Monatsblätter für Augenheilkunde”. Jest uważany za pioniera okulistycznej mikrochirurgii.
Publikacje (wybór).
Wśród prac, które opublikował, znajdują się m.in. następujące:

</doc>
<doc id="3000503" url="https://pl.wikipedia.org/wiki?curid=3000503" title="2sty">
2sty

2sty, właściwie Kamil Markowicz (ur. 12 października 1988), znany również jako 2styKot, Tłusty, TwoSty i TłustyKot – polski raper oraz producent muzyczny.

</doc>
<doc id="3000504" url="https://pl.wikipedia.org/wiki?curid=3000504" title="Săgeata Năvodari">
Săgeata Năvodari

Săgeata Năvodari (rum. AFC Săgeata Năvodari) – nieistniejący rumuński klub piłkarski, mający siedzibę w mieście Năvodari w południowo-wschodniej części kraju.
Historia.
Chronologia nazw:
Klub został założony w 2010 roku jako Săgeata Năvodari w wyniku przeniesienia klubu Săgeata Stejaru do nowej siedziby. Klub kontynuował tradycje CS Năvodari, który istniał w latach 1993-2008. Zespół z Năvodari zastąpił "Săgeata Stejaru" w drugiej lidze. W sezonie 2010/11 debiutował w Serii I Ligi II, w której zajął 3 miejsce, ale w meczach play-off nie otrzymał promocji, przegrywając Voinţa Sybin 0:0 i 0:2. W następnym sezonie uplasował się na czwartej pozycji, a w sezonie 2012/13 zajął 2 miejsce w Serii I i po raz pierwszy zdobył awans do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Petromidia w Năvodari, który może pomieścić 5,000 widzów, ale po awansie do Liga I musiał przenieść się do pobliskiego stadionu Farul o pojemności 15,500 widzów, ponieważ własny stadion nie spełnił wymagań.

</doc>
<doc id="3000505" url="https://pl.wikipedia.org/wiki?curid=3000505" title="Trevor Dunn">
Trevor Dunn

Trevor Dunn (ur. 30 stycznia 1968) - amerykański basista. Gra zarówno na gitarze elektrycznej, jak i na kontrabasie. Współzałożyciel zespołów Mr. Bungle, Secret Chiefs 3 i Fantômas, aktywny w wielu projektach reprezentujących różne style muzyczne: jazz, rock, muzyka klasyczna, muzyka filmowa i metal alternatywny. Współpracuje często z Johnem Zornem i Mikiem Pattonem.

</doc>
<doc id="3000506" url="https://pl.wikipedia.org/wiki?curid=3000506" title="Pławna Górna (przystanek kolejowy)">
Pławna Górna (przystanek kolejowy)

Pławna Górna − zamknięty w 1983 i zlikwidowany w 1996 roku przystanek osobowy w Milęcicach, w Polsce. Przystanek ten został otwarty 15 października 1885, wraz z budową linii z Gryfowa Śląskiego do Lwówka Śląskiego.
Położenie.
Przystanek osobowy był położony w zachodniej części wsi Pławna Górna, poza linią zabudowy. Administracyjnie przystanek położony był w województwie dolnośląskim, w powiecie lwóweckim, w gminie Lubomierz.
Przystanek znajdował się na wysokości 385 m n.p.m..
Historia.
Do 1945 r..
Powstanie linii kolejowej między Lwówkiem Śląskim a Gryfowem Śląskim, a wraz z tym omawianego przystanku było spowodowane likwidacją jednostki wojskowej w Lwówku Śląskim, ponieważ linia ta stanowiła rekompensatę za jej likwidację. Pierwszy odcinek tej linii przechodził przez Pławnę Górną i łączył Lwówek Śląski z Gryfowem Śląskim, który otwarto 15 października 1885 roku.
Po 1945 r..
Po 1945 roku cała infrastruktura kolejowa na stacji przeszła w zarząd PKP. W latach 50. XX w. dokonano pierwszych prób likwidacji połączeń biegnących przez Pławnę Górną. W listopadzie 1950 zlikwidowano połączenie kolejowe do Świeradowa Zdroju. Z tego powodu Prezydium Powiatowej Rady Narodowej we Lwówku Śląskim zwróciło się do DOKP we Wrocławiu o wznowienie ruchu, co ostatecznie udało się osiągnąć. Mimo tego w późniejszym czasie częściowo zlikwidowano to połączenie – w 1983 roku zawieszono kursowanie połączeń pasażerskich na odcinku Gryfów Śląski – Lwówek Śląski, a w 1996 zlikwidowano odcinek do Lwówek Śląski – Lubomierz, a wraz z nim omawiany przystanek.
Infrastruktura.
Pławna Górna był 17. punktem eksploatacyjnym na dawnej linii nr 284 Legnica – Pobiedna (61,453 km).
Na przystanku znajdował się nieduży budynek dworca, wiata oraz peron.

</doc>
<doc id="3000507" url="https://pl.wikipedia.org/wiki?curid=3000507" title="Wideokaseta">
Wideokaseta



</doc>
<doc id="3000508" url="https://pl.wikipedia.org/wiki?curid=3000508" title="Concert">
Concert



</doc>
<doc id="3000509" url="https://pl.wikipedia.org/wiki?curid=3000509" title="New Pony">
New Pony

New Pony – piosenka skomponowana przez Boba Dylana, nagrana przez niego w maju 1978 r., wydana na albumie "Street-Legal" w czerwcu 1978 r. i jako strona B singla wydanego 31 lipca 1978 r.
Historia i charakter utworu.
Utwór ten został nagrany w Rundown Studios w Santa Monica w Kalifornii 1 maja 1978 r. Była to piąta sesja nagraniowa tego albumu. Producentem sesji był Don DeVito.
Tworząc tę piosenkę Dylan użył sprawdzonej formuły mieszając 12-taktowego bluesa, Biblię i seks. Piosenka ta, wydaje się być specyficzną zapowiedzią trzyletniego okresu artysty po jego nawróceniu na chrześcijaństwo, który nastąpi niebawem. Następny studyjny album, będzie już należał do okresu neofickiego Dylana. Dlatego w tej piosence po raz ostatni pozwala sobie jeszcze na tematy, których, jako człowiek Boga, nie będzie poruszał na następnych trzech studyjnych płytach.
Utwór ten jest dość demonicznym bluesem, utrzymanym w stylu takich bluesów jak "Black Pony Blues" Arthura Crudupa i "Pony Blues", który najbardziej znany jest z wykonań Charleya Pattona i Sona House'a. Kompozycja Dylana mocno przypomina utwór Pattona. Zarówno Patton jak i House są przykładami bluesmanów, którzy zmagają się w swoim życiu z problemami grzechu i zbawienia. Porzucali blues, który był "muzyką diabelską", aby zostać kaznodziejami głoszącymi "dobrą nowinę" i znów wracali do bluesowego życia. 
Tekst Dylana wpisuje się w ten schemat już począwszy do nazwania konika Lucyferem, a następnie kontrastując głęboki blues z gospelowym zaśpiewem "How much longer?", błagając o zbawienie i obrazując duchowe zmagania. To zmaganie ducha z ciałem jest uwiarygodnione wiedzą słuchaczy o jego przyszłej konwersji.

</doc>
<doc id="3000510" url="https://pl.wikipedia.org/wiki?curid=3000510" title="Oleszna Podgórska (przystanek kolejowy)">
Oleszna Podgórska (przystanek kolejowy)

Oleszna Podgórska − zamknięty i zlikwidowany w 1992 przystanek osobowy (dawniej stacja kolejowa) w Olesznie Podgórskiej, w Polsce. Został on oddany do użytku 15 października 1885 wraz z linią kolejową z Gryfowa Śląskiego do Lwówka Śląskiego.
Położenie.
Przystanek Oleszna Podgórska znajdował się we wsi Oleszna Podgórska, w dolinie rzeki Oldzy. Administracyjnie położony on był w województwie dolnośląskim, w powiecie lwóweckim, w gminie Lubomierz.
Przystanek był zlokalizowany na wysokości 332 m n.p.m.
Historia.
Do 1945.
Powstanie linii kolejowej między Lwówkiem Śląskim a Gryfowem Śląskim, a wraz z tym omawianego przystanku było spowodowane likwidacją jednostki wojskowej w Lwówku Śląskim, ponieważ linia ta stanowiła rekompensatę za jej likwidację. Pierwszy odcinek tej linii przechodził przez Olesznę Podgórską i łączył Lwówek Śląski z Gryfowem Śląskim, który otwarto 15 października 1885.
Lata powojenne.
Po 1945 cała infrastruktura kolejowa na stacji przeszła w zarząd Polskich Kolei Państwowych. W latach 50. XX w. dokonano pierwszych prób likwidacji połączeń biegnących przez dawną stację. W listopadzie 1950 zlikwidowano połączenie kolejowe do Świeradowa Zdroju. Z tego powodu Prezydium Powiatowej Rady Narodowej w Lwówku Śląskim zwróciło się do Dyrekcja Kolei we Wrocławiu o wznowienie ruchu, co ostatecznie udało się osiągnąć. W późniejszym czasie częściowo zlikwidowano to połączenie – w 1983 zawieszono kursowanie połączeń pasażerskich na odcinku Gryfów Śląski – Lwówek Śląski, a w 1996 całkowicie zlikwidowano połączenia na trasie Lwówek Śląski – Lubomierz.
Linie kolejowe.
Oleszna Podgórska była 19. posterunkiem ruchu na dawnej linii kolejowej nr 284 Legnica – Pobiedna – granica państwa (66,440 km).
Infrastruktura.
Na przystanku pierwotnie znajdowała się wiata i peron.

</doc>
<doc id="3000512" url="https://pl.wikipedia.org/wiki?curid=3000512" title="Proszówka (przystanek kolejowy)">
Proszówka (przystanek kolejowy)

Proszówka − zamknięty 1 stycznia 2002 przystanek osobowy (dawniej stacja kolejowa) w Proszówce, w Polsce. Przystanek został oddany do użytku w dniu 1 listopada 1884 roku razem z linią kolejową z Gryfowa Śląskiego do Mirska.
Przystanek przynależy do oddziału regionalnego PKP Polskich Linii Kolejowych we Wrocławiu i Zakładu Linii Kolejowych w Wałbrzychu.
Położenie.
Przystanek znajduje się w północnej części Proszówki. Administracyjnie położony jest on w województwie dolnośląskim, w powiecie lwóweckim, w gminie Gryfów Śląski.
Przystanek osobowy jest zlokalizowany na wysokości 340 m n.p.m.
Historia.
Do 1945.
Powstanie dawnej stacji miało związek z doprowadzeniem państwowej linii kolejowej z Gryfowa Śląskiego do Mirska. O połączeniu tych miast zdecydowano w 1882. Wtedy to Landtag Prus podjął decyzję o budowie linii kolejowej do Mirska w celu ożywienia lokalnej gospodarki. Otwarcie linii odbyło się 1 listopada 1884.
Po 1945.
Po II wojnie światowej cała infrastruktura przeszła w zarząd PKP. Wtedy też następował powolny upadek znaczenia przystanku w strukturze sieci kolejowej na Dolnym Śląsku, które spotęgowały przemiany gospodarcze, trwające od 1989. Ostatni pociąg pasażerski przez Proszówkę odjechał 11 lutego 1996, natomiast całkowite zamknięcie linii na tym nastąpiło do 15 grudnia 1998.
Linie kolejowe.
Ładownia była pierwotnie od 1944 stacją na częściowo zlikwidowanej linii kolejowej nr 284 Legnica – Pobiedna (2. (21.) posterunek ruchu; 74,758 km), która od 1999 w wykazie PKP Polskich Linii Kolejowych na odcinku Gryfów Śląski – Mirsk jest oznaczona pod numerem 317.
Układ torowy przystanku to tor główny zasadniczy i boczny ładunkowy. Przy nim znajdowała się bocznica ładowni.
Infrastruktura.
na przystanku znajduje się:

</doc>
<doc id="3000513" url="https://pl.wikipedia.org/wiki?curid=3000513" title="Abd as-Salam Arif">
Abd as-Salam Arif

Abd as-Salam Arif (ur. 21 marca 1921, zm. 13 kwietnia 1966) – iracki wojskowy, jeden z przywódców ruchu Wolnych Oficerów i rewolucji irackiej w 1958 roku. Wicepremier w rewolucyjnym rządzie Abd al-Karima Kasima, odsunięty od władzy jesienią 1958. Współorganizował zamach stanu w lutym 1963, który obalił rząd Kasima, został po nim prezydentem kraju. Pełnię władzy zdobył po drugim przewrocie wojskowym w listopadzie tego samego roku i zachował ją do śmierci w wypadku śmigłowca w 1966.
Życiorys.
Rewolucja 1958.
Działał w irackim ruchu Wolnych Oficerów, jednak przed 1956 nie należał do ścisłego przywództwa ruchu, gdyż był oficerem w oddziałach irackich stacjonujących w Jordanii. Z czasem jego znaczenie w ruchu wzrosło; w przededniu przewrotu wojskowego zorganizowanego przez grupę był już jednym z jej głównych liderów. W 1958 posiadał stopień pułkownika.
Abd as-Salam Arif i Abd al-Karim Kasim wspólnie pokierowali przewrotem w Iraku 14 lipca 1958. Prawdopodobnie bez konsultacji z partiami, które były skłonne poprzeć zamach stanu, sami wybrali jego datę. Zdecydowali, że wojsko podejmie próbę przejęcia władzy w nocy z 13 na 14 lipca, tj. wtedy, gdy 20 Brygada Piechoty, w której byli oficerami, miała ponownie udać się do Jordanii.
Arif w czasie przewrotu przejął dowództwo całej 20 Brygady i skierował ją na Bagdad. Poszczególne pododdziały brygady zajęły strategiczne punkty w mieście, a także otoczyły pałac królewski i dom byłego premiera Nuriego as-Sa'ida. Następnie Arif wziął udział w zdobyciu bagdadzkiej radiostacji, nadał z niej komunikat wzywający obywateli do wspólnej walki z imperializmem i ogłaszający zwycięstwo armii nad skorumpowaną, narzuconą przez imperialistów władzą. W późniejszych godzinach Arif i Kasim wspólnie wystąpili w telewizji, ogłaszając powstanie republiki irackiej i nowego rządu.
1958-1963.
Po zwycięskiej rewolucji wszedł do nowego rządu jako wicepremier i minister spraw wewnętrznych. Został również zastępcą naczelnego dowódcy armii irackiej. Był związany z partią Baas, ale sam do niej nie należał. W momencie przejęcia władzy ani on, ani żaden inny lider rewolucji nie był szczególnie znany w społeczeństwie.
Już kilka dni po proklamowaniu republiki między Arifem i Kasimem doszło do pierwszych sporów. Arif uważał, że chociaż był w 1958 niższy stopniem, jako inicjator działań Wolnych Oficerów w Bagdadzie powinien być traktowany jako właściwy przywódca ruchu. Do ostatecznego zerwania między nimi doszło na tle stosunku Iraku do Egiptu i jego przywódcy Gamala Abdela Nasera. Arif podziwiał go i podobnie jak arabscy nacjonaliści uważał, że Irak powinien dołączyć do Zjednoczonej Republiki Arabskiej. Podczas oficjalnych spotkań z Abdel Naserem wyrażał, wbrew stanowisku rządu, entuzjazm dla idei zjednoczeniowych. Kasim opowiedział się tymczasem za całkowitą niezależnością kraju i przystąpieniem do większej aktywności w świecie arabskim dopiero po reformach wewnętrznych i wykrystalizowaniu się świadomości narodowej Irakijczyków.
Arif otwarcie rywalizował z premierem o władzę i wpływy. Podróżował po irackiej prowincji, starając się zdobywać tam popularność. W swoich wystąpienia publicznych opowiadał się za unią z Egiptem i Syrią, jawnie ignorując oficjalne stanowisko rządu. Atakował również Iracką Partię Komunistyczną, z którą Kasim był skłonny, przynajmniej doraźnie, współpracować. Ostatecznie jednak przegrał walkę o władzę. We wrześniu 1958 stracił najpierw stanowisko zastępcy dowódcy naczelnego irackich sił zbrojnych, a następnie także urząd wicepremiera; 12 października został mianowany ambasadorem w RFN. Początkowo nie chciał pogodzić się z sytuacją, podczas osobistej rozmowy z premierem Kasimem groził mu rewolwerem. Ostatecznie Arif wyjechał z Bagdadu na placówkę, lecz po niecałych dwóch miesiącach wrócił do kraju i został aresztowany. Usunięcie go z rządu było początkiem procesu eliminowania z elity władzy osób związanych z partią Baas i ogólnie ludzi aktywnych politycznie jeszcze przed rewolucją. 4 listopada Arif stanął przed sądem oskarżony o zdradę stanu, został uznany za winnego i skazany na karę śmierci. W lutym 1959 Kasim zastosował wobec niego prawo łaski, zamieniając karę na dożywotnie pozbawienie wolności. Skazaniu Arifa towarzyszyły manifestacje poparcia dla rządu, w niektórych miejscowościach doszło do zamieszek. Abd as-Salam Arif został zwolniony z więzienia przed lutym 1963.
Luty-listopad 1963.
Arif, razem z innymi oficerami niezadowolonymi z rządów Kasima, wziął udział w zamachu stanu w lutym 1963, zorganizowanym przez partię Baas. Odegrał w nim kierowniczą rolę. Ponieważ politycy Baas byli młodzi i niedoświadczeni, głową państwa uczyniono Arifa, który otrzymał także stopień marszałka. Stanął także na czele Narodowej Rady Dowództwa Rewolucji, był w niej jednym z dwóch (na ogólną liczbę 20) członków nienależących do partii Baas. Skład Rady był tajny. Niedoświadczenie polityczne działaczy Baas pozwoliło mu, wspólnie ze starszym bratem Abd ar-Rahmanem Arifem, stać się jedną z kluczowych postaci w elicie rządowej. Skupili się wokół niego zwłaszcza wojskowi z Dulajmu. Zaliczał się do umiarkowanego skrzydła elity władzy. W październiku 1963 razem z innymi umiarkowanie nastawionymi oficerami postanowił pozbyć się z rządu przedstawicieli radykalnego skrzydła partii (którzy w tym samym czasie dążyli do pozbawienia go władzy). W sytuacji ogólnego chaosu panującego w kraju i wewnętrznego konfliktu w partii Baas przeprowadził razem ze swoimi zwolennikami w wojsku nowy zamach stanu, odsuwając partię Baas od władzy 18 listopada 1963.
Prezydent Iraku.
Po przewrocie Arif uzyskał nadzwyczajne prerogatywy, które oficjalnie miały służyć przywróceniu w kraju porządku, został także naczelnym dowódcą sił zbrojnych. Utworzył nowy rząd, złożony ze zwolenników naseryzmu (choć niektóre elementy gospodarczej, socjalistycznej polityki Nasera przyjmowano z większą niż dotąd rezerwą) i ogólniej nacjonalizmu arabskiego, odsunął polityków partii Baas, usunął jej zwolenników także ze stanowisk w wojsku. Utworzył specjalną, podległą prezydentowi jednostkę – Gwardię Republikańską. Nadal opowiadał się za unią z Egiptem (i za współpracą krajów arabskich w ogólności), jednak wydawane na ten temat deklaracje Arif traktował przede wszystkim jako środek umacniania własnej pozycji i uzyskiwania poparcia dla prowadzonej polityki wewnętrznej. Zdanowski charakteryzuje sposób sprawowania przezeń władzy następująco:
W maju 1964 w Iraku uchwalono tymczasową konstytucję, uznającą własność prywatną za nienaruszalną, jednak pod wpływem trwającego kryzysu gospodarczego i odpływu kapitału z kraju w szóstą rocznicę rewolucji Arif ogłosił nacjonalizację banków, towarzystw ubezpieczeniowych i 32 firm przemysłowych. Posunięcie to nie dało jednak spodziewanych efektów. Niepowodzeniem zakończyły się również rozmowy władz z Iraqi Petroleum Company, wskutek którego stanowisko stracił premier Tahir Jahja. We wrześniu 1964 zastąpił go na urzędzie Arif Abd ar-Razzak, naserysta, usunięty z niego już kilka dni później po tym, gdy wykryto jego spisek przeciwko prezydentowi. Kolejnym premierem został całkowicie zależny od prezydenta Abd ar-Rahman al-Bazzaz, który wprowadził częściowe reformy gospodarcze w duchu liberalnym i zapowiadał demokratyzację życia politycznego.
W lutym tego samego roku Arif zawarł zawieszenie broni z kurdyjskimi partyzantami. Wojna domowa między Kurdami a Arabami w Iraku wybuchła na nowo wiosną 1965, rozmów pokojowych nie wznowiono.
Kontynuację reform udaremniła śmierć Abd as-Salama Arifa w wypadku śmigłowca 13 kwietnia 1966. Jego współpracownicy zdecydowali o powołaniu na wakujący urząd prezydencki jego brata Abd ar-Rahmana.

</doc>
<doc id="3000514" url="https://pl.wikipedia.org/wiki?curid=3000514" title="Brzeziniec (przystanek kolejowy)">
Brzeziniec (przystanek kolejowy)

Brzeziniec − zamknięty 1 stycznia 2002 przystanek osobowy (dawniej stacja kolejowa) w Brzezińcu, w Polsce. Został on oddany do użytku w dniu 1 listopada 1884 roku razem z linią kolejową z Gryfowa Śląskiego do Mirska.
Przystanek przynależy do oddziału regionalnego PKP Polskich Linii Kolejowych we Wrocławiu i Zakładu Linii Kolejowych w Wałbrzychu.
Położenie.
Przystanek jest położony we wschodniej części Brzezińca, poza zwartą linią zabudowy. Administracyjnie przystanek położony jest w województwie dolnośląskim, w powiecie lwóweckim, w gminie Mirsk.
Przystanek osobowy znajduje się na wysokości 343 m n.p.m.
Historia.
Do 1945.
Powstanie przystanku miało związek z doprowadzeniem państwowej linii kolejowej z Gryfowa Śląskiego do Mirska. O połączeniu tych miast zdecydowano w 1882. Wtedy to Landtag Prus podjął decyzję o budowie linii kolejowej do Mirska w celu ożywienia lokalnej gospodarki. Otwarcie linii odbyło się 1 listopada 1884.
Po 1945.
Po II wojnie światowej cała infrastruktura przeszła w zarząd Polskich Kolei Państwowych. Ostatni pociąg pasażerski przez Brzeziniec odjechał 11 lutego 1996, natomiast całkowite zamknięcie linii na tym nastąpiło do 15 grudnia 1998.
Linie kolejowe.
Przystanek był pierwotnie 22. posterunkiem na częściowo zlikwidowanej linii kolejowej nr 284 Legnica - Pobiedna (74,758 km), która od 1999 w wykazie PKP Polskich Linii Kolejowych na odcinku Gryfów Śląski - Mirsk jest oznaczona pod numerem 317 (3. posterunek ruchu).
Infrastruktura.
Na przystanku pierwotnie znajdowała się wiata oraz peron.

</doc>
<doc id="3000515" url="https://pl.wikipedia.org/wiki?curid=3000515" title="Wolimierz (przystanek kolejowy)">
Wolimierz (przystanek kolejowy)

Wolimierz − zamknięty w 1987 i zlikwidowany w 1991 przystanek osobowy w Wolimierzu, w Polsce. Został on otwarty w dniu 1 listopada 1904 roku razem z linią kolejową z Mirska do Jindřichovic pod Smrkem.
Położenie.
Przystanek był położony we wsi Wolimierz, poza zwartą linią zabudowy. Administracyjnie znajdował się on w województwie dolnośląskim, w powiecie lubańskim, w gminie Leśna.
Przystanek osobowy był położony na wysokości 400 m n.p.m.
Historia.
Powstanie przystanku miało związek z budową przedłużenia linii z Mirska do granicy z Czechami, do Jindřichovic pod Smrkem. Linię tą wraz z przystankiem otwarto 1 listopada 1904.
Po II wojnie światowej cała infrastruktura przeszła w zarząd Polskich Kolei Państwowych. W 1945 na odcinku Mirsk – Pobiedna zawieszono połączenia pasażerskie, a na trasie Pobiedna – granica państwa linię zlikwidowano. Połączenie w stronę Pobiednej zostało na mocy zarządzenia z 30 kwietnia 1987 zawieszone 1 lipca tegoż roku.
Linie kolejowe.
Wolimierz był 24. posterunkiem ruchu na dawnej linii kolejowej nr 284 Legnica – Pobiedna (85,134 km).
Infrastruktura.
Na przystanku pierwotnie znajdował się nieduży budynek dworca i peron.

</doc>
<doc id="3000517" url="https://pl.wikipedia.org/wiki?curid=3000517" title="Przekraczając granice">
Przekraczając granice

Przekraczając granice (ang. "Crossing Lines", 2013-2015) – amerykańsko-niemiecko-francuski serial kryminalny stworzony przez Edwarda Allena Bernero i Rolę Bauer. Wyprodukowany przez Tandem Communications, Bernero Productions, TF1 Productions, Sony Pictures Television i Stillking Films.
Premiera serialu miała miejsce we Włoszech 14 czerwca 2013 roku na włoskim kanale Rai 2, a dziewięć dni później premiera serialu odbyła się w Stanach Zjednoczonych 23 czerwca 2013 roku na antenie NBC. W Polsce serial zadebiutował 16 września 2013 roku na kanale AXN.
Fabuła.
Serial opowiada o pracy Międzynarodowego Biura Kryminalnego (ICC) – elitarnej jednostki policji, tropiącej międzynarodowe przestępstwa na terenie Europy. Zadaniem stanowiącej europejski odpowiednik FBI grupy jest doprowadzić przed oblicze sprawiedliwości kryminalistów.

</doc>
<doc id="3000519" url="https://pl.wikipedia.org/wiki?curid=3000519" title="Hansa">
Hansa



</doc>
<doc id="3000522" url="https://pl.wikipedia.org/wiki?curid=3000522" title="Gwiazdy na czapkach">
Gwiazdy na czapkach

Gwiazdy na czapkach (węg. "Csillagosok, katonák") – węgiersko-radziecki dramat wojenny z 1967 roku.
Fabuła.
Film opowiada o losach żołnierzy węgierskiego oddziału, którzy w czasie I wojny światowej trafili do rosyjskiej niewoli. Gdy wybucha rewolucja i wojna domowa w Rosji, żołnierze stają po stronie bolszewików. Niektórzy mają nadzieję, że w ten sposób łatwiej wrócą do domu. Inni żywią sympatię do ideologii komunizmu. Wkrótce muszą stanąć do walki z armią białogwardzistów, którzy okazują się bardzo okrutni. 

</doc>
<doc id="3000524" url="https://pl.wikipedia.org/wiki?curid=3000524" title="Makowiecki">
Makowiecki

Osoby o tym nazwisku:

</doc>
<doc id="3000529" url="https://pl.wikipedia.org/wiki?curid=3000529" title="Seweryn Gołębiowski">
Seweryn Gołębiowski

Seweryn Gołębiowski (ur. 8 stycznia 1820 w Puławach, zm. 20 maja 1854 w Dziwoczkach koło Żytomierza) – historyk, biograf. 
Życiorys.
Był synem Łukasza i Józefy z Pułaskich. Kształcił się w Warszawie i Lublinie, gdzie ukończył gimnazjum im. Stanisława Staszica w 1837. Studia rozpoczął w Uniwersytecie Petersburskim, jednakże w 1838 został aresztowany (w związku ze sprawą Konarskiego) i zesłany do Permu. Pracował tam nad opanowaniem języków obcych, odbywając jednocześnie służbę w kancelarii gubernatora. W 1843 przeniesiony do Grodna, gdzie przebywał do 1844. Pod koniec 1844 umiera mu matka, Seweryn przyjechał wówczas do ojca do Kaźmierówki, aby wspierać go swoją obecnością. W 1845 wyjechał do Jadowa do dóbr Andrzeja Zamoyskiego. Roczna praktyka w rolnictwie utwierdza go w przekonaniu, że nie jest to jego powołanie. W latach 1846-1847 przebywał w Odessie i pracował jako nauczyciel domowy dzieci Pani Pinińskiej. Zbiera tam materiały historyczne i prowadzi korespondencję naukową. W latach 1848-1849 przebywa z ojcem w Hrubieszowie i opracowuje dwutomowe dzieło „Czasy Zygmunta Augusta”. 7 stycznia 1849 umiera mu ojciec. W 1850 wyjeżdża do Wilna, gdzie kończy rozpoczęte dzieło o czasach zygmuntowskich i tu je wydaje. Postanowiwszy poświęcić się pracy nad historią przeniósł się do Warszawy, zamieszkał w Pałacu Zamoyskich i zaczął gromadzi materiały o działalności J. Zamoyskiego i S. Żółkiewskiego. Gdy zachorował na „chorobę piersiową” i lekarze zalecili mu wyjazd na wieś, jego przyjaciel Modzelewski daje mu w dzierżawę wieś Dziwoczki koło Żytomierza. W kilkanaście dni po przybyciu na miejsce (20 maja 1854) umiera na gruźlicę.

</doc>
<doc id="3000530" url="https://pl.wikipedia.org/wiki?curid=3000530" title="Paronychia (roślina)">
Paronychia (roślina)

Paronychia ("Paronychia") – rodzaj roślin jednorocznych, dwuletnich i bylin z rodziny goździkowatych ("Caryophyllaceae"). Obejmuje ok. 110 gatunków występujących w strefie klimatu umiarkowanego ciepłego na obu kontynentach amerykańskich, w Europie, Azji i Afryce. Niektóre gatunki uprawiane są jako ozdobne, także w Polsce.
Systematyka.
Rodzaj należy do rodziny goździkowatych ("Caryophyllaceae"), rzędu goździkowców ("Caryophyllales") w obrębie dwuliściennych właściwych. W obrębie goździkowatych należy do podrodziny "Paronychioideae " plemienia "Paronychieae". Badania molekularne wykazały, że tradycyjnie ujmowany rodzaj jest polifiletyczny – podrodzaj "Anoplonychia" (Fenzl) Chaudhri obejmujący 48 gatunków występujących w Europie, Azji i Afryce ma wspólne pochodzenie z rodzajem połonicznik ("Herniaria") i "Philippiella", podczas gdy podrodzaje "Paronychia" i "Siphonychia" są siostrzane dla rodzaju "Gymnocarpos".

</doc>
<doc id="3000533" url="https://pl.wikipedia.org/wiki?curid=3000533" title="Fiction">
Fiction



</doc>
<doc id="3000537" url="https://pl.wikipedia.org/wiki?curid=3000537" title="Rafał Łętocha">
Rafał Łętocha

Rafał Łętocha (ur. 1973) - politolog i religioznawca, doktor habilitowany nauk humanistycznych w zakresie nauk o polityce, nauczyciel akademicki Uniwersytetu Jagiellońskiego.
Życiorys.
Kierownik Zakładu Historii Stosunków Państwo-Kościół w Instytucie Religioznawstwa Uniwersytetu Jagiellońskiego, profesor nadzwyczajny i kierownik Zakładu Media, Komunikowanie i Polityka Międzynarodowa w Instytucie Politologii PWSZ w Oświęcimiu. Autor wielu książek. Mieszka w Myślenicach.
Interesuje się historią relacji pomiędzy religią a sferą polityczną. Interesuje się również katolicką nauką społeczną. Zainteresowania pozanaukowe: turystyka górska, literatura.
Publikacje.
Publikował w czasopismach: „Fronda”, „Glaukopis”, „Nomos”, "Nowy Obywatel", „Nowa Myśl Polska”, „Państwo i Społeczeństwo”, "Politeja", "Polityka Narodowa", "Pressje", "Przegląd Religioznawczy", „Pro Fide Rege et Lege”, "Studia Judaica", "Studia Religiologica", „Templum Novum”.

</doc>
<doc id="3000548" url="https://pl.wikipedia.org/wiki?curid=3000548" title="Jan Juwenalis Ancina">
Jan Juwenalis Ancina

Jan Juwenalis Ancina, właśc. Giovanni Giovenale Ancina (ur. 19 października 1545 w Fossano, zm. 30 sierpnia 1604 w Saluzzo) – włoski błogosławiony Kościoła katolickiego, filipin, biskup Saluzzo.
Życiorys.
Jan Juwenalis Ancina urodził się we włoskim mieście Fossano. Nauki pobierał, po ukończeniu piętnastego roku życia, w Montepellier oraz w Mondovi. W 1566 roku Ancina udał się do Padwy, by studiować medycynę. W 1567 obronił pracę magisterską w Turynie. W 1574 roku przeniósł się do Rzymu, gdzie był osobistym lekarzem ambasadora hrabiego Mabdrucci i uczęszczał na wykłady z teologii. W 1580 roku został przyjęty do Kongregacji Oratorium; w dniu 9 czerwca 1582 roku został wyświęcony na kapłana. W 1602 roku przyjął nominację na biskupa diecezji Saluzzo.
Zmarł 30 sierpnia 1604 roku. Ciało Anciny spoczywa w prezbiterium katedry w Saluzzo. Został beatyfikowany przez papieża Leona XIII w dniu 9 lutego 1890 roku.

</doc>
<doc id="3000553" url="https://pl.wikipedia.org/wiki?curid=3000553" title="Pośrednia Spiska Przełączka">
Pośrednia Spiska Przełączka

Pośrednia Spiska Przełączka (słow. "Prostredná Mačacia štrbina") – głęboka przełęcz w południowo-zachodniej grani Spiskiej Grzędy w słowackiej części Tatr Wysokich. Jest drugim od góry siodłem w tej grani i oddziela od siebie jedną z dwóch Spiskich Turniczek, Zadnią Spiską Turniczkę, na północnym wschodzie oraz Spiskie Czuby na południowym zachodzie.
Przełęcz jest wyłączona z ruchu turystycznego. Jej północno-zachodnie stoki opadają do górnej części Baraniego Ogrodu w Dolinie Pięciu Stawów Spiskich, natomiast południowo-wschodnie – do Pośredniego Spiskiego Kotła. Droga dla taterników prowadząca na siodło ze Spiskiej Przełączki i dalej na Zadnią Spiską Turniczkę jest nieco trudna (I w skali tatrzańskiej).

</doc>
<doc id="3000557" url="https://pl.wikipedia.org/wiki?curid=3000557" title="Love Me Again">
Love Me Again

"Love Me Again" – debiutancki singiel brytyjskiego piosenkarza soul Johna Newmana, pochodzący z jego nadchodzącego albumu studyjnego. Utwór wydano w formie digital download 17 maja 2013 roku w Europie, oprócz Wielkiej Brytanii, gdzie został wydany 30 czerwca. 
Tło.
W wywiadzie dla brytyjskiego portalu Digital Spy Newman wypowiedział się na temat powstawania utworu: 
Zapytany czy trudno jest pisać teksty o miłości i rozstaniach odpowiedział: 
Teledysk.
Teledysk towarzyszący wydaniu singla opublikowano 8 maja 2013 roku w serwisie YouTube. Jego długość to 3 minuty 56 sekund.
Oceny.
Singiel otrzymał pozytywną recenzję od Roberta Copseya z Digiral Spy, który napisał:
Gdy wejście w biznes muzyczny rozpoczyna się od gościnnego udziału w czyimś utworze, kreowanie sobie marki solowego artysty może okazać się trudnym zadaniem. Pomyśl o Johnie Newmanie, który miał szczególnie trudne zadanie przy wydaniu swojej piosenki, aby oddzielić się od wielkiego przeboju "Feel the Love" stworzonego z Rudimental. Szczęśliwie dla niego, jego styl, wokal prezentuje to, czego wielu ludzi oczekuje. 

</doc>
<doc id="3000558" url="https://pl.wikipedia.org/wiki?curid=3000558" title="Spiskie Czuby">
Spiskie Czuby

Spiskie Czuby (słow. "Mačacie zuby") – odcinek południowo-zachodniej grani Spiskiej Grzędy w słowackiej części Tatr Wysokich. Składa się z kilku zębów tworzących niemal poziomą grań pomiędzy dwoma Spiskimi Turniczkami. Od Zadniej Spiskiej Turniczki na północnym wschodzie Spiskie Czuby oddzielone są Pośrednią Spiską Przełączką, natomiast od strony południowo-zachodniej graniczą ze Skrajną Spiską Turniczką, przed którą znajduje się głębsza Spiska Przełączka.
Grań jest wyłączona z ruchu turystycznego. Jej północno-zachodnie stoki opadają do górnej części Baraniego Ogrodu w Dolinie Pięciu Stawów Spiskich, natomiast południowo-wschodnie – do Pośredniego Spiskiego Kotła. Droga dla taterników prowadząca ze Spiskiej Przełączki przez Spiskie Czuby na Zadnią Spiską Turniczkę jest nieco trudna (I w skali tatrzańskiej).

</doc>
<doc id="3000559" url="https://pl.wikipedia.org/wiki?curid=3000559" title="Prostredná Mačacia štrbina">
Prostredná Mačacia štrbina



</doc>
<doc id="3000560" url="https://pl.wikipedia.org/wiki?curid=3000560" title="Mačacie zuby">
Mačacie zuby



</doc>
<doc id="3000562" url="https://pl.wikipedia.org/wiki?curid=3000562" title="Mistrzostwa Europy w Koszykówce Mężczyzn 2013 (eliminacje)">
Mistrzostwa Europy w Koszykówce Mężczyzn 2013 (eliminacje)

Eliminacje Mistrzostw Europy w koszykówce 2013 miały na celu wyłonienie szesnastu drużyn, które zagrają na słoweńskim EuroBaskecie. Pozostali uczestnicy to gospodarz oraz europejskie reprezentacje zakwalifikowane do Światowego Turnieju Kwalifikacyjnego do Igrzysk Olimpijskich 2012 oraz Igrzysk Olimpijskich 2012 (Hiszpania, Rosja, Francja, Litwa, Wielka Brytania, Grecja, Macedonia. W kwalifikacjach brało udział 31 drużyn. Do turnieju awansowały 2 najlepsze zespoły z każdej grupy oraz 4 najlepsze zespoły z trzecich miejsc.
Przebieg rozgrywek.
31 drużyn zostało rozlosowanych w sześciu grupach. Jednej 6-zespołowej i pięciu 5-zespołowych. Mecz rozgrywano od 15 sierpnia do 11 września 2012 roku.
Ranking zespołów z trzecich miejsc.
Objaśnienia.
PZ = punkty zdobyte
PS = punkty stracone
Z = zwycięstwa
M = mecze
Kryteria klasyfikacji.
1. Stosunek Z/M
2. Stosunek PZ/PS
Linki zewnętrzne.
Oficjalna strona mistrzostw (archiwum)

</doc>
<doc id="3000565" url="https://pl.wikipedia.org/wiki?curid=3000565" title="Knut Arild Hareide">
Knut Arild Hareide

Knut Arild Hareide (ur. 23 listopada 1972 w Bømlo) – norweski polityk, od 2011 do 2019 lider Chrześcijańskiej Partii Ludowej (Kristelig Folkeparti), w latach 2004–2005 minister środowiska, od 2020 do 2021 minister transportu i komunikacji.
Życiorys.
W 1995 ukończył studia socjologiczne pierwszego stopnia na Uniwersytecie w Bergen. W 1997 został absolwentem Norweskiej Szkoły Ekonomii i Zarządzania w Bergen. Zawodowo od końca lat 90. był związany z koncernem mediowym Schibsted, w którym w latach 2006–2009 zajmował stanowisko dyrektorskie.
Zaangażował się w działalność Chrześcijańskiej Partii Ludowej. W latach 1991–1995 zasiadał w radzie miejskiej rodzinnej miejscowości. Od 1998 do 2000 był doradcą politycznym ministra edukacji. W 2001 wszedł do rządu Kjella Magne Bondevika jako sekretarz stanu w resorcie finansów. W czerwcu 2004 objął urząd ministra środowiska, który sprawował do października 2005. W wyborach w 2009 uzyskał mandat deputowanego do Stortingu. Dwa lata później stanął na czele partii chrześcijańskiej. W 2013 i 2017 ponownie był wybierany do parlamentu. W 2019 zakończył kierowanie swoim ugrupowaniem. W styczniu 2020 dołączył do gabinetu Erny Solberg, obejmując w nim funkcję ministra transportu i komunikacji. Zakończył urzędowanie w październiku 2021.

</doc>
<doc id="3000566" url="https://pl.wikipedia.org/wiki?curid=3000566" title="Spiska Przełączka">
Spiska Przełączka

Spiska Przełączka, Niżnia Spiska Przełączka (słow. "Mačacia štrbina", niem. "Katzenscharte", węg. "Macskacsorba") – przełęcz w południowo-zachodniej grani Spiskiej Grzędy w słowackiej części Tatr Wysokich. Stanowi najgłębszy punkt grani pomiędzy dwoma Spiskimi Turniczkami. Od położonej na północnym wschodzie Zadniej Spiskiej Turniczki oddzielają ją Spiskie Czuby i Pośrednia Spiska Przełączka, natomiast na południowym zachodzie przełęcz graniczy z położoną tuż obok Skrajną Spiską Turniczką.
Przełęcz jest wyłączona z ruchu turystycznego. Jej północno-zachodnie stoki opadają do górnej części Baraniego Ogrodu w Dolinie Pięciu Stawów Spiskich, natomiast południowo-wschodnie – do Pośredniego Spiskiego Kotła. Najdogodniejsze drogi dla taterników prowadzą na siodło z Doliny Pięciu Stawów Spiskich przez Spiską Galerię lub Spiskie Spady i dalej przez Pośredni Spiski Kocioł. Droga przez Spiską Galerię jest w zimie mniej zagrożona lawinami.
Pierwsze wejścia:
Dawniej Spiską Przełączkę określano po słowacku jako "Mačia štrbina".

</doc>
<doc id="3000567" url="https://pl.wikipedia.org/wiki?curid=3000567" title="Mačacia štrbina">
Mačacia štrbina



</doc>
<doc id="3000568" url="https://pl.wikipedia.org/wiki?curid=3000568" title="Niżnia Spiska Przełączka">
Niżnia Spiska Przełączka



</doc>
<doc id="3000569" url="https://pl.wikipedia.org/wiki?curid=3000569" title="Centaurea scabiosa">
Centaurea scabiosa



</doc>
<doc id="3000570" url="https://pl.wikipedia.org/wiki?curid=3000570" title="Global RallyCrosss – Foz do Iguaçu 2013">
Global RallyCrosss – Foz do Iguaçu 2013

Global RallyCrosss w Foz do Iguaçu 2013 – otwierająca sezon 2013 runda Global RallyCross rozegrana 21 kwietnia. Zawody zostały zorganizowane w ramach igrzysk sportów ekstremalnych X-Games w Brazylii. Specjalnie przygotowany do tego celu tor o długości 800 metrów miał w większości nawierzchnię szutrową, wybetonowane zostały jedynie pola startowe.
Wyścig.
Półfinał I - 6 okr..
Na starcie Heikkinen wyszedł na prowadzenie, Doran po kontakcie z Blockiem wpadł w bele słomy po wewnętrznej stronie zakrętu, a potem za szeroko poszedł w zakręcie i wypadł z toru. Heikkinen i Block skorzystali ze skrótu na początku wyścigu. Fin na każdym okrążeniu powiększał swoją przewagę i spokojnie wygrał wyścig. Na trzeciej pozycji dojechał Doran, który skorzystał ze skrótu na ostatnim okrążeniu.
Półfinał II - 6 okr..
Piquet popełnił falstart i wyszedł na prowadzenie, a drugi z pierwszego zakrętu wyjechał Deegan. Na pierwszym okrążeniu tylko Menzies nie skorzystał ze skrótu. Na następnym okrążeniu Piquet zjechał na karę Stop&amp;Go za falstart, po czym wyjechał na trzeciej pozycji. Na trzecim okrążeniu Menzies skorzystał ze skrótu, lecz pozostał na swojej pozycji. Zwycięzcą wyścigi został Deegan.
Półfinał III - 6 okr..
Na starcie Foust wysunął się na prowadzenie, a na drugiej pozycji znalazł się Arpin. Na pierwszym okrążeniu obydwaj zawodnicy, a także Neves skorzystali ze skrótu. Na czwartym okrążeniu skrótem pojechał Sandell, jednak nie zmieniło to jego pozycji.
Półfinał IV - 6 okr..
Na starcie na prowadzeniu znalazł się Speed, jednak w pierwszym zakręcie został obrócony przez Rice'a i spadł na trzecią pozycję. Marques unikając zderzenia obrócił swojego Peugeota. Na prowadzeniu znalazł się Marklund. Marklund i Rice skorzystali ze skrótu już na pierwszym okrążeniu. Na drugim okrążeniu ze skrótu skorzystał Marques, a w tym czasie Speed doganiał Rice'a i gdy na trzecim okrążeniu skorzystał ze skrótu, znalazł się przed nim. Następnie rozpoczął pościg za Marklundem, i na ostatnim zakręcie piątego okrążenia zaatakował go po wewnętrznej i wyszedł na prowadzenie, którego nie oddał już do mety.
Wyścig ostatniej szansy - 4 okr..
Doran, który miał problem na starcie, został uderzony przez Menziesa. Na prowadzeniu znalazł się Rice, a na drugiej pozycji Sandell, a na trzeciej Piquet. Już na pierwszym okrążeniu ze skrótu skorzystali Rice i Marquez, a na następnym Neves i Menzies. Na ostatnim okrążeniu ze skrótu skorzystali drugi na mecie wyścigu Sandell i trzeci Piquet, który przez cały wyścig utrzymywał się blisko Szweda, ale nie był w stanie go zaatakować.
Finał - 10 okr..
Na starcie Heikkinen wyszedł na prowadzenie, na drugiej pozycji znalazł się Speed, a na trzeciej Marklund. Z tyłu doszło do dużego zamieszania, Rice wypadł z toru jeszcze przed pierwszym zakrętem, Deegan został uderzony i musiał się ratować z dużego poślizgu, a Pastrana wszedł bardzo szeroko w zakręt opuszczając wyznaczony tor i przesuwając kilka bel słomy. Heikkinen na pierwszym okrążeniu skorzystał ze skrótu. Na drugim okrążeniu Marklund skorzystał ze skrótu wyprzedzając Speeda, a także Arpin, który znalazł się na czwartej pozycji. Na trzecim okrążeniu z toru wypadł Ken Block, po czym wyścig został przerwany.
Wyścig wznowiono na sześć okrążeń. Zawodnicy startowali z tych samych pól, co na początku wyścigu. Pola, z których startowali Foust, Block, Pastrana i Rice pozostały puste, gdyż ich samochody były uszkodzone i nie mogli oni wziąć udziału w wyścigu. Na starcie Speed wyszedł na prowadzenie, ale po wewnętrznej wyprzedził go Heikkinen obejmując prowadzenie. Na trzeciej pozycji znalazł się Arpin. Na pierwszym okrążeniu ze skrótu skorzystał Heikkinen, na drugim Arpin, a na czwartym Sandell. Speed tymczasem zbliżał się do Heikkinena i gdy na ostatnim okrążeniu pojechał skrótem, wyprzedził Fina i awansował na pierwsze miejsce. Trzeci w wyścigu był Sandell, który także zostawił skrót na sam koniec.

</doc>
<doc id="3000571" url="https://pl.wikipedia.org/wiki?curid=3000571" title="Global RallyCrosss – Irwindale Event Center 2013">
Global RallyCrosss – Irwindale Event Center 2013

Global RallyCrosss na Irwindale Event Center 2013 – 6 runda Global RallyCross w sezonie 2013. Wyścig rozgrywany jest w ramach X-Games w Los Angeles. Zawody odbędą się 4 sierpnia na trasie wytyczonej na owalu Irwindale Event Center, a nie, jak to było dotychczas, na ulicach miasta.
Wyścig.
Półfinał I - 6 okr..
Na starcie na prowadzenie wysunął się Isachsen, na drugim miejscu znalazł się Arpin. Deeegan starał się wyprzedzić Kanadyjczyka. Isachsen skorzystał ze skrótu na pierwszym okrążeniu. W tym czasie w jednym zakręcie wypadli z toru uderzając w bandę Arpin, Deegan i Mirra. Samochód Arpina był zbyt mocno uszkodzony, by mógł pojechać dalej. Wyścig przerwano w celu usunięcia pojazdu z toru.
Wyścig wznowiono na sześć okrążeń. W restarcie udziału nie brał Arpin. Znów najlepiej wystartował Isachsen, a na drugiej pozycji znalazł się Deegan. Norweg skorzystał ze skrótu już na pierwszym okrążeniu. Na czwartym okrążeniu Mirra przebił oponę i obrócił się w nawrocie. Skorzystał on następnie ze skrótu pozostając na ostatniej pozycji. Na piątym okrążeniu skrótem pojechał Deegan, wyjeżdżając tuż za Isaschenem, który dojechał na pierwszej pozycji do mety.
Półfinał II - 6 okr..
Na starcie na prowadzenie wysunął się Sandell, lecz został wyprzedzony w łuku przez Dorana. Na pierwszym okrążeniu skrótem pojechali potrącony przez Sandella Doran, Sandell, a także Marklund, który wyjechał na czwartej pozycji. Na drugim okrążeniu ze skrótu skorzystał Millen, który utrzymał trzecią pozycję. Marklund natomiast wycofał się z wyścigu. Doran utrzymał prowadzenie do końca wyścigu, a na drugiej pozycji dojechał Sandell.
Półfinał III - 6 okr..
Na starcie na prowadzeniu znalazł się Heikkinen, a na drugiej pozycji Speed. W nawrocie Speed pojechał za szeroko, a Pastrana awansował na drugą pozycję. Na pierwszym okrążeniu skrótem pojechali Heikkinen, Pastrana i Verdier, który pozostał na piątej pozycji. Na drugim okrążeniu ze skrótu skorzystał Sterckx wyjeżdżając na czwartej pozycji, a na trzecim Speed wyjeżdżając tuż przed Pastraną. Pastrana miał jednak większą prędkość i natychmiast odzyskał drugą pozycję. Speed utrzymywał się blisko Pastrany, ale na ostatnim okrążeniu zgasił samochód w nawrocie, dzięki czemu Pastrana mógł spokojnie dojechać na drugiej pozycji, za Heikkinenem, który prowadził przez cały wyścig.
Półfinał IV - 6 okr..
Do wyścigu najlepiej ruszył Timerzjanow, został on jednak wyprzedzony w łuku przez Blocka. Na trzeciej pozycji znalazł się Foust, a na czwartej Menzies. Pierwsza trójka skorzystała ze skrótu na pierwszym okrążeniu. Na drugim okrążeniu skrótem pojechał Lasek, który chwilę później odpadł z wyścigu, a na trzecim Menzies wyjeżdżając na czwartej pozycji. Foust dogonił Timerzjanowa i przeprowadził na czwartym okrążeniu kilka ataków, Rosjanin jednak obronił swoją pozycję. Na piątym okrążeniu Timerzjanow za bardzo poślizgnął się w nawrocie, co wykorzystał Foust awansując na drugą pozycję. W następnym zakręcie Timerzjanow zaatakował Fousta. Doszło do kontaktu, po czym Foust otarł się o betonową barierkę. Uderzył w auto Timerzjanowa, otarł o barierę z opon i pojechał dalej. Timerzjanow, ratując się przed poślizgiem został wyprzedzony przez Menziesa. Block dowiózł pierwsze miejsce do mety.
Wyścig ostatniej szansy - 4 okr..
Timur Timerzjanow nie mógł wziąć udziału w wyścigu z powodu uszkodzeń swojego samochodu. Na starcie ruszający z drugiego rzędu Marklund zjechał od razu do wewnętrznej, by ominąć Millena, który gorzej wystartował. Szwed wpadł w samochód Sterckxa i uderzył w betonową barierę. Speed objął prowadzenie, na drugiej pozycji znalazł się Menzies, a na trzeciej Arpin. Mirra zaatakował po wewnętrznej w drugim nawrocie Laska, lecz mocno poślizgnął się w zakręcie i Lasek uderzył go w tył. Speed i Millen skorzystali ze skrótu już na pierwszym okrążeniu. Chwilę później wyścig przerwano z powodu stojącego na torze samochodu Marklunda. Kierowca, choć z trudem, wyszedł z samochodu o własnych siłach.
Wyścig wznowiono na cztery okrążenia. Kierowcy startowali z tych samych pozycji, co za pierwszym razem. Z powodu uszkodzeń swoich samochodów na starcie nie pojawili się Mirra, Marklund, Sterckx, Timerzjanow i Arpin. Speed objął prowadzenie, a na drugiej pozycji znalazł się Menzies, który został jednak wyprzedzony przez Millena po wewnętrznej. Na pierwszym okrążeniu ze skrótu skorzystali Speed, Millen i Verdier, który pozostał na ostatniej pozycji. Na drugim okrążeniu Speed wszedł za szeroko w zakręt, co wykorzystał Millen awansując na pierwszą pozycję. Lasek tymczasem pojechał skrótem wyjeżdżając na tor na czwartej pozycji. Na trzecim okrążeniu skrótem pojechał Menzies, dzięki czemu znalazł się przed Speedem. Chwilę później Menzies poślizgnął się w zakręcie prowadzącym na prostą startową i uderzył w betonową ścianę, czym zakończył swój udział w wyścigu. Millen dowiózł pierwsze miejsce do mety, a na drugiej pozycji znalazł się Speed.
Finał - 10 okr..
Isachsen popełnił falstart i znalazł się na prowadzeniu. Block po walce z Heikkinenem awansował na drugą pozycję, a tuż za nim podążał Doran. Na zjeździe z owalnej części Doran uderzył w samochód Blocka. Obydwaj obrócili się, Deegan wpadł na auto Dorana, i zakończył w ten sposób swój udział w wyścigu, a Sandell omijając wypadek wpadł w bariery. Heikkinen wyszedł na drugą pozycję, Foust na trzecią, a na czwartej znalazł się Pastrana. Isachsen, Heikkinen i Pastrana skorzystali ze skrótu na pierwszym okrążeniu utrzymując swoje pozycje. Na drugim okrążeniu Isachsen zjechał odbyć karę za falstart, po czym spadł na czwartą pozycję. Millen pojechał skrótem i wyjechał na szóstej pozycji, za Speedem. Isachsen utrzymywał się blisko Pastrany i już na kolejnym okrążeniu udało mu się wyprzedzić Amerykanina. Millen natomiast awansował na piątą pozycję wyprzedzając Speeda. Foust pojechał skrótem utrzymując drugie miejsce. Na piątym okrążeniu Sandell i Speed walcząc o szóstą pozycję wyjechali poza tor na wyjściu z nawrotu wyrzucając barierki i opony na trasę, które stanowiły dodatkowe utrudnienie dla przeciwników. Speed musiał wycofać się z rywalizacji, a Sandell podróżował mocno uszkodzonym samochodem tracąc do zwycięzcy wyścigu dwa okrążenia. Toomas Heikkinen utrzymał prowadzenie do mety wyścigu zdobywając złoty medal X Games. Srebro otrzymał Tanner Foust, a brąz Sverre Isachsen.
GRC Lites.
Wyścig ostatniej szansy - 4 okr..
Na starcie prowadzenie objął Westlund, a Sykes znalazł się na drugiej pozycji. W nawrocie Sykes został wyprzedzony przez Cheunga i Dyne'a. Westlund i Cheung skorzystali ze skrótu na pierwszym okrążeniu. Sykes w tym czasie wyprzedził Dyne'a awansując na trzecie miejsce. Dyne został zdyskwalifikowany. Na trzecim okrążeniu Sykes pojechał skrótem utrzymując swoją pozycję. Cheung przez cały wyścig trzymał się blisko Westlunda i próbował go wyprzedzić. Na ostatnim okrążeniu udało mu się wyjść na prowadzenie, ale w kolejnym zakręcie Szwed odzyskał pierwsze miejsce, które dowiózł już do mety.
Finał - 10 okr..
Na starcie Sebastian Eriksson popełnił falstart i wysunął się na prowadzenie, ale w łuku wyprzedził go Joni Wiman. Na trzeciej pozycji znalazł się Mitchell De Jong. Wiman i Avdagic skorzystali ze skrótu na pierwszym okrążeniu. Fin utrzymał się na prowadzeniu, a Turek znalazł się na szóstej pozycji. Na drugim kółku skrótem pojechał Westlund wyprzedzając de Jonga, oraz Nitišs, który pozostał na siódmej pozycji. Na kolejnym okrążeniu ze skrótu skorzystał de Jong awansując przed Sebastiana Erikssona, ale na następnym okrążeniu Eriksson po pojechaniu skrótem odzyskał drugą lokatę. Następnie zjechał odbyć karę za falstart, po czym spadł na czwarte miejsce. Nitišs tym czasem wyprzedził Avdagica, przed którym znalazł się także Cheung, który pojechał skrótem. Na piątym okrążeniu ze skrótu skorzystał Kevin Eriksson pozostając na piątej pozycji. Na siódmym kółku Harry Cheung obrócił się w zakręcie i spadł na ostatnią pozycję. Na ostatnim okrążeniu doszło do awarii zawieszenia w samochodzie Westlunda, który musiał wycofać się z dalszej rywalizacji. Joni Wiman utrzymał prowadzenie i zdobył złoty medal, srebro przypadło Mitchellowi de Jongowi, a brąz Sebastianowi Erikssonowi.

</doc>
<doc id="3000572" url="https://pl.wikipedia.org/wiki?curid=3000572" title="Matt McLean">
Matt McLean



</doc>
<doc id="3000573" url="https://pl.wikipedia.org/wiki?curid=3000573" title="Stanisław Skrzyński">
Stanisław Skrzyński

Stanisław Wilhelm Skrzyński (ur. 23 sierpnia 1877 w majątku Wradyjówka, zm. 1 września 1935 w Warszawie) – generał brygady Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 23 sierpnia 1877 w majątku Wradyjówka (Wradjówka), w powiecie ananiewskim ówczesnej guberni chersońskiej, w rodzinie Jana i Tekli ze Słobodyńskich. Ukończył sześć klas gimnazjum z maturą w Ananiewie.
14 lipca 1898 wstąpił, jako ochotnik I kategorii do rosyjskiego 15 pułku strzelców, którego szefem był Czarnogóry Mikołaj I Petrowić-Niegosz (). 25 sierpnia tego roku wstąpił do Odeskiej Szkoły Junkrów Piechoty (). 16 lipca 1900, po ukończeniu szkoły, wrócił do macierzystego pułku i wziął udział w stłumieniu powstania bokserów w Chinach (1900–1901), dowodząc kompanią ochotników. 17 maja 1901 został przeniesiony do 60 pułku piechoty. Później walczył na wojnie rosyjsko-japońskiej (1904–1905) i I wojnie światowej (1914–1917).
W następstwie odniesionych ran na wojnie z Japonią został zwolniony z armii i przeniesiony do służby cywilnej. W 1914 roku został zmobilizowany. Dowodził kompanią na froncie zachodnim. Był ranny i kontuzjowany. Od lutego 1917 roku pełnił służbę w Szefostwie Zaopatrywania Frontu Rumuńskiego. W czasie trwającej wówczas rewolucji został wybrany na prezesa wszechrosyjskiego Związku Kawalerów Wojskowego Orderu św. Męczennika i Zwycięzcy Jerzego.
W grudniu 1917 roku, po wybuchu rewolucji październikowej, został członkiem Związku Wojskowych Polaków Okręgu Odeskiego oraz pełnił funkcję prezesa Komitetu Wojskowego przy Związku Komisarza Wojskowego Polskiego do Spraw Wojskowych. W marcu 1918 roku objął dowództwo nad wszystkimi oddziałami polskimi znajdującymi się na terenie byłego Odeskiego Okręgu Wojskowego i występował, jako „Naczelnik Polskich Oddziałów Wojskowych Okręgu Odeskiego”. 20 kwietnia 1920 roku, w złożonych warunkach polityczno-wojskowych panujących wówczas na Ukrainie, zdecydował się przeprowadzić demobilizację podległych mu oddziałów.
19 listopada 1918 roku został przyjęty do Wojska Polskiego w stopniu pułkownika oraz wyznaczony na organizatora i dowódcę warszawskich oddziałów odsieczy Lwowa. 13 czerwca 1919 roku został przeniesiony do Sił Zbrojnych w byłym zaborze pruskim i przydzielony do Dowództwa Głównego w Poznaniu. Następnie został wyznaczony na stanowisko dowódcy II Brygady 2 Dywizji Strzelców Wielkopolskich.
30 lipca 1919 roku głównodowodzący Wojsk Polskich byłego zaboru pruskiego generał piechoty Józef Dowbor-Muśnicki polecił mu rozpocząć formowanie 4 Dywizji Strzelców Wielkopolskich, a 28 sierpnia 1919 roku wyznaczył na stanowisko dowódcy tej wielkiej jednostki piechoty, która w międzyczasie została przemianowana na „Pomorską Dywizję”.
1 stycznia 1920 roku Naczelnik Państwa i Wódz Naczelny Józef Piłsudski powołał go w skład pierwszej Tymczasowej Kapituły Orderu Virtuti Militari oraz nadał mu Order klasy V. 11 sierpnia 1920 został oddany do dyspozycji Oddziału V Sztabu MSWojsk. Z dniem 19 sierpnia 1920 generał Władysław Sikorski udzielił mu czterotygodniowego urlopu zdrowotnego. 14 października 1920 został przeniesiony do Centralnej Stacji Zbornej w Warszawie. 21 grudnia 1920 został formalnie zwolniony ze stanowiska dowódcy dywizji.
27 września 1923 został przeniesiony do rezerwy. Na podstawie zarządzenia Prezydenta RP Ignacego Mościckiego z 21 czerwca 1927 został skreślony na liście starszeństwa oficerów rezerwowych korpusu oficerów piechoty w stopniu pułkownika ze starszeństwem z dniem 1 czerwca 1919 i 7. lokatą oraz wpisany na listę starszeństwa oficerów zawodowych z dniem 3 maja 1922 w korpusie generałów, w stopniu generała brygady ze starszeństwem z dniem 1 czerwca 1919 i 78 lokatą. Z dniem 30 czerwca 1927 został przeniesiony w stan spoczynku. Mieszkał wówczas w Puławach przy Alejach Królewskich 4. Zmarł 1 września 1935 w Warszawie. Został pochowany na Cmentarzu Wojskowym na Powązkach w kwaterze A20, rząd – prawe półkole, grób 1.
Stanisław Skrzyński od 1903 był żonaty z Janiną z Dolanowskich, z którą miał pięcioro dzieci:

</doc>
<doc id="3000574" url="https://pl.wikipedia.org/wiki?curid=3000574" title="Medal św. Wojciecha">
Medal św. Wojciecha

Medal św. Wojciecha – honorowe wyróżnienie Rady Miasta Gdańska, nadawane za wybitne osiągnięcia i zasługi przekraczające granice regionu i państwa oraz za działania na rzecz tolerancji i dialogu między przedstawicielami różnych wyznań i religii. Po honorowym obywatelstwie miasta i obok Medalu Księcia Mściwoja II jest najwyższym wyróżnieniem w Gdańsku. Ustanowiony został w 1996, a po raz pierwszy nadano go w 1997. Jest przyznawany przez dziesięcioosobowa kapitułę powoływaną przez Radę na 4-letnią kadencję.
Medal został zaprojektowany przez gdańszczanina Wawrzyńca Sampa. Wykonany jest ze srebra i przedstawia na awersie postać świętego Wojciecha, który wkracza do Gdańska, a na rewersie herb Gdańska i napis Gdańsk Dziękuje.
Laureaci medalu.
Dotychczas medalem uhonorowano 38 osób i instytucji.

</doc>
<doc id="3000576" url="https://pl.wikipedia.org/wiki?curid=3000576" title="Venstre (norweska)">
Venstre (norweska)



</doc>
<doc id="3000577" url="https://pl.wikipedia.org/wiki?curid=3000577" title="Śmitława">
Śmitława

Śmitława ("Cometes" L.) – rodzaj roślin jednorocznych z rodziny goździkowatych ("Caryophyllaceae"). Obejmuje 2 gatunki występujące na pustyniach w Afryce północno-zachodniej i Azji południowo-zachodniej (po zachodni Pakistan).
Systematyka.
Rodzaj z rodziny goździkowatych ("Caryophyllaceae"), rzędu goździkowców ("Caryophyllales") w obrębie dwuliściennych właściwych. W rodzinie goździkowatych klasyfikowany do podrodziny "Paronychioideae " plemienia "Paronychieae".

</doc>
<doc id="3000580" url="https://pl.wikipedia.org/wiki?curid=3000580" title="Cometes">
Cometes



</doc>
<doc id="3000584" url="https://pl.wikipedia.org/wiki?curid=3000584" title="Trine Skei Grande">
Trine Skei Grande

Trine Skei Grande (ur. 2 października 1969 w Overhalli) – norweska polityk, parlamentarzystka, przewodnicząca liberalnej partii Venstre (2010–2020), minister kultury (2018–2020), minister edukacji (2020).
Życiorys.
Studiowała ekonomię na Uniwersytecie w Trondheim, następnie nauki polityczne i historię na Uniwersytecie w Oslo. Pracowała jako dziennikarka i nauczycielka, a także w różnych organizacjach młodzieżowych, kobiecych i rolniczych.
Zaangażowała się w działalność partii Venstre, w 2000 objęła stanowisko pierwszego zastępcy tego ugrupowania. Od 1997 do 2003 była radną w Oslo. W latach 2001–2005 pełniła funkcję zastępcy poselskiego. W wyborach w 2005 została wybrana na deputowaną do Stortingu. W 2009 ponownie weszła w skład norweskiego parlamentu, uzyskując jeden z dwóch mandatów, które zachowało jej ugrupowanie. W związku z wyborczą porażką partii do dymisji podał się Lars Sponheim, a w 2010 nowym liderem Venstre została Trine Skei Grande. W 2013 i 2017 wybierana do Stortingu na kolejne kadencje.
Po wyborach z 2017 wprowadziła Venstre do koalicji rządowej. W styczniu 2018 objęła stanowisko ministra kultury w gabinecie Erny Solberg (od stycznia 2019 jako minister kultury i równouprawnienia). W styczniu 2020, w trakcie rekonstrukcji gabinetu, przeszła na urząd ministra edukacji i integracji.
W marcu 2020 zadeklarowała odejście z funkcji partyjnych i rządowych, jak też nieubieganie się o reelekcję w wyborach w 2021. Jeszcze w tym samym miesiącu odeszła z rządu, zaś we wrześniu 2020 na czele partii zastąpiła ją Guri Melby.

</doc>
<doc id="3000586" url="https://pl.wikipedia.org/wiki?curid=3000586" title="Tomasz Mielewski">
Tomasz Mielewski



</doc>
<doc id="3000587" url="https://pl.wikipedia.org/wiki?curid=3000587" title="Rise &amp; Fall">
Rise &amp; Fall

Rise &amp; Fall jest trzecim singlem brytyjskiego artysty R&amp;B Craiga Davida z jego drugiego albumu o nazwie "Slicker Than Your Average". Utwór powstał przy współpracy z brytyjskim piosenkarzem Stingiem oraz był kolejną piosenką Davida, która znalazła się w Top 5 najlepszych przebojów, osiągając 2. miejsce na UK Singles Chart. Był to największy hit z albumu "Slicker Than Your Average". Utwór bazuje na próbce z piosenki „Shape of My Heart” z 1993 roku, pochodzącej z piątego albumu solowego Stinga, "Ten Summoner’s Tales". Około miesiąc wcześniej – przed wydaniem „Rise &amp; Fall” – girlsband Sugababes wydał singiel „Shape”, który również zawierał sample z tego samego utworu Stinga. Dzięki piosence „Rise &amp; Fall”, David powrócił do pierwszej dziesiątki na Australian Singles Chart, osiągając o wiele lepszą pozycję niż wcześniejsze jego single: „What's Your Flava?” (10. miejsce) i „Hidden Agenda” (24. miejsce). Jest to również pierwszy wydany przez Craiga singiel DVD.
Teledysk.
Teledysk do utworu „Rise &amp; Fall” został opublikowany 13 września 2011 roku w serwisie YouTube. Trwa on 4:18 minut. Wideo ukazuje Davida oraz Stinga, wykonujących tytułowy utwór, najpierw w kawiarni, a następnie w studiu nagraniowym. Sceny w obu tych miejscach trwają blisko połowy czasu całego teledysku. Wideo zostało wyreżyserowane przez Max &amp; Dania, którzy stworzyli szereg teledysków do utworów Craiga Davida.
Formaty i listy utworów.
UK CD 1:
UK CD 2 (Promo):
UK CD 3 (Promo):
UK DVD:
UK 12" Vinyl – „Remixes”:
UK 12" Vinyl 2 (Promo):
UK 12" Vinyl (33⅓ RPM, Promo), Germany 12" Vinyl:
Europe CD:
Europe CD 2 (Enhanced) – „The Video &amp; Mixes”:
US 2x 12" Vinyl (Promo) – „The Remixes”:
Pozycje na listach.
„Rise &amp; Fall” zajął 2. miejsce na UK Singles Chart, spędzając dziesięć tygodni bez przerwy na UK Top 75. Osiągnął również szóste miejsce na ARIA Charts.

</doc>
<doc id="3000591" url="https://pl.wikipedia.org/wiki?curid=3000591" title="Transport kolejowy w powiecie puckim">
Transport kolejowy w powiecie puckim

Transport kolejowy w powiecie puckim – fragment polskiej sieci kolejowej znajdującej się na terenie powiatu puckiego. Sieć kolejowa na terenie tego powiatu składa się z dwóch linii kolejowych czynnej 213 i rozebranej 263. Linie krzyżowały się w Swarzewie. Rozwój kolei w powiecie w latach 20. XX spowodował rozwój turystyki na Mierzei Helskiej.
Historia.
Geneza.
W latach 80. i 90. XIX wieku sieć kolejowa w Prusach zaczęła się zagęszczać. Po wybudowaniu głównych magistrali zaczęły powstawać linie lokalne łączące miasta powiatowe&lt;ref name="ŚK 7/2001"&gt;&lt;/ref&gt;.
1897–1920.
W grudniu 1897 roku rozpoczęto budowę pierwszego odcinka współczesnej linii 213 – z Redy do Pucka&lt;ref name="ŚK12/2007"&gt;&lt;/ref&gt;. Został on otwarty 15 grudnia 1898 roku&lt;ref name="ŚK10/2008"&gt;&lt;/ref&gt;, pomimo bardzo trudnych warunków geologicznych i geomorfologicznych&lt;ref name="ŚK 4/1999"&gt;&lt;/ref&gt;. Od razu linia miała dochodzić do Krokowej jednakże budowę tego odcinka rozpoczęto dopiero w 1901 roku&lt;ref name="ŚK5/2011b"&gt;&lt;/ref&gt; a oddano w roku 1903. Na odcinku Puck – Swarzewo, linia ta była przedłużeniem obecnej linii 213, dalej linią 263. Linia do Krokowej została zbudowana, a później zarządzana, przez spółkę Kleinbahn-Aktiengesellschaft Putzig – Krockov, w której akcjonariuszami byli Skarb Państwa, Prowincja Zachodniopruska, Powiat Pucki, Lenz &amp; Co oraz Graf von Krockov. Początkowo rozważano budowę linii aż do Żarnowca i Odargowa, jednakże ze względu na koszty z przedłużenia zrezygnowano. Prace budowlane prowadziła spółka Lenz &amp; Co z Berlina&lt;ref name="ŚK3/2003"&gt;&lt;/ref&gt;.
1920–1945.
W roku 1918 Polska odzyskała niepodległość. Granice na Pomorzu ustalono dopiero w 1920. Wówczas powiat pucki znalazł się w Polsce. Z powodu kłopotów w zaopatrzeniu w węgiel niezbędny dla parowozów została w 1920 wprowadzona komunikacja zastępcza za pomocą powozów&lt;ref name="ŚK2/2010"&gt;&lt;/ref&gt;. Podobna sytuacja panowała w tym czasie na różnych innych pomorskich liniach&lt;ref name="ŚK10/2009"&gt;&lt;/ref&gt;. Stacja w Pucku była najbliżej morza położonym obiektem na sieci PKP, dlatego zbudowano w Pucku tymczasowy port wraz z bocznicą kolejową.
W 1921 zawieszono, na pół roku przewozy na odcinku Puck – Krokowa. Zawieszenie to było związane z budową linii kolejowej na Hel oddanej w 1922 r. W tym samym czasie rozwiązała się spółka Kleinbahn-Aktiengesellschaft Putzig – Krockov, gdyż państwowy akcjonariusz nie był zainteresowany zagraniczną linią, samorządowi przestali formalnie istnieć, natomiast prywatni nie poradzili sobie z obciążeniem finansowym. 1 kwietnia 1922 linia przeszła pod zarząd PKP. Przejście pod polski zarząd spowodowało między innymi lepsze skomunikowanie na stacji Puck z pociągami do Helu i Gdańska. Linia na Hel została częściowo wybudowana na drodze kołowej, co spowodowało tymczasowe odcięcie Helu od sieci drogowej. Dopiero w 1923 PKP ostatecznie odbudowały zniszczoną drogę&lt;ref name="ŚK2/1998"&gt;&lt;/ref&gt;. Trudnością podczas budowy linii na Hel było dostarczenie materiałów, w tym drewna. Nie można było ściąć zbyt dużej liczby drzew, gdyż stanowiły one ochronę mierzei&lt;ref name="ŚK4/1997"&gt;&lt;/ref&gt;. Budowa dworców w miejscowościach nadmorskich trwała jeszcze do końca lat 20. W 1928 dobudowano linię ze stacji Hel do portu w Helu. Wówczas to linia 213 osiągnęła swoją maksymalną długość&lt;ref name="ŚK7/2008"&gt;&lt;/ref&gt;. Początkowo na mierzei linia była obsługiwana przez rybaków za pomocą wagonu napędzanego wiosłami, którymi odpychano się od podkładów, a w sprzyjających warunkach za pomocą żagla.
6 września 1929 na linii do Krokowej zdarzył się niegroźny wypadek. Pociąg osobowy z Pucka do Krokowej wykoleił się kilkaset metrów przed stacją końcową. Jedynym poszkodowanym był konduktor pocztowy, który doznał wstrząśnienia mózgu. W 1929 linia ta przeszła remont kapitalny. Do remontu użyto szyn, pochodzących z rozebranych linii, wytopionych pod koniec XIX wieku. W latach 1936-1937 wyremontowano most na Płutnicy.
W XX-leciu międzywojennym linia ta była obsługiwana przez parowozy OKl27, kursujące na trasie Gdynia – Puck – Gdynia oraz opalane olejem parowozy Tp3, które obsługiwały trasę Puck – Hel – Puck&lt;ref name="ŚK1/2010"&gt;&lt;/ref&gt;. Pod koniec lat 30. na Hel zaczęły docierać pociągi dalekobieżne z Warszawy oraz południa Polski&lt;ref name="ŚK12/2009"&gt;&lt;/ref&gt;.
Rozwój kolei spowodował rozwój gospodarczy na Mierzei Helskiej, powodując, że dotychczas rybackie wioski przeistaczały się w kurorty oblegane latem przez turystów z pozostałej części Polski.
1945–1989.
W PRL ze względu na duże znaczenie militarne Helu, dostęp turystów do Helu był ograniczony. Mogli oni przyjeżdżać do miasta tylko koleją.
W 1964 do obsługi linii Puck – Krokowa wprowadzono trakcję spalinową.
W 1978 PKP zapowiadały szybkie wycofanie parowozów z ruchu pasażerskiego oraz z ruchu towarowego na liniach o trudnym profilu w Północnej DOKP. W 1978 na terenie całej dyrekcji było 13 sprawnych parowozów, głównie obsługujących manewry. Ostra zima 1978/1979 spowodowała jednak powrót parowozów&lt;ref name="ŚK7/2012"&gt;&lt;/ref&gt;. W tym samym roku przeprowadzono modernizację linii na odcinku Reda – Władysławowo. Podczas remontu między innymi wymieniono szyny lekkie na szyny S49.
W latach 70. ze względu na zaniedbania w remontach drastycznie spadała prędkość przejazdu do Krokowej. Kolej zaczęła przegrywać z bardziej elastycznym transportem autobusowym. W 1979 zawieszono po raz drugi przewozy na linii Puck – Krokowa, pociągi wróciły do Krokowej w maju 1983. Krótko przed wznowieniem przewozów linię po raz ostatni zmodernizowano. W celu zwiększenia atrakcyjności pociągi do Krokowej zaczynały bieg w Redzie, gdzie była możliwość przesiadki na pociągi SKM kursujące do Trójmiasta i Wejherowa.
W 1979 zaprzestano korzystać z przystanku Hel Bór.
W 1982 zmodernizowano linię 213 na odcinku Władysławowo – Hel. Zakres remontu był taki sam jak na pozostałym odcinku tej linii. W 1983 i 1989 wykonano ponowny remont nawierzchni pomiędzy Redą a Mrzezinem.
Po 1989.
Po raz trzeci ruch kolejowy z Pucka do Krokowej został zawieszony na przełomie lat 80. i 90. W maju 1989 na tej trasie przestały kursować pociągi osobowe, a w 1991 również towarowe. Od tego czasu po linii kolejowej nr 213 jeżdżą tylko pociągi osobowe pomiędzy Gdynią a Helem (część relacji bywa skrócona do Władysławowa lub Pucka) oraz wakacyjne pociągi dalekobieżne.
26 września 1993 ze stacji Puck odjechał ostatni planowy pociąg pasażerski prowadzony trakcją parową.
W 1998 linia nr 213 została zmodernizowana. Stacje zostały wyposażone w urządzenia SRK sterowane zdalnie z Gdyni, przez co obsługa stacji (oprócz kas biletowych) stała się zbędna.
W marcu 2001 dzięki interwencji i dofinansowaniu samorządu województwa pomorskiego linia została uratowana przed likwidacją&lt;ref name="ŚK5/2001"&gt;&lt;/ref&gt;.
Po 2000 były jeszcze próby reaktywacji linii do Krokowej chociażby do jazd drezynowych. Latem 2005 został ogłoszony przetarg na rozbiórkę tej linii&lt;ref name="ŚK4/2006"&gt;&lt;/ref&gt;.
W 2005 do obsługi połączeń lokalnych pomiędzy Gdynią a Helem zaczęto stosować szynobusy i spalinowe zespoły trakcyjne wyprodukowane przez PESA Bydgoszcz. W 2006 pojazdy te przejęły całość przewozów poza sezonem. W sezonie letnim ze względu na zwiększenie liczby podróżnych stosowane są składy tradycyjne&lt;ref name="KMID1/2007"&gt;&lt;/ref&gt;&lt;ref name="KMID2-3/2007"&gt;&lt;/ref&gt;.
11 listopada 2010 Newag Nowy Sącz przekazał dwa dwuczłonowe SZT SA137, do końca roku zostały jeszcze przekazane 3 z 4 kupionych przez województwo pomorskie pojazdów trójczłonowych SA138, a czwarty z nich pojawił się na początku 2011. Pojazdy te zostały kupione ze środków Regionalnego Programu Operacyjnego dla województwa pomorskiego na lata 2007–2013 i przypisane zostały do obsługi połączeń Kościerzyna – Gdynia – Kościerzyna i Gdynia – Hel – Gdynia. Wyparły one stosowane dotychczas pojazdy wyprodukowane przez bydgoską PESĘ&lt;ref name="ŚK5/2011a"&gt;&lt;/ref&gt;.
5 października 2011 podpisano umowę z firmą Salcef Costruzioni Edili E Ferroviarie na rewitalizację całej linii nr 213. Remont rozpoczął się wiosną 2012 i spowodował od 10 września 2012 r. czasowe zamknięcia linii. Ze względu na zwiększone przewozy podczas wakacji ruch pociągów został odwieszony na wakacje 2013 r.
Linie kolejowe.
Na terenie powiatu znajdują się dwie linie kolejowe 213 i 263. Linie krzyżują się w Swarzewie, jedynym węźle na terenie powiatu.
Linia kolejowa nr 213.
Linia kolejowa o długości 61,669 km, łącząca Redę z Helem. Jest jedyną w Polsce normalnotorową linią kolejową leżącą na mierzei. Linia powstawała etapami od 1879 do 1928. Ostateczną swoją długość osiągnęła w 1922. Dobudowany w 1928 odcinek do portu Hel został później rozebrany. Linia jest niezelektryfikowana i jednotorowa. Ze względu na obsługę miejscowości turystycznych przewozy wykazują bardzo dużą sezonowość.
Linia kolejowa nr 263.
Linia kolejowa o długości 17,404 km łącząca Swarzewo z Krokową. Ruch pociągów pasażerskich został wstrzymany w 1989 a towarowy w 1991. Linia została rozebrana pod koniec 2005.
Kolejka wojskowa w Helu.
Na terenie powiatu działa kolejka wojskowa w Helu. Kolejka służyła głównie do przewozu amunicji używanej przez Wojsko Polskie w Regionie Umocnionym Hel&lt;ref nam"ZNAMW4/2010"&gt;&lt;/ref&gt;. Jest to jedyna kolejka wojskowa w Polsce, która została odtajniona i z której częściowo mogą korzystać cywile. Kolejka jest zarządzana przez Komendę Portu Wojennego w Helu.

</doc>
<doc id="3000593" url="https://pl.wikipedia.org/wiki?curid=3000593" title="Fryderyk z Hesji-Darmstadt">
Fryderyk z Hesji-Darmstadt

Fryderyk Wilhelm August Wiktor Leopold Ludwik von Hessen und bei Rhein (niem. "Friedrich Wilhelm August Victor Leopold Ludwig"), (ur. 7 października 1870 w Darmstadt; zm. 29 maja 1873 tamże) – książę z dynastii heskiej.
Życie.
Książę Fryderyk był piątym dzieckiem i drugim synem Alicji Koburg, księżniczki Wielkiej Brytanii i wielkiego księcia Hesji Ludwika IV. Jego dziadkami ze strony matki byli Wiktoria Hanowerska, królowa Wielkiej Brytanii, i książę Albert. Dziadkami ze strony ojca byli książę Karol Hessen-Darmstadt i księżniczka Elżbieta pruska. Nazywany w rodzinie „Frittie”, chory na hemofilię był pogodnym i wesołym dzieckiem. Miał pierwotnie otrzymać imię "Leopold" na cześć również chorego na hemofilię wuja Leopolda, księcia Albany.
Hemofilię u księcia Fryderyka stwierdzono po raz pierwszy w 1873 roku, na kilka miesięcy przed śmiercią, gdy zranił się w ucho i nie można było zatamować upływu krwi. Pod koniec maja tego roku książę bawił się z bratem Ernestem Ludwikiem w sypialni matki. Tam doszło do nieszczęśliwego wypadku. Matka ratując z opresji jednego syna w jednym pokoju nie upilnowała drugiego, który w tym samym czasie wypadł przez okno i z wysokości 7 metrów uderzył o balustradę. Fryderyk przeżył wypadek, ale z powodu hemofilii krwawienie nie ustało i doprowadziło do zatoru w mózgu i śmierci.
Po śmierci Fryderyka księżna Alicja często modliła się przy jego grobie i czciła wszystkie rocznice śmierci księcia. Ernest Ludwik powiedział matce, że chciałby umrzeć tak jak brat. Wypadków zachorowań w rodzinie było więcej. Na hemofilię chorowała siostra Fryderyka, księżna Irena, żona Henryka Hohenzollerna i jej dwaj synowie: Waldemar (1889–1945) oraz Henryk Wiktor (1900–1904), a także siostra Alicja, żona cara Mikołaja II, która przekazała chorobę swojemu synowi Aleksemu (1904–1918).

</doc>
<doc id="3000596" url="https://pl.wikipedia.org/wiki?curid=3000596" title="Skrajna Spiska Turniczka">
Skrajna Spiska Turniczka

Skrajna Spiska Turniczka (słow. "Mačacia veža", niem. "Katzenturm", węg. "Macskatorony", 2376 m) – turnia w południowo-zachodniej grani Spiskiej Grzędy w słowackiej części Tatr Wysokich. Jest ostatnim wzniesieniem w głównej części tej grani i jedną z dwóch Spiskich Turniczek. Od Zadniej Spiskiej Turniczki na północnym wschodzie oddzielają ją (kolejno od tej ostatniej) Pośrednia Spiska Przełączka, Spiskie Czuby i Spiska Przełączka. Po drugiej stronie ze Skrajnej Spiskiej Turniczki opadają urwiska w kierunku Doliny Pięciu Stawów Spiskich.
Turnia jest wyłączona z ruchu turystycznego. Jej zachodnie stoki opadają do Baraniego Ogrodu, natomiast wschodnie – do Pośredniego Spiskiego Kotła. Najdogodniejsza droga dla taterników prowadzi na Skrajną Spiską Turniczkę od strony Spiskiej Przełączki. W ścianach turni znajdują się liczne drogi wspinaczkowe o różnych stopniach trudności. Są one często uczęszczane ze względu na bliskość Schroniska Téryego.
W Skrajnej Spiskiej Turniczce grań rozgałęzia się na dwa żebra. Zachodnie opada ku Baraniemu Ogrodowi i znajdują się w nim:
Południowo-wschodnie biegnie w kierunku Spiskich Spadów. Położone są w nim:
Między żebrami, u podnóży Skrajnej Spiskiej Turniczki, rozciąga się taras zwany Spiską Galerią ("Mačacia galéria"). Na południe od niego, w obrębie Spiskich Spadów, można wyróżnić jeszcze Spiską Kazalnicę ("Mačacia kazateľnica") – bulę z płaskim wierzchem, w której południowej ścianie znajdują się wybitne komin i rynna.
Pierwsze wejścia:
Dawniej Skrajną Spiską Turniczkę po polsku nazywano Przednią Spiską Turniczką, a po słowacku określano jako "Mačia veža".

</doc>
<doc id="3000598" url="https://pl.wikipedia.org/wiki?curid=3000598" title="Mačacia veža">
Mačacia veža



</doc>
<doc id="3000599" url="https://pl.wikipedia.org/wiki?curid=3000599" title="Przednia Spiska Turniczka">
Przednia Spiska Turniczka



</doc>
<doc id="3000601" url="https://pl.wikipedia.org/wiki?curid=3000601" title="Motorówki Straży Granicznej II RP">
Motorówki Straży Granicznej II RP

Motorówki Straży Granicznej II RP – typ małych jednostek patrolowych. Trzy motorówki „Kaszub”, „Mazur” i „Ślązak” służyły w Straży Granicznej od 1932 do 1939 roku. W kampanii wrześniowej wszystkie walczyły i zostały samozatopione. Po wydobyciu z dna zostały wcielone do Kriegsmarine. Po wojnie jedna powróciła do Polski i służyła w Wojskach Ochrony Pogranicza do 1959, po czym została złomowana.
Geneza.
Straż Graniczna została utworzona w 1928 roku. Ochrona granicy morskiej należała do zadań Pomorskiego Inspektoratu Okręgowego SG, którego kierownik zlecił to zadanie Inspektoratowi Granicznemu SG w Gdyni, utworzonemu w maju 1928. W celu realizacji zadania inspektorat wyposażono w kuter żaglowo-motorowy Strażnik I przejęty od Straży Celnej. Działania kontrolne prowadził on głównie na redzie portu w Gdyni, a w razie sprzyjającej pogody raz w tygodniu odbywał rejs patrolowy wzdłuż granicy. Nie stanowiło to istotnej przeszkody dla kwitnącego przemytu drogą morską. 
W tej sytuacji w 1930 Straż Graniczna zamówiła w Państwowych Zakładach Inżynierii serię trzech motorowych łodzi strażniczych oraz jeden większy pościgowiec.
Kontrakt przewidywał budowę motorówek w Stoczni Modlińskiej, a ich projektantem został inż. Jerzy Cwingmann. 
Konstrukcja.
Motorówki miały kadłub konstrukcji stalowej, pełnopokładowy, z kabiną przewidzianą dla składającej się z czterech funkcjonariuszy załogi.
Wyporność wynosiła ok. 13 ton, przy długości 14 metrów, szerokości 3,10 metra i zanurzeniu 0,85 metra. 
Każda z nich pierwotnie była uzbrojona w dwa ciężkie karabiny maszynowe Maxim wz.08 kalibru 7,62 mm na trójnożnych, składanych podstawach morskich, po jednym na dziobie i rufie. Karabiny te umożliwiały prowadzenie ognia do celów powietrznych i nawodnych.
Napęd stanowił jeden silnik benzynowy firmy Kermath o mocy 225 koni mechanicznych, napędzający jedną śrubę. Prędkość maksymalna wynosiła niecałe 13 węzłów. 
Służba.
Po zakończeniu budowy w końcu marca 1931 motorówki otrzymały nazwy „Kaszub”, „Mazur” i „Ślązak”. Po przeprowadzeniu prób odbiorczych, 23 czerwca 1932 weszły one razem z „Batorym” w skład Flotylli Straży Granicznej, która została z tym dniem powołana do życia. Jej komendantem został podkomisarz Marian Filipowicz. Koszt budowy wszystkich czterech jednostek Flotylli wyniósł łącznie około 1,5 miliona złotych. 
Jednostki Flotylli formalnie były "niewojennymi statkami państwowymi" i w czasie służby nosiły banderę Polskiej Marynarki Handlowej, a na maszcie flagę z godłem Ministerstwa Skarbu w postaci żółtego symbolu laski Merkurego na białym tle. W nocy oznakowane były na służbie dwoma fioletowymi światłami na maszcie, ustawionymi pionowo nad sobą w odległości 1 metra.
Załogi motorówek składały się z trzech funkcjonariuszy Straży Granicznej: komendanta, sternika i motorzysty-mechanika (mimo że kabiny zaprojektowane były na cztery osoby). 
Pierwszymi komendantami byli: na „Kaszubie” Ignacy Lipiecki, na „Mazurze” Jan Majewski a na „Ślązaku” Franciszek Lisiecki. 
Motorówki stacjonowały, wraz z resztą Flotylli, w porcie rybackim Hel i pełniły przede wszystkim służbę patrolową na wodach Zatoki Gdańskiej, ze szczególnym uwzględnieniem red portów Gdyni i Gdańska. Ocenia się, że działania Flotylli SG, w tym motorówek, nie doprowadziły do likwidacji przemytu drogą morską, ale jednak ograniczyły jego rozmiar.
Braki środków finansowych negatywnie odbijały się na sprawności technicznej motorówek, w których nie wymieniano zużytych silników, co powodowało ich przestoje. Dopiero w 1937 wzrost przemytu dewiz wymusił przywrócenie motorówkom pełnej sprawności. 
W tymże roku „Ślązak” został dodatkowo uzbrojony w działko 37 mm, które wraz z amunicją udostępniła Marynarka Wojenna. Motorówka przeniesiona została następnie na dolną Wisłę i przekazana komisariatowi Straży Granicznej w Gniewie. 
W sierpniu 1939 „Mazur” i „Kaszub” po mobilizacji zostały włączone w skład Marynarki Wojennej. 1 września podporządkowane zostały wraz z Flotyllą Straży Granicznej dowódcy Rejonu Umocnionego Hel kmdr. Włodzimierzowi Steyerowi.
Losy wojenne „Mazura” i „Kaszuba”.
„Mazur” i „Kaszub” już 1 września, stacjonując w porcie rybackim na Helu, wzięły udział w odparciu nalotu 28 bombowców nurkujących Ju-87. Następnego dnia również brały udział w obronie przeciwlotniczej ogniem swych karabinów maszynowych. Były też wykorzystywane do zadań pomocniczych. 
10 września Flotylla Straży Granicznej została rozwiązana, a załogi i uzbrojenie z motorówek przeniesiono na ląd. 
1 października obie motorówki podjęły próby ucieczki z Helu. Obie też, ostrzelane przez niemieckie okręty, musiały zawrócić do brzegu. Załogi zatopiły je w jego pobliżu, a same dotarły do lądu wpław. 
Jednostki zostały podniesione przez Niemców i po remoncie pod nazwami „Taucher 1” i „Panther” wcielone do Kriegsmarine, w której służyły do końca wojny. Prawdopodobnie niemożliwe jest dziś definitywne połączenie polskich i niemieckich nazw motorówek ze sobą. 
Po kapitulacji III Rzeszy przejęła je Wielka Brytania: „Taucher 1” jako „RN 596”, a „Panther” jako „RN 52”. 
Obie zostały następnie zidentyfikowane przez władze polskie i rewindykowane. Motorówka „RN 596” zatonęła w grudniu 1947 w sztormie w drodze do Polski koło przylądka Arkona na Rugii. Motorówka „RN 52” została skutecznie sprowadzona do Polski 1 października 1949. Po remoncie trafiła do Wojsk Ochrony Pogranicza. Nosiła nazwy „Starówka” i „KP-3”. W 1959 została skreślona z listy jednostek WOP i zezłomowana. 
Wojenne losy „Ślązaka”.
1 września 1939 „Ślązak” osłaniał ewakuację polskiej ludności i funkcjonariuszy z niewielkiej enklawy na prawym brzegu Wisły na brzeg lewy, polski. W walce wystrzelił ponad 800 pocisków z działka 37 mm i 12 000 pocisków z karabinów maszynowych.
Jednostki Wojska Polskiego wycofały się z tamtego rejonu jeszcze 1 września, więc na telefoniczne polecenie komendanta Obwodu Straży Granicznej w Tczewie, „Ślązak” został zatopiony na głębokości 5 metrów przy główce regulacyjnej pod Gniewem. 
Prawdopodobnie już tydzień później Niemcy wydobyli go z dna i wcielili do swojej flotylli pod nazwą „Spatz”. 12 grudnia 1939 został jednak wycofany ze służby i nie wiadomo, co się z nim dalej stało.
Linki zewnętrzne.
Zdjęcia w zasobach Narodowego Archiwum Cyfrowego przedstawiające motorówki Straży Granicznej:

</doc>
<doc id="3000603" url="https://pl.wikipedia.org/wiki?curid=3000603" title="Ernst August Claaszen">
Ernst August Claaszen

Ernst August Claaszen (ur. 30 grudnia 1853 w Gdańsku, zm. 22 listopada 1924 w Sopocie) – kupiec, broker, kolekcjoner sztuki, amerykański urzędnik konsularny. 
Życiorys.
Urodził się w rodzinie powroźników, pochodzenia flamandzkiego. W 1872 Ernst Claaszen ukończył Akademię Handlową ("Handelsakademie") w Gdańsku i praktykował w angielskiej firmie eksportowej, co mu następnie posłużyło do podjęcia szeregu przedsięwzięć ("Fa. E.A. Claaszen"), m.in. eksportu cukru z Gdańska do Anglii, reprezentowania towarzystwa ubezpieczeniowego ze Stuttgartu, oraz firmy Daimler, zarządzania spółką handlującą wyrobami spirytusowymi, oraz współzarządzania fabryką wyrobów kartonowych. 23 grudnia 1902 został przedstawicielem konsularnym Stanów Zjednoczonych w Gdańsku, w randze agenta konsularnego, pełniącego swoje obowiązki w zależności od potrzeb. Funkcję tę pełnił do 1915, jednocześnie kontynuując swoją dotychczasową działalność handlową.
Z powodu niepowodzeń biznesowych popełnił samobójstwo, strzelając do siebie z pistoletu w swojej willi w Sopocie. Został pochowany w Sopocie.
Żonaty z Marthą (zm. 1945), z którą miał trójkę dzieci: Arthura (ur. 1886), Teodorę (ur. 1890) i Ruth (1907-2005), od 1934 małżonkę duńskiego konsula Haralda Kocha. Syn Arthur w 1915 poległ na froncie wschodnim.

</doc>
<doc id="3000605" url="https://pl.wikipedia.org/wiki?curid=3000605" title="Przełączka za Spiskim Mnichem">
Przełączka za Spiskim Mnichem

Przełączka za Spiskim Mnichem (słow. "Sedielko za Mačacím mníchom") – drobna przełęcz w południowo-wschodnim żebrze Skrajnej Spiskiej Turniczki – turni kończącej południowo-zachodnią grań Spiskiej Grzędy w słowackiej części Tatr Wysokich. Oddziela właściwą część żebra na północnym zachodzie od Spiskiego Mnicha na południowym wschodzie.
Przełęcz jest wyłączona z ruchu turystycznego. Jej północno-wschodnie stoki opadają do Pośredniego Spiskiego Kotła – jednego z odgałęzień Doliny Pięciu Stawów Spiskich. Z kolei stoki południowo-zachodnie skierowane są ku Baraniemu Ogrodowi.

</doc>
<doc id="3000606" url="https://pl.wikipedia.org/wiki?curid=3000606" title="Sedielko za Mačacím mníchom">
Sedielko za Mačacím mníchom



</doc>
<doc id="3000607" url="https://pl.wikipedia.org/wiki?curid=3000607" title="Live Jazz nad Odrą 1975">
Live Jazz nad Odrą 1975

Live Jazz nad Odrą 1975 – album koncertowy polskiej grupy rockowej SBB, wydany 22 czerwca 2013 roku przez wytwórnię GAD Records. Zawiera zapis koncertu grupy, który odbył się we wrocławskiej Hali Ludowej w ramach festiwalu "Jazz nad Odrą" w dniu 23 marca 1975. 
W programie koncertu znalazły się utwory, które zespół przygotowywał od początku 1975 roku, a których nigdy wcześniej nie wykonał na żywo. Część z nich została później zarejestrowana w wersjach studyjnych i trafiła na albumy "Nowy horyzont" ("Wolność z nami") i "Pamięć" ("Pamięć w kamień wrasta" i "Z których krwi krew moja") a także podczas radiowych sesji nagraniowych zespołu. Ponadto w trakcie koncertu muzycy wykonali solówki fortepianowe, perkusyjne i basowe.
Lista utworów.
Album zawiera utwory:
Muzycy.
Twórcami albumu są:

</doc>
<doc id="3000610" url="https://pl.wikipedia.org/wiki?curid=3000610" title="Spiski Mnich">
Spiski Mnich

Spiski Mnich (słow. "Mačací mních") – wybitna turniczka w południowo-wschodnim żebrze Skrajnej Spiskiej Turniczki – turni kończącej południowo-zachodnią grań Spiskiej Grzędy w słowackiej części Tatr Wysokich. Skrajna Spiska Turniczka leży na północny zachód od Spiskiego Mnicha i jest od niego oddzielona Przełączką za Spiskim Mnichem.
Turnia jest wyłączona z ruchu turystycznego. Jej południowe stoki przekształcają się w skalisto-trawiasty taras zwany Spiską Galerią ("Mačacia galéria"), kończący się Spiskimi Spadami, opadającymi w kierunku południowym i w swojej wschodniej części stanowiącymi granicę między Pośrednim Spiskim Kotłem i Spiskim Kotłem. Z kolei w zachodniej części Spiskich Spadów, położonej na południe od Spiskiego Mnicha i Spiskiej Galerii, wyróżnia się Spiską Kazalnicę – bulę o płaskim wierzchołku. Dalej na zachód stoki biegną w kierunku Baraniego Ogrodu.
Pierwszego wejścia mogli dokonać 13 sierpnia 1955 r. F. Chytrý i R. Vaníček.

</doc>
<doc id="3000611" url="https://pl.wikipedia.org/wiki?curid=3000611" title="Mačací mních">
Mačací mních



</doc>
<doc id="3000612" url="https://pl.wikipedia.org/wiki?curid=3000612" title="Dwaj żołnierze">
Dwaj żołnierze

Dwaj żołnierze (oryg. "Два бойца") – radziecki film wojenny z 1943 roku w reżyserii Leonida Łukowa na podstawie powieści Lwa Sławina pt. "Moi ziemliaki" z 1942 roku.
Opis fabuły.
II wojna światowa na Froncie Leningradzkim. Jesienią 1941 roku w obronie Leningradu bierze udział w szeregach Armii Czerwonej dwóch przyjaciół – Arkadij i Aleksandr (Sasza). Arkadij jest elokwentny i tryska poczuciem humoru, Sasza nieco ociężały intelektualnie i jowialny. Obydwaj dzielnie walczą z wrogiem, jednak pewnego dnia dochodzi między nimi do zatargu – Arkadij, obdarzony ciętym dowcipem, zaczyna przy kolegach kpić z Saszy i jego dopiero co poznanej dziewczyny Tasi. Sasza obraża się do żywego. Zanim obydwaj przyjaciele zdążą się pogodzić, po kolejnym starciu z wrogiem ciężko ranny Sasza trafia do szpitala. Odwiedza go Arkadij, który ma szczerą wolę przeproszenia przyjaciela, jednak ten odmawia widzenia się z nim. 
W tym samym czasie Tasia zaczyna otrzymywać pełne miłosnych wyznań listy z frontu podpisane przez Saszę oraz (co szczególnie ważne) paczki żywnościowe. Przychodzą one przez całą ciężką dla mieszkańców Leningradu zimę roku 1941-1942. Tasia zakochuje się w Saszy. Pewnego dnia, stojąc w kolejce po chleb, spotyka Saszę. Pełna uczucia wobec niego, jest zaskoczona jego powściągliwością – Sasza nic nie wie o listach i paczkach. Bez trudu domyśla się, że ich rzeczywistym autorem jest jego przyjaciel Arkadij – erudyta, który pragnął, aby pomiędzy Saszą i Tasią nawiązała się poważna znajomość. Wyznając Tasi, że wszystko, co napisane jest w listach, to jednak prawda, spieszy odnaleźć przyjaciela. W tym samym czasie Arkadij tkwi samotnie na wysuniętym posterunku, odpierając kolejne ataki przeciwnika. Sasza próbuje się do niego przedrzeć, jednak kiedy mu się to wreszcie udaje, natrafia na nieprzytomnego przyjaciela. Przekonany, że Arkadij nie żyje, szczerze go opłakuje, gdy ten, cały i zdrowy, nagle odzyskuje przytomność.
Obsada aktorska.
i inni.
O filmie.
Prosta, zrozumiała i ujmująca oraz przesączona humorem fabuła przesądziła o powodzeniu filmu. Został dobrze przyjęty przez widzów oraz krytyków (chociaż ci drudzy zarzucali mu naiwność w ukazaniu wojny, np. Niemcy atakujący bezładną gromadą i kładący się pokotem od pierwszej serii radzieckiego ckm-u).
Niewątpliwą gwiazdą filmu był Mark Bernes – znany radziecki pieśniarz, który w filmie zaśpiewał piosenkę pt. "Tiomnaja nocz"' (pol. "Ciemna jest noc"). Utwór ten szybko stał się szlagierem w ZSRR i jest obecnie uznawany za jeden z najpopularniejszych powstałych w okresie wielkiej wojny ojczyźnianej. Na atrakcyjności swej nie stracił również po wojnie i miało go lub ma i obecnie w swoim repertuarze wielu wykonawców i zespołów (głównie rosyjskich). Są to m.in.: śpiewacy operowi – Iwan Kozłowski, Muslim Magomajew, Dmitrij Chworostowski; aktorka Ludmiła Gurczenko; piosenkarze – Josif Kobzon, Dima Biłan, Natalia O’Shea, Zemfira; pieśniarz Ivan Rebroff; grupa rockowa Bi-2; raper Noize MC. W Polsce piosenkę - w tłumaczeniu Juliana Tuwima - wykonywała Wiera Gran. Jednak to właśnie interpretacja Bernesa z filmu "Dwaj żołnierze", wydawana na płytach w ZSRR aż pięciokrotnie (w 1943, 1954, dwukrotnie w 1958 i w 1967), uznawana jest dziś za klasyczną.

</doc>
<doc id="3000614" url="https://pl.wikipedia.org/wiki?curid=3000614" title="Giovanni Pacini">
Giovanni Pacini

Giovanni Pacini (ur. 17 lutego 1796 w Katanii, zm. 6 grudnia 1867 w Pescii) – włoski kompozytor i pedagog; jeden z najpopularniejszych twórców opery włoskiej I poł. XIX wieku.
Życiorys.
Studia muzyczne rozpoczął u swojego ojca (znanego tenora). Mając 12 lat wyjechał do Bolonii, gdzie uczył się śpiewu u Luigiego Marchesiego i kompozycji u Stanislao Matteiego. W latach 1809–1812 studiował w Wenecji kontrapunkt pod kierunkiem Bonaventury Furlanetta.
W 1821 został kapelmistrzem na dworze księżniczki Marii Luizy Burbon-Parmeńskiej w Lukce. W latach 1822–1823 zastąpił Gioacchina Rossiniego na stanowisku dyrektora teatrów muzycznych w Neapolu. Kontrakt ten wymagał od Paciniego skomponowania dwóch oper rocznie.
W 1837 wrócił jako kapelmistrz na dwór arcyksiążęcy w Lukce, ale po na trzech latach zrezygnował i skupił się na twórczości operowej. Swoje opery wystawiał w największych włoskich teatrach operowych m.in. w Neapolu, Florencji, Padwie, Pizie, Palermo, Rzymie, a także w Mediolanie i Wiedniu.
Prowadził też działalność pedagogiczną w Viareggio, Florencji, Pescii i Parmie, gdzie w 1842 został mianowany dyrektorem nowej szkoły muzycznej, jednoczącej wszystkie szkoły muzyczne w księstwie i której był patronem przez blisko 60 lat (od śmierci w 1867 do 1924).
Twórczość.
W muzyce operowej formą i melodyką nawiązywał początkowo do twórczości Rossiniego. Jednak po 1840 zmienił styl na bardziej dramatyczny. Zrezygnował wówczas ze względnie diatonicznego języka harmonicznego, eksperymentując z nagłymi modulacjami dla zwiększenia ekspresji lirycznych partii melodycznych. Wzbogacił również instrumentację i rozbudował ansamble kosztem części solowych. Tym samym stał się prekursorem stylu rozwiniętego później przez Giuseppe Verdiego.
Pacini stworzył około 90 oper. Był jednym z najpopularniejszych włoskich kompozytorów operowych I poł. XIX wieku, choć – w opinii współczesnych muzykologów – oryginalnością i talentem nie dorównywał Rossiniemu, Donizettiemu czy Belliniemu. Jego najwybitniejszym dziełem jest opera "Saffo", wystawiona po raz pierwszy w Neapolu w 1840.
Poza twórczością operową skomponował też symfonię "Dante" (1863), utwory kameralne (6 kwartetów, oktet, 3 tria), 19 kantat okolicznościowych do tekstów świeckich oraz utwory religijne (9 oratoriów, msze, psalmy nieszporne, hymny, motety). Opublikował też kilka prac z zakresu historii i historii muzyki.

</doc>
<doc id="3000616" url="https://pl.wikipedia.org/wiki?curid=3000616" title="ATANER">
ATANER



</doc>
<doc id="3000619" url="https://pl.wikipedia.org/wiki?curid=3000619" title="Trasa Świętokrzyska">
Trasa Świętokrzyska

Trasa Świętokrzyska – budowana droga w Warszawie, mająca stanowić połączenie między centrum miasta a Targówkiem. Jej istniejącym fragmentem jest przebudowana ulica Sokola wraz z przedłużeniem do ul. Targowej oraz odcinek od ul. Kijowskiej na wysokości Dworca Wschodniego do ul. Zabranieckiej. W przyszłości dobudowany ma zostać odcinek od Targowej do okolic Dworca Wschodniego, gdzie połączy się z ul. Kijowską.
Przebieg.
Projekt zakłada połączenie przebudowanej ulicy Sokolej z Kijowską i jej przedłużenie do ul. Zabranieckiej. Trasa rozpoczyna się przy istniejącym od 2000 roku Moście Świętokrzyskim. Zrealizowany jest także łącznik od ul. Zamoyskiego do ul. Targowej. Dalej przejazd możliwy jest ulicą Kijowską i oddanym do użytku w 2017 przedłużeniem ul. Kijowskiej od okolic Dworca Wschodniego do ul. Zabranieckiej.
Budowa trasy.
Odcinek Wybrzeże Szczecińskie - ulica Zamoyskiego.
W lipcu 2013 ogłoszono przetarg na realizację pierwszego odcinka (ok. 700 m) od Wybrzeża Szczecińskiego do ul. Zamoyskiego. Dwujezdniowa arteria (po dwa pasy w każdą stronę) miała zostać oddana do ruchu w drugiej połowie 2014 roku. Ruch na wybudowanej od nowa ul. Sokolej został przywrócony 30 września 2014.
Odcinek ulica Zamoyskiego - ulica Targowa.
Przetarg na wykonawcę odcinka łączącego ul. Sokolą z ul. Targową miał zostać ogłoszony do końca 2015, jednak ogłoszono go dopiero w listopadzie 2016. W lutym 2017 ogłoszono, że wpłynęły cztery oferty, a rozstrzygnięcie przetargu planowane miało nastąpić jeszcze w tym samym miesiącu. W marcu ogłoszono, że najkorzystniejsza oferta wpłynęła od konsorcjum Balzola Polska i Balzola Hiszpania, a pod koniec miesiąca poinformowano o podpisaniu umowy z tą firmą. Koszt określono na 11,5 mln złotych, a czas budowy na 8 miesięcy. Po ukończeniu budowy odcinka rozpoczęły się problemy z jego odbiorami. Jedną z przyczyn problemu z oddaniem jezdni do ruchu okazała się kwestia wymogu ustawienia ekranów akustycznych (zostały zainstalowane w kwietniu 2018). W maju 2018 ZMID poinformował, że odcinek nadal nie jest odebrany, a ponadto zlecono ekspertyzy dotyczące konstrukcji wykonanych ekranów, które potwierdziły, że ekrany wykonano wadliwie. Ulica nie została udostępniona do ruchu przez cały rok 2018, w lutym 2019 rzeczniczka Zarządu Miejskich Inwestycji Drogowych poinformowała o planach odwołania się w tej sprawie do Głównego Inspektoratu Nadzoru Budowlanego. 28 kwietnia 2019 poinformowano o intencji otwarcia odcinka drogi w kolejnym dniu.
Odcinek ulica Targowa - Dworzec Wschodni.
Aktualnie połączenie istniejących odcinków Trasy Świętokrzyskiej poprowadzone jest ulicą Targową i Kijowską. W przyszłości planowana jest budowa przedłużenia ulicy Sokolej wzdłuż nasypu kolejowego i połączenie z ul. Kijowską w okolicy Dworca Wschodniego, jednak w grudniu 2019 roku Rada Miasta zdecydowała o przesunięciu środków na ten cel z budżetu.
Odcinek Dworzec Wschodni - ulica Zabraniecka.
Wybór pierwszego odcinka związany był z budową II linii metra. Budowa drugiego chronologicznie odcinka - od Dworca Wschodniego do ul. Zabranieckiej - miała rozpocząć się w 2014 roku. W lutym 2015 podano informację, że o podpisanie kontraktu stara się 11 wykonawców, a w kwietniu Zarząd Miejskich Inwestycji Drogowych dokonał wyboru wykonawcy odcinka Trasy - budowę powierzono firmie Strabag, która miała zrealizować zadanie do 2017 (umowę podpisano w maju 2015). Budowa odcinka od ul. Kijowskiej do ul. Zabranieckiej rozpoczęła się w październiku 2015. Odcinek ten udostępniono dla ruchu 31 października 2017.

</doc>
<doc id="3000620" url="https://pl.wikipedia.org/wiki?curid=3000620" title="Inazkan">
Inazkan

Inazkan (arab. إنزكان, "Īnazkān"; berb. ⵉⵏⵣⴳⴳⴰⵏ, "Inzggan"; fr. "Inezgane") – miasto w zachodnim w Maroku, nad Oceanem Atlantyckim, u ujścia rzeki Wadi Sus, w regionie Sus-Massa-Dara, siedziba administracyjna prefektury Inazkan-Ajt Mallul. W 2004 roku liczyło ok. 199 tys. mieszkańców. Miasto jest ważnym węzłem komunikacyjnym w regionie. Łączą się tu drogi N1, N8 i N10.

</doc>
<doc id="3000622" url="https://pl.wikipedia.org/wiki?curid=3000622" title="Wiktor z Tunnuny">
Wiktor z Tunnuny

Wiktor z Tunnuny (łac. "Victor Tunnunensis") – żyjący w VI wieku biskup północnoafrykańskiego, rzymskiego miasta Tunnuny, także dziejopisarz. Data jego narodzin jest nieznana, wiemy, że zmarł około 570 roku.
Jedynym źródłem informacji o jego życiu są wzmianki z jego własnej kroniki. Wiadomo że był niezłomnym obrońca tak zwanych Trzech rozdziałów, przez co naraził się cesarzowi Justynianowi. Cesarz był przywódcą stronnictwa które uważało Trzy rozdziały za heretyckie i wywierał presję na swoich przeciwników aby ci wyparli się bronionych przez siebie tez. W kościele afrykańskim poglądy szkoły antiocheńskiej zdobyły sobie poparcie wielu biskupów, dlatego polityka cesarska dotykała często rzymskiej Afryki. 
Wiktor nie chciał się wyrzec poparcia dla Trzech rozdziałów, za co, wraz z kilkoma innymi biskupami, został aresztowany i zesłany na Baleary. Po pewnym czasie przeniesiono go do klasztoru w pobliżu Kartaginy, po czym trafił do Aleksandrii. W 556 roku trafił do Kanopus a w 565 roku, wraz z pięcioma innymi biskupami z Afryki, został przeniesiony do Konstantynopola. W stolicy cesarstwa stanął przed Justynianem i patriarchą Eutychiuszem, którzy próbowali go zmusić do podporządkowania się edyktowi ogłaszającemu Trzy rozdziały za błędne. Wiktor wraz z innymi afrykańskimi biskupami odmówili, za co zostali uwięzieni w różnych klasztorach na terenie miasta. 
Wiktor zmarł około 570 roku i mimo iż znaczną część życia spędził w areszcie, to zostawił po sobie kronikę, opisującą dzieje świata od momentu stworzenia do 566 roku. Do naszych czasów przetrwała jednak tylko część opisująca wydarzenia między 444 a 566 rokiem. Dzieło zawiera wiele cennych informacji. Traktuje między innymi o poglądach Eutychesa i poglądach Ariusza, które Wiktor potępiał, o sporze o Trzy rozdziały, zawiera także informacje o królestwie Wandalów w północnej Afryce. Kronika była później kontynuowana przez wizygockiego duchownego Jana z Biclar. Podobnie jak inne dzieła kościoła afrykańskiego, miała duży wpływ na klimat intelektualny panujący w kościele hiszpańskim. 

</doc>
<doc id="3000629" url="https://pl.wikipedia.org/wiki?curid=3000629" title="Wigiliusz z Tapsos">
Wigiliusz z Tapsos

Wigiliusz z Tapsos () – żyjący w V wieku biskup Tapsos, miasta w byłej rzymskiej prowincji Afryka Prokonsularna. Data jego narodzin i śmierci pozostaje nieznana, wiadomo że jego działalność przypada na V wiek. 
Był zwolennikiem katolicyzmu, przez co wszedł w konflikt z ariańskim królem Wandalów, którzy rządzili wówczas tymi terenami. W związku z tym został w 484 roku wezwany przed oblicze Huneryka. W obawie o swoje życie Wigiliusz zbiegł z Afryki do Konstantynopola, gdzie został przyjęty z honorami. W stolicy cesarstwa napisał dzieła które przetrwały do naszych czasów. Był autorem tekstu opisującego fikcyjną debatę na temat trynitaryzmu. W tym utworze przedstawiał poglądy Ariusza, Atanazego, Sabeliusza i Fotyna z Sirmium. Było to więc zestawienie zdań różnych nurtów chrześcijaństwa: arianizmu, katolicyzmu, sabelianizmu i poglądów Fotyna na temat Trójcy Świętej. Jako zwolennik ortodoksji Wigiliusz rozstrzygał spór na korzyść Atanazego. W dziele "Contra Felicianum Arianum" potępił poglądy ariańskich Felicjan a w "Adversus Eutychem" skrytykował zwolenników Eutychesa. Wigiliuszowi przypisuje się wiele innych utworów, takich jak na przykład "Contra Maribadum Arianum", "Contra Palladium Arianum" czy "De Trinitate".
Przez Johanna Jakoba Griesbacha w pracy "Diatribe in Locum 1 Joann V. 7, 8" (1806) był wskazywany jako inicjator wprowadzenia Comma Johanneum. Wydanie "The New Testament, in an Improved Version, upon the Basis of Archbishop Newcome's New Translation: with a Corrected Text, and Notes Critical and Explanatory" Thomasa Belshama (pochodząca z 1808 roku późniejsza wersja rewizji Nowego Testamentu w przekładzie Biblii króla Jakuba opracowanej przez anglikańskiego duchownego Williama Newcome’a) w uwagach wskazuje na Vigiliusa Tapsensisa jako pierwszego pisarza cytującego ten tekst. 

</doc>
<doc id="3000631" url="https://pl.wikipedia.org/wiki?curid=3000631" title="Etylokatynon">
Etylokatynon

Etylokatynon, ETH-CAT – organiczny związek chemiczny, substancja psychoaktywna z grupy stymulantów, należąca do pochodnych fenyloetyloaminy, amfetaminy i katynonu. Jest to aktywny metabolit dietylokatynonu i jest w pełni odpowiedzialny za jego efekty. ETH-CAT został zidentyfikowany jako składnik tzw. „party pills” i wraz z mefedronem odnotowano jego sprzedaż w australijskim mieście Cairns pod nazwą „ecstasy”.
Farmakologia.
Działanie etylokatynonu po raz pierwszy zostało poznane wraz z działaniem innych psychostymulantów w pracy Rothmana i Baumanna z 2006 roku. Dwie główne drogi jego oddziaływania na organizm to średnio aktywne uwalnianie noradrenaliny (EC50 = 99,3 nM) i stosunkowo słaba inhibicja wychwytu zwrotnego dopaminy (Ki = 1,014 nM).
Ponieważ dietylokatynon wydaje się być nieaktywnym prolekiem, a aktywny staje się dopiero po przekształceniu do etylokatynonu, wydaje się być również sensowne, że w organizmie należy oczekiwać, że po jego przyjęciu ulegnie on "N"-dealkilowaniu do katynonu, który aktywniej uwalnia dopaminę. Jednakże w przeciwieństwie do dietylokatynonu, etylokatynon nie jest „właściwym” prolekiem, ponieważ jest już aktywny sam w sobie.

</doc>
<doc id="3000635" url="https://pl.wikipedia.org/wiki?curid=3000635" title="Tower Subway">
Tower Subway

Tower Subway – tunel pod Tamizą w centrum Londynu między Tower Hill na północnym brzegu rzeki a ulicą Vine Lane na południowym. W roku 1869 przekopano 410-metrowy tunel przy użyciu żeliwnej tarczy wiertniczej, którą to metodę opracował w roku 1864 Peter William Barlow. W tunelu ułożono wąski tor o szerokości 0,76 m i od sierpnia 1870 roku drewniane wagoniki przewoziły pasażerów z jednego brzegu na drugi. System napędowy stanowiły wyciągarki kablowe znajdujące się na obu końcach tunelu. Pomysł nie sprawdził się ekonomicznie i wkrótce zlikwidowano linię, a tunel stał się przejściem dla pieszych, którzy mieli płacić pół szylinga brytyjskiego za wejście (korzystało z tej możliwości blisko miliona osób rocznie). Gdy w roku 1894 uruchomiono pierwszą prawdziwą linię londyńskiego metra tunel został zamknięty, a w roku 1898 przekazany wodociągom miejskim, w których gestii znajduje się do dzisiaj.
Historia.
Budowa.
W roku 1864 Peter William Barlow opatentował metodę wiercenia tuneli przy użyciu obrotowej tarczy żeliwnej lub stalowej, przy czym zabezpieczenie przed osiadaniem gruntu stanowić miała warstwa cegieł lub betonu. Opublikował w roku 1867 artykuł zapowiadający powstanie sieci tuneli obsługujących wagoniki dla 12 osób. W roku 1868 władze Londynu zdecydowały się na wydrążenie tunelu pod dnem rzeki pomiędzy Tower Hill i Pickle Herring Stairs w pobliżu Vine Street (obecnie Vine Lane), ale były trudności w znalezieniu wykonawcy. Trudności te wynikały z wcześniejszych doświadczeń związanych z powstawaniem Tunelu Tamizy, którego budowę rozpoczęto dopiero po pojawieniu się pierwszej oferty.
Prace rozpoczęły się w lutym 1869 roku od wykopania szybów wejściowych głębokości 18 m na północnym brzegu i 15 m na południowym. Drążenie właściwego tunelu rozpoczęto w kwietniu i – przy użyciu okrągłej tarczy – powstał tunel o długości 410 m i średnicy 2,026 m na głębokości 20 m pod lustrem wody. Tarcza przebijała się przez stabilną warstwę gliny, zalegającą 6,7 m pod dnem rzeki i warstwą miękkich aluwialnych osadów, które przysporzyły Brunelowi kłopotów przy wcześniejszej budowie Tunelu Tamizy. To, wraz ze skromniejszymi rozmiarami projektu, pozwoliło na szybkie ukończenie budowy. Śrubowe lewary popychały tarczę do przodu z szybkością 11,38 m tygodniowo. Odcinek pod dnem rzeki przekopany został w czternaście tygodni, a cały tunel ukończono w grudniu.
Kolejka kablowa.
Szyby wejściowe otrzymały windy parowe dla pasażerów. Na dnie tunelu ułożono torowisko o rozstawie szyn 0,76 m, po którym poruszał się pojedynczy wagonik dla 12 osób ciągnięty kablowo przez jedną z dwóch maszyn parowych umieszczonych na przeciwległych końcach. Tę podziemną kolejkę uruchomiono 2 sierpnia 1870 roku. Cena biletu pierwszej klasy wynosiła 2d., klasy drugiej 1d. (pasażerowie pierwszej klasy mieli prawo wyboru miejsca). System ten okazał się nierealistyczny, a projekt niedochodowy i już w grudniu przedsiębiorstwo zbankrutowało, a linia została zamknięta.
Tunel dla pieszych.
Wagonik i maszyny parowe zostały usunięte, w tunelu zainstalowano oświetlenie gazowe, a windy zastąpiono spiralnymi klatkami schodowymi. Tunel otwarto dla pieszych, od których pobierano ½d. opłaty i wkrótce stał się popularnym przejściem przez rzekę, z czego korzystało średnio 20 000 osób tygodniowo (milion rocznie). Głównymi użytkownikami byli „ludzie pracujący do tej pory zdani całkowicie na promy”. We wrześniu 1888 roku subway stał się na krótko ośrodkiem zainteresowania, kiedy to w tunelu pojawił się mężczyzna z nożem, co kojarzono z morderstwami, jakie popełniał w pobliskiej dzielnicy Whitechapel Kuba Rozpruwacz.
W swym "Dictionary of London" Charles Dickens Jr. tak komentował niewielkie rozmiary tunelu: „tam nie ma za dużo przestrzeni nad głową i nie doradza się nikomu, poza najniższymi z poddanych Jej Królewskiej Mości, próbować przejścia na wysokich obcasach lub w kapeluszu, do którego przywiązuje jakąś wartość”.
Włoski pisarz Edmondo De Amicis (1846–1908) opisał przejście przez tunel w swych zapiskach z Londynu:
W roku 1894 kilkaset metrów w dół rzeki otwarto niepłatny Tower Bridge, co spowodowało spadek dochodów subwayu. W 1897 roku parlament przegłosował ustawę zezwalającą na sprzedaż tunelu za 3000 funtów London Hydraulic Power Company (LHPC), co skutkowało zamknięciem ruchu pasażerskiego w roku następnym.
Tunel techniczny.
Po zamknięciu tunel był wykorzystywany do celów hydraulicznych przez LHPC, a także do przetaczania wody pitnej.
Został uszkodzony podczas II wojny światowej: niemiecka bomba wpadła do rzeki w grudniu 1940 roku i eksplodowała na dnie wprost nad tunelem. Siła eksplozji zgniotła w tym miejscu tunel zmniejszając jego pionową średnicę do ok. 120 cm, ale poszycie ścian nie uległo rozszczelnieniu. W czasie prac naprawczych okazało się, że tunel – nie licząc uszkodzenia bombą – przetrwał siedemdziesiąt lat użytkowania w doskonałym stanie.
Subway dzisiaj.
Chociaż tunel nie jest już wykorzystywany do celów hydraulicznych, wciąż służy do przetaczania rurociągami wody pitnej; biegną nim także przewody sieci telekomunikacyjnej.
Niewielki okrągły budynek wejściowy na północnym brzegu przetrwał do XXI wieku na Tower Hill tuż obok kas biletowych Tower of London, nieco na zachód od głównego wejścia do twierdzy-muzeum. Nie jest to oryginalne wejście; zostało zbudowane w latach dwudziestych XX wieku przez London Hydraulic Power Company; u szczytu biegnie napis zawierający datę pierwszej konstrukcji i litery LHPC. Wejście na południowym brzegu Tamizy zostało wyburzone w latach dziewięćdziesiątych, a w jego miejsce postawiono nowe, w niczym nie przypominające dawnego wejścia do tunelu.

</doc>
<doc id="3000636" url="https://pl.wikipedia.org/wiki?curid=3000636" title="Centrum Operacji Morskich – Dowództwo Komponentu Morskiego">
Centrum Operacji Morskich – Dowództwo Komponentu Morskiego

Centrum Operacji Morskich – Dowództwo Komponentu Morskiego (COM-DKM) – stacjonująca w Gdyni jednostka dowodzenia taktycznego Marynarki Wojennej podległa Dowódcy Operacyjnemu Rodzajów Sił Zbrojnych (DO RSZ). Centrum Operacji Morskich – Dowództwo Komponentu Morskiego odpowiada za planowanie, dowodzenie i koordynację działań wydzielonych sił Marynarki Wojennej, Wojsk Lądowych oraz Sił Powietrznych przewidzianymi do prowadzenia działań na kierunku morskim oraz za pełnienie Dyżurnej Służby Operacyjnej. COM-DKM współpracuje z innymi niż militarne organy państwa w zakresie ratownictwa morskiego, reagowania kryzysowego oraz kontroli żeglugi morskiej.
Zadania.
Do zasadniczych zadań Centrum Operacji Morskich – Dowództwa Komponentu Morskiego należy:
Historia.
W związku z koniecznością dostosowania struktur systemu dowodzenia Sił Zbrojnych RP do standardów i wymagań NATO, 1 lipca 2002 roku utworzono w Marynarce Wojennej Centrum Operacji Morskich (COM). COM powstało z połączenia istniejącego Stanowiska Dowodzenia Marynarki Wojennej (SD MW) wzmocnionego wydzielonymi strukturami Sztabu i Logistyki Marynarki Wojennej. W ciągu dwóch lat funkcjonowania zadania COM były rozszerzane i zmieniane, co w efekcie doprowadziło do gruntowniej restrukturyzacji jednostki, która miała miejsce 2004 roku. W lipcu 2004 COM osiągnęło gotowość operacyjną i przejęło pełne dowodzenie operacyjne nad siłami MW. Przez kolejnych 9 lat COM funkcjonowało w strukturach złożonych z dowództwa, dwóch pionów funkcyjnych (planowania operacji i działań bieżących) oraz sztabu. Z dniem 1 lipca 2013 roku rozbudowano struktury tworząc trzeci pion – rozpoznawczy. Wtedy też zmieniła się nazwa jednostki, poprzez rozszerzenie jej o nowy człon tj. „Dowództwo Komponentu Morskiego”, precyzujący charakter wykonywanych zadań. 1 stycznia 2014 roku weszła w życie reforma systemu dowodzenia i kierowania Siłami Zbrojnymi RP, w wyniku której ponownie przeformowano COM-DKM. Zmieniła się też podległość jednostki. Od 1 stycznia 2014 roku COM-DKM podlega bezpośrednio Dowódcy Operacyjnemu Rodzajów Sił Zbrojnych (DO RSZ). Od sierpnia 2010 do kwietnia 2018 jednostką dowodził wiceadmirał Stanisław Zarychta. W dniu 22 maja 2018 roku, od czasowo pełniącego obowiązki komandora Mariusza Kościelskiego obowiązki Dowódcy COM-DKM objął, dotychczasowy dowódca 3 Flotylli Okrętów kontradmirał Krzysztof Jaworski.

</doc>
<doc id="3000644" url="https://pl.wikipedia.org/wiki?curid=3000644" title="Steve Edwards">
Steve Edwards

Steve Edwards (ur. 23 sierpnia 1948) – amerykańska osobowość telewizyjna.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3000645" url="https://pl.wikipedia.org/wiki?curid=3000645" title="Daneil Cyrus">
Daneil Cyrus

Daneil Nicholas Cyrus (ur. 15 grudnia 1990 w Plymouth) – piłkarz tryndadzko-tobagijski grający na pozycji obrońcy. Od 2019 jest zawodnikiem klubu Mohun Bagan A.C.
Życiorys.
Kariera klubowa.
Swoją karierę piłkarską Cyrus rozpoczął w United Petrotrin. W 2008 roku zadebiutował w nim w trynidadzkiej lidze. W 2009 roku przeszedł do Joe Public FC i w tamtym roku wywalczył z nim mistrzostwo kraju oraz zdobył Puchar Trynidadu i Tobago oraz Puchar Ligi.
W latach 2010–2012 grał w 1. FC Santa Rosa, skąd był wypożyczony do Caledonia AIA i Sporting Kansas City. W Major League Soccer zadebiutował 24 lipca 2011 w wygranym 4:2 domowym meczu z Toronto FC. W Sportingu rozegrał łącznie 2 mecze.
W 2012 roku Cyrus przeszedł do W Connection. Był stamtąd wypożyczany do wietnamskiego Hà Nội T&amp;T, a także do amerykańskiego Chicago Fire. Następnie wrócił do W Connection.
Był zawodnikiem Juticalpa F.C. i Al-Orobah FC.
10 sierpnia 2019 podpisał kontrakt z indyjskim klubem Mohun Bagan A.C., bez odstępnego. 
Kariera reprezentacyjna.
W reprezentacji Trynidadu i Tobago Cyrus zadebiutował 5 maja 2010 w przegranym 0:2 towarzyskim meczu z Chile, rozegranym w Iquique. W 2012 roku zajął z kadrą narodową drugie miejsce w Pucharze Karaibów. W 2013 roku został powołany do kadry na Złoty Puchar CONCACAF 2013. Rozegrał na nim 3 mecze: z Salwadorem (2:2), z Hondurasem (2:0) i ćwierćfinale z Meksykiem (0:1).

</doc>
<doc id="3000646" url="https://pl.wikipedia.org/wiki?curid=3000646" title="Mischa Elman">
Mischa Elman

Mischa Elman, właśc. Michaił Saulowicz Elman (; ur. w Talnem, zm. 5 kwietnia 1967 w Nowym Jorku) – amerykański skrzypek pochodzenia rosyjskiego.
Życiorys.
W wieku 6 lat został zabrany przez ojca do Odessy, gdzie kształcił się u Aleksandra Fidelmanna i Adolfa Brodskiego. W latach 1901–1904 studiował w Konserwatorium Petersburskim u Leopolda Auera. Debiutował publicznie w 1904 roku w Petersburgu i Berlinie. W 1905 roku wystąpił w Londynie. Od 1908 roku występował w Stanach Zjednoczonych, gromadząc na swoich koncertach liczną publikę i zdobywając sobie uznanie krytyki. W 1923 roku otrzymał obywatelstwo amerykańskie.
Jego gra cechowała się delikatnym, a jednocześnie silnym dźwiękiem, stanowiąc kwintesencję romantycznego stylu interpretacji. Środki techniczne były w niej podporządkowane w dużej mierze wyrazowi. W jego programie koncertowym znajdowały się utwory skrzypcowe m.in. Mendelssohna, Czajkowskiego i Wieniawskiego. Pisał także własne kompozycje na skrzypce, w tym aranżacje utworów innych kompozytorów. Eugène Ysaÿe zadedykował mu swoje "Extase", Bohuslav Martinů natomiast "II Koncert skrzypcowy".

</doc>
<doc id="3000647" url="https://pl.wikipedia.org/wiki?curid=3000647" title="Α-pirolidynopropiofenon">
Α-pirolidynopropiofenon



</doc>
<doc id="3000648" url="https://pl.wikipedia.org/wiki?curid=3000648" title="Andon Bedros IX Hassoun">
Andon Bedros IX Hassoun

Andon Bedros IX Hassoun (ur. 15 czerwca 1809 w Konstantynopolu, zm. 28 lutego 1884 w Rzymie) – duchowny ormiańskokatolicki, patriarcha Cylicii, kardynał.
Życiorys.
Święcenia kapłańskie przyjął 8 września 1832. W latach 1842-1846 arcybiskup koadiutor Stambułu i arcybiskup tytularny Anazarbus. Sakrę biskupią otrzymał 19 czerwca 1842 z rąk kardynała Giacomo Filippo Fransoni. Ordynariusz Stambułu w latach 1846-1867.Patriarcha Cylicji od 1867. Kreowany kardynałem na konsystorzu 13 grudnia 1880 przez papieża Leona XIII z tytułem prezbitera Santi Vitale, Valeria, Gervasio e Protasio.

</doc>
<doc id="3000649" url="https://pl.wikipedia.org/wiki?curid=3000649" title="Smulikowski">
Smulikowski



</doc>
<doc id="3000651" url="https://pl.wikipedia.org/wiki?curid=3000651" title="Jerzy Harasimowicz">
Jerzy Harasimowicz

Jerzy Harasimowicz (ur. 1 stycznia 1923 w Oszmianie, zm. 14 maja 2001 w Warszawie) – polski prawnik, specjalista z zakresu prawa finansowego, profesor Uniwersytetu Warszawskiego.
Życiorys.
Ukończył studia prawnicze na Wydziale Prawa i Administracji Uniwersytetu Mikołaja Kopernika w Toruniu w 1949. Już na ostatnim roku studiów został wolontariuszem w Katedrze Skarbowości i Prawa Skarbowego UMK.
Od 1949 pracował na Wydziale Prawa Uniwersytetu Warszawskiego, gdzie przeszedł wszystkie szczeble kariery naukowej od starszego asystenta do profesora zwyczajnego. Stopień naukowy doktora uzyskał na Wydziale Prawa UMK w roku 1951 na podstawie rozprawy "Rozwój terenowego prawa finansowego w Polsce" (promotorem był prof. Leon Kurowski), a doktora habilitowanego na UW w 1965 na podstawie pracy "Zagadnienia uchwalania budżetu socjalistycznego". W 1972 roku otrzymał tytuł naukowy profesora nadzwyczajnego, a 1982 profesora zwyczajnego.
Już w 1949 opublikował trzy artykuły w pracy pod red. L. Kurowskiego "Wybrane źródła i literatura do obowiązującego prawa finansowego". Był współautorem podręcznika "Prawo finansowe" z 1955. W 1956 wydał dwutomowy podręcznik "Budżet państwa". Od lat 60. zajmował się problematyką finansów przedsiębiorstw państwowych. W 1977 opublikował podręcznik "Finanse i prawo finansowe".
Po zmianie systemu politycznego zajął się zagadnieniami prawa bankowego. Był współautorem monografii "Polskie prawo bankowe 1918–1996" oraz "Zasady polskiego prawa bankowego".
W latach 1969–1971, 1975–1982 i 1987–1994 był kierownikiem Zakładu Prawa Finansowego UW. Został wybrany dziekanem Wydziału Prawa i Administracji na trzy kadencje w latach 1981–1987 oraz 1990–1993. Był również dziekanem Wydziału Prawa i Administracji Szkoły Wyższej im. Pawła Włodkowica w Płocku.
Odznaczenia.
Był odznaczony m.in. Srebrnym Krzyżem Zasługi (1969) i Krzyżem Kawalerskim Orderu Odrodzenia Polski (1973).

</doc>
<doc id="3000652" url="https://pl.wikipedia.org/wiki?curid=3000652" title="Metro w Mekce">
Metro w Mekce

Metro w Mekce – system metra w Mekce, w Arabii Saudyjskiej. Obecnie dostępna jest tylko jedna linia metra, ale w sierpniu 2012 roku ogłoszono, że saudyjski rząd przeznaczył kwotę 16,5 miliarda dolarów amerykańskich na budowę kolejnych czterech linii.
Metro w Mekce planowane jest jako 4-liniowy system dla miasta Mekka w Arabii Saudyjskiej. System ten zbudowany zostanie obok istniejącej już linii MMMP (Al Mashaaer Al Mugaddassah Metro Project) otwartego w listopadzie 2010 do przewozu pielgrzymów podczas dorocznej pielgrzymki hadżdż pomiędzy rejonem przy górze Arafat a Mekką. Cały program transportu publicznego Mekki o długości 182 km będzie zintegrowany z siecią autobusową. Planowany czas całkowitego ukończenia sieci wyniesie 10 lat. 4 nowe linie mają być zbudowane w trzech fazach z terminem rozpoczęcia wyznaczonym na rok 2015.
Przeznaczenie linii metra MMMP.
Sytuacja transportu publicznego w Mekce podczas dorocznej pielgrzymki ma specyficzny charakter, gdyż ok. 3 mln uczestników gromadzi się na stosunkowo małej powierzchni terenu. Taka liczba przyjezdnych stwarza niemałe problemy z zapewnieniem im transportu w krótkim czasie. Rząd Arabii sfinansował budowę linii metra ułatwiającego przemieszczanie się pielgrzymów. Po wspólnych modlitwach w jednym miejscu, uczestnicy przemieszczają się do następnego miejsca modlitwy w Arafat. I ten sposób przemieszczania się jest kontynuowany przez następne 4 dni. Odkąd pielgrzymki do Mekki stały się bardziej dostępne dla wielu muzułmanów na świecie, dla zapewnienia bezpieczeństwa tak dużej liczby uczestników, rząd saudyjski wprowadza corocznie ściśle przestrzegane kwoty pielgrzymów dla każdego kraju w zależności od wielkości społeczności islamskiej. Według Koranu, każdy muzułmanin zobowiązany jest do odbycia pielgrzymki do Mekki przynajmniej raz w życiu. W 2014 liczba wiz religijnych na hadżdż została zredukowana ze względu na prace budowlane w rejonie Mekki i oceniana jest na ok. 700 tys. pielgrzymów krajowych i 1,4 mln pielgrzymów z obcych krajów. Większość z nich korzysta z linii metra MMMP. Poza tygodniem pielgrzymkowym, pociągi większość z 53 tygodni w roku pozostają w zajezdni. Wszystkie te czynniki wpływają na nietypową liczbę przewozów.
Linia metra oddana do użytku (Linia pielgrzymkowa).
Obecnie istniejąca już linia MMMP – Al Mashaaer Al Mugaddassah Metro Project (w j. arabskim: قطار المشاعر المقدسة) otwarta została w listopadzie 2010, na czas pielgrzymki odbywającej się w dniach 25–29 listopada 2010. Linia ta kwalifikowana jest jako linia metra o największej liczbie przewozów pasażerów na świecie. Używana jest do przewozu pielgrzymów pomiędzy muzułmańskimi miejscami świętymi w Mekce: Wzgórza Arafat, Muzdalifah, Mina i Jamarat w celu rozładowania zatorów powodowanych przez autobusy i samochody. Ta nowa linia porusza się po normalnym torowisku szynowym o standardowym rozstawie szyn 1435 mm, często określana jest błędnie jako kolej jednoszynowa, gdyż całe torowisko biegnie na estakadach.
Przewóz pasażerów.
Rząd Arabii Saudyjskiej ocenia, że linie metra zastąpią dotychczas używane 53 000 autobusów, zapewniając bezpieczniejszą i wygodniejszą podroż i ograniczą dosyć duże zanieczyszczenie atmosfery w mieście. W czasie pielgrzymki w 2011 linia miała 100% wypełnienia ze współczynnikiem przewozów 3,95 miliona. Jest to największy wskaźnik intensywności przejazdów metrem na świecie, pośród innych systemów metra. Każdy 12-wagonowy zestaw zabiera 3000 pasażerów, przy 2,5 minuty odstępów między pociągami. Metro podczas pielgrzymki czynne jest 24 godz. na dobę.
W godzinach szczytu pociągi jeżdżą w grupach wahadłowych pomiędzy 3 stacjami odjazdów i 3 stacjami przyjazdów. Na każdym świętym miejscu są 3 stacje (w sumie 9 stacji). Poza szczytem pociągi zatrzymują się na wszystkich stacjach.
Lista stacji.
Swięte miejsce Arafat:
Swięte miejsce Muzdalifah:
Swięte miejsce Mina i Jamarat:
Historia budowy.
Ocenia się, że budowa tej linii metra odbyła się w rekordowym czasie bijącym światowe rekordy. Zaprojektowano ją i zbudowano w ciągu 22 miesięcy od podpisania kontraktu do przejazdu pierwszego pociągu. W pierwszym roku pracy metra, ruch odbywał się przy 35% obłożeniu w trybie automatycznego zabezpieczenia pociągu, wspomagającego ręczne sterowanie. Obecnie ruch odbywa się w pełni automatycznym trybie bez interwencji maszynistów.
China Railway Construction Corp (CRCC) odpowiedzialna była za całość budowy i integracji projektu którego pierwsza faza kosztowała 6,7 mld riali (1 rial = 1 zł). Rząd Arabii Saudyjskiej wyłonił CRCC w przetargu w lutym 2009 po wizycie przewodniczącego ChRL Hu Jintao. Linia została zbudowana w ciągu zaledwie 22 miesięcy, zaprojektowana przez ok. 5000 inżynierów i wykonana przez 8000 wykwalifikowanych i niewykwalifikowanych pracowników z Chin i innych krajów, w większości azjatyckich.
W wyniku przetargów wybrano wielu podwykonawców o światowej reputacji w dziedzinie budowy systemów metra. Al-Muruj Electromechanical Co. wykonał prace montażowe na 9 stacjach. Siemens zapewnił instalacje dostarczania i dystrybucji zasilania do budynków i linie zasilania pociągów. Firma konsultingowa WS Atkins odpowiedzialna była za nadzór nad projektami systemów mechanicznych i elektrycznych oraz za zarządzanie projektem. Westinghouse dostarczył ekrany i drzwi peronowe.
CNR z Changchun w Chinach dostarczył 17 zestawów pociągów.
Knorr-Bremse dostarczył systemy hamulcowe przystosowane do warunków klimatu pustynnego.
Thales Kanada dostarczył SelTrac-System zdalnego sterowania i kontroli pociągów oraz centrum zarządzania ruchem. Thales Portugalia, Thales Francja oraz Thales Włochy dostarczyły systemy CCTV, SCADA i system informacji pasażerów. Systra nadzorowała całość prac budowlanych. Serco zapewnił obsługę i okresowe przeglądy pociągów. TÜV Rheinland zapewnił konsultacje i certyfikaty bezpieczeństwa systemu dla Saudyjskiej Komisji Kolejowej w 2011, 2012 i 2013 r. Klimatyzację budynków wykonał SKM Sharjah z Emiratów Arabskich.
Linia poprowadzona jest na estakadzie o wysokości 8-10 metrów.
Metro sterowane jest automatycznie przez ATC ("Automatic Train Control") i zasilane z linii napowietrznej (1500 V prądu stałego).
Straty finansowe CRCC na kontrakcie.
W listopadzie 2010 CRCC oznajmiła, że straciła 600 milionów dolarów US na kontrakcie wartym 1,77 mld dolarów na skutek zmian projektowych wprowadzonych przez zamawiającego. Sam zakres robot ziemnych został przekroczony 2,5-krotnie na skutek wzrostu objętości przemieszczanego materiału z 2 mln m sześciennych do 5 mln. CRCC przy pomocy rządu chińskiego stara się o zrekompensowanie strat przez rząd saudyjski.
Pociągi.
4 kwietnia 2009 CNR (Changchun Northern Railway Company) z Chin otrzymało kontrakt na dostawę 17 12-wagonowych zestawów pociągów typu A. Każdy zestaw posiada 8 wagonów z silnikami i 4 wagony bez silników. Podwozie wagonów wykonane jest z aluminium. Typ A pociągu ma 22,3 m długości i 3 m szerokości. Pierwsze pociągi zostały wysłane z Chin drogą morską w maju 2010 a ostatni pociąg dotarł do Arabii z końcem 2010. Pociągi są klimatyzowane i wyposażone w systemy informacji wizualnej i akustycznej. Przestrzeń peronów oddzielona jest od przestrzeni torowiska specjalną, zamontowaną na krawędzi peronu ścianką ekranującą ("platform doors"), której zadaniem jest zabezpieczenie osób znajdujących się peronie przed wpadnięciem pod nadjeżdżający pociąg. Ścianka ta posiada rozmieszczone w tych samych odstępach co drzwi wagonów, drzwi otwierane automatycznie po zatrzymaniu się pociągu.
Automatyczne sterowanie.
Sterowanie pociągami metra bazuje na tych samych urządzeniach SelTrac co metro w Dubaju, jest w pełni automatyczne jednak ze względu na bardzo dużą liczbę pasażerów, w pociągu są maszyniści, których jedynym zadaniem jest naciskanie guzika zamykania drzwi przed odjazdem. System sterowania i bezpieczeństwa został zaprojektowany i wykonany przez kanadyjską firmę Thales Rail Signaling Solutions z Toronto. Różne stopnie nadzoru nad ruchem pociągów dokonywane są przez kontrolery stacyjne i centra kontroli pociągów ("vehicle control center" – VCC), a nad wszystkim czuwa centralny ośrodek nadzoru ulokowany w zajezdni. Zajezdnia posiada wszelkie wyposażenie do okresowych przeglądów, napraw, przetaczania kół i testowania.
Sterowanie pociągami odbywa się na zasadzie ruchomego bloku. System komputerowy wyznacza wirtualny odcinek torów chronionych przed i za pociągiem, na który nie może wjechać żaden inny pociąg. Te odcinki ochronne przesuwają się wraz z ruchem pociągu. Zapewnia to osiągnięcie jak najkrótszego czasu pomiędzy pociągami i przewóz maksymalnej liczby pasażerów w jednostce czasu. W razie potrzeby interwencji centralny operator porozumiewa się poprzez komputer z systemem pociągu za pomocą pętli kablowej ułożonej pośrodku każdego toru. Każdy pociąg ma dwa niezależnie pracujące, a także zastępujące się w przypadku awarii kontrolery. Dwie pary anten umiejscowionych pod podłogą wagonu końcowego wysyłają do centrum kontroli komunikaty z wszelkimi danymi pociągu i odbierają powrotne polecenia centralnego operatora. Prędkość pociągu mierzona jest przez tachometry zainstalowane na osiach wagonów, natomiast zsynchronizowane rozkazy otwierania i zamykania drzwi w pociągu i na peronach przekazywane są sygnałami poprzez anteny. Precyzyjne zatrzymanie wagonów naprzeciw drzwi peronowych (znajdujących się w ściance ekranującej) zapewnione jest przez osobny czujnik. Wszystkie systemy decydujące o bezpieczeństwie pracy pociągu są zdublowane. W razie awarii jednego kontrolera, centralny operator przełącza funkcje sterowania do drugiego kontrolera. W przypadku zaistnienia warunków krytycznych dla ruchu pociągu, automatycznie włącza się hamulec bezpieczeństwa. Tryb poruszania się pociągu jest zaprogramowany w kontrolerze pociągu, natomiast wszelkie zmiany, regulacje czasowe, dodatkowe ograniczenia prędkości odbywają się na każdorazowe polecenie centralnego operatora.
Uwagi dodatkowe
Strona Generalnego Wykonawcy CRCC podaje że pociąg ma pojemność 3000 pasażerów, ale analiza przewozów pielgrzymek w 2011 określa liczbę przewiezionych na 3600 pasażerów w pociągu i 30 przejazdów pociągów na godzinę co daje 72 000 pasażerów na godzinę w każdym kierunku (PPHPD).
Specyfikacja
Nazwa Al Mashaaer Al Mugaddassah Metro
Nazwa w języku lokalnym قطار المشاعر المقدسة
Lokalizacja Mekka Wschodnia
Typ kolei Miejska Kolej Szybka
Liczba linii 1
Liczba stacji 9
Długość systemu 18,1 km
Początek serwisu to listopad 13, 2010, Typ torowiska – Na estakadach, Liczba pociągów – 17, Długość pociągu – Pociąg 12 wagonowy, 280 m, Rozstaw szyn 1435 mm.
Pierwsza linia metra została otwarta w listopadzie 2010 r.

</doc>
<doc id="3000653" url="https://pl.wikipedia.org/wiki?curid=3000653" title="Spiski Karbik">
Spiski Karbik

Spiski Karbik (słow. "Mačacíe sedielko") – przełęcz w zachodnim żebrze Skrajnej Spiskiej Turniczki – turni kończącej południowo-zachodnią grań Spiskiej Grzędy w słowackiej części Tatr Wysokich. Oddziela kopułę szczytową Skrajnej Spiskiej Turniczki na wschodzie od Spiskiej Czubki na zachodzie.
Żebro, w którym znajduje się przełęcz, opada ku Baraniemu Ogrodowi, jednemu z górnych pięter Doliny Pięciu Stawów Spiskich. Na południe od Spiskiego Karbika rozciąga się Spiska Galeria, nad którą wyrasta Spiski Mnich, położony w drugim z żeber Skrajnej Spiskiej Turniczki.
Przełęcz jest wyłączona z ruchu turystycznego. Dla taterników jest łatwo dostępna dawno znaną drogą od Schroniska Téryego.

</doc>
<doc id="3000654" url="https://pl.wikipedia.org/wiki?curid=3000654" title="Mačacíe sedielko">
Mačacíe sedielko



</doc>
<doc id="3000655" url="https://pl.wikipedia.org/wiki?curid=3000655" title="Spiska Czubka">
Spiska Czubka

Spiska Czubka (słow. "Mačací hrb") – wzniesienie w zachodnim żebrze Skrajnej Spiskiej Turniczki – turni kończącej południowo-zachodnią grań Spiskiej Grzędy w słowackiej części Tatr Wysokich. Skrajna Spiska Turniczka leży na wschód od Spiskiej Czubki i jest od niej oddzielona Spiskim Karbikiem.
Żebro, w którym znajduje się Spiska Czubka, opada ku Baraniemu Ogrodowi, jednemu z górnych pięter Doliny Pięciu Stawów Spiskich. Na południe od turni rozciąga się Spiska Galeria, nad którą wyrasta Spiski Mnich, położony w drugim z żeber Skrajnej Spiskiej Turniczki.
Przełęcz jest wyłączona z ruchu turystycznego. Dla taterników jest łatwo dostępna dawno znaną drogą od Spiskiego Karbika.

</doc>
<doc id="3000656" url="https://pl.wikipedia.org/wiki?curid=3000656" title="Mačací hrb">
Mačací hrb



</doc>
<doc id="3000663" url="https://pl.wikipedia.org/wiki?curid=3000663" title="Nadleśnictwo Suchedniów">
Nadleśnictwo Suchedniów

Nadleśnictwo Suchedniów – jednostka organizacyjna Lasów Państwowych w Regionalnej Dyrekcji Lasów Państwowych w Radomiu z siedzibą w Suchedniowie
Grunty w zarządzie.
Nadleśnictwo zarządza gruntami Skarbu Państwa o łącznej powierzchni 18 503,23 ha, w trzech obrębach :
Grunty leśne położone są w całości w województwie świętokrzyskim,
w powiatach:
W obrębie Suchedniowa, Nadleśnictwo prowadzi szkółkę leśną.
Charakterystyka drzewostanu.
Najważniejszym gatunkiem lasotwórczym we wszystkich obrębach jest sosna, która jako gatunek panujący zajmuje ok. 70,0% powierzchni leśnej.
Na drugim miejscu znajdują się drzewostany z panującą jodłą 20,0%.
Pozostałe gatunki: brzoza, olsza, dąb, świerk, modrzew, buk, grab, osika, jawor stanowią ok. 10% powierzchni.
Obszary Natura 2000.
Nadleśnictwo Suchedniów obejmuje swoim terytorialnym zasięgiem również niewielką część Specjalnego Obszaru Ochrony Siedlisk: Wzgórze Kunowskie.
Szlaki turystyczne.
Przez lasy Nadleśnictwa Suchedniów przebiega szereg oznakowanych szlaków turystycznych, pozwalających na poznanie najciekawszych fragmentów tutejszych lasów oraz odwiedzanie miejsc pamięci narodowej:
Klimat.
Zgodnie z regionalizacją klimatyczną, cały teren Nadleśnictwa Suchedniów zaliczony został do Regionu Wschodniomałopolskiego (R-XXI). Odrębność klimatyczna Gór Świętokrzyskich w stosunku do sąsiednich obszarów związana jest ze specyficznym ukształtowaniem powierzchni, a zwłaszcza pasmowym układem wzniesień i obniżeń przebiegającym w kierunku WNW-ESE. Według danych ze stacji IMGW Suchedniów – Suków z lat 1991–2005, najcieplejszym miesiącem był lipiec z przeciętną temperaturą +19,0°C, a najzimniejszym grudzień z przeciętną temperaturą –2,2°C. Średnia temperatura roczna w analizowanym okresie wyniosła +7,8°C.
Ilość rocznych opadów atmosferycznych w wymienionym okresie wyniosła średnio 662 mm. 
Największa ilość opadów przypadła na miesiąc lipiec (128 mm), zaś najmniejsza na luty 
(34 mm). Średni okres zalegania pokrywy śnieżnej wynosił ok. 70 dni. Okres wegetacyjny trwał 210-220 dni.

</doc>
<doc id="3000665" url="https://pl.wikipedia.org/wiki?curid=3000665" title="Androctonus">
Androctonus

Androctonus − rodzaj skorpionów z rodziny Buthidae.
Występowanie.
Skorpiony z tego rodzaju występują w półpustynnych i pustynnych regionach Bliskiego Wschodu i Afryki Północnej i Zachodniej (Maroko, Algieria, Tunezja, Libia, Egipt, Togo, Izrael, Autonomia Palestyńska, Indie, Liban, Turcja, Jordania, Arabia Saudyjska, Jemen, Oman, Zjednoczone Emiraty Arabskie, Katar, Kuwejt, Irak, Iran, Afganistan, Bahrajn, Pakistan). Ich jad zawiera szczególnie silne neurotoksyny. Ukąszenia skorpionów z tego rodzaju są przyczyną szeregu wypadków śmiertelnych każdego roku.
Taksonomia.
Taksonomia rodzaju ulega wciąż przepracowaniom, źródła raczej nie są zgodne, jeśli chodzi o liczbę gatunków.

</doc>
<doc id="3000666" url="https://pl.wikipedia.org/wiki?curid=3000666" title="Faye Emerson">
Faye Emerson

Faye Emerson (ur. 8 lipca 1917, zm. 9 marca 1983) – amerykańska aktorka filmowa i telewizyjna.
Filmografia.
Seriale:
Film:
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="3000667" url="https://pl.wikipedia.org/wiki?curid=3000667" title="Guillaume-Antoine Olivier">
Guillaume-Antoine Olivier

Guillaume-Antoine Olivier (ur. 19 stycznia 1756 w Tulonie, zm. 1 października 1814 w Lyonie) − francuski przyrodnik, entomolog.
Życiorys.
Studiując medycynę w Montpellier, zaprzyjaźnił się z naturalistą Pierre'em Broussonetem. Z Jeanem Guillaume'em Bruguière'em i Jean-Baptistą de Lamarckiem założył w 1792 "Journal d'Histoire Naturelle". Wziął udział w sześcioletniej podróży do Azji Mniejszej, Persji, Egiptu, na Cypr i Korfu. W 1798 powrócił do Francji z bogatą kolekcją okazów do badań nad historią naturalną. Następnie związał się z École nationale vétérinaire d'Alfort, gdzie od 1811 uczył zoologii.
Obecnie większa część kolekcji Olivier znajduje się w Muzeum Historii Naturalnej w Paryżu.

</doc>
<doc id="3000668" url="https://pl.wikipedia.org/wiki?curid=3000668" title="Nowe Ramuki">
Nowe Ramuki



</doc>
<doc id="3000669" url="https://pl.wikipedia.org/wiki?curid=3000669" title="Go For It, Baby -Kioku no sanmyaku-">
Go For It, Baby -Kioku no sanmyaku-

 – pięćdziesiąty singel japońskiego zespołu B’z, wydany 1 czerwca 2012 roku. Limitowana edycja singla zawierała dodatkowo DVD z teledyskiem utworu tytułowego. Osiągnął 1 pozycję w rankingu Oricon i pozostał na liście przez 13 tygodni, sprzedał się w nakładzie egzemplarzy. Singel zdobył status złotej płyty.
Utwór tytułowy został wykorzystany w reklamie napoju „Pepsi Nex” firmy Pepsi-Cola.

</doc>
<doc id="3000670" url="https://pl.wikipedia.org/wiki?curid=3000670" title="Stary Ramuk">
Stary Ramuk

Stary Ramuk () - uroczysko - dawna miejscowość, w Polsce położona w województwie warmińsko-mazurskim, w powiecie olsztyńskim, w gminie Stawiguda.
Nazwa oboczna "Stara Kaletka".
Osada wzmiankowana w dokumentach już w 1591 r. pod nazwą Ramuck. Jako Stary Ramuck pojawia się w zapisach z 1871 r., na północ od Jeziora Łańskiego.
W XVIII w. w Ramuku mieściła się siedziba nadleśnictwa (obecnie w Nowych Ramukach. Pierwsza wzmianka o Nadleśnictwie Ramuk pochodzi z 3 grudnia 1775 roku i związana jest z edyktem króla Prus, dotyczącym organizacji lasów na terenie Prus Wschodnich i Litwy. Siedziba nadleśnictwa znajdowała się na północno-wschodnim brzegu jeziora Łańskiego w miejscu starej strażnicy leśnej. Okoliczne lasy nazywano Lasami Ramuckimi, nazwa nadal funkcjonuje w PRNG.
Nazwa Ramuki Małe pojawia się w 1879 na półwyspie Lalka także nad Jeziorem Łańskim), na zachód od miejscowości Nowa Kaletka.
W osadzie Stary Ramuk znajduje się były ośrodek wypoczynkowy Urzędu Rady Ministrów o nazwie "CYRANKA", który został sprzedany za 5 mln zł. Posadowienie ośrodka spowodowało niemożliwość przejazdu drogą od strony Łańska na południe przez tę osadę. Nabywczynią została spółka Zespoły Inwestycyjne Projektowo-Wdrożeniowe Sp. z o.o..

</doc>
<doc id="3000673" url="https://pl.wikipedia.org/wiki?curid=3000673" title="Raszid al-Basir">
Raszid al-Basir

Raszid al-Basir, "Rachid El Basir" (arab. رشيد البصير; ur. 4 października 1968) – marokański lekkoatleta, średniodystansowiec, wicemistrz olimpijski z 1992.
Specjalizował się w biegu na 1500 metrów. Na halowych mistrzostwach świata w 1991 w Sewilli odpadł w przedbiegach na tym dystansie, zdobył srebrny medal na igrzyskach śródziemnomorskich w 1991 w Atenach, a na mistrzostwach świata w 1991 w Tokio odpadł w półfinale.
Niespodziewanie zdobył srebrny medal w biegu na 1500 metrów na igrzyskach olimpijskich w 1992 w Barcelonie za reprezentantem gospodarzy Fermínem Cacho.
Zajął 9. miejsce na tym dystansie podczas halowych mistrzostw świata w 1993 w Toronto. Był siódmy w tej konkurencji na mistrzostwach świata w 1993 w Stuttgarcie. Zdobył brązowy medal na tym dystansie na igrzyskach śródziemnomorskich w 1993 w Narbonne. Na halowych mistrzostwach świata w 1995 w Barcelonie odpadł w biegu eliminacyjnym.
Zajął 4. miejsce na tym dystansie na mistrzostwach świata w 1995 w Göteborgu. Odpadł w przedbiegach na igrzyskach olimpijskich w 1996 w Atlancie.

</doc>
<doc id="3000684" url="https://pl.wikipedia.org/wiki?curid=3000684" title="Grzegorz Bednarczyk">
Grzegorz Bednarczyk

Grzegorz Bednarczyk (ur. 1956) – polski duchowny baptystyczny, w latach 1995-1999 przewodniczący Rady Kościoła Chrześcijan Baptystów w RP.
Życiorys.
Jest synem Ludmiły i Krzysztofa Bednarczyków. Ukończył magisterskie studia teologiczne w Chrześcijańskiej Akademii Teologicznej w Warszawie. W 1995 na podstawie rozprawy pt. "Kulturowo-społeczne uwarunkowania ewangelizacji na przykładzie Bielska-Białej" napisanej pod kierunkiem ks. prof. Władysława Piwowarskiego uzyskał na Wydziale Nauk Społecznych Katolickiego Uniwersytetu Lubelskiego stopień naukowy doktora nauk humanistycznych w zakresie socjologii, specjalność: socjologia religii.
Początkowo pełnił służbę pastora zboru Kościoła Chrześcijan Baptystów w RP w Chrzanowie, a następnie - do chwili obecnej - pastora zboru baptystycznego w Bielsku-Białej, w ramach którego był czołowym twórcą Chrześcijańskiego Ośrodka Edukacji i Kultury.
W latach 1995-1999 był zwierzchnikiem Kościoła Chrześcijan Baptystów w RP. W tym okresie zasiadał też w Komisji Wspólnej Przedstawicieli Rządu RP i Polskiej Rady Ekumenicznej.
Bibliografia.
Tadeusz J. Zieliński, "Protestantyzm ewangelikalny. Studium specyfiki religijnej", Wydawnictwo Naukowe Chrześcijańskiej Akademii Teologicznej w Warszawie, Warszawa 2013, s. 337.

</doc>
<doc id="3000688" url="https://pl.wikipedia.org/wiki?curid=3000688" title="Kultura nuorska">
Kultura nuorska



</doc>
<doc id="3000689" url="https://pl.wikipedia.org/wiki?curid=3000689" title="Cywilizacja nuorska">
Cywilizacja nuorska



</doc>
<doc id="3000690" url="https://pl.wikipedia.org/wiki?curid=3000690" title="Bielanka kerguleńska">
Bielanka kerguleńska



</doc>
<doc id="3000692" url="https://pl.wikipedia.org/wiki?curid=3000692" title="Niki Panetta">
Niki Panetta



</doc>
<doc id="3000695" url="https://pl.wikipedia.org/wiki?curid=3000695" title="CFM International LEAP">
CFM International LEAP

CFM International LEAP (dawniej znany jako LEAP-X) – seria turbowentylatorowych, dwuprzepływowych silników lotniczych o dużym stosunku dwuprzepływowości. Wytwarzane są przez firmę CFM International do zastosowania na samolotach wąskokadłubowych nowej generacji. Silniki te są następcą modelu CFM International CFM56.
Projekt.
Prace związane z nowym silnikiem CFM International rozpoczął w 2005. Pierwsze uruchomienie silnika nazwanego LEAP-X nastąpiło 13 lipca 2008. Silnik ten ma być następcą serii CFM56-5B oraz CFM56-7B (montowane obecnie w Airbusach A320 oraz Boeingach 737. Nowy silnik zawiera więcej materiałów kompozytowych, które w połączeniu z nowatorskimi rozwiązaniami technologicznymi ograniczają zużycie paliwa o 16% w stosunku do modelu CFM56.
Silnik napędza następujące samoloty:
oraz samolot, który obecnie jest jeszcze w fazie projektowania:

</doc>
<doc id="3000696" url="https://pl.wikipedia.org/wiki?curid=3000696" title="Rachid El Basir">
Rachid El Basir



</doc>
<doc id="3000698" url="https://pl.wikipedia.org/wiki?curid=3000698" title="Francesco Netti">
Francesco Netti

Francesco Netti (ur. 24 grudnia 1832 w Santeramo in Colle, zm. 28 sierpnia 1894 tamże) – włoski malarz.
Życiorys.
Urodził się w rodzinie ziemiańskiej jako najstarszy syn Mikołaja Netti (1798-1899) i Marii Giuseppiny Vitale (1806-1869), szlachcianki pochodzącej z Conversano. Ojciec malarza dożył 101 lat. Miał liczne rodzeństwo: trzech braci ( Francis Xavier, Luigi Antonio, Raphael) i pięć sióstr (Mariannina, Lucretia, Mary, Lucy i Pink).
Początkowo uczęszczał do neapolitańskiego kolegium pijarów, następnie ukończył studia prawnicze. Był uczniem kilku neapolitańskich malarzy, m.in. Domenica Morellego.
W latach 1856–1859 przebywał w Rzymie, a w latach 1866–1871 zamieszkiwał w Paryżu i okolicach. Od 1871 do śmierci związany z Neapolem.
Dzieła w kolekcjach.
Dzieła Francesco Netti'ego znajdują się w zbiorach:
Wiele innych prac artysty znajduje się w kolekcjach prywatnych.

</doc>
<doc id="3000701" url="https://pl.wikipedia.org/wiki?curid=3000701" title="Emma Mościskier">
Emma Mościskier

Emma Mościskier, Mościsker (ur. 18 czerwca 1898 we Lwowie, zm. 1942 w Warszawie lub w Treblince), lekarka polska pochodzenia żydowskiego, specjalistka zaburzeń mowy i głosu, autorka prac naukowych.
Studia z dyplomem doktora wszech nauk lekarskich ukończyła na Uniwersytecie Jana Kazimierza we Lwowie w 1925. Pracowała początkowo w lwowskim Szpitalu Powszechnym, następnie wyjechała do Wiednia, gdzie była związana z kliniką uniwersytecką. Po powrocie do kraju osiadła w Warszawie i pracowała w Szpitalu Starozakonnych na Czystem (ul. Dworska 17) na oddziale doktora Berka Karbowskiego. Jesienią 1936 na krótko wróciła do Lwowa, po czym wznowiła pracę w Szpitalu Starozakonnych w Warszawie. Należała do warszawsko-białostockiej izby lekarskiej.
Była członkinią Polskiego Towarzystwa Otolaryngologicznego. Ogłosiła kilka publikacji naukowych (także w języku niemieckim), m.in. "Übr submukosen Gaumenspalten" ("Wiener klinischer Wochenschrift", 1935), "O zasadach i znaczeniu laryngostroboskopii" ("Polski Przegląd Otolaryngologiczny", 1936), "Zastosowanie ćwiczeń udarowych Fröschelsa w przypadku zaburzenia głosu na tle mutacji" ("Warszawskie Czasopismo Lekarskie", 1936), "Rzadka postać rerania (rhotacismus)" ("Kwartalnik Kliniczny Szpitala Starozakonnych", 1936), "O znaczeniu zabiegów ryno-laryngologicznych dla mowy i głosu" ("Warszawskie Czasopismo Lekarskie", 1938). Na XI Zjeździe Otolaryngologów Polskich (Kraków 1935) wygłosiła referat o znaczeniu stroboskopii, a na posiedzeniach warszawskiej sekcji Polskiego Towarzystwa Otolaryngologicznego występowała z omówieniami przypadków zaburzeń głosu.
W czasie okupacji trafiła do getta warszawskiego. Pracowała tam w Towarzystwie Opieki Zdrowotnej. Okoliczności jej śmierci nie są pewne; albo zmarła w getcie około 1942, albo została wywieziona do Treblinki 8 października 1942 i zginęła w komorze gazowej.

</doc>
<doc id="3000702" url="https://pl.wikipedia.org/wiki?curid=3000702" title="No Time to Think">
No Time to Think

No Time to Think – piosenka skomponowana przez Boba Dylana, nagrana przez niego w kwietniu 1978 r., wydana na albumie "Street-Legal" w czerwcu 1978 r.
Historia i charakter utworu.
Utwór ten został nagrany w Rundown Studios w Santa Monica w Kalifornii 27 kwietnia 1978 r. Była to trzecia sesja nagraniowa tego albumu. Producentem sesji był Don DeVito.
Utwór ten, wykonywany przez Dylana z pozycji osamotnionego gwiazdora, odwołuje się zapewne do trudnego okresu w życiu artysty, być może mającego związek z rozwodem z żoną Sarą. O tym okresie powiedział w nocie umieszczonej w albumie "Biograph": "Prawie nie miałem na świecie przyjaciela. Zostałem wyrzucony z mojego domu. Byłem pod wielką presją". Wszystko to złożyło się na bardzo długi tekst piosenki trwającej ponad 8 minut. Aranżacja utworu czerpie wiele ze stylu mariachi, a piosenka utrzymana jest w dość hipnotycznym rytmie walca. Wydaje się, że tekst jest chaotyczny i niezborny, jednak po głębszej analizie, gdy ujawnia się jego skomplikowanie (muzyczne i tekstowe), wewnętrzne kunsztowne rymy itd., widać artyzm Dylana. W pewien sposób ciemny nastrój piosenki ukierunkowuje słuchacza w stronę klasycznego wiersza Poe'ego "Kruk".
Narrator znajduje się w pewnej otchłani, w której dominującym uczuciem jest rozczarowanie i brak nadziei. Dopiero w końcowych momentach pewne wersy mogą sugerować niewielką wiarę w pozytywną zmianę.
Dylan nigdy nie wykonał tej piosenki na koncercie.

</doc>
<doc id="3000703" url="https://pl.wikipedia.org/wiki?curid=3000703" title="Michał Stankiewicz (pastor)">
Michał Stankiewicz (pastor)

Michał Stankiewicz (ur. 12 września 1923 r., zm. 21 lutego 1985 r.) – polski duchowny baptystyczny, autor literatury religijnej, w latach 1968-1980 (trzy kadencje) i 1984-1985 (niepełna jedna kadencja) prezes Naczelnej Rady Polskiego Kościoła Chrześcijan Baptystów (PKChB), ekumenista, pedagog.
Życiorys.
Urodził się 12 września 1923 roku w Białowieży, był synem Michała.
Ukończył Seminarium Teologicznego PKChB (1949) i studiów polonistycznych na Uniwersytecie Jagiellońskim (1953). W roku akademickim 1967-1968 odbył jednoroczne studia w International Baptist Theological Seminary w Rueschlikon w Szwajcarii.
Był duszpasterzem zborów PKChB w Krakowie (1949-1953) i Chrzanowie (1953-1960). Obok służby kościelnej pracował jako nauczyciel języka polskiego w Liceum Ogólnokształcącym w Jaworznie (1953-1960), w Liceum Ogólnokształcącym im. Władysława IV w Warszawie (1960-1967).
W latach 1956-1961 redaktor naczelny miesięcznika "Słowo Prawdy". Był inicjatorem i czołowym organizatorem dwóch wizyt Billy'ego Grahama w Polsce (w roku 1978 i 1981).
Członek Komisji Mieszanej Konferencji Episkopatu Polski i Polskiej Rady Ekumenicznej (1978-1980).
Został pochowany na cmentarzu ewangelicko-reformowanym w Warszawie (kwatera 3-4-7).
Był traktowany jako tajny współpracownik przez SB.

</doc>
<doc id="3000705" url="https://pl.wikipedia.org/wiki?curid=3000705" title="Nagórski">
Nagórski

osoby o nazwisku „Nagórski”:

</doc>
<doc id="3000706" url="https://pl.wikipedia.org/wiki?curid=3000706" title="Sus-Masa-Dara">
Sus-Masa-Dara



</doc>
<doc id="3000708" url="https://pl.wikipedia.org/wiki?curid=3000708" title="MLB All-Star Game 1948">
MLB All-Star Game 1948

MLB All-Star Game 1948 – 15. Mecz Gwiazd ligi MLB, który rozegrano 13 lipca 1948 roku na stadionie Sportsman's Park w St. Louis. Mecz zakończył się zwycięstwem American League All-Stars 5–2. Spotkanie obejrzało 34 009 widzów.

</doc>
<doc id="3000709" url="https://pl.wikipedia.org/wiki?curid=3000709" title="Rás 1">
Rás 1

Rás 1 (pl. "Kanał 1") – islandzka publiczna stacja radiowa, należąca do Ríkisútvarpið. Została założona 20 grudnia 1930 r. Nadaje informacje, dokumenty, audycje o muzyce klasycznej, jazzie, sztuce, historii, języku islandzkim, literaturze oraz o sprawach społecznych.
Nadawanie.
Rás 1 nadaje na falach ultrakrótkich na terenie całej Islandii na 96 częstotliwościach, drogą satelitarną, na stronie internetowej Rás 1 i na falach długich o częstotliwości 189 kHz z Hellissandur i 207 kHz z Eidar.

</doc>
<doc id="3000710" url="https://pl.wikipedia.org/wiki?curid=3000710" title="Angelo Tartaglia">
Angelo Tartaglia

Angelo Tartaglia (właśc. Angelo Broglio da Lavello, ur. ok. 1370 r. w Lavello, zm. w 1421 r. w Aversa) – włoski kondotier.
Był jednym z najsłynniejszych najemnych dowódców wojskowych późnego średniowiecza. W młodości dołączył do oddziału kondotiera Ceccolo Broglia. Po krótkim okresie służby we Florencji, w 1407 Tartaglia przeszedł ze swoim oddziałem na służbę władcy Sieny. Od 1409 pozostawał w służbie króla Neapolu Władysław I, zaś po jego śmierci w 1414 r. aż do ostatnich dni swego życia służył Państwu Kościelnemu.
Oskarżony o zdradę, został ujęty we śnie przez swego rywala, Muzio Attendolo Sforzę i po torturach ścięty w Aversa.

</doc>
<doc id="3000716" url="https://pl.wikipedia.org/wiki?curid=3000716" title="NDR Info Spezial">
NDR Info Spezial

NDR Info Spezial – niemiecka stacja radiowa należąca do Norddeutscher Rundfunk (NDR), publicznego nadawcy radiowo-telewizyjnego dla północnych Niemiec. Stanowi siostrzany kanał wobec informacyjnej stacji NDR Info i ma za zadanie uzupełnianie jej programu. 
Na co dzień najważniejszą pozycję programową NDR Info Spezial stanowi sześciogodzinny blok audycji Funkhaus Europa, kanału radiowego współprodukowanego przez członków ARD dla cudzoziemców mieszkających w Niemczech. Ponadto – jako jedyna rozgłośnia NDR nadająca na falach średnich – kanał emituje też specjalne serwisy pogodowe dla żeglarzy i rybaków. Oprócz tego na antenie można znaleźć dłuższe transmisje parlamentarne i sportowe, które nie mieszczą się w ramówce głównego kanału NDR Info. W czasie sesji landtagu Bremy sygnał NDR Info Spezial jest rozszczepiany, tak aby mieszkańcy Bremy mogli usłyszeć transmisję z posiedzenia, produkowaną przez Radio Bremen pod marką Radio Bremen Parlamentsradio. W czasie, gdy NDR Info Spezial nie emituje żadnych audycji własnych, transmituje sygnał głównego kanału.
Stacja dostępna w analogowym (tylko na falach średnich) oraz cyfrowym przekazie naziemnym w Bremie oraz na całym obszarze obsługiwanym przez NDR, czyli w krajach związkowych Hamburg, Dolna Saksonia, Meklemburgia-Pomorze Przednie i Szlezwik-Holsztyn. Ponadto można ją znaleźć w Internecie oraz w niekodowanym przekazie z satelity Astra 1M.

</doc>
<doc id="3000717" url="https://pl.wikipedia.org/wiki?curid=3000717" title="Ras 1">
Ras 1



</doc>
<doc id="3000718" url="https://pl.wikipedia.org/wiki?curid=3000718" title="RUV">
RUV



</doc>
<doc id="3000719" url="https://pl.wikipedia.org/wiki?curid=3000719" title="Csaba Szigeti">
Csaba Szigeti

Csaba Szigeti – węgierski piosenkarz, pianista i kompozytor muzyczny, reprezentant Węgier w 40. Konkursie Piosenki Eurowizji w 1995 roku.
Kariera.
W wieku sześciu lat Csaba Szigeti zaczął uczyć się gry na fortepianie. Swój pierwszy zespół założył w czasach licealnych. W 1987 został członkiem grupy Blöff. Dwa lata później wyjechał do RFN, gdzie uczył się i pracował jako muzyk studyjny. 
W 1992 roku wrócił na Węgry i wziął udział w "Táncdalfesztivál" (pol. Festiwalu Piosenki Tanecznej) zorganizowanym przez Telewizję Węgierską (MTV) zdobył nagrodę specjalną za piosenkę „Hold ma éjjel”. Dwa lata później ponownie wystartował w konkursie, zaś w 1995 roku został wybrany wewnętrznie na reprezentanta Węgier w 40. Konkursie Piosenki Eurowizji z utworem „Új név egy régi ház falán”. 13 maja wystąpił w finale widowiska i zajął w nim przedostatnie, dwudzieste drugie miejsce po zdobyciu zaledwie trzech punktów od jurorów (tj. dwóch punktów z Rosji i jednego z Hiszpanii). 
W 2004 roku ukazała się jego debiutancka EP-ka zatytułowana "Jégkirálynő". W latach 2004-2008 prowadził program rozrywkowy "Kincses sziget" w telewizji Hálózat.

</doc>
<doc id="3000720" url="https://pl.wikipedia.org/wiki?curid=3000720" title="Kevon Carter">
Kevon Carter

Kevon Carter (ur. 14 listopada 1983, zm. 28 lutego 2014) – piłkarz tryndadzko-tobagijski grający na pozycji napastnika. Był wychowankiem klubu Defence Force.
Kariera klubowa.
Swoją karierę piłkarską Carter rozpoczął w Defence Force. W 2004 roku zadebiutował w nim w trynidadzkiej lidze. W 2009 roku zdobył z nim Puchar Ligi. W sezonie 2010/2011 i 2012/2013 wywalczył z Defence Force dwa tytuły mistrza Trynidadu i Tobago.
Kariera reprezentacyjna.
W reprezentacji Trynidadu i Tobago Carter zadebiutował 2 marca 2004 roku w wygranym 1:0 towarzyskim meczu z Gujaną, rozegranym w Tunapuna. W 2012 roku zajął z kadrą narodową drugie miejsce w Pucharze Karaibów. W 2013 roku został powołany do kadry na Złoty Puchar CONCACAF 2013. Rozegrał na nim 2 mecze: z Salwadorem (2:2) i w ćwierćfinale z Meksykiem (0:1).

</doc>
<doc id="3000721" url="https://pl.wikipedia.org/wiki?curid=3000721" title="Zamach stanu w Iraku (luty 1963)">
Zamach stanu w Iraku (luty 1963)

Zamach stanu w Iraku 8 lutego 1963, także rewolucja 14 Ramadana – przewrót wojskowy zorganizowany przez partię Baas i wojskowych z Abd as-Salamem Arifem na czele. W jego rezultacie obalony został rząd Abd al-Karima Kasima, a on sam zamordowany.
Tło wydarzeń.
Autorytarne rządy Abd al-Karima Kasima po rewolucji 14 lipca 1958 doprowadziły do izolacji Iraku w regionie. Rosło także niezadowolenie społeczne. Kasim w poprzednich latach konsekwentnie ograniczał możliwości działania opozycji (naserystów, Irackiej Partii Komunistycznej), a do bezpośredniej rozprawy z nią przystąpił po nieudanym zamachu, jaki zorganizowała na niego Partia Baas. W rezultacie znajdował się w coraz większej politycznej izolacji, a swoją pozycję starał się budować w oparciu o nieformalne kontakty.
O tym, że partia Baas planuje przeprowadzenie przewrotu, Kasim wiedział. Informacje takie posiadali także komuniści. Mimo to premier Iraku nie opracował planu działania na taką ewentualność. Polecił jedynie aresztować członków Biura Wojskowego partii Baas – Saliha Mahdiego Ammasza i Alego Saliha as-Sadiego. Sprawiło to, że pozostali konspiratorzy poczuli się zagrożeni i postanowili przystąpić do działania natychmiast.
Przebieg przewrotu.
Zamach rozpoczęło zabójstwo Dżalal ad-Dina al-Aukatiego, dowódcy sił powietrznych i zwolennika Irackiej Partii Komunistycznej. Następnie puczyści opanowali lotnisko wojskowe w Ar-Raszid i ruszyli w kierunku Bagdadu. Rząd Kasima wiedział już wtedy o rozpoczętym przewrocie i poinformował o nim w środkach masowego przekazu. Iracka Partia Komunistyczna wezwała wówczas swoich sympatyków do obrony rządu. Po opanowaniu przez zamachowców głównej radiostacji, gdy puczyści zaczęli nadawać własne komunikaty i marsze wojskowe, na ulicach stolicy zgromadziły się tysiące ludzi, występujących w obronie Kasima. Tłum zgromadził się przed jego siedzibą w Ministerstwie Obrony i domagał się wydania broni w celu czynnego występowania po stronie premiera. Ten jednak odmówił, uważał bowiem, że znajdzie dość lojalnych wobec siebie oddziałów wojskowych. Kolejne jednostki odmawiały jednak wykonywania jego poleceń. Ośrodki oporu przeciwko zamachowi formowały się jedynie samorzutnie, tworzone przez cywilów. Zostały one jednak stopniowo zlikwidowane przez siłę paramilitarną partii Baas – Gwardię Narodową.
Organizatorzy zamachu od początku planowali zabójstwo swoich przeciwników politycznych. Oprócz zabitego w początkowej fazie przewrotu al-Aukatiego zamordowali również innych wyższych oficerów, którzy mogli okazać się lojalni wobec Kasima. Następnie otoczyli Ministerstwo Obrony, gdzie znajdował się premier broniony przez nieliczne wierne oddziały, i zdobyli je 9 lutego. Kasim został pośpiesznie osądzony przez trybunał złożony z oficerów o poglądach panarabskich oraz z członków partii Baas, a następnie rozstrzelany. Analogiczny los spotkał jego współpracowników przebywających razem z nim w budynku ministerstwa. Zwłoki premiera były kilkakrotnie pokazywane w telewizji, gdyż w pierwszej chwili Irakijczycy nie uwierzyli w wieść o jego śmierci.
Poza stolicą nie doszło do poważnych walk, większość oddziałów zachowała neutralne stanowisko.
Prezydentem Iraku po przewrocie został jeden z jego głównych organizatorów Abd as-Salam Arif, zaś premierem Ahmad Hasan al-Bakr.

</doc>
<doc id="3000723" url="https://pl.wikipedia.org/wiki?curid=3000723" title="Cleon John">
Cleon John

Cleon John (ur. 25 października 1981 w Diego Martin) – piłkarz tryndadzko-tobagijski grający na pozycji bramkarza. Od 2012 jest zawodnikiem klubu North East Stars.
Kariera klubowa.
Swoją karierę piłkarską John rozpoczął w San Juan Jabloteh. W 2007 roku zadebiutował w nim w trynidadzkiej lidze. W latach 2007 i 2008 wywalczył z nim dwa tytuły mistrza Trynidadu i Tobago. W 2012 roku odszedł do North East Stars.
Kariera reprezentacyjna.
W reprezentacji Trynidadu i Tobago John zadebiutował 6 lutego 2013 roku w przegranym 0:2 towarzyskim meczu z Peru, rozegranym w Couvie. W 2013 roku został powołany do kadry na Złoty Puchar CONCACAF 2013. Na nim był rezerwowym bramkarzem.

</doc>
<doc id="3000724" url="https://pl.wikipedia.org/wiki?curid=3000724" title="Jean Victoire Audouin">
Jean Victoire Audouin

Jean Victoire Audouin, Jean Victor Audouin (ur. 27 kwietnia 1797 w Paryżu, zm. 9 listopada 1841 tamże) − francuski przyrodnik, naturalista, entomolog, karcynolog i ornitolog.
Życiorys.
Audouin urodził się w Paryżu. Początkowo studiował prawo, a później medycynę. W 1824 został asystentem Pierre’a André Latreille’a, profesora entomologii w Muzeum Historii Naturalnej w Paryżu. W 1826 roku doktoryzował się pracą poświęconą chemii, zastosowaniom farmaceutycznym i efektom medycznym kantarydyny oraz produkującym ją chrząszczom. W 1829 roku opublikował wraz z Henrim Milne-Edwardsem książkę poświęconą historii naturalnej skorupiaków. W 1834 roku wydał wielotomową pracę poświęconą historii naturalnej owadów. W 1833 zastąpił Latreille’a na stanowisku we wspomnianym muzeum. Członkiem Francuskiej Akademii Nauk został w 1838 roku. Główne dzieło Audouina, poruszające tematykę entomologii stosowanej "Histoire des insectes nuisibles à la vigne", zostało dokończone i wydane w 1842 przez Henriego Milne-Edwardsa i Charles’a Émile Blancharda. 
Audouin był współzałożycielem powstałego w 1832 roku Société entomologique de France oraz współzałożycielem czasopisma „Annales des sciences naturelles”. W 1833 roku wybrano go na członka Królewskiej Szwedzkiej Akademii Nauk. Jako naturalista był wraz z Brongniartem i Jeanem Bory de Saint-Vincentem współautorem "Dictionaire Classique d'Histoire Naturelle". Współpracował z Milne-Edwardsem nad badaniami i opisem fauny morskiej wybrzeży Francji. Audouin był autorem sekcji dotyczącej ptaków w wydanym w 1826 "Description de l'Egypte" Césara Savigny.
Upamiętnienie.
Na cześć zoologa nazwano m.in. gatunki: "Microsporum audouinii" oraz "Ichthyaetus audouinii".

</doc>
<doc id="3000725" url="https://pl.wikipedia.org/wiki?curid=3000725" title="Aubrey David">
Aubrey David

Aubrey Robert David (ur. 11 października 1990 w Georgetown) – piłkarz tryndadzko-tobagijski grający na pozycji obrońcy. Od 2019 jest zawodnikiem klubu Deportivo Saprissy.
Kariera klubowa.
Swoją karierę piłkarską David rozpoczął w FC South End. W 2009 roku zadebiutował w nim w trynidadzkiej lidze. W 2011 roku przeszedł do Joe Public FC. W drugiej połowie 2011 roku grał w T&amp;T EC SC. Z kolei w 2012 roku został zawodnikiem zespołu Caledonia AIA. W sezonie 2012/2013 zdobył z nim Puchar Trynidadu i Tobago. W 2014 roku był wypożyczony do fińskiego FF Jaro. W 2015 został zawodnikiem kazachskiego klubu Szachtior Karaganda. Później grał w Deportivo Saprissa, FC Dallas, Palloseura Kemi Kings i Vaasan Palloseura. W 2019 roku powrócił do Saprissy.
Kariera reprezentacyjna.
W reprezentacji Gujany David zadebiutował w 2012 roku. Rozegrał w niej łącznie 2 mecze.
W reprezentacji Trynidadu i Tobago David zadebiutował 29 lutego 2012 roku w wygranym 4:0 towarzyskim meczu z Antiguą i Barbudą, rozegranym w North Sound. W tym samym roku zajął z kadrą narodową drugie miejsce w Pucharze Karaibów. W 2013 roku został powołany do kadry na Złoty Puchar CONCACAF 2013. Na nim rozegrał trzy mecze: z Haiti (0:2), z Hondurasem (2:0) i w ćwierćfinale z Meksykiem (0:1).

</doc>
<doc id="3000726" url="https://pl.wikipedia.org/wiki?curid=3000726" title="V.I.P. (zespół muzyczny)">
V.I.P. (zespół muzyczny)

V.I.P. – węgierski boys band grający muzykę pop założony w 1997 roku; reprezentant Węgier w 42. Konkursie Piosenki Eurowizji w 1997 roku.
Historia.
W 1997 roku Gergő Rácz przesłał wytwórni BMG swoje piosenki, które spotkały się z pozytywną reakcję przedstawicieli firmy. Kilka tygodni później powstał zespół V.I.P., w skład którego weszli: Rácz, Alex Józsa oraz Imre i Viktor Rakonczaiowie. Na początku 1997 roku zespół wziął udział w krajowych eliminacjach eurowizyjnych, do których zgłosił się z piosenką „Miért kell, hogy elmenj?”. 28 lutego wokaliści wystąpili finale selekcji i zdobyli największą liczbę 27 punktów w głosowaniu jurorów, dzięki czemu zostali wybrani na reprezentantów Węgier w 42. Konkursie Piosenki Eurowizji organizowanym w Dublinie. 3 maja odbył się finał imprezy, w którym zespół zajął dwunaste miejsce po zdobyciu 39 punktów od jurorów. W tym samym roku premierę miał ich debiutancki album studyjny zatytułowany po prostu "V.I.P.", na którym znalazł się m.in. ich eurowizyjny utwór oraz piosenki „Hol van már az a nagy szerelem” i „Őrült lány”, wydane także na dwuścieżkowej minipłycie pt. "V.I.P.".
W ciągu następnych trzech lat na rynku ukazały się trzy kolejne płyty boys bandu. W 1998 roku premierę miał album studyjny zatytułowany "Keresem a lányt", który promowany był przez tytułowy singiel. Rok później ukazała się trzecia płyta wokalistów zatytułowana "Szükségem van rád", na której znalazł się m.in. tytułowy singiel i utwór „Fogd meg a 2 kezem”. W 2000 roku premierę miał ich czwarty krążek studyjny zatytułowany "Csak neked".
W 2001 roku zespół ogłosił zakończenie działalności. Pożegnalny koncert z udziałem wokalistów odbył się 13 kwietnia 2001 roku. Po rozpadzie grupy, bracia Rakonczaiowie przeszli do zespołu R-Port.

</doc>
<doc id="3000729" url="https://pl.wikipedia.org/wiki?curid=3000729" title="MLB All-Star Game 1949">
MLB All-Star Game 1949

MLB All-Star Game 1949 – 16. Mecz Gwiazd ligi MLB, który rozegrano 12 lipca 1949 roku na stadionie Ebbets Field w Nowym Jorku. Mecz zakończył się zwycięstwem American League All-Stars 11–7. Spotkanie obejrzało 32 577 widzów. Po raz pierwszy w historii w All-Star Game udział wzięli afroamerykanie (Jackie Robinson, Roy Campanella, Don Newcombe oraz Larry Doby).

</doc>
<doc id="3000730" url="https://pl.wikipedia.org/wiki?curid=3000730" title="Downtime (Doktor Who)">
Downtime (Doktor Who)

Downtime – wydany w 1995 roku bezpośrednio na video spin-off brytyjskiego serialu science fiction pt. "Doktor Who". Został wyprodukowany przez niezależną wytwórnię "Reeltime Pictures" we współpracy z "Tropicana Holdings" oraz "Dominitemporal Services". Fabuła filmu nawiązuje do odcinków z ery drugiego Doktora pt. "The Abominable Snowmen" oraz "The Web of Fear".
W odcinku "Downtime" występują aktorzy odgrywający role znane wcześniej z serialu "Doktor Who": Nicholas Courtney jako generał brygady Lethbridge-Stewart, Deborah Watling jako Victoria Waterfield, Jack Watling jako profesor Edward Travers oraz Elisabeth Sladen w roli Sary Jane Smith. Film ten przedstawia po raz pierwszy postać Kate Lethbridge-Stewart (znaną również jako Kate Stewart), która powróciła później w innym spin-offie "Dæmos Rising" oraz w nowej serii serialu.
Fabuła.
Jakiś czas po tym, jak Victoria przestaje podróżować z Doktorem i zamieszkuje na Ziemi w XX stuleciu (odcinek "Fury from the Deep"), w snach wzywa ją głos jej ojca, prowadząc ją aż do klasztoru Det-sen w Tybecie (z odcinka "The Abominable Snowmen"), gdy dociera do celu, zamiast ojca odnajduje Wielką Inteligencję, która wciąż panuje nad umysłem profesora Traversa (odcinek "The Web of Fear").
15 lat później, Victoria jest prorektorem "New World University", instytucji, która reklamuje się jako wsparcie dla młodych ludzi, w której wszystkie zajęcia są skomputeryzowane. Jednakże w rzeczywistości uniwersytet jest główną bazą Wielkiej Inteligencji, która planuje władać światem za pomocą komputerów, a zarówno uczniowie uniwersytetu, jak i Victoria są jej podporządkowani. By zrealizować swój cel, Inteligencja pożąda pewnego przedmiotu, który według niej jest w posiadaniu Brygadiera Lethbidge-Stewarta. Ponieważ nie może go odnaleźć, nakazuje Victorii zatrudnić Sarę Jane, by pomogła w poszukiwaniach. Sara jednak dostrzega zagrożenie i ostrzega zarówno Brygadiera, jak i organizację UNIT...
Produkcja.
Produkcja ta doczekała się również wydania książkowego, które zostało wydane w 1996 roku. Jest to jedna z dwóch produkcji związanych z serialem "Doktor Who", niewykonanych przez BBC, które wydano w formie książki. Wersja ta rozszerza fabułę i wprowadza w niej wiele drobnych zmian. Między innymi, w przeciwieństwie do wideo, w książce pojawia się na moment drugi Doktor i trzeci Doktor.
Data wydania tej historii oraz data podana przez jeden z komputerów w filmie to 1995 rok. Jednakże opis na okładce wydania książkowego określa, że historia ta dzieje się przed wydarzeniami odcinka "Battlefield", która została wydana w 1989.

</doc>
<doc id="3000731" url="https://pl.wikipedia.org/wiki?curid=3000731" title="Realtek">
Realtek

Realtek, pełna nazwa Realtek Semiconductor Corporation (chiń. 瑞昱半導體股份有限公司) – tajwańskie przedsiębiorstwo z branży półprzewodnikowej. Zajmuje się głównie tworzeniem układów scalonych w trzech kategoriach: komunikacyjnych, multimedialnych i urządzeń peryferyjnych.

</doc>
<doc id="3000732" url="https://pl.wikipedia.org/wiki?curid=3000732" title="Grzegorz Zimniewicz">
Grzegorz Zimniewicz

Grzegorz Zimniewicz (ur. 13 października 1991 w Lesznie) – polski lekkoatleta specjalizujący się w biegach sprinterskich. Aktualny rekordzista Polski juniorów na 100 metrów (10,37).
Kariera sportowa.
Podczas mistrzostw Europy juniorów pobiegł w eliminacjach sztafety 4 × 100 metrów (zespół bez Zimniewicza w składzie zajął siódme miejsce w finale). Rok później bez większych sukcesów uczestniczył w mistrzostwach świata juniorów (kontuzja mięśnia dwugłowego wyeleminowała go z gry o finał mistrzostw świata) Był w składzie sztafety, która w 2011 była czwarta na młodzieżowych mistrzostwach Europy. Wraz z Karolem Zalewskim, Remigiuszem Olszewskim oraz Przemysławem Słowikowskim został w Tampere wicemistrzem Europy do lat 23 w biegu rozstawnym 4 × 100 metrów (indywidualnie był piąty w sprincie na 100 metrów). W 2015 wszedł w skład sztafety 4 × 100 metrów, która zdobyła srebrny medal podczas uniwersjady w Gwangju. W tym samym roku sięgnął po złoto światowych wojskowych igrzysk sportowych w sztafecie 4 × 100 metrów. w 2016 roku wraz kolegami zdobyli szóste miejsce w Mistrzostwach Europy w sztafecie 4 × 100 metrów. Uczestnik IAAF World Relays (2017), w których nie zdołał awansować do finału sztafet 4 × 100 oraz 4 × 200 metrów.
Reprezentant Polski w drużynowych mistrzostwach Europy.
Stawał na podium mistrzostw Polski juniorów, młodzieżowych mistrzostw kraju oraz mistrzostw Polski seniorów zarówno w hali jak i na stadionie.

</doc>
<doc id="3000738" url="https://pl.wikipedia.org/wiki?curid=3000738" title="Opolski Festiwal Skoków 2006">
Opolski Festiwal Skoków 2006

I Opolski Festiwal Skoków – 1. edycja zawodów lekkoatletycznych, która odbyła się 26 września 2006 roku na Stadionie Gwardia w Opolu. Zawodnicy brali udział w konkurencji skoku wzwyż.
Honorowy patronat nad imprezą objęli:

</doc>
<doc id="3000739" url="https://pl.wikipedia.org/wiki?curid=3000739" title="Rekin chochlik">
Rekin chochlik



</doc>
<doc id="3000740" url="https://pl.wikipedia.org/wiki?curid=3000740" title="Rekin Owstona">
Rekin Owstona



</doc>
<doc id="3000741" url="https://pl.wikipedia.org/wiki?curid=3000741" title="Rekin Owsona">
Rekin Owsona



</doc>
<doc id="3000742" url="https://pl.wikipedia.org/wiki?curid=3000742" title="Uniwersytecki Szpital Kliniczny w Poznaniu">
Uniwersytecki Szpital Kliniczny w Poznaniu

Uniwersytecki Szpital Kliniczny w Poznaniu (do 2022 Szpital Kliniczny im. Heliodora Święcickiego Uniwersytetu Medycznego im. Karola Marcinkowskiego w Poznaniu) – szpital kliniczny Uniwersytetu Medycznego w Poznaniu. Główną siedzibą szpitala jest zabytkowy kompleks budynków dawnego Zakładu Diakonisek przy ul. Przybyszewskiego 49. Znajduje się on na poznańskim Ostrorogu, w obszarze administracyjnym osiedla Stary Grunwald. Do szpitala przynależy Hospicjum Palium oraz szpitale przy ul. Grunwaldzkiej 16/18, przy ul. Długiej 1/2, a także przy ul. Szamarzewskiego 82/84.
Historia.
Zakład prowadzony był przez ewangelickie siostry diakonisy, a inicjatorką budowy i pierwszą przełożoną była Johanna Bade, która zmarła kilka miesięcy przed otwarciem placówki. Decyzja o budowie podyktowana była ograniczoną pojemnością domu przy Königsstraße. Pieniądze na budowę pozyskano ze zbiórek pieniędzy w Niemczech. Szpital został otwarty 1 września 1911 i poświęcony 10 listopada 1911, po ponad 2 latach budowy.
Na początku w szpitalu działało 6 oddziałów w 210 pomieszczeniach (300 łóżek). Jednocześnie budynki szpitala służyły za miejsce zebrań pastorów ewangelickich, kursów dla pastorów i ich żon. Szpital stanowił centrum Kościoła ewangelickiego w Prowincji Poznańskiej.
W 1913 pacjentem szpitala był Bernhard zur Lippe-Biesterfeld, książę Holandii, leczony z powodu błonicy. 25 sierpnia 1913 szpital odwiedziła Wiktoria Luiza Pruska, księżniczka Hanoweru i Brunszwiku.
Podczas I wojny światowej szpital był lazaretem, oddział chirurgiczny dla rannych żołnierzy miał 100 łóżek.
W 1920 przy zakładzie zaczęła funkcjonować szkoła pielęgniarek. Od 1923 trwał konflikt pomiędzy szpitalem a Kasą Chorych. Ministerstwo Zdrowia nakazało bojkotować szpital i nie kierować tam pacjentów. Konflikt zażegnano w 1924. W 1928 diakoniski zawarły umowę ze Szpitalem Miejskim. W okresie międzywojennym szpital był jedynym niemieckim szpitalem w Poznaniu.
Podczas II wojny światowej szpital przeszedł pod zarząd okupanta. Zwalniano polskich pracowników administracji szpitala. W 1942 placówkę połączono z lazaretem dla rannych podczas walk na froncie wschodnim. W czasie bitwy o Poznań od 22 stycznia 1945 szpital ewakuowano (wyjazd 280 sióstr do Poczdamu, Drezna i Berlina), a 24 i 25 stycznia wojska radzieckie podchodziły pod teren Grunwaldu. Po zajęciu szpitala stał się on lazaretem dla żołnierzy radzieckich, m.in. rannych w czasie walk o Cytadelę. W tym czasie Rosjanie zniszczyli budynki, np. przebijając stropy w całym pionie (dla prowizorycznych ubikacji), a także zniszczyli sprzęt medyczny i wyposażenie szpitala.
8 listopada 1946 szpital przeszedł pod zarząd Uniwersytetu Poznańskiego. W 1947 udało się uporządkować około 50% powierzchni szpitala i uruchomić dwa oddziały, a do 1949 – jeszcze jeden. Wtedy nadano szpitalowi imię Heliodora Święcickiego. Po powstaniu Akademii Lekarskiej w 1950 przejęła ona od Uniwersytetu budynki szpitala.
1 lutego 1950 uruchomiona została Klinika Chirurgii, pod kierownictwem prof. Romana Drewsa, a w 1952 Katedra i Klinika Neurochirurgii. Na początku lat 60. XX wieku uruchomiono Klinikę Chirurgii Szczękowej (1961) i Klinikę Chorób Pasożytniczych (1962). Na przełomie lat 60. i 70. XX wieku powołano Pracownię Foniatryczna Kliniki Otolaryngologicznej (1968–1970), Oddział Radiologii, Klinikę Gastroenterologii i Żywienia Człowieka, Klinikę Nefrologii oraz Klinikę Endokrynologii. W 1982 utworzona została Klinika Foniatrii i Audiologii (w miejsce Instytutu Chorób Układu Nerwowego i Narządów Zmysłów), a pod koniec 1984 Klinika Neurologii Rozwojowej. W 1993 powołano Katedrę i Klinikę Chirurgii Ogólnej, Gastroenterologicznej i Endokrynologicznej.
30 lipca 1985 dokonano tu pierwszej w Poznaniu operacji przeszczepienia nerki. We wrześniu tego samego roku, w wyniku podania pacjentom skażonego pasztetu, zatruciu bakterią salmonelli uległo 126 osób. W maju 1986 oddano do użytku specjalistyczne pomieszczenia Kliniki Nefrologii. W budynku tym znalazły się także poradnie: neurologiczna, endokrynologiczna, gastroenterologiczna oraz sala dydaktyczna dla studentów.
Z okazji stulecia szpitala, 10 listopada 2011, dyrektor Krystyna Mackiewicz odsłoniła jubileuszową tablicę pamiątkową.
W 2013 w struktury szpitala został włączony Specjalistyczny Szpital Kliniczny Uniwersytetu Medycznego im. Karola Marcinkowskiego w Poznaniu (szpital przy ul. Grunwaldzkiej i Collegium Stomatologicum).
W związku z budową Centralnego Zintegrowanego Szpitala Klinicznego 1 stycznia 2022 Szpital Kliniczny Przemienienia Pańskiego został przejęty przez Szpital Kliniczny im. Heliodora Święcickiego. 18 czerwca 2021 ustanowiono wspólną dyrekcję dla obu szpitali, dyrektorem obu szpitali została Krystyna Mackiewicz.
Budynki.
Projekt budynków opracowali Emil i Georg Zillmannowie z Charlottenburga. W czerwcu 1909 wmurowany został kamień węgielny pod budowę.
8 listopada 1978 zabudowania danego Zakładu Diakonisek zostały wpisane do rejestru zabytków pod numerem A-206. W skład zabudowań zabytkowych wchodzą: plebania, budynek szpitala z domem sióstr i kaplicą, budynek oddziału dla zakaźnie chorych, pralnia i maszynownia, kaplica – kostnica.
Szpital rozbudowywano od 1973, od strony ul. Marcelińskiej. W 1986 został oddany do użytku nowy pawilon (). W 2002 ukończono budowę budynku OIT (intensywna terapia, kardiologia interwencyjna); otwarcie nastąpiło 23 października 2002 w obecności Ministra Zdrowia Mariusza Łapińskiego. W 2011 wyremontowane zostały pokrycia dachowe i kaplica, wybudowano przeszklony łącznik oraz zainstalowano monitoring.
Struktura.
Poradnie.
Przy szpitalu funkcjonują m.in. poradnie: audiologii i foniatrii, kardiologiczna, leczenia bólu, nefrologiczna, neurochirurgiczna, neurologiczna wieku rozwojowego, otolaryngologiczna, proktologiczna, logopedyczna, hepatologiczna, gastroenterologiczna, endokrynologiczna, dermatologiczna, chorób odzwierzęcych i pasożytniczych, chorób metabolicznych, chirurgii twarzowo-szczękowej, chirurgii przewodu pokarmowego, neurologiczna oraz Zakład Medycyny Rodzinnej (Podstawowa Opieka Zdrowotna).

</doc>
<doc id="3000743" url="https://pl.wikipedia.org/wiki?curid=3000743" title="Piotr Dajludzionek">
Piotr Dajludzionek

Piotr Dajludzionek (ur. 3 maja 1928 r.) – polski duchowny baptystyczny, w latach 1980–1984 i 1985–1987 prezes Naczelnej Rady Polskiego Kościoła Chrześcijan Baptystów (PKChB). Absolwent Seminarium Teologicznego PKChB (studia w latach 1949–1951). W 1951 r. objął funkcję duszpasterza zboru PKChB w Białymstoku, którą wykonywał nieprzerwanie do 1980 r. W latach 1984–1996 był opiekunem duszpasterskim zboru w Narwi. Jednocześnie pełnił funkcję prezbitera Okręgu Białostockiego (1990–1999). W latach 1997–2001 przewodniczący Rady Nadzorczej Wyższego Baptystycznego Seminarium Teologicznego w Warszawie.
Członek Naczelnej Rady PKChB w latach 1975–1980. W roku akademickim 1976–1977 odbył jednoroczne studia w International Baptist Theological Seminary w Rueschlikon w Szwajcarii.
W październiku 1978 roku zorganizował białostocką część kampanii ewangelizacyjnej Billy'ego Grahama.
Po raz pierwszy na urząd prezesa Naczelnej Rady PKChB został wybrany w roku 1980. Funkcję tę objął ponownie opuszczając stanowisko wiceprezesa Naczelnej Rady Kościoła (NRK) po nagłej śmierci jej prezesa Michała Stankiewicza. W latach 1987–1991 skarbnik NRK.

</doc>
<doc id="3000744" url="https://pl.wikipedia.org/wiki?curid=3000744" title="Koneser">
Koneser

Koneser (wł. "La migliore offerta") – włoski melodramat z 2013 roku oparty na scenariuszu i w reżyserii Giuseppe Tornatore. Film został wyprodukowany przez studio filmowe Warner Bros.
Światowa premiera filmu miała miejsce 1 stycznia 2013 roku, natomiast w Polsce premiera filmu odbyła się 2 sierpnia 2013 roku.
Fabuła.
Virgil Oldman (Geoffrey Rush) jest dyrektorem domu aukcyjnego. Wiedzie samotnicze życie wśród luksusów i potajemnie gromadzi własną kolekcję dzieł sztuki. Poukładany świat Oldmana zaczyna się nagle rozpadać, gdy w dniu swoich 63. urodzin dostaje telefoniczne zlecenie od tajemniczej młodej kobiety. Claire Ibbetson (Sylvia Hoeks), dziedziczka wielkiej fortuny, powierza mu sprzedaż zbioru rodzinnych antyków, ale nie zgadza się na osobiste spotkanie. Nowe obowiązki i fascynacja milionerką prowadzą Virgila do wspaniałych rezydencji w Rzymie, Wiedniu i Pradze.

</doc>
<doc id="3000747" url="https://pl.wikipedia.org/wiki?curid=3000747" title="Pee Wee Reese">
Pee Wee Reese

Harold Peter Henry Reese (ur. 23 lipca 1918, zm. 14 sierpnia 1999) – amerykański baseballista, który występował na pozycji łącznika przez szesnaście sezonów w Major League Baseball.
Reese zawodową karierę rozpoczął w zespole Louisville Colonels, w którym grał przez dwa lata. W lipcu 1939 w ramach wymiany zawodników i 35 tysięcy dolarów przeszedł do Brooklyn Dodgers, w którym zadebiutował 23 kwietnia 1940. Dwa lata później po raz pierwszy wystąpił w Meczu Gwiazd. W latach 1943–1945 służył w U.S. Army na Pacyfiku.
W 1955 zagrał we wszystkich meczach World Series, w których Dodgers pokonali New York Yankees 4–3. 26 września 1958 wystąpił po raz ostatni. W grudniu 1958 został członkiem sztabu szkoleniowego Dodgers. W późniejszym okresie był między innymi sprawozdawcą telewizyjnym w CBS (1960–1965) i NBC (1966–1969). W 1984 został wybrany do Galerii Sław Baseballu.

</doc>
<doc id="3000750" url="https://pl.wikipedia.org/wiki?curid=3000750" title="Skala Bortle’a">
Skala Bortle’a

Skala Bortle’a – skala używana do szacunkowej oceny jakości nocnego nieba podczas obserwacji astronomicznych. Po raz pierwszy opisana przez Johna E. Bortle’a w lutym 2001, w czasopiśmie "Sky &amp; Telescope".
Alternatywą dla skali Bortle’a jest podanie jasności najsłabszych gwiazd widocznych danej nocy. Nie jest to jednak metoda obiektywna, ponieważ zależy również od wzroku obserwatora.

</doc>
<doc id="3000751" url="https://pl.wikipedia.org/wiki?curid=3000751" title="Maksymilian Zborowski">
Maksymilian Zborowski

Maksymilian Zborowski herbu Jastrzębiec – sędzia ziemski pilzneński w 1777 roku, sędzia ziemski sandomierski w latach 1765-1778, chorąży wiślicki w latach 1760-1765, rotmistrz, marszałek sądów kapturowych województwa sandomierskiego i sędzia grodzki nowokorczyński w 1764 roku, stolnik wiślicki w latach 1757-1760, podczaszy wiślicki w 1757 roku, starosta dębowiecki w 1771 roku.
Poseł województwa sandomierskiego na sejm 1758 roku. Poseł na sejm nadzwyczajny 1761 roku z województwa sandomierskiego. W 1764 roku był elektorem Stanisława Augusta Poniatowskiego z województwa sandomierskiego. Był posłem województwa sandomierskiego na sejm 1766 roku.

</doc>
<doc id="3000753" url="https://pl.wikipedia.org/wiki?curid=3000753" title="Opolski Festiwal Skoków 2007">
Opolski Festiwal Skoków 2007

II Opolski Festiwal Skoków – 3. edycja zawodów lekkoatletycznych, która odbyła się 21 września 2007 roku na Stadionie Gwardia w Opolu. Zawodnicy brali udział w konkurencji skoku wzwyż.

</doc>
<doc id="3000754" url="https://pl.wikipedia.org/wiki?curid=3000754" title="Matúš Turňa">
Matúš Turňa

Matúš Turňa (ur. 11 maja 1986 w Breźnie) – słowacki piłkarz grający na pozycji prawego obrońcy w klubie FK Železiarne Podbrezová.

</doc>
<doc id="3000757" url="https://pl.wikipedia.org/wiki?curid=3000757" title="Opolski Festiwal Skoków 2008">
Opolski Festiwal Skoków 2008

III Opolski Festiwal Skoków – 3. edycja zawodów lekkoatletycznych, która odbyła się 16 września 2008 roku na Stadionie Gwardia w Opolu. Zawodnicy brali udział w konkurencji skoku wzwyż.

</doc>
<doc id="3000758" url="https://pl.wikipedia.org/wiki?curid=3000758" title="Długokąty (przystanek kolejowy)">
Długokąty (przystanek kolejowy)

Długokąty − nieczynny przystanek osobowy w Długokątach, w Polsce, w województwie mazowieckim, w powiecie żyrardowskim, w gminie Puszcza Mariańska. Przystanek został otwarty w dniu 3 października 1954 roku razem z linią kolejową z Skierniewic do Pilawy.

</doc>
<doc id="3000760" url="https://pl.wikipedia.org/wiki?curid=3000760" title="Somniosidae">
Somniosidae

Somniosidae – rodzina morskich, głębokowodnych ryb koleniokształtnych (Squaliformes), wcześniej klasyfikowana w randze podrodziny Somniosinae w obrębie scymnowatych (Dalatiidae).
Występowanie.
Występują nad szelfem w wodach arktycznych i subantarktycznych, a kilka gatunków oceanicznych spotyka się w wodach Oceanu Spokojnego, Indyjskiego i Atlantyckiego. Nie stwierdzono ich obecności w strefie tropikalnej.
Cechy charakterystyczne.
Płetwy grzbietowe zwykle bez kolców (występują u kilku gatunków, ale małe i w obu płetwach). Na brzuchu pomiędzy płetwami piersiowymi i brzusznymi występuje kil. Narządy świetlne obecne u większości gatunków. Biologia tych rekinów pozostaje słabo poznana.
Klasyfikacja.
Rodzaje zaliczane do tej rodziny:
"Centroscymnus" – "Centroselachus" – "Scymnodalatias" – "Scymnodon" – "Somniosus" – "Zameus"

</doc>
<doc id="3000761" url="https://pl.wikipedia.org/wiki?curid=3000761" title="Towarzystwo Gimnastyczne „Sokół” w Katowicach">
Towarzystwo Gimnastyczne „Sokół” w Katowicach

Towarzystwo Gimnastyczne „Sokół” w Katowicach – drugie na Górnym Śląsku gniazdo Polskiego Towarzystwa Gimnastycznego „Sokół” utworzone w 1896 roku w Katowicach. Trzecie na Śląsku, po Towarzystwie Gimnastycznym „Sokół” w Bytomiu oraz Towarzystwie Gimnastycznym „Sokół” we Wrocławiu.
Geneza.
Pierwsze organizacje sokolskie tworzyły się na Śląsku już w XIX wieku. Idea tworzenia towarzystw gimnastycznych rozpowszechniła się wśród Polaków przychodząc z Czech. Pierwsze polskie gniazdo ruchu sokolskiego zostało założone 7 lutego 1867 we Lwowie. Natomiast pierwsze gniazdo „Sokoła” utworzone przez Polaków mieszkających na Śląsku powstało 21 lipca 1894 roku we Wrocławiu.
W 1895 roku w Bytomiu powstało pierwsze górnośląskie gniazdo „Sokoła”, Założył je robotnik Józef Tucholski. Od 5 stycznia 1896 roku prezesem został dziennikarz, polityk oraz późniejszy poseł do parlamentu w Berlinie Paweł Dombek.
Historia.
Początkowo spotkanie organizacyjne miało odbyć się 15 marca 1896 r. w lokalu "Krystówka" („Stadthaus”) przy ulicy Pocztowej w Katowicach. Na pisemne zaproszenie stawiło się tam 19 obywateli Katowic oraz okolicznych miejscowości jednak w ostatniej chwili pomimo wcześniejszej rezerwacji gospodarz odmówił gościny i zaproszeni goście musieli udać się na spotkanie do prywatnego mieszkania jednego z inicjatorów.
Katowicki „Sokół” założony został tego samego dnia w prywatnym mieszkaniu Aleksandra Lewandowskiego, któremu powierzono funkcję prezesa organizacji. Naczelnikiem Sokoła został Wacław Okulicz. Do grona założycieli należeli również Jan Jesionek oraz jego synowie Wiktor oraz Henryk, Wojciech Zając (sekretarz), Jan Skiba, Wacław Okulicz (naczelnik), Adolf Ligoń, Ignacy oraz Kazimierz Kużaj, Jan Joks (skarbnik), Stanisław Beszczyński, Michał Rzepka, Aleksander Lissek, Wincenty Czaplicki, Antoni Szymkowiak i inni.
Organizacja od początku swojego istnienia stała się obiektem prześladowań niemieckiej administracji. Na następne spotkanie, które miało odbyć się w lokalu Toeplera przy ulicy Emmy przybyło 40. członków i gości oraz niemiecka policja. Komisarz policyjny Madler rozwiązał spotkanie i po raz kolejny uczestnicy skorzystali z gościny Aleksandra Lewandowskiego.
Katowickim Sokołom udało się jednak wkrótce wynająć salkę do ćwiczeń w lokalu znajdującym się przy ówczesnej ul Grundmanna w Katowicach należącym do oberżysty Heinzego. Przez kilka miesięcy katowicki Sokół odbywał tam ćwiczenia gimnastyczne jednak pod naciskiem policji, która zagroziła odebraniem koncesji, gospodarz wymówił wynajem lokalu i członkowie znowu znaleźli się na ulicy.
W lecie 1896 roku 20. sokołów z Katowic wzięło udział w Zlocie Sokoła Krakowskiego, a we wrześniu 1896 na zaproszenie kolegów udali się do Bytomia na obchody pierwszej rocznicy bytomskiego gniazda. Na spotkanie jednak nie dotarli ponieważ aresztowano ich podczas oczekiwania na pociąg w poczekalni dworcowej z powodu tego, że „oczekujący w poczekalni niemieccy pasażerowie poczuli się urażeni ich organizacyjnym strojem”. Sąd ziemiański w Bytomiu skazał katowickich sokołów (a wraz z nimi bytomskich) na karę grzywny w wysokości 30. marek oraz 5. dni więzienia oraz całkowicie zakazał noszenia organizacyjnych strojów Towarzystwa Gimnastycznego Sokół. Po wyroku niemiecka policja w Bytomiu przeprowadziła szereg rewizji mieszkań, lokalu do ćwiczeń dokonując również osobistych przeszukań. Podobne szykany wobec sokołów katowickich przeprowadziła również policja w Katowicach.
W 1897 roku katowickie gniazdo wysłało trzech delegatów na zlot poznańskich sokołów jednak administracyjne szykany, rewizje, aresztowania, brak sali do ćwiczeń oraz tzw. „afera mundurkowa” spowodowały, że działalność organizacji została zawieszona.
Reaktywacja działalności.
Działalność towarzystwa ponownie wznowiono dopiero 6. lat później dnia 11 września 1902 roku w Katowicach. Na spotkanie organizacyjne, które odbyło się w sali restauracji Erdmanna Gussa (późniejsza winiarnia Nixdorfa) przy "Friedrichstraße" 4 (dzis. ul. Warszawska) stawiło się kilkadziesiąt osób w tym kilku członków z sąsiednich gniazd sokolskich z Roździenia oraz Bytomia. Tradycyjnie przybyli również przedstawiciele niemieckiej policji.
Wybrano nowy zarząd, którego prezesem został znany śląski działacz polityczny Wojciech Korfanty, a naczelnikiem Józef Tucholski. Na spotkaniu tym Korfanty zapowiedział budowę własnej siedziby towarzystwa tzw. „Domu Sokoła”, w którym miały się odbywać ćwiczenia gimnastyczne. Po raz kolejny niemiecka policja zagroziła właścicielowi lokalu, w którym się odbyło to spotkanie, zabraniem koncesji na prowadzenie wyszynku i ponownie Sokół katowicki nie miał gdzie się spotykać. Działacze Sokoła znaleźli jednak jeszcze tego samego roku opuszczony warsztat stolarski leżący pod numerem 4. przy ul. Heinzla i wynajęli go na prywatne nazwisko jednego z członków. W miejscu tym konspiracyjnie odbywały się spotkania Sokoła, który liczył wówczas 53 członków.
Na pierwszym spotkaniu organizacyjnym w nowej prowizorycznej siedzibie wybrano kolejny, trzeci już zarząd. W 1903 roku na stanowisku prezesa Korfantego zastąpił Wacław Szyperski. Katowicki Sokół mimo ciągłych szykan daje początek nowym gniazdom sokolskim w Załężu, Bogucicach oraz Dębiu.
Przy towarzystwie zawiązało się również kółko śpiewacze, a śląscy członkowie Sokoła powrócili również wkrótce do noszenia organizacyjnych strojów zyskując u Niemców przydomek „Sokolistenbruder”. Ujawnienie się przyniosło członkom kolejne szykany ze strony administracji oraz policji, a także nieprzychylną kampanię w niemieckiej prasie. Członkowie organizacji byli w tym okresie wielokrotnie atakowani i aresztowani co na bieżąco komentował „Górnoślązak”. W konsekwencji kilku procesów oraz kar finansowych nakładanych przez władze niemieckie na członków towarzystwa, niemiecka policja zamknęła po raz kolejny siedzibę Sokoła w Katowicach w 1906 roku.
Scenariusz ten wielokrotnie się powtarzał. Członkowie Sokoła ponownie wyszukiwali nową siedzibę, która po inwigilacji przez agentów tajnej policji oraz seriach szykan zamykana była odgórną decyzją administracyjną. Kolejną siedzibą Sokoła od 1907 roku była sala „Reichshalle” przy ulicy Karola, które towarzystwo zmuszone było opuścić w 1910. Następną siedzibę członkowie towarzystwa zbudowali w Załężu, gdzie na salę ćwiczeń zaadaptowano starą stodołę. Odbywały się w niej co miesiąc zebrania oraz 2 razy w tygodniu ćwiczenia gimnastyczne. Siedziba przetrwała do 1912 roku i gimnastycy z Sokoła ponownie musieli szukać nowej siedziby. Gdy tylko jakiś właściciel zgodził się udostępnić lokal Sokołom zjawiała się w nim niemiecka policja z zakazem grożąc mu odebraniem koncesji. Do wybuchu I wojny światowej katowicki Sokół wielokrotnie zmieniał siedziby ratując się w sytuacjach kryzysowych mieszkaniami członków. Ostatni lokal zajmowany przez TG Sokół w Katowicach był starym warsztatem koszykarskim przy ulicy Poprzecznej 5.
W okresie bezpośrednio przed wybuchem I wojny światowej prezesem organizacji byli Stanisław Rożanowicz, a w 1914 objął je Tomasz Kowalczyk. Działalność ponownie zawieszono w czasie I wojny światowej, kiedy większość jej członków została powołana do niemieckiego wojska.
Po raz kolejny organizację reaktywowano 17 marca 1918 roku dzięki inicjatywie Franciszka Müllera. Od 10 stycznia 1919 roku funkcję pierwszego prezesa dzielnicy śląskiej pełnił współpracownik Korfantego późniejszy marszałek Sejmu Śląskiego Konstanty Wolny. 11 maja 1919 r. wybrano nowy zarząd gniazda, na czele którego stanął prezes Franciszek Głowacki. W 1920 ponownie stanowisko objął Stanisław Rożanowicz, a naczelnikiem był Jan Lipp.
II RP.
W 1920 roku katowicki okręg TGS liczył 1347 członków skupionych w 12 gniazdach regionalnych w tym w samych Katowicach było 120 kół sportowych podlegających organizacji. Katowicka sekcja Sokoła odnosiła liczne sukcesy sportowe w II RP. Znanym przedwojennym zawodnikiem katowickiego „Sokoła” był urodzony w Zawierciu Eligiusz Pieniążek, w kręgach sportowych lat trzydziestych znany jako „Odrowąż”. Startując w barwach klubu zdobył pierwsze miejsce w mistrzostwach Polski w podnoszeniu ciężarów.
W 1937 roku na czele organizacji stanął Rudolf Troszok, sekretarzem był Konrad Gruszka, skarbnikiem dr Stanisław Dawidowski, a naczelnikiem Bogusław Plewiński.
W latach 1919-1939 regionalne koło Sokoła w Katowicach wydawało własny organ prasowy Sokół na Śląsku wraz z "Dodatkiem technicznym" omawiającym techniki gimnastyczne.
II wojna światowa i okres powojenny.
Rozwój organizacji po raz kolejny przerwał w 1939 roku wybuch II wojny światowej. W okresie powojennym nie została reaktywowana w Polskiej Rzeczypospolitej Ludowej. Zadecydował o tym niepodległościowy charakter organizacji oraz endeckie sympatie polityczne jej członków. Przedstawiciele ruchu sokolskiego byli po wojnie prześladowani przez władze komunistyczne PRL.
11 listopada 2011 roku w katowickim muzeum otwarto wystawę dedykowaną organizacji pt. „Towarzystwo Gimnastyczne „Sokół” w Katowicach”.

</doc>
<doc id="3000762" url="https://pl.wikipedia.org/wiki?curid=3000762" title="Lalka (półwysep)">
Lalka (półwysep)

Lalka – półwysep na Jeziorze Łańskim, w woj. warmińsko-mazurskim, gminie Purda.
Teren półwyspu należy do miejscowości Stara Kaletka, nie ma na nim budynków mieszkalnych i budynków z adresem. Na półwyspie Lalka mieści się dawny rządowy ośrodek wypoczynkowy "Kormoran".
U podstawy półwyspu znajdowała się osada Lalka ("Ramuki Małe"), nazwa Ramuki Małe pojawia się w 1879. W roku 1883 opisana jako Lalka lub "Kleine-Ramuck", na zachód od miejscowości Nowa Kaletka. W serwisie meyersgaz miejscowość opisana jako Lallka (Kl. Ramuki) kolonia wsi Stara Kaletka. Leśnictwo Lalka przeniesiono w pobliże wsi Chaberkowo.

</doc>
<doc id="3000763" url="https://pl.wikipedia.org/wiki?curid=3000763" title="Puszcza Mariańska (stacja kolejowa)">
Puszcza Mariańska (stacja kolejowa)

Puszcza Mariańska − stacja kolejowa w Puszczy Mariańskiej, w Polsce, w województwie mazowieckim, w powiecie żyrardowskim, w gminie Puszcza Mariańska. Stacja została otwarta w dniu 3 października 1954 roku razem z linią kolejową z Skierniewic do Pilawy.

</doc>
<doc id="3000768" url="https://pl.wikipedia.org/wiki?curid=3000768" title="Artur Maroszek">
Artur Maroszek

Artur Maroszek (ur. 21 lipca 1970) – polski siatkarz, reprezentant Polski. Zdobywca Pucharu Polski w 1999 roku z Warką Strong Club Czarni Radom.
Wychowanek Czarnych, w których grał przez prawie całą swoją karierę. Występował również w II-ligowych zespołach WTS Warka i Energii Gedanii Gdańsk.
W reprezentacji Polski występował w 1992 roku. Rozegrał w niej 9 meczów.

</doc>
<doc id="3000769" url="https://pl.wikipedia.org/wiki?curid=3000769" title="Androctonus maroccanus">
Androctonus maroccanus

Androctonus maroccanus − gatunek skorpiona z rodziny Buthidae.
"Androctonus maroccanus" jest gatunkiem endemicznym dla atlantyckich terenów przybrzeżnych środkowej części Maroka. Gatunek został opisany w 2009 przez Wilsona R. Lourenço, Érica Ythiera i Elise-Anne Leguin. Typ nomenklatoryczny zebrał we wrześniu 2009 F. Principaud. Nazwa jest nawiązaniem do kraju występowania.

</doc>
<doc id="3000770" url="https://pl.wikipedia.org/wiki?curid=3000770" title="Czarface (album)">
Czarface (album)

Czarface – debiutancki album studyjny amerykańskiej supergrupy hip-hopowej Czarface, wydany 19 lutego 2013 roku nakładem Brick Records. Płyta została w całości wyprodukowana przez DJ 7L'a, z wyjątkiem utworu "Let It Off", który wyprodukował DJ Premier. Przy produkcji kilku utworów również brał udział Spada4. Gościnnie na albumie pojawili się Roc Marciano, Oh No, Ghostface Killah, Action Bronson, Mr. Mfn Exquire, Cappadonna i Vinnie Paz.
Wydawnictwo zadebiutowało na 20. miejscu notowania Top Rap Albums, 45. miejscu Top Independent Albums oraz 34. miejscu listy Top R&amp;B/Hip-Hop Albums. "Czarface" zostało wydane w limitowanej edycji na kasecie magnetofonowej, czerwonej płycie gramofonowej oraz standardowo w wersji na CD.

</doc>
<doc id="3000772" url="https://pl.wikipedia.org/wiki?curid=3000772" title="Wajdi Bouazzi">
Wajdi Bouazzi

Wajdi Bouazzi (ar. وجدي بوعزي; ur. 16 sierpnia 1985 w Al-Kasrajn) – tunezyjski piłkarz występujący na pozycji pomocnika.
Kariera klubowa.
Bouazzi profesjonalną karierę piłkarską rozpoczął w klubie z rodzinnego miasta − AS Kasserine. Po kilku latach przeniósł się do znacznie bardziej znanej drużyny tunezyjskiej Espérance Tunis. Latem 2013 roku podpisał umowę ze szwajcarskim klubem Lausanne Sports. W 2014 roku grał w CS Sfaxien. W 2015 przeszedł do Stade Tunisien.
Kariera reprezentacyjna.
W reprezentacji Tunezji zadebiutował 9 czerwca 2012 roku w meczu eliminacji mistrzostw świata przeciwko Republice Zielonego Przylądka. Na boisku pojawił się w 73 minucie meczu.

</doc>
<doc id="3000773" url="https://pl.wikipedia.org/wiki?curid=3000773" title="Grabce (przystanek kolejowy)">
Grabce (przystanek kolejowy)

Grabce − nieczynny przystanek osobowy w Górkach, w Polsce, w województwie mazowieckim, w powiecie żyrardowskim, w gminie Puszcza Mariańska. Przystanek został otwarty w dniu 3 października 1954 roku razem z linią kolejową z Skierniewic do Pilawy.
W roku 2017 przystanek obsługiwał 0–9 pasażerów na dobę.

</doc>
<doc id="3000776" url="https://pl.wikipedia.org/wiki?curid=3000776" title="Gekon orzęsiony">
Gekon orzęsiony

Gekon orzęsiony ("Correlophus ciliatus") – endemiczny gatunek jaszczurki z rodzaju "Correlophus" występujący wyłącznie na Nowej Kaledonii. Do 2012 należał do rodzaju "Rhacodactylus", ale wówczas został (razem z "C. sarasinorum") przeniesiony do rodzaju "Correlophus". Gatunek ten uznawany był za wymarły, aż do 1994 roku, kiedy został odkryty na Île des Pins (małej wyspie leżącej na południe od Grande Terre, głównej wyspy Nowej Kaledonii). Złapane osobniki okazały się niewymagające w hodowli. W USA gatunek ten jest popularny w hodowli amatorskiej.
Wielkość.
Gekon orzęsiony jest jednym z najmniejszych gekonów z rodzaju "Correlophus", jednak wciąż dość duży w porównaniu z gekonami innych rodzajów. Dorosłe osobniki osiągają rozmiary do 20–22 cm i masę do 65 g. Długość ciała bez ogona wynosi około 11 cm. Osobniki po wykluciu mierzą 7,5 cm i ważą 1,5 g.
Długość życia.
Gekon orzęsiony, który przetrzymywany jest w niewoli w odpowiednich warunkach i pod właściwą opieką może dożyć 15 lat, a nawet więcej.
Wygląd.
Najbardziej wyróżniającą się cechą tego gekona są wyrostki skórne, znajdujące się nad oczami oraz na grzbiecie, od których gekon wziął swoją nazwę. Ciało jest masywne a jego głowa jest spłaszczona i kształtem przypomina klin. Jak wszystkie gekony (oprócz podrodziny Eublepharinae) nie posiadają powiek, więc do czyszczenia oczu, używają swojego długiego języka. Gekony orzęsione mają dobrze rozwinięte poduszki palców, oraz sprawne pazury. Spodnie części palców, oraz końcówka ogona wyłożone są lamelami, które są zbudowane z milionów szczecinek, zwanych setae, które umożliwiają im przywieranie do chropowatych powierzchni, a nawet do wspinania się na gładkich powierzchniach np. szkle. Ich ogon jest stosunkowo długi, a jego końcówka jest lekko spłaszczona i kształtem przypomina wiosło. W naturze większość widywanych gekonów nie posiada ogona, gdyż w przeciwieństwie do większości jaszczurek, temu gatunkowi ogon nie odrasta.
Środowisko i tryb życia.
Gekon ten zamieszkuje lasy deszczowe, aktywny jest głównie wieczorem, nocą i o świcie, dzień spędza śpiąc w swoich kryjówkach.
Pokarm.
W przeciwieństwie do większości gatunków gekonów, gekon ten jest wszystkożerny, żywi się wszelakimi bezkręgowcami i owocami.
Rozmnażanie.
Niewiele wiadomo na temat zwyczajów godowych tego gekona na wolności, ale w niewoli gekony te rozmnażają się bardzo łatwo. Samica składa dwa jaja, z których po okresie 60–150 dni wylęgają się małe.
Gekon orzęsiony w hodowli.
Gekony te cieszą się ogromną popularnością wśród hodowców. Wyhodowano wiele odmian barwnych oraz cech strukturalnych.
Terrarium.
Terrarium typu wertykalnego o minimalnych wymiarach 40×40×50 cm dla jednego osobnika. Powinno zawierać żywe lub sztuczne rośliny oraz kryjówki, w których zwierzę będzie odpoczywać. Należy zachować wysoką wilgotność wewnątrz zbiornika na poziomie do 90%.

</doc>
<doc id="3000781" url="https://pl.wikipedia.org/wiki?curid=3000781" title="Moose Jaw">
Moose Jaw



</doc>
<doc id="3000782" url="https://pl.wikipedia.org/wiki?curid=3000782" title="Moose Jaw (Saskatchewan)">
Moose Jaw (Saskatchewan)

Moose Jaw – miasto w Kanadzie w południowo-środkowej części prowincji Saskatchewan, nad rzeką Moose Jaw. Ze względu na liczne parki i inne atrakcje, takie jak Casino Moose Jaw, miasto jest popularnym w prowincji ośrodkiem turystycznym.
Liczba mieszkańców Moose Jaw wynosi 32 132. Język angielski jest językiem ojczystym dla 92,5%, francuski dla 1,4% mieszkańców (2006).
W mieście rozwinął się przemysł młynarski, mięsny, włókienniczy oraz rafineryjny.
Historia.
Przecięcie rzek Moose Jaw i Thunder Creek zostało wybranym w 1881 r. jako miejsce usytuowania oddziału Transkanadyjskiej Kolei będącej znaczącym spoiwem dla jedności Konfederacji Kanady. Woda znajdująca się w tym miejscu była konieczną dla ówczesnych lokomotyw parowych.
Budowę osady zaczęto w 1882 r. a w 1903 r. otrzymała prawa miejskie. Kolej odgrywała bardzo ważną rolę we wczesnym okresie rozwoju miasta. W 1883 r. została wybudowana tama na rzece tworząc Rezerwuar wody.

</doc>
<doc id="3000783" url="https://pl.wikipedia.org/wiki?curid=3000783" title="Jeżewice (przystanek kolejowy)">
Jeżewice (przystanek kolejowy)

Jeżewice − nieczynny przystanek osobowy w Suchostrudze, w Polsce, w województwie mazowieckim, w powiecie piaseczyńskim, w gminie Tarczyn. Przystanek został otwarty w dniu 3 października 1954 roku razem z linią kolejową z Skierniewic do Pilawy.

</doc>
<doc id="3000785" url="https://pl.wikipedia.org/wiki?curid=3000785" title="Androctonus bicolor">
Androctonus bicolor

Androctonus bicolor − gatunek skorpiona z rodziny Buthidae.
Jest barwy czarnej, osiągając wielkość do 9 cm. Występuje w Algierii, Tunezji, Libii, Egipcie, Izraelu, Autonomii Palestyńskiej, Jordanii i Syrii.

</doc>
<doc id="3000786" url="https://pl.wikipedia.org/wiki?curid=3000786" title="Micah Lawrence">
Micah Lawrence

Micah Lawrence (ur. 20 lipca 1990 w Las Cruces) – amerykańska pływaczka, specjalizująca się w stylu klasycznym.
Wystartowała na igrzyskach olimpijskich w Londynie (2012) na 200 metrów stylem klasycznym, gdzie była szósta z czasem 2:23,27.
Rok później zdobyła brązowy medal mistrzostw świata w Barcelonie na 200 metrów stylem klasycznym.

</doc>
<doc id="3000790" url="https://pl.wikipedia.org/wiki?curid=3000790" title="Abd ar-Rahman Arif">
Abd ar-Rahman Arif

Abd ar-Rahman Arif (ur. 1916, zm. 24 sierpnia 2007 w Ammanie) – iracki wojskowy i polityk, prezydent kraju od 16 kwietnia 1966 do 17 lipca 1968, obalony przez przewrót zorganizowany przez partię Baas.
Życiorys.
Zawodowy wojskowy, dosłużył się stopnia generała. Razem ze swoim młodszym bratem Abd as-Salamem działał w irackim ruchu Wolnych Oficerów i brał udział w rewolucji 14 lipca 1958.
Wziął udział w zamachu stanu w lutym 1963, który umożliwił jego bratu powrót do władzy. Abd as-Salam Arif został po przewrocie prezydentem kraju. Znaczenie Abd ar-Rahmana Arifa wzrosło jeszcze po kolejnym zamachu stanu, w którym jego brat i popierający go wojskowi odsunęli od rządów partię Baas. Dzięki protekcji brata otrzymał znaczące stanowiska w wojsku, był szefem sztabu.
Prezydent Iraku.
Urząd prezydenta objął po śmierci brata w wypadku samolotowym. Wybrany został, zgodnie z tymczasową konstytucją, na wspólnym posiedzeniu rządu i Narodowej Rady Obrony. Drugim kandydatem na głowę państwa był premier Abd ar-Rahman al-Bazzaz, który jednak ostatecznie zrezygnował z ubiegania się o urząd. Arif został prezydentem, gdyż wojskowi uznali go za człowieka bez woli i wizji, dysponującego niewielkim doświadczeniem. W odróżnieniu od młodszego brata nie był w stanie kontrolować działalności Narodowej Rady Obrony ani ambitnych generałów, w rezultacie sparaliżowana została także działalność rządu, zarzucone wypracowywanie trwałego porozumienia z Kurdami i reforma budżetowa. Jako najważniejszych współpracowników Arif początkowo wybierał cywilów, nie chcąc uczestniczyć w rozgrywkach personalnych wśród oficerów. W elicie władzy znaleźli się nacjonaliści arabscy, opowiadający się jednak za niezależnością Iraku i niewchodzeniem w unie ani inne bliskie związki z innymi państwami. Już w czerwcu 1966 wojskowi usiłowali obalić rządy Arifa, niezadowoleni z odsunięcia od najbliższego otoczenia prezydenta. Ulegając ich naciskowi, prezydent zdymisjonował al-Bazzaza i zastąpił go oficerem Nadżim Talibem.
W maju 1967 Arif osobiście objął urząd premiera. Już w roku następnym klęska państw arabskich w wojnie sześciodniowej jeszcze osłabiła popularność rządu. Jesienią 1967 zdecydowanie poprawiły się relacje Iraku z państwami Europy Zachodniej. W lutym 1968 prezydent udał się z oficjalną wizytą do Francji, w czasie której podpisał umowę o zakupie samolotów wojskowych.
Wiosną 1968 Arif przekazał tekę premiera Tahirowi Jahji, po czym przeprowadził rozmowy z przedstawicielami partii Baas, proponując im rozszerzenie zaplecza rządowego o jej przedstawicieli, jak również o innych działaczy nacjonalistycznych. Rozmowy te nie dały spodziewanych rezultatów, partia Baas zaproponowała jedynie prezydentowi sformowanie rządu jedności narodowej. 15 lipca tego samego roku premier podał się do dymisji, co doprowadziło do ponownego załamania się działania instytucji państwowych. Rząd Tahii na nowo zaostrzył stosunki z Zachodem. Dwa dni później działacze Baas i popierający ich oficerowie przeprowadzili zamach stanu, pozbawiając Arifa władzy. Przewrót odbył się we wczesnych godzinach rannych, gdy prezydent spał; o usunięciu z urzędu poinformował go minister obrony Hardan at-Tikriti. Arif został następnie wywieziony samolotem z kraju.
Jedenaście lat spędził na emigracji w Stambule, następnie otrzymał zgodę na powrót do Iraku. Po wybuchu wojny w Iraku w 2003 ponownie emigrował do Jordanii.
Był żonaty, miał trzy córki i dwóch synów.

</doc>
<doc id="3000792" url="https://pl.wikipedia.org/wiki?curid=3000792" title="Maya Dirado">
Maya Dirado



</doc>
<doc id="3000793" url="https://pl.wikipedia.org/wiki?curid=3000793" title="Gąski (przystanek kolejowy)">
Gąski (przystanek kolejowy)

Gąski − przystanek osobowy w Gładkowie, w Polsce, w województwie mazowieckim, w powiecie piaseczyńskim, w gminie Tarczyn. Przystanek został otwarty w dniu 3 października 1954 roku razem z linią kolejową z Skierniewic do Pilawy.

</doc>
<doc id="3000796" url="https://pl.wikipedia.org/wiki?curid=3000796" title="Max Michallek">
Max Michallek

Max Michallek (ur. 29 sierpnia 1922 w Dortmundzie, zm. 7 czerwca 1985 tamże) – niemiecki piłkarz grający na pozycji obrońcy. Wieloletni zawodnik Borussii Dortmund.
Kariera piłkarska.
Max Michallek przez całą karierę związany był z Borussią Dortmund. Przed wybuchem II wojny światowej grał w drużynie juniorskiej BVB. Do seniorskiego zespołu dołączył w 1947 roku, w którym grał do zakończenia kariery w 1960 roku. W czasie gry w Borussii Dortmund zachwycał swoich kibiców dynamicznymi akcjami ofensywnymi, czym przypominał grę Güntera Netzera, a także z drużyną zdobył dwukrotnie tytuł mistrza Niemiec: w 1956 i 1957 roku. Ze względu na długie nogi nosił przydomek "Pająk". W barwach Borussii Dortmund rozegrał łącznie 323 mecze i strzelił 20 bramek.
Max Michallek, mimo iż był jednym z najlepszych obrońców na krajowych boiskach, nigdy nie zagrał w reprezentacji Niemiec. Według klubowego kolegi - Helmuta Brachta, Michalleka nigdy nie interesowała gra w drużynie narodowej, gdyż to musiało oznaczać kilkudniowy wyjazd z Dortmundu.
Kariera trenerska.
Max Michallek po zakończeniu kariery piłkarskiej pracował jako trener. W latach 1969-1972 był asystentem trenerów BVB, a w latach 1972-1973 prowadził samodzielnie drużynę BVB.

</doc>
<doc id="3000797" url="https://pl.wikipedia.org/wiki?curid=3000797" title="NDR Blue">
NDR Blue

NDR Blue - niemiecka stacja radiowa należąca do Norddeutscher Rundfunk (NDR), publicznego nadawcy radiowo-telewizyjnego dla północnych Niemiec. Została uruchomiona w 2008 roku pod nazwą NDR Musik Plus, w 2012 uzyskała obecną nazwę. Adresowana jest do osób, które cenią muzykę spoza list przebojów. W ramówce znaleźć można autorskie audycje dziennikarzy muzycznych, a także powtórki wybranych programów muzycznych z większych anten NDR. Stacja koncentruje się na takich gatunkach jak pop, rock i jazz, ale ma ambicję ukazywać je szerzej i głębiej niż większość innych rozgłośni. 
Stacja jest dostępna w cyfrowym przekazie naziemnym na całym obszarze obsługiwanym przez NDR, czyli w krajach związkowych Hamburg, Dolna Saksonia, Szlezwik-Holsztyn i Meklemburgia-Pomorze Przednie, a także - ze względu na zasięg nadajników - w Bremie. Dodatkowo można ją znaleźć w Internecie oraz w niekodowanym przekazie z satelity Astra 1M. 

</doc>
<doc id="3000798" url="https://pl.wikipedia.org/wiki?curid=3000798" title="Clint Howard">
Clint Howard

Clinton Engle „Clint” Howard (ur. 20 kwietnia 1959 w Burbank) – amerykański aktor charakterystyczny.
Życiorys.
Urodził się i dorastał w Burbank w Kalifornii jako syn pary aktorskiej – Jean Frances Speegle Howard i Rance’a Howarda. Jego rodzina miała pochodzenie niemieckie, angielskie, szkockie, irlandzkie i holenderskie. Jego starszy brat Ronald William Howard (ur. 1954) to reżyser filmowy, producent i aktor. Ukończył R. L. Stevenson Elementary w Burbank. 
W latach sześćdziesiątych występował jako Mark Wedloe w serialu familijnym CSB "Gentle Ben". W różnych rolach pojawiał się w kolejnych odsłonach serii "Star Trek"; w "" zagrał postać Baloka. Występował w roli Johnsona Rittera w filmach z serii "Austin Powers" (1997–2002). 
W 1998 podczas MTV Movie Awards został uhonorowany nagrodą MTV Lifetime Achievement, przyznawaną za osiągnięcia życiowe.

</doc>
<doc id="3000800" url="https://pl.wikipedia.org/wiki?curid=3000800" title="Artiom Łobuzow">
Artiom Łobuzow

Artiom Łobuzow, ros. "Артём Юрьевич Лобузов" (ur. 24 stycznia 1991 w Moskwie) – rosyjski pływak, specjalizujący się w stylu dowolnym.
W 2008 roku zdobył 3 medale mistrzostw Europy juniorów, a w następnym 2 medale tych samych mistrzostw.
W 2010 wywalczył brąz mistrzostw Europy na krótkim basenie w sztafecie 4 × 200 m stylem dowolnym.
Wystartował na igrzyskach olimpijskich w Londynie (2012) na 200 metrów stylem dowolnym, gdzie zajął 16. miejsce oraz w sztafecie 4 × 200 m stylem dowolnym, gdzie był dziesiąty.
Rok później został mistrzem Uniwersjady w Kazaniu w sztafecie 4 × 200 m kraulem. W tym samym roku zdobył srebro mistrzostw świata w Barcelonie w tej samej sztafecie.

</doc>
<doc id="3000802" url="https://pl.wikipedia.org/wiki?curid=3000802" title="Ernest Thomas">
Ernest Thomas

Ernest Lee Thomas (ur. 26 marca 1949 r. w Gary) − amerykański aktor filmowy, telewizyjny i sceniczny. Sukces przyniosła mu główna rola w sitcomie ABC "What's Happening!!", w którym w latach 1976−1979 aktor odgrywał postać nastoletniego Rogera "Raja" Thomasa. W drugiej połowie lat osiemdziesiątych ponownie wcielił się w tę rolę w sequelu serialu, "What's Happening Now!!". Od 2005 do 2009 roku kreował postać przedsiębiorcy pogrzebowego pana Omara w serialu komediowym "Wszyscy nienawidzą Chrisa" ("Everybody Hates Chris") produkcji The CW.

</doc>
<doc id="3000804" url="https://pl.wikipedia.org/wiki?curid=3000804" title="Sójka (powiat olsztyński)">
Sójka (powiat olsztyński)

Sójka (dawniej "Sojka", niem. "Soyka") – osada w Polsce położona w województwie warmińsko-mazurskim, w powiecie olsztyńskim, w gminie Stawiguda, na terenie rezerwatu Las Warmiński. W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.
Położona nad rzeką Łyną, ok. 7 km na wschód od Stawigudy, na północ od jeziora Ustrych. Po osadzie pozostały tylko polany w lesie, fragmenty fundamentów, brukowana droga i przyczółki mostowe, a po młynie resztki pali w rzece.
Historia.
Pierwotnie była zapisana pod pruską nazwą "Estrich" (1597 r., 1591 r. 1603 r.), co oznacza "klepisko", "posadzka kamienna" (nazwa zachowała się w nazwie jeziora Ustrych). Polska nazwa (Soyka) występuje od XVII w., naprawdopodobniej pochodzi od nazwiska młynarza. Najwcześniej pojawia się nazwa w odniesieniu do rzeki "Esterichsvlis" (1378 r.). Obecne jezioro Ustrych, przy wypływie rzeki Łyny, ma sztuczną groblę. Funkcjonuje tu elektrownia wodna. Możliwe, że pierwotnie było to określenie kamienistego odcinka rzeki Łyny a jezioro powstało po wybudowaniu młyna (w miejscu tego młyna jest obecnie elektrownia). Młyn Sójka położony był poniżej (ok. 1 km) obecnej elektrowni wodnej i ujścia Łyny z jeziora Ustrych.
W 1615 w dokumentach osada zapisana jako "Soykenmuhle", później "Soyka" (1673 r.), "Soika Mühle" (1819 r.), "Soyka" (1820 r.), "Sójka" (1879 r.).
Młyn Sójka (w górę rzeki Łyny od Rusi, obecnie na terenie rezerwatu Las Warmiński) po raz pierwszy został odnotowany w dokumentach w XV w. W 1596 Kapituła Warmińska sprzedała młyn Tomaszowi Ciborzykowi. W czasie wojen szwedzkich (1626–1630) młyn został zniszczony, podobnie było w roku 1656. Młyn uwieczniony na zdjęciu z 1902 r.
W opracowaniu z 1987 r. osada Sójka określana jest jako „dawniej młyn teraz leśniczówka”.

</doc>
<doc id="3000807" url="https://pl.wikipedia.org/wiki?curid=3000807" title="Mimana">
Mimana

 – nazwa prawdopodobnie odnosząca się do jednego z pomniejszych państw koreańskich w federacji Gaya (I–VI wiek). Nazwa występuje przede wszystkim w japońskiej kronice "Nihon-shoki", jako rzekoma japońska kolonia utworzona przez cesarzową Jingū. W XX wieku relacja ta była wykorzystana w Japonii do usprawiedliwiania okupacji Korei przez Japonię. 
Współcześni historycy i archeolodzy nie znaleźli przekonujących dowodów na poparcie legendy o podboju Korei przez cesarzową Jingū, nie są także przekonani czy Mimana na pewno istniała, a jeśli tak, to czy faktycznie była na terytorium Korei. Poprzez swoje nacjonalistyczne korzenie, różne teorie o Mimanie są dość kontrowersyjnym tematem w stosunkach japońsko-koreańskich do dnia dzisiejszego.
"Kroniki Trzech Królestw" odnotowują najazdy Japończyków na Sillę m.in. w 232 i 346 roku. Niemniej podbój królestwa Silla przez Japonię uważa się za mało prawdopodobny.

</doc>
<doc id="3000811" url="https://pl.wikipedia.org/wiki?curid=3000811" title="Teodorowicz">
Teodorowicz



</doc>
<doc id="3000812" url="https://pl.wikipedia.org/wiki?curid=3000812" title="Anna Uhnowska">
Anna Uhnowska



</doc>
<doc id="3000814" url="https://pl.wikipedia.org/wiki?curid=3000814" title="Jacek Rychlicki">
Jacek Rychlicki

Jacek Rychlicki (ur. 27 lutego 1962) – polski siatkarz, reprezentant Polski, wicemistrz Europy (1983).
Kariera sportowa.
Był wychowankiem Czarnych Radom. W 1979 wywalczył ze swoją drużyną awans do II ligi, a w 1984 awans do I ligi. W debiutanckim sezonie w najwyższej klasie ligowej zajął z nią 7. miejsce, a rok później 5. Następnie został zawodnikiem Wifamy Łódź i występował w niej w I lidze do 1989. Potem grał również m.in. w II lidze tureckiej i luksemburskiej drużynie VB Smash 81.
21 maja 1983 jeszcze jako II-ligowiec debiutował w reprezentacji Polski, z którą wywalczył w tym samym roku wicemistrzostwo Europy. W 1984 znalazł się w drużynie powołanej do startu na Igrzyskach Olimpijskich w Los Angeles. Wobec bojkotu tych zawodów zagrał z drużyną na zawodach Przyjaźń-84, zajmując 3. miejsce. W 1986 wystąpił z zespołem na mistrzostwach świata, kończąc turniej na 9. pozycji. Na tej ostatniej imprezie ostatni raz wystąpił w reprezentacji Polski - 5 października 1986 w spotkaniu z Japonią. Łącznie w biało-czerwonych barwach rozegrał 126 meczów, w tym 113 oficjalnych.
Mieszka w Luksemburgu. Jego syn Kamil, również jest siatkarzem.

</doc>
<doc id="3000816" url="https://pl.wikipedia.org/wiki?curid=3000816" title="Bogusława Mańkowska">
Bogusława Mańkowska

Bogusława Bogumiła Mańkowska z Dąbrowskich (ur. 18 marca 1814 w Paryżu, zm. 14 kwietnia 1901 w Poznaniu) – polska pisarka i pamiętnikarka.
Córka Jana Henryka Dąbrowskiego (1755-1818), polskiego generała i Barbary Florentyny Chłapowskiej (1782-1848). Siostra Bronisława (1815-1882), przyrodnia siostra Jana Michała (1783-1827).
Dnia 3 grudnia 1835 roku w Częstochowie poślubiła Teodora Mańkowskiego (1816-1855), ziemianina, założyciela domów handlowych. Z małżeństwa urodziła się m.in. Barbara Kwilecka z Mańkowskich (1845-1910), wielkopolska działaczka narodowa i Napoleon Ksawery Mańkowski (1836-1888), inżynier, powstaniec styczniowy i poseł.
Kształciła się w Warszawie, następnie w Dreźnie.
Autorka "Pamiętników", omawiających czasy Królestwa Kongresowego, wydane w Poznaniu w latach 1880-1883.

</doc>
<doc id="3000818" url="https://pl.wikipedia.org/wiki?curid=3000818" title="Herb gminy Nowe Brzesko">
Herb gminy Nowe Brzesko



</doc>
<doc id="3000822" url="https://pl.wikipedia.org/wiki?curid=3000822" title="Nadżi Talib">
Nadżi Talib

Nadżi Talib, (ur. 1917, zm. 23 marca 2012) – iracki wojskowy i polityk, premier Iraku od 9 sierpnia 1966 do 10 maja 1968.
Życiorys.
Ukończył szkołę sztabu generalnego armii irackiej, następnie studiował w Kimberley w Wielkiej Brytanii, dyplom końcowy uzyskał w 1950.
Po rewolucji 14 lipca 1958 wszedł do rząd Abd al-Karima Kasima jako minister spraw socjalnych.
Powołany na urząd premiera 9 sierpnia 1966 przez prezydenta Abd ar-Rahmana Arifa po zdymisjonowaniu Abd ar-Rahmana al-Bazzaza pod naciskiem wojskowych. Posiadał już wtedy stopień generalski. Kierował gabinetem złożonym z 11 cywilów i 7 oficerów. Jego rząd był słaby (m.in. z powodu wewnętrznych waśni w gronie samych oficerów) i nie cieszył się popularnością, przez co został zdymisjonowany.
Kondolencje po jego śmierci wyraził prezydent Iraku Dżalal Talabani, który określił Taliba jako "przykład patriotyzmu i lojalności".

</doc>
<doc id="3000824" url="https://pl.wikipedia.org/wiki?curid=3000824" title="Kristin Richards-Hildebrand">
Kristin Richards-Hildebrand



</doc>
<doc id="3000825" url="https://pl.wikipedia.org/wiki?curid=3000825" title="Tomasz Laskowski">
Tomasz Laskowski

Tomasz Laskowski (ur. 1 lutego 1972) – polski siatkarz, przyjmujący. W polskiej Ekstraklasie zawodnik Czarnych Radom i Stolarki Wołomin.

</doc>
<doc id="3000827" url="https://pl.wikipedia.org/wiki?curid=3000827" title="Correlophus">
Correlophus

Correlophus – rodzaj jaszczurki z rodziny Diplodactylidae. 
Zasięg występowania.
Rodzaj obejmuje nocne gatunki występujące na Nowej Kaledonii. 
Systematyka.
Etymologia.
"Correlophus": "korra" „czoło, skroń”; λοφος "lophos" „grzebień”.
Podział systematyczny.
Do rodzaju należą następujące gatunki: 

</doc>
<doc id="3000829" url="https://pl.wikipedia.org/wiki?curid=3000829" title="Piotr Szymanowski (siatkarz)">
Piotr Szymanowski (siatkarz)

Piotr Szymanowski (ur. 14 czerwca 1972) – polski siatkarz. 8-krotny reprezentant Polski w 1992 roku. 2-krotny zdobywca Pucharu Polski w 1995 z Legią Warszawa i w 1999 z Czarnymi Radom.
Zawodnik Legii, Czarnych, Jastrzębia Borynia i AZS PWSZ Nysa.

</doc>
<doc id="3000830" url="https://pl.wikipedia.org/wiki?curid=3000830" title="Paulina Bauman">
Paulina Bauman

Paulina Bauman (ur. w 1816 lub 14 czerwca 1848 w Warszawie, zm. 4 stycznia 1912 tamże) – polska działaczka społeczna i filantropka żydowskiego pochodzenia.
Życiorys.
Urodziła się jako córka Majera Bersohna i Chai z domu Szyman (1796–1855). Miała pięcioro rodzeństwa: Zygmunta (1814–1864, którego córka Ludwika (1852–1927) była żoną Hipolita Wawelberga), Mathiasa (1824–1908), Ludwikę (żonę Ludwika Natansona, 1826–1849) i Jana (1829–1913). Poślubiła Salomona Baumana, który zmarł w 1876. Paulina Bauman nie miała dzieci.
Wraz z mężem i rodzicami była współfundatorką Szpitala Dziecięcego Bersohnów i Baumanów w Warszawie. Była także fundatorką powstałych w 1894 dwóch gimnazjów rzemieślniczych dla żydowskich dziewcząt, które mieściły się przy ul. Śliskiej 28 w Warszawie.
Jest pochowana na cmentarzu żydowskim przy ulicy Okopowej (kwatera 26, rząd 3).

</doc>
<doc id="3000831" url="https://pl.wikipedia.org/wiki?curid=3000831" title="Baby, Stop Crying">
Baby, Stop Crying

Baby, Stop Crying („Baby Stop Crying”) – piosenka skomponowana przez Boba Dylana, nagrana przez niego w kwietniu 1978. Wydana została na albumie "Street-Legal" w czerwcu 1978, na singiel utwór trafił 31 lipca 1978.
Historia i charakter utworu.
Utwór ten został nagrany w Rundown Studios w Santa Monica w Kalifornii 28 kwietnia 1978. Była to czwarta sesja nagraniowa tego albumu. Producentem sesji był Don DeVito.
W piosence tej Dylan stara się grać rolę wielkiego doradcy tych mężczyzn, którzy bezowocnie próbowali zadowolić swoją partnerkę. Być może piosenka ta byłaby niezłym popowym utworem, jednak już na samym jej początku pojawia się akt potencjalnej agresji, gdyż narrator żąda pistoletu. Zapewne z tego powodu singel nie był puszczany w amerykańskim radiu i nie wszedł na listę przebojów. Dylan tak skomentował postać z piosenki: „ten mężczyzna ma w tej piosence wyciągniętą rękę i nie obawia się, że zostanie ugryziony”. Faktycznie piosenka jest wykonywana z punktu widzenia mężczyzny, który znajduje się w sytuacji bez wyjścia.
Dylan wykonywał tę piosenkę podczas tournée w 1978.

</doc>
<doc id="3000835" url="https://pl.wikipedia.org/wiki?curid=3000835" title="N-Joy">
N-Joy

N-Joy - niemiecka stacja radiowa należąca do Norddeutscher Rundfunk (NDR), publicznego nadawcy radiowo-telewizyjnego dla północnych Niemiec. Została uruchomiona w 1994 roku i pełni w portfolio NDR rolę rozgłośni dla młodych słuchaczy, których zainteresowania muzyczne skupiają się na hitach z bieżących list przebojów. 
Stacja jest dostępna w analogowym i cyfrowym przekazie naziemnym na całym obszarze obsługiwanym przez NDR, czyli w krajach związkowych Hamburg, Dolna Saksonia, Szlezwik-Holsztyn i Meklemburgia-Pomorze Przednie, a także - ze względu na zasięg nadajników - w Bremie. Dodatkowo można ją znaleźć w Internecie oraz w niekodowanym przekazie z satelity Astra 1M. 

</doc>
<doc id="3000836" url="https://pl.wikipedia.org/wiki?curid=3000836" title="Jedna godzina z tobą">
Jedna godzina z tobą

Jedna godzina z tobą (ang. "One Hour with You") – amerykański film fabularny z 1932 roku w reżyserii George'a Cukora i Ernsta Lubitscha.

</doc>
<doc id="3000837" url="https://pl.wikipedia.org/wiki?curid=3000837" title="Do I Wanna Know?">
Do I Wanna Know?

Do I Wanna Know? – singiel brytyjskiego zespołu indierockowego Arctic Monkeys pochodzący z piątego albumu studyjnego „AM”.
Wydany 19 czerwca 2013 roku w formie Digital download. Płyta winylowa 7" została wydana 22 lipca 2013 roku z utworem zatytułowanym „2013” na stronie B.
Utwór „Do I Wanna Know?” miał swoją premierę 22 maja 2013 roku w Venturze w stanie Kalifornia, podczas pierwszego koncertu trasy AM Tour, promującej album AM. Piosenka jest grana na rozpoczęciu koncertów.
Kompozycja.
Riffy gitarowe są bardzo podobne do utworu „R U Mine?” z 2012 roku, lecz cały utwór ma wolniejsze tempo. Piosenka kontynuuje brzmienie przedstawione w poprzednim albumie „Suck It and See”. Podczas koncertów gitarzysta Alex Turner używa dwunastostrunowej gitary elektrycznej.
Teledysk.
Teledysk do utworu „Do I Wanna Know?” został wyreżyserowany przez Davida Wilsona z udziałem agencji animacyjnej Blinkink. Został opublikowany 18 czerwca 2013 roku w serwisie YouTube.
Listy przebojów.
Utwór zadebiutował na brytyjskiej liście UK Singles Chart na 11 pozycji, będąc tym samym najwyżej notowanym singlem grupy od czasu wydania „Fluorescent Adolescent” w 2007 roku.

</doc>
<doc id="3000839" url="https://pl.wikipedia.org/wiki?curid=3000839" title="NDR Traffic">
NDR Traffic

NDR Traffic - niemiecka stacja radiowa należąca do Norddeutscher Rundfunk (NDR), publicznego nadawcy radiowo-telewizyjnego dla północnych Niemiec. Została uruchomiona w 2011 roku i poświęcona jest w całości komunikatom o bieżącej sytuacji na drogach części Niemiec obsługiwanej przez NDR, na którą składają się kraje związkowe Hamburg, Dolna Saksonia, Szlezwik-Holsztyn oraz Meklemburgia-Pomorze Przednie. Komunikaty czytane są przez dyżurnego spikera, a nie - jak np. w BR Verkehr, stacji radiowej pełniącej analogiczną rolę w Bawarii - przez syntezator mowy.
Stacja dostępna jest wyłącznie w cyfrowym przekazie naziemnym, zaś jej zasięg pokrywa wszystkie obsługiwane landy oraz, ze względów technicznych, Bremę. 
W dniu 5 lipca 2016 roku była oferta o północy w DAB+ i poprzez live stream na rzecz nowego programu "NDR Plus - Das norddeutsche Schlagerradio". Set, program z przebojami i niemieckich produkcjach. NDR Plus zakłada wszystkie częstotliwości i pozycji programowych NDR Traffic.

</doc>
<doc id="3000841" url="https://pl.wikipedia.org/wiki?curid=3000841" title="Dziuchy">
Dziuchy

Dziuchy (w użyciu także nazwy "Trzcianki", "Jaśniewo", "Nowy Przykopiec", ) – osada w Polsce położona w województwie warmińsko-mazurskim, w powiecie olsztyńskim, w gminie Purda. W latach 1975–1998 miejscowość administracyjnie należała do województwa olsztyńskiego.
Osada położona ok. 3 km na południowy wschód od Nowej Wsi, na północ od Butryn, przy drodze Olsztyn-Butryny. Odbywają się tu spotkania pn. Ekologiczne Działania Entuzjastów Natury EDEN.
Historia.
W 1858 r. Dziuchy należały do parafii katolickiej w Butrynach. W tym roku odnotowano w Dziuchach 3 dzieci do 6. roku życia, jednego chłopca w wieku 7-14 lat oraz 9 osób powyżej 14 lat. Dzieci z Dziuch miały wyznaczona szkołę w Przykopie. Ale jedno dziecko zobowiązane do nauki nie korzystało w rzeczywistości ze szkoły w Przykopie. W wykazie parafialnym z 1874 r. i 1880 r. mieszkańcy Dziuch liczeni byli łącznie ze Starym Przykopem i Nowym Przykopem. W 1895 r. 3 października radca budowlany oglądał budynek gospodarza Ehma, który planowano zakupić na rzecz przewidywanej tu szkoły. W szkole tej miały uczyć się dzieci z Dziuch i Małego Przykopu oraz leśnictw: Przykop, Jełguń i Pokrzywy. W 1902 r. w osadzie mieszkało 28 osób (wszyscy katolicy), w 1907 r. w Dziuchach mieszkały 22 osoby (w tym 18 katolików). 
Na początku lat 30. XX w. funkcjonowała szkoła katolicka w Dziuchach, nauczycielem był Kutz. W 1938 r. szkoła ta już nie funkcjonowała, bo brak jest jej w wykazie parafialnym. W sprawozdaniu parafialnym z 1940 r. podawana jest liczba 524 katolików z osady Dziuchy. Tak nagły wzrost ludności wiązał się najpewniej z pobytem robotników przymusowych (lub jeńców). W tym czasie w Nowej Kaletce był obóz pracy ("Arbeitsdienstalager"). Najprawdopodobniej w czasie drugiej wojny światowej w Butrynach funkcjonował ośrodek pracy jeńców podległych obozowi macierzystemu w Olsztynku (Stalag I B Hohenstein). 
Wcześniej osada zapisywana jako "Dzuchen" (1868 r.), "Przykop Leśny" (1868 r.) "Dziuchy" (1881 r.), "Dziuchy albo Trzyścianki" (1947 r.), "Dziuchy" (1951 r.). Dawna osada robotników leśnych.

</doc>
<doc id="3000844" url="https://pl.wikipedia.org/wiki?curid=3000844" title="Markus Münch (piłkarz)">
Markus Münch (piłkarz)

Markus Münch (ur. 7 września 1972 w Nußloch) – niemiecki piłkarz, grający na pozycji obrońcy.
Kariera piłkarska.
Markus Münch karierę piłkarską rozpoczął w drużynie juniorskiej SV Sandhausen. Natomiast profesjonalną karierę rozpoczął w 1990 roku w Bayernie Monahium w 1990 roku. Debiut Müncha w drużynie "Bawarczyków" miał miejsce w 20 marca 1990 roku na Estádio do Dragão w Porto w wygranym 0:2 rewanżowym meczu wyjazdowym z FC Porto w ramach ćwierćfinału Pucharu Europy, zastępując w 85. minucie Christiana Ziege. Ponieważ Münch w Bayernie Monachium nie zdołał wywalczyć miejsca w podstawowej jedenastce, w 1994 roku przeniósł się do Bayeru Leverksusen, w którym występował do 1996 roku. Potem wrócił do "Bawarczyków", gdzie w latach 1996–1998 rozegrał zaledwie 11 meczów.
Następnymi klubami w karierze piłkarskiej Müncha były: FC Köln (1998), włoskie FC Genoa (1998–1999), turecki Beşiktaş Stambuł (1999–2001), gdzie trenerem był jego rodak, były reprezentant RFN – Hans-Peter Briegel, Borussia Mönchengladbach (2001–2003).
W 2003 roku przeniósł się greckiego Panathinaikosu Ateny, w którym pierwszy sezon był najlepszym w karierze Müncha: mistrzostwo Grecji, Puchar Grecji, a także nagroda dla najlepszego Obcokrajowca Superleague Ellada. Po sezonie 2004/2005 Markus Münch w wieku 33 lat zakończył karierę piłkarską.
Kariera reprezentacyjna.
Markus Münch grał również w reprezentacji Niemiec U-20 (2 mecze) i reprezentacji Niemiec U-21 (12 meczów, 2 gole). Natomiast w seniorskiej reprezentacji Niemiec nigdy nie zagrał.
Sukcesy.
Zawodnicze.
Bayern Monachium
Beşiktaş Stambuł
Panathinaikos AO

</doc>
<doc id="3000845" url="https://pl.wikipedia.org/wiki?curid=3000845" title="Wielki Meczet w Dubaju">
Wielki Meczet w Dubaju

Wielki Meczet w Dubaju – meczet położony w Dubaju w Zjednoczonych Emiratach Arabskich pełniący funkcję nie tylko ośrodka religijnego lecz także kulturalnego. Pierwotnie powstał w 1900 r. jednak po kilkudziesięciu latach został zburzony i w 1960 roku odbudowany. W 1998 r. ponownie go przebudowano. Może się w nim pomieścić ok. 1200 wiernych, ale jest on przeznaczony wyłącznie dla muzułmanów. Wyznawcy innych religii nie mogą do niego wchodzić, poza minaretem z którego można robić zdjęcia.
Historia.
Początkowo w meczecie była szkoła, w której studenci uczyli się na pamięć Koranu. W 1960 roku zbudowano w tym miejscu nowy budynek, który w 1998 r. został przebudowany, by przypominał oryginalny styl z początku wieku. Obecnie jest on jednym z największych meczetów w Dubaju i głównym budynkiem w starej części miasta.
Architektura.
Charakterystyczną cechą meczetu jest najwyższy w Dubaju siedemdziesięciometrowy minaret przypominający kształtem latarnię morską. Piaszczysto-szare ściany budynku nie posiadają praktycznie żadnych upiększeń, choć na pięciu kolumnach znajdujących się przy wejściowej fasadzie znajduje się wiele koranicznych inskrypcji. Dach pokrywa czterdzieści pięć małych i dziewięć większych kopuł, a w drewnianych oknach znajduje się ciemne szkło, które wpasowuje się w charakterystyczny styl starego miasta.

</doc>
<doc id="3000850" url="https://pl.wikipedia.org/wiki?curid=3000850" title="Lanckoroński Hrabia">
Lanckoroński Hrabia

Lanckoroński Hrabia − polski herb szlachecki, hrabiowska odmiana herbu Zadora.
Opis herbu.
Opis z wykorzystaniem klasycznych zasad blazonowania:
"Tarcza dzielona w krzyż z polem sercowym. W polach I i IV, czerwonych, orzeł złoty, zwrócony do wewnątrz, w polach II i III błękitnych, głowa lwa złota, ukoronowana, ziejąca ogniem, zwrócona do wewnątrz, w polu sercowym lew złoty, wspięty, ukoronowany, ziejący ogniem. Nad tarczą korona hrabiowska, dziewięciopałkowa, a nad nią dwa hełmy w koronach, z których klejnoty w ukłonie heraldycznym: I orzeł jak w godle, II pół lwa jak w godle, trzymającego miecz w prawej łapie. Labry: na obu hełmach błękitne, podbite złotem."
Powyższy opis pochodzi od Sławomira Górzyńskiego, który czerpał informację z oryginalnych akt. Juliusz Karol Ostrowski podaje opis różniący się kilkoma szczegółami. U niego lew w polu sercowym trzyma miecz i nie zieje ogniem. Również lew w klejnocie nie zieje ogniem. Ponadto Ostrowski podaje dla tego herbu dewizę: "FLAMMANS PRO RECTO" ("PŁOMIEŃ DLA SPRAWIEDLIWYCH")
Najwcześniejsze wzmianki.
Nadany w Galicji 18 listopada 1783 z predykatem "hoch- und wohlgeboren" ("wysoko urodzony i wielmożny") Maciejowi von Lanckorońskiemu. Akt był formalnie potwierdzeniem tytułu hrabiowskiego. Lanckorońscy uzyskali rzekomo pierwotnie tytuł hrabiowski w 1370 (błędna data z podania, właściwie 1355), jednakże dokument ten jest fałszerstwem (podobnie jak w przypadku Russockich). Sfałszowany dokument potwierdzono następnie w 1560. Oprócz wcześniejszego posiadania tytułu, Lanckoroński przedstawił inne dokumenty m.in.: przywilej na dobra Wodzisław, wyciąg z "Herbarza" Niesieckiego, dokumenty dóbr Wodzisław, stwierdzenie, że przodkowie byli senatorami, legitymację szlachectwa oraz zaświadczenie o zapłacie podatku.
Herbowni.
Jedna rodzina herbownych:
graf Lanckoroński.

</doc>
<doc id="3000851" url="https://pl.wikipedia.org/wiki?curid=3000851" title="Markus Münch">
Markus Münch



</doc>
<doc id="3000852" url="https://pl.wikipedia.org/wiki?curid=3000852" title="What Price Hollywood?">
What Price Hollywood?

What Price Hollywood? – amerykański film z 1932 roku w reżyserii George'a Cukora i na podstawie scenariusza wielu autorów.

</doc>
<doc id="3000853" url="https://pl.wikipedia.org/wiki?curid=3000853" title="Agnieszka Tyszka">
Agnieszka Tyszka

Agnieszka Tyszka (ur. w 1968 roku w Toruniu) – polska pisarka książek dla dzieci. Jej twórczość prezentowana była w telewizyjnej Jedyneczce.
Życiorys.
Agnieszka Tyszka ukończyła studia na Wydziale Polonistyki UW. Przez kilka lat pracowała jako dziennikarka prasowa. W 2005 otrzymała Nagrodę im. Kornela Makuszyńskiego za książkę "Róże w garażu". Ma trzy córki: Asię, Julę, Melę, które są inspiracją przygód żeńskich bohaterek książek.

</doc>
<doc id="3000855" url="https://pl.wikipedia.org/wiki?curid=3000855" title="Mundial 1986">
Mundial 1986



</doc>
<doc id="3000856" url="https://pl.wikipedia.org/wiki?curid=3000856" title="Mundial 1982">
Mundial 1982



</doc>
<doc id="3000857" url="https://pl.wikipedia.org/wiki?curid=3000857" title="Niech żyje wolność">
Niech żyje wolność

Niech żyje wolność (fr. "À nous la liberté") – francuski film z 1931 roku w reżyserii i na podstawie scenariusza René Claira.

</doc>
<doc id="3000859" url="https://pl.wikipedia.org/wiki?curid=3000859" title="Mundial 1978">
Mundial 1978



</doc>
<doc id="3000860" url="https://pl.wikipedia.org/wiki?curid=3000860" title="Mundial 1974">
Mundial 1974



</doc>
<doc id="3000861" url="https://pl.wikipedia.org/wiki?curid=3000861" title="Mundial 1970">
Mundial 1970



</doc>
<doc id="3000862" url="https://pl.wikipedia.org/wiki?curid=3000862" title="Ledóchowski Hrabia">
Ledóchowski Hrabia

Ledóchowski Hrabia − polski herb szlachecki, hrabiowska odmiana herbu Szaława.
Opis herbu.
Opis z wykorzystaniem klasycznych zasad blazonowania:
"W polu błękitnym toczenica złota, z zaćwieczonymi wewnątrz trzema krzyżami kawalerskimi (1 i 2). Nad tarczą korona hrabiowska, dziewięciopałkowa, a nad nią hełm w koronie, z której klejnot: ramię zbrojne z mieczem. Labry: błękitne, podbite złotem. Trzymacze: Dwaj rycerze z otwartymi przyłbicami i czerwonymi pióropuszami."
Najwcześniejsze wzmianki.
Nadany w Galicji 8 maja 1800 (tytuł hrabiego Galicji Zachodniej) i 15 maja 1800 (tytuł hrabiego krajów dziedzicznych) z predykatem "hoch- und wohlgeboren" ("wysoko urodzony i wielmożny") Antoniemu Halka von-Ledóchów-Ledóchowskiemu. Tytuł został nadany na podstawie piastowania urzędów senatorskich oraz pokrewieństwa z księciem Jerzym Ossolińskim.
Herbowni.
Jedna rodzina herbownych:
graf Halka von-Ledóchów-Ledóchowski.

</doc>
<doc id="3000863" url="https://pl.wikipedia.org/wiki?curid=3000863" title="Kościół Najświętszej Marii Panny w Tarnowie">
Kościół Najświętszej Marii Panny w Tarnowie



</doc>
<doc id="3000864" url="https://pl.wikipedia.org/wiki?curid=3000864" title="Matylda d'Udekem d'Acoz">
Matylda d'Udekem d'Acoz



</doc>
<doc id="3000866" url="https://pl.wikipedia.org/wiki?curid=3000866" title="Provisorium">
Provisorium



</doc>
<doc id="3000867" url="https://pl.wikipedia.org/wiki?curid=3000867" title="Klasyfikacje Tour de Pologne 2013">
Klasyfikacje Tour de Pologne 2013



</doc>
<doc id="3000869" url="https://pl.wikipedia.org/wiki?curid=3000869" title="Mühlanger">
Mühlanger

Mühlanger – dzielnica miasta Zahna-Elster w Niemczech, w kraju związkowym Saksonia-Anhalt w powiecie Wittenberga. Gmina do 31 grudnia 2010. Od 1 stycznia 2011 do 29 maja 2013 dzielnica miasta Zahna-Elster. Dzień później ponownie stała się gminą i była nią do 31 grudnia 2013.
Historia.
Gmina powstała w 1939 z połączenia miejscowości Prühlitz i Hohndorf. Miejscowość jako gmina istniała do 31 grudnia 2010. 1 stycznia 2011 została połączona z miastem Zahna i gminami Dietrichsdorf, Elster (Elbe), Gadegast, Leetza, Listerfehrda, Zemnick i Zörnigall do miasta Zahna-Elster. Dnia 29 maja 2013 zgodnie z wyrokiem sądu landu Saksonia-Anhalt, ówczesna dzielnica miasta stała się ponownie samodzielną gminą.
1 stycznia 2014 ponownie włączona do Zahan-Elster.

</doc>
<doc id="3000870" url="https://pl.wikipedia.org/wiki?curid=3000870" title="Muehlanger">
Muehlanger



</doc>
<doc id="3000871" url="https://pl.wikipedia.org/wiki?curid=3000871" title="Ciągnik samolotowy">
Ciągnik samolotowy

Ciągnik samolotowy, pushback - pojazd służący do przeciągania samolotów na terenie lotniska. Ze względu na sposób podłączenia samolotu wyróżnia się ciągniki dyszlowe i bezdyszlowe.

</doc>
<doc id="3000872" url="https://pl.wikipedia.org/wiki?curid=3000872" title="Purav Raja">
Purav Raja

Purav Raja (ur. 7 grudnia 1985 w Mumbaju) – hinduski tenisista, reprezentant w Pucharze Davisa.
Kariera tenisowa.
Karierę zawodową Raja rozpoczął w 2006 roku.
Raja głównie gra w grze podwójnej. W lipcu 2013 roku wygrał turniej o randze ATP World Tour w Bogocie, w parze z Divijem Sharanem. Drugi deblowy tytuł rangi ATP World Tour zdobył z Divijem Sharanem w sierpniu 2016 roku w Los Cabos. Ponadto Hindus jest uczestnikiem 2 finałów.
W lutym 2013 roku zadebiutował w reprezentacji Indii w Pucharze Davisa.
W rankingu gry pojedynczej Raja najwyżej był na 813. miejscu (30 lipca 2007), a w klasyfikacji gry podwójnej na 52. pozycji (17 lipca 2017).

</doc>
<doc id="3000874" url="https://pl.wikipedia.org/wiki?curid=3000874" title="Bilbajs">
Bilbajs

Bilbajs (arab. بلبيس; kopt. "Phelbs") – miasto w Egipcie, w Prowincji Wschodniej, na północny wschód od Kairu. W 2006 roku liczyło ok. 137 tys. mieszkańców. Ośrodek handlowy regionu bawełny i juty oraz port nad Kanałem Ismailijskim.
Leżące na ważnym szlaku miasto zostało podbite w 640 roku przez Arabów, którzy później wznieśli w nim łańcuch twierdz służących do obrony Kairu. W 996 roku, w trakcie wyprawy do Syrii, nieoczekiwanie zmarł w mieście kalif fatymidzki Al-Aziz, po czym władzę w kalifacie natychmiast przejął jego syn Al-Hakim. W 1163 i w 1168 roku Bilbajs zostało zajęte przez wojska pod dowództwem Amalryka I, w czasie zbrojnych wypraw do Egiptu. W 1798 roku na polecenie Napoleona odbudowano miejskie fortyfikacje. Do XIX wieku miasto było stolicą Prowincji Wschodniej.

</doc>
<doc id="3000876" url="https://pl.wikipedia.org/wiki?curid=3000876" title="Divij Sharan">
Divij Sharan

Divij Sharan (ur. 2 marca 1986 w Delhi) – hinduski tenisista, reprezentant w Pucharze Davisa, medalista igrzysk azjatyckich.
W lipcu 2019 poślubił brytyjską tenisistkę Samanthę Murray.
Kariera tenisowa.
Karierę zawodową Sharan rozpoczął w 2004 roku.
Sharan głównie gra w grze podwójnej, wygrywając pięć turniejów rangi ATP Tour z siedmiu rozegranych finałów.
We wrześniu 2012 roku zadebiutował w reprezentacji Indii w Pucharze Davisa.
We wrześniu 2014 roku Sharan zdobył brązowy medal igrzysk azjatyckich w Inczonie w konkurencji gry podwójnej, wspólnie z Yukim Bhambrim. Cztery lata później w Palembangu triumfował w zawodach deblowych razem z Rohanem Bopanną.
W rankingu gry pojedynczej Sharan najwyżej był na 438. miejscu (30 lipca 2007), a w klasyfikacji gry podwójnej na 36. pozycji (16 lipca 2018).
W roku 2020 został laureatem nagrody Arjuna Award.

</doc>
<doc id="3000878" url="https://pl.wikipedia.org/wiki?curid=3000878" title="Frankenweenie">
Frankenweenie



</doc>
<doc id="3000882" url="https://pl.wikipedia.org/wiki?curid=3000882" title="Bitwa morska koło Grand Port">
Bitwa morska koło Grand Port

Bitwa morska koło Grand Port – starcie zbrojne pomiędzy siłami morskimi Francji i Wielkiej Brytanii, które miało miejsce w dniach 20–27 sierpnia 1810 r. w trakcie kampanii na Mauritiusie 1809–1811. Bitwa zakończyła się zwycięstwem francuskim, które jednak nie przeszkodziło siłom brytyjskim w późniejszym opanowaniu wyspy.
Po zajęciu w roku 1810 wysp Réunion oraz wybrzeża Île de la Passe kolejnym celem Brytyjczyków stało się opanowanie wyspy Mauritius. Dnia 20 sierpnia 1810 w rejonie Île de la Passe pojawiło się 5 okrętów francuskich. Eskadra dowodzona przez Victora Guya Duperré składała się z fregat Bellone i Minerve, korwety Victor oraz zdobytych wcześniej na Anglikach pryzów HEICS Ceylon i HEICS Windham. Okręty francuskie obrały kurs na Grand Port, gdzie zamierzano zrzucić kotwicę. Ok. godziny 13.30 brytyjska fregata HMS Néréide oraz baterie nadbrzeżne z Île de la Passe otworzyły ogień do francuskiej korwety Victor, która umknęła do Grand Port. Ostrzelane zostały również fregaty Minerve i Ceylon. Następnego dnia Brytyjczykom udaje się odbić HEICS Windham, który został odesłany na Réunion.
Rankiem 23 sierpnia 1810 r. angielskie fregaty HMS Sirius (kaptain Samuel Pym), HMS Magicienne (kaptain Lucius Curtis), HMS Iphigenia (kaptain Harry Lambert) pojawiły się w rejonie Île de la Passe. Ok. godz. 16.30 jednostki te weszły do Grand Port, rozpoczynając walkę z fregatami francuskimi. Godzinę później na rafę wpadł HMS Sirius, podobnie jak w chwilę później HMS Magicienne, wobec czego siła ognia angielskiego została znacznie zmniejszona. W tym samym czasie HMS Iphigenia otworzyła ogień do fregaty Minerve a HMS Néréide toczył pojedynek z Bellone i Victorem.
O godz, 18:15 HEICS Ceylon pod naciskiem Francuzów skierował się w kierunku lądu, ścigany przez Minerve. W trakcie ucieczki Brytyjczykom udało się zerwać linę kotwiczną francuskiej fregaty Bellone, która zmuszona była bronić się teraz przed ostrzałem prowadzonym z HMS Iphigenia. Ok godz 19 kolejna z kul zerwała łańcuch kotwiczny na HMS Néréide. Jednostkę zaczęło znosić w kierunku Bellone, która natychmiast otorzyła ogień do Anglików. W wyniku 3-godzinnego pojedynku większość załogi Néréide została wyłączona z walki. Po północy zawalił się główny maszt a na pokładzie pojawił się ogień. Ok. godziny 1.50 obie strony wstrzymały ogień.
Wczesnym rankiem następnego dnia Bellone oddała kilka kolejnych salw do HMS Néréide. W tym samym czasie HMS Iphigenia rozpoczęła odwrót. Gdy tylko jednostka brytyjska znalzła się poza zasięgiem dział, ogień francuski skoncentrowano na HMS Magicienne. Po południu 24 sierpnia załoga Magicienne otrzymała rozkaz przejścia na szalupy i wejścia na pokład HMS Iphigenia. Na opuszczonej fregacie brytyjskiej wkrótce wybuchł pożar, który kilka godzin później doprowadził do eksplozji.
Dnia 25 sierpnia francuskie baterie nadbrzeżne otworzyły ogień do brytyjskiej fregaty HMS Sirius. Około godziny 9 także i tę opuszczoną w chwilę wcześniej jednostkę strawił ogień. O godzinie 11 Sirius eksplodował.
27 sierpnia HMS Iphigenia wycofała się do Île de la Passe, gdzie wyokrętowała na ląd zebraną z HMS Magicienne załogę. Tego samego dnia francuskie jednostki Venus, Manche i Astrée dowodzone przez Jacques’a Felixa Emmanuela Hamelina wpłynęły do Grand Port. Francuski dowódca zażądał kapitulacji HMS Iphigenia, co nastąpiło dnia 29 sierpnia 1810 r.
Bitwa pod Grand Port była największym zwycięstwem floty francuskiej podczas wojny na Oceanie Indyjskim. Straty po obu stronach były bardzo wysokie. Z liczącej 281 członków załogi Néréide zmarło 92 ludzi a 137 zostało rannych w większości ciężko. Na Iphigenia poległo 5 ludzi a 13 zostało rannych, natomiast na Magicienne stosunek ten wyniósł 8 zabitych i 20 rannych. Jedynie na Siriusie nie zanotowano ofiar. Łącznie straty brytyjskie wyniosły 105 zabitych, 170 rannych i 1200 jeńców. Obie zdobyte jednostki angielskie Néréide i Iphigenia włączono do sił francuskich (HMS Iphigenia przemianowano na Iphigenié). W roku 1811 Néréide porzucono w Grand Port jako bezużyteczny wrak. W tym samym roku Iphigenié została odbita przez Brytyjczyków.
Według francuskich danych straty francuskie wyniosły 37 zabitych oraz 112 rannych. Przypuszcza się jednak że są to liczby zaniżone głównie na Bellone.

</doc>
<doc id="3000883" url="https://pl.wikipedia.org/wiki?curid=3000883" title="Nicky Spoko">
Nicky Spoko

Nicky Spoko (ang. "Nicky Deuce") – amerykańsko-kanadyjski film familijny z 2013 roku oparty na scenariuszu Arta Edlera Browna, Andy’ego Callahana oraz Douglasa Sloana i reżyserii Jonathana A. Rosenbauma. Film powstał na podstawie książki pt. "Nicky Deuce: Welcome to the Family".
Światowa premiera filmu miała miejsce 27 maja 2013 roku na amerykańskim Nickelodeon. W Polsce premiera filmu odbyła się 20 października 2013 roku na kanale Nickelodeon Polska.
Fabuła.
Film opowiada o Nicholasie Borellim (Noah Munck), który jest spokojnym, wzorowym uczniem i grzecznym synem. Kiedy zostaje wysłany na wakacje do wujka Frankiego (Steve Schirripa) do Brooklynu, z daleka od nadopiekuńczych rodziców i bezpiecznego domu, Nicky stara się odnaleźć w nowym, nieznanym mu środowisku. Pewnego dnia przez przypadek wszyscy najwięksi gangsterzy Nowego Jorku biorą go za groźnego Nicky’ego Spoko, faceta, który trzęsie całym miastem. Nagle okazuje się, że ten miły chłopak staje się postrachem całej okolicy.
Wersja polska.
Wersja polska: na zlecenie Nickelodeon Polska
Udział wzięli:
Lektor: Radosław Popłonikowski

</doc>
<doc id="3000884" url="https://pl.wikipedia.org/wiki?curid=3000884" title="Za wami pójdą inni...">
Za wami pójdą inni...



</doc>
<doc id="3000885" url="https://pl.wikipedia.org/wiki?curid=3000885" title="R U Mine?">
R U Mine?

"R U Mine?" – singel brytyjskiego zespołu indierockowego Arctic Monkeys pochodzący z albumu studyjnego AM.
Tytułowy utwór został wydany w formie Digital download 27 lutego 2012 roku. 21 kwietnia 2012 roku wydano limitowaną edycję 7" płyt winylowych z podwójną stroną A, zawierających dodatkowo utwór "Electricity". Liczba płyt była ograniczona do 1750 egzemplarzy.
Piosenka "R U Mine?" zadebiutowała na 33 pozycji brytyjskiej listy UK Singles Chart.
Alex Turner wyjawił, że zespół czerpał inspiracje od Aubreya Grahama i Lil Wayne'a.
Teledysk towarzyszący wydaniu "R U Mine?" opublikowano 27 lutego 2012 roku w serwisie YouTube. 

</doc>
<doc id="3000891" url="https://pl.wikipedia.org/wiki?curid=3000891" title="Hilary Caldwell">
Hilary Caldwell

Hilary Caldwell (ur. 13 marca 1991 w London) – kanadyjska pływaczka, specjalizująca się w stylu grzbietowym, brązowa medalistka igrzysk olimpijskich i mistrzostw świata.
Kariera pływacka.
Wystartowała na igrzyskach olimpijskich w Londynie (2012) na 200 metrów stylem grzbietowym, gdzie była osiemnasta z czasem 2:10,75.
Rok później zdobyła brązowy medal mistrzostw świata w Barcelonie w tej samej konkurencji.
Na Igrzyskach Wspólnoty Narodów w 2014 roku wywalczyła brąz na dystansie 200 m stylem grzbietowym.
Podczas mistrzostw świata w Kazaniu z czasem 2:08,66 zajęła siódme miejsce w konkurencji 200 m grzbietem. Na dystansie 100 m stylem grzbietowym uzyskała czas 1:00,31 min i nie zakwalifikowała się do finału, ostatecznie plasując się na 12. miejscu.
W trakcie igrzysk olimpijskich w Rio de Janeiro zdobyła brązowy medal na 200 m stylem grzbietowym po przepłynięciu tego dystansu w czasie 2:07,54.

</doc>
<doc id="3000895" url="https://pl.wikipedia.org/wiki?curid=3000895" title="Ssaki wyższe">
Ssaki wyższe

Ssaki wyższe (Eutheria) – grupa ssaków żyworodnych obejmująca łożyskowce i formy spokrewnione z nimi bliżej niż z torbaczami lub stekowcami. Jest kladem siostrzanym dla ssaków niższych. Dawniej nazwę Eutheria używano zamiennie z Placentalia, jednak obecnie większość autorów stosuje je dla różnych taksonów.
Pierwotnie ssaki wyższe miały 7–8 zębów zakłowych: trzy trzonowce i cztery–pięć przedtrzonowców (w takim przypadku u łożyskowców doszłoby do zaniku trzeciego przedtrzonowca, podobnie jak u niektórych wcześniejszych ssaków wyższych). Dokładny czas powstania Eutheria jest nieznany: niektóre analizy molekularne sugerują, że klad ten wyewoluował w jurze, około 176 mln lat temu, podczas gdy inne czas jego powstania szacują na około 127 mln lat. Za najstarszego znanego przedstawiciela ssaków wyższych uważano "Eomaia scansoria" sprzed około 125 mln lat, dopóki w 2011 roku nie opisano gatunku "Juramaia sinensis", który żył około 160 mln lat temu. Obszerna analiza filogenetyczna przeprowadzona przez O'Leary i in. (2013) sugeruje jednak, że "Eomaia" nie jest ssakiem wyższym, lecz taksonem siostrzanym dla kladu ssaków żyworodnych; "Juramaia" nie została uwzględniona w analizie, podobnie jak "Acristatherium", żyjące niemal w tym samym czasie co "Eomaia", oraz nieco od nich młodszy "Sasayamamylos". Najstarszym ssakiem wyższym uwzględnionym w badaniu jest "Maelestes" sprzed około 91 mln lat.

</doc>
<doc id="3000896" url="https://pl.wikipedia.org/wiki?curid=3000896" title="MLB All-Star Game 1950">
MLB All-Star Game 1950

MLB All-Star Game 1950 – 17. Mecz Gwiazd ligi MLB, który rozegrano 11 lipca 1950 roku na stadionie Comiskey Park w Chicago. Mecz zakończył się zwycięstwem National League All-Stars 4–3 po rozegraniu 14 inningów. Spotkanie obejrzało 46 127 widzów. Był to pierwszy All-Star Game, w którym konieczne było rozegranie dodatkowych inningów.

</doc>
<doc id="3000897" url="https://pl.wikipedia.org/wiki?curid=3000897" title="Pratt &amp; Whitney PW2000">
Pratt &amp; Whitney PW2000

PW2000 – seria turbowentylatorowych, dwuprzepływowych silników lotniczych o dużym stosunku dwuprzepływowości. Wytwarzane są przez amerykańską firmę Pratt &amp; Whitney. Silnik został zaprojektowany do samolotu Boeing 757.
Oznaczenie militarne silnika to F117.
Projekt.
Prace nad nowym silnikiem rozpoczęły się w pierwszej połowie lat 80. XX w. Silnik posiada całkowicie autonomiczny cyfrowy system sterowania silnika FADEC, który został certyfikowany w 1984. Był to pierwszy silnik lotniczy przeznaczony do użytku cywilnego z systemem FADEC.
Pierwszy model z serii PW2000 – PW2037 napędzał samolot Boeing 757-200, pierwszą linią, do której trafiły te samoloty z silnikami PW była Delta Air Lines. 
Oprócz zastosowań cywilnych silniki PW2000 są używane także przez wojsko. Od 1991 napędzają one wojskowe samoloty transportowe C-17 Globemaster III. Oznaczenie silników z serii PW2000 dla wojska to F117-PW-100.
Silnik napędzał również samolot Ił-96M, pierwszy lot wykonano w 1993, jednak samolot nie przyjął się na rynku i wyprodukowano tylko jeden egzemplarz.
Ostatnia wersja rozwojowa pochodzi z 1994 znana jako PW2043. Wytwarza ciąg maksymalny o sile 190 kN. Starsze modele z serii PW2000 mogą przejść konwersję do modelu PW2043.
Silniki PW2000 mogą posiadać 180-minutowy ETOPS.

</doc>
<doc id="3000900" url="https://pl.wikipedia.org/wiki?curid=3000900" title="Metal Conquest">
Metal Conquest

Metal Conquest – pierwszy album typu EP szwedzkiej grupy Heavy Load wydany we wrześniu 1981 roku.

</doc>
<doc id="3000901" url="https://pl.wikipedia.org/wiki?curid=3000901" title="Daniszewo (gromada)">
Daniszewo (gromada)

Daniszewo (do 31 XII 1960 "Pilichówko") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Daniszewo siedzibą GRN w Daniszewie utworzono 1 stycznia 1961 w powiecie płockim w woj. warszawskim w związku z przeniesieniem siedziby GRN gromady Pilichówko z Pilichówka do Daniszewa i zmianą nazwy jednostki na "gromada Daniszewo".
Gromada Daniszewo funkcjonowała zaledwie przez jeden rok. 31 grudnia 1961 gromadę zniesiono, włączając jej obszar do gromad: Góra (wsie Majdany i Włóki) i Bulkowo (wsie Daniszewo, Gniewkowo, Nadółki, Pilichowo i Pilichówko) w tymże powiecie.

</doc>
<doc id="3000905" url="https://pl.wikipedia.org/wiki?curid=3000905" title="Masallata">
Masallata

Masallata (arab. مسلاتة, "Masallātah") – miasto w północno-zachodniej Libii, w gminie Al-Marakib. W 2004 roku liczyło blisko 24 tys. mieszkańców. Dawniej miejscowość stanowiła ważne centrum studiów islamskich. Miasto znane jest również z hodowli drzew oliwkowych i produkcji oliwy z oliwek. Wraz z miastem Tarhuna, dało nazwę byłej libijskiej gminie Tarhuna wa-Masalata, funkcjonującej w latach 2001-2007.

</doc>
<doc id="3000909" url="https://pl.wikipedia.org/wiki?curid=3000909" title="Engine Alliance GP7200">
Engine Alliance GP7200



</doc>
<doc id="3000911" url="https://pl.wikipedia.org/wiki?curid=3000911" title="Pierre Ramadier">
Pierre Ramadier

Pierre Louis Ramadier (ur. 18 lutego 1902 w Lunel, zm. 11 czerwca 1983 w Lodève) – francuski lekkoatleta, tyczkarz, medalista mistrzostw Europy w 1938, olimpijczyk z Amsterdamu (1928) i z Berlina (1936).
Wystąpił na igrzyskach olimpijskich w 1928 w Amsterdamie, lecz odpadł w kwalifikacjach nie zaliczywszy żadnej wysokości. Na mistrzostwach Europy w 1934 w Turynie zajął 5. miejsce, a na igrzyskach olimpijskich w 1936 w Berlinie 17.–23. miejsce.
Zdobył brązowy medal na mistrzostwach Europy w 1938 w Paryżu, przegrywając jedynie z Karlem Sutterem z Niemiec i Bo Ljungbergiem ze Szwecji, a wyprzedzając Wilhelma Schneidera z Polski.
Ramadier był mistrzem Francji w skoku o tyczce w latach 1928–1932, 1934, 1936–1939 i 1942, wicemistrzem w tej konkurencji w 1926 i 1935 oraz brązowym medalistą w 1925 i 1933.
Był pierwszym francuskim tyczkarzem, który pokonał wysokość 4 metrów (4,035 m osiągnięte 31 maja 1931 w Paryżu). Pięciokrotnie poprawiał rekord Francji w skoku o tyczce, doprowadzając go do wyniku 4,07 m, uzyskanego 30 sierpnia 1931 w Paryżu. Rekord ten został poprawiony dopiero w 1948 przez Victora Sillona.

</doc>
<doc id="3000912" url="https://pl.wikipedia.org/wiki?curid=3000912" title="Carl I. Hagen">
Carl I. Hagen

Carl I. Hagen (ur. 6 maja 1944 w Oslo) – norweski polityk, wieloletni deputowany i przewodniczący Partii Postępu.
Życiorys.
W 1963 ukończył szkołę średnią, kształcił się następnie w Londynie, uzyskując dyplom Higher National Diploma in Business Studies. Pracował jako dyrektor zarządzający w norweskim oddziale firmy Tate &amp; Lyle (1970–1974), a także jako doradca finansowy i polityczny (1977–1981). W pierwszej połowie lat 90. zaangażował się w działalność partii sygnowanej nazwiskiem jej lidera – pisarza i polityka Andersa Langego. Pełnił funkcję sekretarza tego ugrupowania, które po jego śmierci przekształciło się w Partię Postępu. Od 1978 do 2006 Carl I. Hagen nieprzerwanie stał na czele tego ugrupowania. Od 1973 do 1977 był zastępcą poselskim. W 1981 po raz pierwszy został wybrany do Stortingu, deputowanym pozostawał nieprzerwanie przez siedem kadencji do 2009. Od 2005 pełnił funkcję wiceprzewodniczącego norweskiego parlamentu. W 2011 planował powrót do aktywności politycznej, zarejestrował swoją kandydaturę na burmistrza Oslo, jednak zrezygnował na kilka dni przez datą głosowania. W 2021 został ponownie wybrany do Stortingu.

</doc>
<doc id="3000913" url="https://pl.wikipedia.org/wiki?curid=3000913" title="Kambut">
Kambut

Kambut (arab. كمبوت, "Kambūt") – miasto we wschodniej Libii, w gminie Al-Butnan, około 50 km na wschód od Tobruku. W 2006 roku liczyło ok. 5 tys. mieszkańców. Znajduje się tu stare lotnisko, wykorzystywane podczas II wojny światowej. Miasto w literaturze spotykane także pod nazwą "Gambut".

</doc>
<doc id="3000920" url="https://pl.wikipedia.org/wiki?curid=3000920" title="Correlophus ciliatus">
Correlophus ciliatus



</doc>
<doc id="3000921" url="https://pl.wikipedia.org/wiki?curid=3000921" title="Rhacodactylus ciliatus">
Rhacodactylus ciliatus



</doc>
<doc id="3000927" url="https://pl.wikipedia.org/wiki?curid=3000927" title="Publiczna chmura">
Publiczna chmura



</doc>
<doc id="3000928" url="https://pl.wikipedia.org/wiki?curid=3000928" title="Prywatna chmura">
Prywatna chmura



</doc>
<doc id="3000931" url="https://pl.wikipedia.org/wiki?curid=3000931" title="Oceanodroma furcata">
Oceanodroma furcata



</doc>
<doc id="3000932" url="https://pl.wikipedia.org/wiki?curid=3000932" title="Frédéric Rossif">
Frédéric Rossif

Frédéric Rossif (ur. 14 sierpnia 1922 w Cetyni, zm. 18 kwietnia 1990 w Paryżu) – francuski reżyser dokumentalny.
Po wymordowaniu jego rodziny w czasie wojny, zbiegł do Francji, gdzie w 1944 wstąpił do Legii Cudzoziemskiej. Po wojnie osiadł w Paryżu i rozpoczął współpracę z przemysłem filmowym. Stał się cenionym dokumentalistą, specjalizującym się w filmach o dzikiej przyrodzie, historii XX wieku i biografiach sławnych artystów. W 1961 nakręcił film "Le Temps du ghetto" o getcie warszawskim. W 1963 roku jego film "Umrzeć w Madrycie" dotyczący wojny domowej w Hiszpanii, został ocenzurowany, a po interwencji ambasady hiszpańskiej w Paryżu, przez pewien czas zaprzestano jego wyświetlania. Rossif zmarł przed premierą swego monumentalnego dzieła o drugiej wojnie światowej "Od Norymbergi do Norymbergi".

</doc>
<doc id="3000934" url="https://pl.wikipedia.org/wiki?curid=3000934" title="Sphenoeacus afer">
Sphenoeacus afer



</doc>
<doc id="3000935" url="https://pl.wikipedia.org/wiki?curid=3000935" title="Aethia pusilla">
Aethia pusilla



</doc>
<doc id="3000936" url="https://pl.wikipedia.org/wiki?curid=3000936" title="Ocreatus underwoodii">
Ocreatus underwoodii



</doc>
<doc id="3000938" url="https://pl.wikipedia.org/wiki?curid=3000938" title="Orthotomus chaktomuk">
Orthotomus chaktomuk



</doc>
<doc id="3000939" url="https://pl.wikipedia.org/wiki?curid=3000939" title="Scytalopus gettyae">
Scytalopus gettyae



</doc>
<doc id="3000940" url="https://pl.wikipedia.org/wiki?curid=3000940" title="Sericulus aureus">
Sericulus aureus



</doc>
<doc id="3000941" url="https://pl.wikipedia.org/wiki?curid=3000941" title="Petroica traversi">
Petroica traversi



</doc>
<doc id="3000944" url="https://pl.wikipedia.org/wiki?curid=3000944" title="Artur Tadeusz Müller">
Artur Tadeusz Müller

 
Artur Tadeusz Müller (ur. 20 października 1893 we Lwowie, zm. 4 sierpnia 1960 w São Paulo) – polski kompozytor, pianista, dyrygent.
Ukończył Konserwatorium Polskiego Towarzystwa Muzycznego kształcąc się u Stanisława Niewiadomskiego. W 1921 zadebiutował jako kompozytor baletem "Zaklęte trzewiczki". W początkach lat 30. przeniósł się do Warszawy, występował w ekskluzywnej kawiarni „Swann” do wybuchu powstania warszawskiego. Po II wojnie światowej wyemigrował do Brazylii i osiadł na stałe w Săo Paulo. Występował jako pianista w polskim „Klubie 44”.

</doc>
<doc id="3000947" url="https://pl.wikipedia.org/wiki?curid=3000947" title="Death or Glory (album Heavy Load)">
Death or Glory (album Heavy Load)

Death or Glory – drugi album studyjny szwedzkiej grupy heavy metalowej Heavy Load wydany w październiku 1982 roku.

</doc>
<doc id="3000957" url="https://pl.wikipedia.org/wiki?curid=3000957" title="Dębiński">
Dębiński



</doc>
<doc id="3000958" url="https://pl.wikipedia.org/wiki?curid=3000958" title="Karczma Kunowska">
Karczma Kunowska

Karczma Kunowska – osada wsi Bór Kunowski w Polsce, położona w województwie świętokrzyskim, w powiecie starachowickim, w gminie Brody.
W latach 1975–1998 osada administracyjnie należała do województwa kieleckiego.

</doc>
<doc id="3000961" url="https://pl.wikipedia.org/wiki?curid=3000961" title="Muhammad Sulajman">
Muhammad Sulajman

Muhammad Ahmad Sulajman, "Mohammed Ahmed Suleiman" (arab. محمد أحمد سليمان; ur. 23 listopada 1969) – katarski lekkoatleta, średnio- i długodystansowiec, medalista olimpijski z 1992.
Pochodzi z Somalii, z tego samego plemienia, co Abdi Bile, Abdihakem Abdirahman i Mohamed Farah, ale od młodości startował jako reprezentant Kataru.
Specjalizował się w biegach na 1500 metrów i na 5000 metrów. Jego największym sukcesem jest brązowy medal w biegu na 1500 metrów na igrzyskach olimpijskich w 1992 w Barcelonie. Był to pierwszy medal olimpijski zdobyty przez sportowca z Kataru. Miesiąc później Muhammad Sulajman (reprezentując Azję) zwyciężył na tym samym dystansie w Pucharze Świata w 1992 w Hawanie.
Osiągnięcia.
Zdobył srebrny medal na 1500 metrów na mistrzostwach Azji juniorów w 1986 w Dżakarcie. Zajął 3. miejsce na tym dystansie na igrzyskach azjatyckich w 1986 w Seulu. Na mistrzostwach świata juniorów w 1988 w Greater Sudbury zajął w tej konkurencji 7. miejsce, a na mistrzostwach Azji juniorów w 1988 w Singapurze zwyciężył. Wystąpił w biegu na 1500 metrów na igrzyskach olimpijskich w 1988 w Seulu, ale odpadł w przedbiegach. Zdobył brązowy medal na w biegu na 1500 metrów oraz w biegu na 3000 metrów z przeszkodami na mistrzostwach Azji w 1989 w Nowym Delhi.
Na igrzyskach azjatyckich w 1990 w Pekinie zwyciężył zarówno w biegu na 1500 metrów, jak i na 5000 metrów. Na mistrzostwach Azji w 1991 w Kuala Lumpur również zdobył złote medale w obu tych konkurencjach. Na mistrzostwach świata w 1991 w Tokio zajął 9. miejsce w finale biegu na 1500 m.
Zdobył brązowy medal w biegu na 1500 metrów na igrzyskach olimpijskich w 1992 w Barcelonie, gdzie uplasował się za reprezentantem gospodarzy Fermínem Cacho i Marokańczykiem Raszidem al-Basirem. W tym samym roku zwyciężył na tym dystansie w Pucharze Świata w Hawanie. Na mistrzostwach świata w 1993 w Stuttgarcie zajął 4. miejsce w biegu na 1500 metrów. Zwyciężył na tym dystansie na igrzyskach azjatyckich w 1994 w Hiroszimie.
Na halowych mistrzostwach świata w 1995 w Barcelonie zajął 4. miejsce w biegu na 3000 metrów (dwa tygodnie wcześniej w Sztokholmie ustanowił wynikiem 7:45,69 halowy rekord Azji w tej konkurencji). Zwyciężył w biegu na 1500 metrów oraz zajął 2. miejsce w biegu na 800 metrów na mistrzostwach Azji w 1995 w Dżakarcie. Zajął 7. miejsce na dłuższym z tych dystansów podczas mistrzostw świata w 1995 w Göteborgu. Był dziewiąty w finale tej konkurencji na igrzyskach olimpijskich w 1996 w Atlancie i szósty na mistrzostwach świata w 1997 w Atenach. Kilka dni po mistrzostwach w Atenach osiągnął swój rekord życiowy w biegu na 1500 metrów – podczas mityngu Weltklasse Zürich uzyskał czas 3:32,10, który był wówczas rekordem Kataru.
Zdobył złoty medal na 1500 metrów na mistrzostwach Azji w 1998 w Fukuoce, a także na 1500 metrów i na 5000 metrów na igrzyskach azjatyckich w 1998 w Bangkoku. Na mistrzostwach Azji w 2000 w Dżakarcie po raz czwarty zwyciężył na 1500 metrów, a także zdobył brązowy medal na 5000 metrów. Podczas mistrzostw świata w przełajach (2000) uplasował się na 119. pozycji w biegu na długim dystansie ze stratą ponad 5 minut do zwycięzcy – reprezentującego Belgię Mohammeda Mourhita. Wystąpił na igrzyskach olimpijskich w 2000 w Sydney, gdzie zajął 14. miejsce w biegu na 5000 metrów.
Bracia Sulajmana – Nasir i Abd ar-Rahman również startują w biegach na średnich dystansach; ten drugi został mistrzem Azji na 1500 metrów w 2002 roku.

</doc>
<doc id="3000973" url="https://pl.wikipedia.org/wiki?curid=3000973" title="Ołeksandr Pobiedonoscew">
Ołeksandr Pobiedonoscew

Ołeksandr Wiktorowycz Pobiedonoscew, ukr. Олександр Вікторович Побєдоносцев (ur. 19 listopada 1981 w Kijowie) – ukraiński hokeista, reprezentant Ukrainy.
Kariera.
Od sierpnia 2013 zawodnik klubu Titan Klin. Od sierpnia 2014 zawodnik Bejbarysu Atyrau w lidze kazachskiej (wraz z nim jego rodak Wiktor Zacharow). Od lutego 2015 zawodnik Jertysu Pawłodar w tej samej lidze (wraz z nim także W. Zacharow). Od sierpnia 2015 zawodnik Generals Kijów. Od lipca 2016 ponownie zawodnik Donbasu Donieck. Po sezonie 2016/2017 zakończył karierę.
W barwach juniorskich reprezentacji Ukrainy uczestniczył w turniejach mistrzostw Europy juniorów do lat 18 edycji 1998, mistrzostw świata juniorów do lat 18 edycji 1999, mistrzostw świata juniorów do lat 20 edycji 2000, 2001. Brał udział w turnieju zimowej uniwersjady edycji 2001. W barwach reprezentacji seniorskiej uczestniczył w turniejach mistrzostw świata edycji 2005, 2006, 2007 (Elita), 2008, 2009, 2010, 2011, 2012, 2013 (kapitan zespołu), 2014, 2015, 2016 (Dywizja I).
Podczas turnieju MŚ 2005 kontrola antydopingowa wykazała niedozwolone środki w jego organizmie, w związku z czym został wykluczony z turnieju.

</doc>
<doc id="3000974" url="https://pl.wikipedia.org/wiki?curid=3000974" title="Adolf Goldfeder (pianista)">
Adolf Goldfeder (pianista)

Adolf Goldfeder (zm. 1944) – polski pianista i prawnik.
Ukończył Konserwatorium Muzyczne w Warszawie w 1924 roku (klasa Henryka Melcera-Szczawińskiego) wraz z Romanem Jasińskim i Stanisławem Szpinalskim.
Uczył się też u Filipa Liebermana.
Grał w duecie z Władysławem Szpilmanem w kawiarni Sztuka. Wyszedł z getta warszawskiego dzięki Michałowi Gabrielowi Karskiemu. 

</doc>
<doc id="3000978" url="https://pl.wikipedia.org/wiki?curid=3000978" title="Dwukadłubowy okręt podwodny">
Dwukadłubowy okręt podwodny

Dwukadłubowy okręt podwodny – układ architektoniczny okrętu podwodnego, w którym wysokoodporny na działanie ciśnienia hydrostatycznego wody kadłub sztywny (ciśnieniowy) okrętu otoczony jest mającym bezpośredni kontakt z wodą kadłubem lekkim. W układzie tym nieodporny na ciśnienie kadłub lekki jest wspierany na ciśnieniowym kadłubie sztywnym. Z uwagi na wymogi hydrodynamiki, wykonany z lekkich materiałów kadłub lekki nadaje okrętowi opływowy kształt. Z uwagi na brak kontaktu z wodą, wykonany z trudnych do dowolnego kształtowania materiałów kadłub sztywny nie ma hydrodynamicznego kształtu. Układ dwukadłubowy jest współcześnie rzadko stosowany z uwagi na wyższe koszty produkcji.
W układzie dwukadłubowym wewnętrzny kadłub sztywny mieści wszystkie stanowiska załogi oraz jej przestrzeń życiową, urządzenia napędowe oraz zapas torped. Wiele urządzeń, które mogą być wystawione na otaczające ciśnienie hydrostatyczne oraz zbiorniki balastowe mogą zostać umieszczone między kadłubem sztywnym a zewnętrznym kadłubem lekkim. Układ dwukadłubowy zapewnia znaczący zapas pływalności, możliwość aranżacji większej liczby przedziałów wodoszczelnych oraz lepszą ochronę przeciwko użytej przez przeciwnika broni, na wypadek kolizji oraz uszkodzeń spowodowanych przez lód. Zapas pływalności układu dwukadłubowego wynosi 25 do 45 procent, przy 9 do 15 procentach zapasu przy układzie jednokadłubowym. Znacząco zwiększając tym samym przeżywalność okrętu (stopień niezatapialności).
Układ dwukadłubowy znacznie jednak zwiększa wyporność okrętu, a w konsekwencji wymagania wobec mocy niezbędnej do poruszania okrętu. Stosowane w układzie dwukadłubowym otwory zalewowe swobodnego przepływu w kadłubie lekkim zwiększają hałas generowany przez jednostkę. Podwójny kadłub utrudnia też techniczne utrzymanie okrętu, zwiększa początkowe koszty produkcji jednostki, a od urządzeń na zewnątrz kadłuba sztywnego wymaga wytrzymałości na ciśnienie wody morskiej, dorównującej wytrzymałości samego kadłuba ciśnieniowego. Ogranicza też użyteczną przestrzeń wewnątrz okrętu.
Jedynym państwem, które wciąż wykorzystuje okręty dwukadłubowe, jest dziś Rosja. Radzieckie jeszcze dokumenty wskazują, że flota tego kraju zaakceptowała wzrost masy okrętów oraz poziomu hałasu, w zamian za zwiększenie bezpieczeństwa jednostek w trakcie pokoju oraz ich przeżywalności na polu walki.

</doc>
<doc id="3000979" url="https://pl.wikipedia.org/wiki?curid=3000979" title="Hrabstwo St. Clair (Michigan)">
Hrabstwo St. Clair (Michigan)

Hrabstwo St. Clair (ang. "St. Clair County") – hrabstwo w stanie Michigan w Stanach Zjednoczonych. Obszar całkowity hrabstwa obejmuje powierzchnię 836,63 mil2 (2 166,87 km2). Według danych z 2010 r. hrabstwo miało 163 040 mieszkańców. Hrabstwo powstało 10 września 1820 roku, a jego nazwa pochodzi od leżącego częściowo na jego obszarze jeziora Saint Clair odkrytego przez René-Robert Cavelier de La Salle w dniu święta św. Klary.

</doc>
<doc id="3000981" url="https://pl.wikipedia.org/wiki?curid=3000981" title="Megachasma pelagios">
Megachasma pelagios



</doc>
<doc id="3000982" url="https://pl.wikipedia.org/wiki?curid=3000982" title="Franciszek Kurzaj">
Franciszek Kurzaj

Franciszek Kurzaj (ur. 19 kwietnia 1951 w Sławięcicach) − polski ksiądz katolicki, działacz polonijny, założyciel i prezes polonijnej Fundacji im. ks. Leopolda Moczygemby, prałat, doktor teologii.
Życiorys.
Urodził się w Sławięcicach, w rodzinie Jerzego i Elżbiety zd. Strużyna. Po święceniach kapłańskich, które przyjął w 1976, pracował w Bytomiu i Miechowicach. Studiował teologię na Katolickim Uniwersytecie Lubelskim, uzyskując tytuł licencjusza. W 1986 wyjechał do pracy wśród Polonii w Teksasie. W Presbyterian Theological Seminary w Austin uzyskał tytuł doktora teologii. Jest założycielem i prezesem Fundacji im. ks. Leopolda Moczygemby, propagującej budowanie więzi między Teksasem i Śląskiem. W 2007 ks. Kurzaj otrzymał tytuł Honorowego Ślązaka Roku przyznany w konkursie Po naszymu, czyli po śląsku. Od 2013 jest proboszczem Parafii Najświętszego Serca Pana Jezusa w Floresville.

</doc>
<doc id="3000988" url="https://pl.wikipedia.org/wiki?curid=3000988" title="Robert Kristan">
Robert Kristan

Robert Kristan (ur. 4 kwietnia 1983 w Jesenicach) – słoweński hokeista, reprezentant Słowenii, olimpijczyk.
Kariera.
Wychowanek Acroni Jesenice. Od maja 2009 przez cztery sezony zawodnik . Od końca lipca 2013 do kwietnia 2014 zawodnik słowackiej drużyny HK Nitra. Od końca kwietnia 2014 zawodnik czeskiego klubu HC Pardubice. Od stycznia do kwietnia 2016 zawodnik Piráti Chomutov. W sezonie 2016/2017 nie grał, a od sierpnia 2017 był zawodnikiem Olimpiji Lublana. Po sezonie 2017/2018 w maju 2018 zakończył karierę zawodniczą.
Uczestniczył w turniejach mistrzostw świata w 2002, 2003 (Elita), 2004 (Dywizja I), 2005, 2006, 2008, 2011 (Elita), 2012 (Dywizja I), 2013, 2015 (Elita), 2016 (Dywizja I) oraz zimowych igrzysk olimpijskich 2014.

</doc>
<doc id="3000991" url="https://pl.wikipedia.org/wiki?curid=3000991" title="Żarłacz śledziowy">
Żarłacz śledziowy



</doc>
<doc id="3000993" url="https://pl.wikipedia.org/wiki?curid=3000993" title="Jan Golejowski">
Jan Golejowski

Jan Golejowski (Golejewski) herbu Kościesza – podstarosta halicki w latach 1768-1773, chorąży kołomyjski w latach 1765-1773, stolnik halicki w latach 1764-1765, podstoli trembowelski w latach 1754-1764, regent ziemski lwowski w latach 1748-1765, cześnik buski w 1754.
Życiorys.
Wybrany sędzią kapturowym ziemi halickiej w 1764 roku. Był posłem ziemi halickiej na sejm konwokacyjny (1764). Był członkiem konfederacji generalnej 1764 roku. W 1764 roku wyznaczony przez konfederację do lustracji dóbr królewskich i innych dóbr w ziemi halickiej, w powiatach kołomyjskim i trembowelskim województwa ruskiego.

</doc>
<doc id="3000995" url="https://pl.wikipedia.org/wiki?curid=3000995" title="Rolls-Royce Trent 700">
Rolls-Royce Trent 700

Trent 700 – silnik turbowentylatorowy, dwuprzepływowy o dużym stosunku dwuprzepływowości. Wytwarzany jest przez brytyjską firmę Rolls-Royce. Ten silnik został stworzony do napędzania samolotów Airbus A330.
Historia.
Kiedy Airbus pod koniec lat 80. oficjalnie rozpoczął prace nad nowym szerokokadłubowym samolotem dalekiego zasięgu, Rolls-Royce zaproponował wersję Trent 600 (znaną jako Trent 680) do nowego samolotu. Jednak w międzyczasie wzrosła waga projektowanej maszyny, co spowodowało zwiększenie mocy silników. Wówczas Rolls-Royce zaproponował silnik Trent 720 z serii silników Trent 700.
W kwietniu 1989 Cathay Pacific zamówił pierwsze 10 sztuk nowego samolotu zasilanego przez silniki Rolls-Royce'a, następnie linie TWA zamówiły kolejne 20 sztuk A330.
Pierwsze testy serii Trent 700 rozpoczęły się w sierpniu 1990, a certyfikat otrzymano w 1994. W marcu 1995 silniki otrzymały certyfikat ETOPS 90, który w grudniu został wydłużony do 120 minut, a do 180 minut w 1996.
W 2009 Rolls-Royce przedstawił ulepszoną wersję silnika Trent 700 oznaczoną jako Trent 700EP, który miał większą wydajność od pozostałych oraz pakiet ulepszeń pochodzący z pozostałych modeli z serii Trent (szczególnie z serii Trent 1000). Nowa wersja spala o 1,2% mniej paliwa niż poprzednie jednostki Trent 700.
Rolls-Royce twierdzi, że model Trent 700 jest najcichszym oraz najoszczędniejszym silnikiem oferowanym do samolotu A330. Największym operatorem jest Cathay Pacific, który użytkuje 31 maszyn z silnikami Trent 700.

</doc>
<doc id="3000996" url="https://pl.wikipedia.org/wiki?curid=3000996" title="Rok Tičar">
Rok Tičar

Rok Tičar (ur. 3 maja 1989 w Jesenicach) – słoweński hokeista, reprezentant Słowenii, dwukrotny olimpijczyk.
Kariera.
Wychowanek Acroni Jesenice. Od maja 2012 zawodnik niemieckiej drużyny Kölner Haie. W lipcu 2013 przedłużył kontrakt o rok. Od maja 2014 zawodnik Slovana Bratysława (wraz z nim do klubu przeszedł jego rodak, Žiga Jeglič). W maju 2016 jego prawa zawodnicze nabył Ak Bars Kazań, po czym zawodnik został zawodnikiem innego rosyjskiego klubu, Awtomobilistu Jekaterynburg. Został zwolniony z Awtomobilistu pod koniec września 2017. Od września do listopada 2017 zawodnik Torpedo Niżny Nowogród. W grudniu 2017 został zawodnikiem Sibiru Nowosybirsk. Od sierpnia do października 2018 był hokeistą chińskiego klubu Kunlun Red Star. Pod koniec 2018 roku został ponownie zawodnikiem Kölner Haie. W kwietniu 2019 zwolniony. W 2019 został zawodnikiem IK Oskarshamn. W styczniu 2020 przeszedł do EC KAC.
Uczestniczył w turniejach mistrzostw świata w 2009, 2010 (Dywizja I), 2011 (Elita), 2012 (Dywizja I), 2013, 2015 (Elita), 2016 (Dywizja I), 2017 (Elita), 2018, 2022 (Dywizja I) oraz zimowych igrzysk olimpijskich 2014, 2018.

</doc>
<doc id="3000997" url="https://pl.wikipedia.org/wiki?curid=3000997" title="Chrystus na krzyżu (obrazy El Greca)">
Chrystus na krzyżu (obrazy El Greca)

Chrystus na krzyżu – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Motyw "Chrystusa na krzyżu" jest najczęściej podejmowanym tematem przez El Greca. Obrazy powstawały w całym okresie twórczym i na ich podstawie krytycy odkrywają proces przemian stylu artysty, zmiany jego koncepcji artystycznej i filozoficznej. Wszystkie obrazy łączy jeden wspólny pierwiastek: akcja toczy się w niebie na tle wzburzonych chmur namalowanych z ogromną ekspresją.
Opis obrazów.
Pierwszy obraz El Greco namalował jeszcze w okresie włoskim, w 1573 roku (obecnie w kolekcji Barbary Piaseckiej Johnson). Chrystus wisi samotnie na krzyżu na tle jeszcze słabo zaznaczonych chmur. U dołu po prawej stronie widoczny jest pejzaż miasta – Toleda imitującego Jerozolimę. Chrystusa wisi ze spuszczoną głową. Pusty pejzaż po lewej stronie, pustka i brak jakiegokolwiek żywego elementu akcentuje jeszcze bardziej samotność śmierci Jezusa.
W kolejnych wersjach El Greco rezygnuje z koncepcji samotnej śmierci za grzechy ludzkości. W 1580 maluje "Chrystus na krzyżu adorowany przez donatorów". Chrystus żyje, wznosi oczy ku niebu i zwraca się do Boga Ojca. Dziesięć lat później artysta skupia się już tylko na Chrystusie i jego męce. Maluje najważniejszą scenę nadając jej apokaliptyczny nastrój zgodnie z opisem Ewangelii Łukasza: Wszystkie kolejne wersje utrzymane są w podobnym nastroju, niektóre są wzbogacone o dodatkowe elementy podkreślające misterium ukrzyżowania. Na wersji z Rijksmuseum za krzyżem u dołu z ciemności, ledwie widoczne, wyłaniają się pojedyncze budynki Toledo. El Greco całą uwagę skupia na samotnym krzyżu na tle nieba.
W 1600 roku artysta maluje przynajmniej dwie wersje "Chrystusa na krzyżu". Pierwszy "Chrystus na krzyżu" powstaje na potrzeby seminarium duchownego w Madrycie. Wersja druga, zupełnie odmienna, jest kolejnym studium wcześniejszych wersji (obecnie znajduje się w Cincinnati Art Museum). Chrystus podobnie jak w wersji z Luwru wisi na krzyżu a jego ciało wije się i pręży. Głowa skierowana jest ku niebu, a z otwartych ust wydobywają się słowa "Eli, Eli lamma sabachtani!" W tej wersji El Greco wprowadza naturalizm oraz drugi plan z nowymi elementami. Panorama miasta jest już wyraźna, można wyróżnić wielką wschodnią kopułę obok gotyckiej wieży. Taka kopuła powstanie dopiero po śmierci artysty a stworzy ją na miejsce kaplicy mozarabskiej, syn mistrza, Jorge Manuel. Fakt ten skłonił historyk sztuki Elżbietę du Gue Trapier do wysnucia hipotezy, iż autorem tej wersji jest syn malarza a płótno powstało dużo później. Prawdopodobnie jednak kopuła mogła zostać domalowana lub była to śmiała wizja artysty zrealizowana przez syna architekta. Wskazuje na to inna kopia "Śmierci Chrystusa" datowana na 1613 rok a dziś znajdująca się w zbiorach Fundación Banco Santander Do miasta prowadzi droga na której jadą jeźdźcy na białych koniach. U dołu krzyża widać kilka rozrzuconych kości, piszczeli i czaszkę.
W 1605 roku dokonuje się istotna zmiana w kompozycji tematu."W wersji filadelfijskiej" El Greco dodaje nowe postacie będące świadkami męki pańskiej. W 1610 roku El Greco zmienia koncepcje obrazu i koncentruje się ponownie na śmierci Chrystusa. Konający pogrążony jest w ciemnościach, chmury zasłaniają słońce a przebijające promienie oświetlają kontury pojedynczych budynków w tle i ludzkich kości na pierwszym planie.

</doc>
<doc id="3000999" url="https://pl.wikipedia.org/wiki?curid=3000999" title="Chrystus na krzyżu (obrazy El Greca z 1605)">
Chrystus na krzyżu (obrazy El Greca z 1605)

Chrystus na krzyżu – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Motyw "Chrystusa na krzyżu" jest najczęściej podejmowanym tematem przez El Greca. Obrazy powstawały w całym okresie twórczym i na ich podstawie krytycy odkrywają proces przemian stylu artysty, zmiany jego koncepcji artystycznej i filozoficznej. W 1605 roku El Greco tworzy kolejną wersję "Chrystusa na krzyżu". We wcześniejszych wersjach artysta skupiał się na "Chrystusie i jego męce", a w starszych dodawał elementy drugiego planu: panoramę miasta, drogę do niego, kilku jeźdźców i rozsypane pod krzyżem ludzkie piszczele.
Obraz, obecnie w filadelfijskich zbiorach, został zamówiony 25 sierpnia 1606 roku do kaplicy los Ubada de San Gibes w Toledo.
Opis obrazu.
W 1605 roku El Greco dokonuje zmianę w kompozycji tematu. Jezus nadal otulony jest burzowymi chmurami, lecz jego ciało jest niepomiernie wydłużone, twarz ma typowy bizantyjski wygląd a głowa skierowana jest w stronę widza. U jego stóp El Greco umieszcza dodatkowo dwie nowe postacie: Marię i św. Jana. Oboje stoją po lewej stronie. Głowa Marii zakrywa chusta spod której ukazuje się trójkątna zbolała twarz. Jej ręka wzniesiona jest w kierunku Jana jakby szukała oparcia pod ciężarem bólu nieszczęścia. Apostoł reaguje na gest Marii i zwraca się ku niej. Jego głowa androginiczna zawieszona jest na nienaturalnie wydłużonej szyi. Po drugiej stronie krzyża widoczne są poszczególne budynki Toleda i droga z jeźdźcami na koniach, tymi samymi co we wcześniejszych wersjach "Chrystusa na krzyżu".

</doc>
<doc id="3001002" url="https://pl.wikipedia.org/wiki?curid=3001002" title="Puchar CEV w piłce siatkowej mężczyzn (1982/1983)">
Puchar CEV w piłce siatkowej mężczyzn (1982/1983)

Puchar CEV siatkarzy 1982/1983 - 3. sezon Pucharu CEV rozgrywanego od 1980 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Rozgrywki.
Turniej finałowy.
Wyniki
Tabela

</doc>
<doc id="3001005" url="https://pl.wikipedia.org/wiki?curid=3001005" title="Mohammed Suleiman">
Mohammed Suleiman



</doc>
<doc id="3001010" url="https://pl.wikipedia.org/wiki?curid=3001010" title="Stötten">
Stötten

Niemcy:

</doc>
<doc id="3001011" url="https://pl.wikipedia.org/wiki?curid=3001011" title="Stoetten">
Stoetten



</doc>
<doc id="3001014" url="https://pl.wikipedia.org/wiki?curid=3001014" title="Muhammad Nadżib ar-Rubai">
Muhammad Nadżib ar-Rubai



</doc>
<doc id="3001016" url="https://pl.wikipedia.org/wiki?curid=3001016" title="Žiga Jeglič">
Žiga Jeglič

Žiga Jeglič (ur. 24 lutego 1988 w Kranju) – słoweński hokeista, reprezentant Słowenii, dwukrotny olimpijczyk.
Kariera.
Wychowanek HK Bled. Grał w drużynie Acroni Jesenice w ramach austriackich rozgrywek EBEL. Od maja 2011 był zawodnik szwedzkiego zespołu Södertälje i w jego barwach grał przez dwa sezony ligi Allsvenskan. W czerwcu 2013 został graczem fińskiego klubu Ässät w rozgrywkach SM-liiga. Od 17 grudnia 2013 zawodnik niemieckiego klubu ERC Ingolstadt. Od maja 2014 zawodnik Slovana Bratysława (wraz z nim do klubu przeszedł jego rodak, Rok Tičar). Od maja do października 2017 zawodnik Torpedo Niżny Nowogród. Od października 2017 zawodnik . Pod koniec października 2018 ponownie został graczem Slovana. W październiku 2019 został wypożyczony do PSG Zlín, a w listopadzie 2019 przeszedł do BK Mladá Boleslav. Po sezonie 2019/2020 odszedł z klubu. W lipcu 2020 przeszedł do Fischtown Pinguins Bremerhaven.
Uczestniczył w turniejach mistrzostw świata w 2010 (Dywizja I), 2011 (Elita), 2012 (Dywizja I), 2013, 2015 (Elita), 2016 (Dywizja I), 2017 (Elita), 2022 (Dywizja I) oraz zimowych igrzysk olimpijskich 2014, 2018.
Podczas turnieju ZIO 2018 20 lutego 2018 poinformowano, że w przypadku Jegliča kontrola antydopingowa wykazała pozytywny wynik występowania w jego organizmie niedozwolonej substancji (fenoterol), w związku z czym zawodnik został zawieszony i zobowiązany do opuszczenia wioski olimpijskiej w ciągu 24 godzin. Wcześniej, w meczu Słowenii przeciw Słowacji 17 lutego 2018 Jeglič wykonał skutecznie najazd w pomeczowej serii rzutów karnych, przesądzając o zwycięstwie 3:2 swojej reprezentacji.

</doc>
<doc id="3001017" url="https://pl.wikipedia.org/wiki?curid=3001017" title="Kenas Aroi">
Kenas Aroi



</doc>
<doc id="3001019" url="https://pl.wikipedia.org/wiki?curid=3001019" title="Jane Murfin">
Jane Murfin

Jane Murfin (ur. 27 października 1892 w Quincy w stanie Michigan, zm. 10 sierpnia 1955) – amerykańska scenarzystka filmowa.
Nagrody i nominacje.
Została nominowana do Oscara.

</doc>
<doc id="3001020" url="https://pl.wikipedia.org/wiki?curid=3001020" title="IEEE 802.11ac">
IEEE 802.11ac

IEEE 802.11ac należy do grupy standardów IEEE, które określają metody transmisji w bezprzewodowych sieciach lokalnych. Standard ten określa charakterystyki sieci lokalnych o dużych wydajnościach bezprzewodowych (WLAN) w pasmie 5 GHz. Standard ten został opracowany w latach 2011-2013 i zatwierdzony w styczniu 2014.

</doc>
<doc id="3001022" url="https://pl.wikipedia.org/wiki?curid=3001022" title="Szpital w Arles (obrazy Vincenta van Gogha)">
Szpital w Arles (obrazy Vincenta van Gogha)

Vincent van Gogh podczas pobytu w szpitalu w Arles namalował dwa obrazy olejne z jego widokiem (oba w kwietniu 1889 roku):
Van Gogh sporządził również rysunek przedstawiający dziedziniec szpitala w Arles (nr kat.: F 1467, JH 1688).
Okoliczności powstania.
Rozczarowany społecznością paryskich artystów Vincent van Gogh opuścił w połowie lutego 1888 Paryż, aby odnaleźć witalność w słonecznym Arles. Będąc gorącym miłośnikiem sztuki japońskiej miał nadzieję na zorganizowanie w Arles wspólnoty artystycznej, zgodnej z jego wyobrażeniem dotyczącym ideałów Orientu.
We wrześniu 1888 roku przeniósł się do "Żółtego Domu", w którym planował stworzenie kolonii artystycznej. Jako przywódcę tej kolonii widział Paula Gauguina. Przekonał go, by ten przyjechał do Arles i zamieszkał razem z nim. 23 października Gauguin przyjechał do Arles i zamieszkał razem z Van Goghiem w "Żółtym Domu", jednak ich współpraca nie układała się najlepiej.
23 grudnia 1888 roku po gwałtownej sprzeczce z Paulem Gauguinem Vincent van Gogh obciął sobie ucho, w następstwie czego został nazajutrz przyjęty do szpitala Hôtel-Dieu w Arles. Znalazł się tam pod opieką doktora Félixa Reya.
W styczniu 1889 roku, po spędzeniu dwóch tygodni w szpitalu, van Gogh powrócił do swojego domu, wznawiając malowanie obrazów. 7 lutego jednak ponownie znalazł się w szpitalu, po tym, jak przeszedł atak paranoi. W szpitalu spędził dziesięć dni, po czym został wypisany, ale okazało się, iż cierpi na manię prześladowczą. Mieszkańcy Arles zwrócili się z petycją do władz o zamknięcie van Gogha. Pod koniec lutego van Gogh został ponownie hospitalizowany, a "Żółty Dom" został opieczętowany przez policję. O problemach zdrowotnych artysty pisała ówczesna lokalna prasa.
Podczas pobytu w szpitalu Vincent van Gogh namalował dwa obrazy ze szpitalem jako motywem; pierwszy obraz przedstawia szpitalny oddział, a drugi – wewnętrzny dziedziniec. O namalowaniu tych obrazów artysta wspominał w liście do siostry Willeminy, napisanym na przełomie kwietnia i maja 1889 roku:
Z listu do brata Theo z 3 maja 1889 roku wynika, że w tym samym czasie wykonał również rysunek szpitala w Arles.
Artysta kontynuował malowanie obrazu przedstawiającego szpitalny oddział, kiedy przebywał na leczeniu w innym szpitalu, Saint-Paul-de-Mausole w Saint-Rémy. Pisał wówczas do siostry:
Opis.
Oddział w szpitalu w Arles.
Obraz został namalowany z podwyższonego punktu obserwacyjnego, prawdopodobnie z podestu. Przedstawia długi pokój, podzielony białymi zasłonami na mniejsze sekcje, w których znajdują się łóżka pacjentów. Na pierwszym planie widoczny jest wielki, czarny piec, którego stromy, zgięty pod kątem komin wznosi się do stropu, niemal przepoławiając płótno. Wokół pieca zgromadziło się kilku pacjentów, ubranych na szaro lub czarno. Dalej za nimi widoczny jest bardzo długi oddział, wyłożony czerwonymi cegłami, z dwoma rzędami białych łóżek, ściany oddziału są białe, z odcieniem białego bzu lub zieleni, w oknach są różowe i zielone zasłony. W głębi widach dwie postacie zakonnic w czarno-białych strojach. Sufit oddziału jest fioletowy z dużymi belkami. W oddali, na końcu sali widoczne są drzwi i wiszący nad nimi krzyż.
Obraz ten stanowi interesujący przykład „literackiej” wyobraźni van Gogha oddziaływającej na jego twórczość, jest też pewnego rodzaju wartością osiąganą dzięki zasadzie pracy z pamięci i z wyobraźni, zasadzie, której gorącym zwolennikiem był Gauguin, a o której sam Vincent wcześniej sądził, iż może być sposobem na postęp w jego sztuce. Ale coraz częściej stwierdzał, iż z natury odczuwa niechęć do tej metody. Dla niego poczucie bezpośredniości nie było niezgodne z określoną strukturą kolorystyczną, ukazaną na obrazie jako wyrazisty kontrast tonacji ciepłych i chłodnych, stanowiło raczej jej uzupełnienie.
Dziedziniec szpitala w Arles.
Obraz przedstawia wewnętrzny dziedziniec, otoczony galerią białych arkad, na podobieństwo budynków arabskich. Przed galeriami znajduje się stary ogród ze stawem pośrodku, otoczonym ośmioma klombami kwiatowymi z niezapominajkami ciemiernikami, zawilcami, jaskrami, pszonakami, stokrotkami i innymi kwiatami. Pod galerią rosną drzewka pomarańczowe i oleandry. Obraz jest pełen kwiatów i wiosennej zieleni. W narożnikach ogrodu widnieją trzy czarne pnie drzew, a na pierwszym planie cztery duże, ciemne krzaki bukszpanu.
Szpital dzisiaj.
Szpital Hôtel-Dieu, położony przy placu dra Félixa Reya, został zbudowany na planie czworoboku w XVI i XVII wieku. W 1835 roku nadbudowano trzy skrzydła, aby otworzyć nowe pokoje, potrzebne po poważnej epidemii cholery. Szpital funkcjonował do lat 70. XX w. Obecnie, po modernizacji, mieści się w nim centrum kulturalne Espace Van Gogh.
Dziedziniec wewnętrzny został starannie zrekonstruowany i urządzony na podstawie obrazu van Gogha.

</doc>
<doc id="3001023" url="https://pl.wikipedia.org/wiki?curid=3001023" title="Julien Vauclair">
Julien Vauclair

Julien Vauclair (ur. 2 października 1979 w Bure, Jura) – szwajcarski hokeista, reprezentant Szwajcarii, czterokrotny olimpijczyk.
Jego bracia Geoffrey (ur. 1977) i Tristan (ur. 1985) także są hokeistami.
Kariera klubowa.
Wychowanek HC Ajoie. Od 1997 do 2001 zawodnik HC Lugano. W drafcie NHL z 1998 został wybrany przez Ottawa Senators. Od 2001 przez trzy sezony grał w USA w dwóch klubach ligi AHL. W barwach Ottawy w lidze NHL zagrał jeden mecz 25 października 2003. Od 2004 jest ponownie zawodnikiem Lugano. W czerwcu 2008 przedłużył kontrakt o pięć lat, a w lutym 2013 o dwa lata. W marcu 2020 ogłosił zakończenie kariery.
Kariera reprezentacyjna.
Wielokrotny reprezentant Szwajcarii. Uczestniczył w turniejach mistrzostw świata w 1999, 2000, 2001, 2004, 2005, 2006, 2007, 2008, 2010, 2011, 2013 oraz na zimowych igrzyskach olimpijskich 2002, 2006, 2014. Od 2007 jest asystentem kapitana kadry. W 2011 był kapitanem.

</doc>
<doc id="3001026" url="https://pl.wikipedia.org/wiki?curid=3001026" title="Rycerze świętego Wita">
Rycerze świętego Wita

Rycerze świętego Wita (tytuł oryginału: "L'Ascension du Haut Mal") – francuska autobiograficzna seria komiksowa autorstwa Davida B. (Pierre'a-François Beaucharda), opublikowana w sześciu tomach w latach 1996–2003 przez wydawnictwo L'Association. Polskie tłumaczenie opublikowała Kultura Gniewu w 2012 w jednym zbiorczym tomie.
Fabuła.
"Rycerze świętego Wita" to historia zmagania się rodziny autora z epilepsją, na którą w wieku siedmiu lat zapadł starszy brat autora, Jean-Christophe. Opowieść rozpoczyna się w latach 60. XX w., w czasie dzieciństwa obu chłopców i ich siostry Florence. Ataki epileptyczne Jean-Christophe'a zmuszają jego rodziców do szukania pomocy u lekarzy i różnego rodzaju uzdrowicieli. Choroba jednak nie ustępuje. Jean-Christophe stopniowo traci kontrolę nad swoim zachowaniem i życiem, a Pierre-François ucieka w świat rysunków, których celowo prymitywna forma ma wpływ na styl całego komiksu. Kolejne tomy serii pokazują na przestrzeni 40 lat przemiany w rodzinnych relacjach Beauchardów, na które wpływ miała epilepsja Jean-Christophe'a.
Francuski tytuł serii, "L'Ascension du Haut Mal", oznacza dosłownie "wznoszenie się/wspinanie się wysokiego zła". "Wysokie zło" to w języku francuskim archaiczne określenie epilepsji. Wznoszenie się lub wspinanie może natomiast odwoływać się do powtarzającej się w komiksie metaforycznej ilustracji, pokazującej rodzinę autora wspinającą się po stromym zboczu w nieznane. Polski tytuł z racji trudności w oddaniu znaczenia oryginalnej nazwy komiksu odnosi się z kolei do św. Wita, jednego z patronów epileptyków, oraz do rycerzy, którymi określić można głównych bohaterów opowieści, jak i wojowników pojawiających się w scenach bitewnych, tworzonych przez małego Pierre'a-François.
Odbiór.
"Rycerze świętego Wita" traktowani są dziś jako klasyczny przykład komiksu autobiograficznego. Został on bardzo dobrze przyjęty przez krytykę, czego dowodem są nagrody i wyróżnienia: za najlepszy scenariusz za czwarty tom serii na Międzynarodowym Festiwalu Komiksu w Angoulême w 2000, Ignatz Award w 2005 dla najlepszego twórcy czy ósme miejsce na liście najważniejszych komiksów według francuskiego czasopisma "Lire" w 2012.

</doc>
<doc id="3001028" url="https://pl.wikipedia.org/wiki?curid=3001028" title="Dąbrówka Polska (stacja kolejowa)">
Dąbrówka Polska (stacja kolejowa)

Dąbrówka Polska – zlikwidowana stacja kolejowa w Różance-Dworze, w gminie Banie Mazurskie, w powiecie gołdapskim w województwie warmińsko-mazurskim, w Polsce. Położona na linii kolejowej z Węgorzewa do Gołdapi. Linia ta została ukończona w 1899 roku W 1945 roku linia ta została zamknięta i rozebrana.

</doc>
<doc id="3001029" url="https://pl.wikipedia.org/wiki?curid=3001029" title="Ali Saïdi-Sief">
Ali Saïdi-Sief

Ali Saïdi-Sief (arab. علي سعيدي سيف; ur. 15 marca 1978 w Konstantynie) – algierski lekkoatleta, średnio- i długodystansowiec, wicemistrz olimpijski z 2000.
Osiągnięcia.
Zajął 7. miejsce w biegu na 1500 metrów na mistrzostwach świata juniorów w 1996 w Sydney. Odpadł w eliminacjach tej konkurencji na mistrzostwach świata w 1997 w Atenach. Zdobył brązowy medal na tym dystansie na mistrzostwach Afryki w 1998 w Dakarze. Na halowych mistrzostwach świata w 1999 w Maebashi zajął 9. miejsce w biegu na 3000 metrów. Odpadł w półfinale biegu na 1500 metrów na mistrzostwach świata w 1999 w Sewilli.
Zwyciężył w biegu na 5000 metrów na mistrzostwach Afryki w 2000 w Algierze.
Na igrzyskach olimpijskich w 2000 w Sydney zdobył w tej konkurencji srebrny medal, przegrywając jedynie z Millionem Wolde z Etiopii, a przed Ibrahimem Lahlafim z Maroka&lt;. Zajął 2. miejsce w biegu na 3000 metrów w finale Grand Prix IAAF w 2000 w Doha.
Ali Saïdi-Sief zajął 2. miejsce w biegu na 5000 metrów na mistrzostwach świata w 2001 w Edmonton, lecz następnie został zdyskwalifikowany i pozbawiony medalu, ponieważ w jego organizmie wykryto niedozwolona substancję – nandrolon. Późniejsze badania wykryły, że środek ten mógł być zażyty nieświadomie przez biegacza.
Po upływie dwuletniej dyskwalifikacji Saïdi-Sief powrócił na bieżnię w 2003. Na igrzyskach olimpijskich w 2004 w Atenach zajął 10. miejsce w finale biegu na 5000 metrów. Zwyciężył na tym dystansie na igrzyskach śródziemnomorskich w 2005 w Almeríi. Na mistrzostwach świata w 2005 w Helsinkach zajął w tej konkurencji 5. miejsce. Odpadł w eliminacjach biegu na 5000 metrów na igrzyskach olimpijskich w 2008 w Pekinie.

</doc>
<doc id="3001032" url="https://pl.wikipedia.org/wiki?curid=3001032" title="Stade Roland Garros">
Stade Roland Garros

Stade Roland Garros – kompleks sportowy w Paryżu znajdujący się w 16. dzielnicy miasta, na którym rozgrywany jest tenisowy turniej wielkoszlemowy – French Open.
Historia.
Stade Roland Garros został wybudowany w 1928 roku na potrzebę rozegrania turnieju Pucharu Davisa. Korty w Paryżu to tradycyjne miejsce rozgrywania wielkoszlemowego turnieju – French Open. Kompleks sportowy znany jest też pod nazwiskiem jego patrona – Rolanda Garrosa – francuskiego pilota, bohatera wojennego walczącego w czasie I wojny światowej, która to nazwa została nadana pod naciskiem jego przyjaciela Émile Lesieura.
Stade Roland Garros jest jednym z największych obiektów tenisowych świata. Znajduje się w 16. dzielnicy stolicy Francji. Obiekt składa się z ponad 20 kortów, z czego dwa korty posiadają widownie na kilka tysięcy osób. Główną areną kompleksu jest Court Philippe Chatrier.
Obiekty.
Głównymi arenami Stade Roland Garros podczas French Open są trzy korty: Court Philippe Chatrier, Court Suzanne Lenglen i Court Simonne Mathieu. Court Philippe Chatrier poświęcony znanemu francuskiemu dziennikarzowi, został zbudowany w 1928 roku i mieści on 15 059 widzów. W 2001 zmieniono jego nazwę na aktualną z Centre Court. Drugi co do wielkości kort – Court Suzanne Lenglen został poświęcony francuskiej tenisistce, której imię arenie nadano w 1997. Zbudowano go w 1994 roku i może on pomieścić 10 076 widzów. Trzeci pod względem wielkości – Court Simonne Mathieu wybudowany został w 2019 roku i mieści 5290 widzów.
W roku 2018, na dziewięćdziesięciolecie istnienia kompleksu, dokonano kilku inwestycji. Odnowiono budynek Auteuil Greenhouse Gardens, wybudowano nową wioskę znajdującą się między Court Philippe Chatrier i Court Suzanne Lenglen, z której tarasu można oglądać mecze rozgrywane na kortach nr 7 i 9. Modyfikacji uległy same obiekty nr 7 i 9, które posiadają odpowiednio 1500 i 550 miejsc siedzących. Powstał także nowy, czwarty pod względem wielkości, kort nr 18 z liczbą krzesełek 2200 oraz przede wszystkim zbudowano nową arenę Court Simonne Mathieu, która ma pojemność 5290 miejsc i zastąpiła rozebrany w 2019 roku Court 1.
Tenniseum.
Muzeum Francuskiej Federacji Tennisa – "Tenniseum" – zostało zaprojektowane przez Bruno Moinarda i otwarte w maju 2003 roku. Znajduje się ono na terenie Stade Roland Garros. Umiejscowiono w nim centrum multimedialne, bibliotekę mediów oraz stałe i czasowe wystawy poświęcone historii tenisa, w szczególności mistrzostw Francji. Wystawy stałe obejmują trofea, rakiety tenisowe i zbiór zdjęć związanych z turniejem. W bibliotece multimedialnej znajduje się kolekcja dokumentów, plakatów, książek i czasopism, a także baza danych i statystyk meczów turnieju od 1928 roku. Centrum multimedialne zawiera ok. 4000 godzin cyfrowego wideo: filmy dokumentalne, wywiady z zawodnikami, filmy archiwalne. Wycieczki odbywają się dwa razy dziennie, w godz. 11:00 i 15:00. Podczas zawodów opłaty wstępu nie obowiązują posiadaczy biletów na turniej.

</doc>
<doc id="3001033" url="https://pl.wikipedia.org/wiki?curid=3001033" title="David B.">
David B.

David B., właśc. Pierre-François Beauchard (ur. 9 lutego 1959 w Nîmes) – francuski scenarzysta i rysownik komiksowy, jeden z założycieli wydawnictwa L'Association. Autor m.in. autobiograficznej serii "Rycerze świętego Wita" (1996 - 2003), za którą otrzymał Nagrodę za scenariusz na Międzynarodowym Festiwalu Komiksu w Angoulême w 2000 r.

</doc>
<doc id="3001034" url="https://pl.wikipedia.org/wiki?curid=3001034" title="Mistrzostwa Europy w siatkówce plażowej">
Mistrzostwa Europy w siatkówce plażowej

Mistrzostwa Europy w siatkówce plażowej to zawody rozgrywane od 1993 roku pod patronatem CEV mające na celu wyłonienie najlepszej drużyny w Europie w tej dyscyplinie sportowej. Po raz pierwszy odbyły się w Almeríi w Hiszpanii. Turniej mistrzowski odbywa się co roku w różnych miejscach. Pierwszy turniej kobiet odbył się w 1994 w portugalskim Espinho.

</doc>
<doc id="3001037" url="https://pl.wikipedia.org/wiki?curid=3001037" title="Richard Thomas">
Richard Thomas



</doc>
<doc id="3001038" url="https://pl.wikipedia.org/wiki?curid=3001038" title="Gehaz El Reyada Stadium">
Gehaz El Reyada Stadium

Gehaz El Reyada Stadium – stadion znajdujący się na terenie szkoły policyjnej w Kairze. Swoje mecze rozgrywa na nim drużyna Ittihad El Shorta. Ma pojemność 20000 widzów.

</doc>
<doc id="3001039" url="https://pl.wikipedia.org/wiki?curid=3001039" title="Kilonowa">
Kilonowa

Kilonowa (ang. "kilonova") – zjawisko astronomiczne polegające na zderzeniu dwóch gwiazd zdegenerowanych (np. gwiazd neutronowych) lub gwiazdy neutronowej i czarnej dziury, które jest najprawdopodobniej odpowiedzialne za bardzo krótkie rozbłyski gamma. W wybuchach typu "kilonowa" wytwarzane są bardzo duże ilości ciężkich metali w ramach procesu r.
Nazwa zjawiska pochodzi od połączenia dwóch słów "kilo" (tysiąc) i "nowa" i oznacza, że typowa kilonowa wybucha z mocą tysięcy zwykłych nowych klasycznych.
Zderzenia tego typu obiektów były badane między innymi przez polskiego astronoma Bohdana Paczyńskiego, który wraz z Li-Xin Li opracował pierwsze teoretyczne modele takich zderzeń.
Pierwszym odkrytym tego typu zjawiskiem jest prawdopodobnie rozbłysk gamma GRB 130603B.
12 marca 2018 ponad 30 radioteleskopów zbadało kilonową SSS17a, powstałą w wyniku połączenia dwóch gwiazd neutronowych w galaktyce NGC 4993. Zjawisku towarzyszyła emisja fal grawitacyjnych (sygnał GW170817), zarejestrowana 17 sierpnia 2017 roku.

</doc>
<doc id="3001040" url="https://pl.wikipedia.org/wiki?curid=3001040" title="Wojciech Bartecki">
Wojciech Bartecki

Wojciech Bartecki (ur. w 1855, zm. w 1919) – polski działacz narodowy w zaborze pruskim, adwokat i notariusz.
Życiorys.
Ukończył Gimnazjum św. Marii Magdaleny w Poznaniu, a następnie studia prawnicze we Wrocławiu. W 1884 r. osiadł w Nowym Tomyślu, gdzie początkowo pracował jako sędzia, a potem jako notariusz i adwokat. W trudnych czasach Kulturkampfu doprowadził do budowy świątyni katolickiej w tym mieście.
Później zabiegał każdorazowo o przysyłanie do Nowego Tomyśla księdza-Polaka. Za działalność na rzecz utrzymania polskości podlegał stałej kontroli policyjnej. 
Zmarł dwa miesiące po oswobodzeniu Nowego Tomyśla przez powstańców wielkopolskich. Uczczono go tablicą pamiątkową przy ul. Piłsudskiego oraz nazwą sąsiedniej ulicy.

</doc>
<doc id="3001041" url="https://pl.wikipedia.org/wiki?curid=3001041" title="Lázaro Martínez (trójskoczek)">
Lázaro Martínez (trójskoczek)

Lázaro Martínez (ur. 3 listopada 1997 w Guantánamo) – kubański lekkoatleta specjalizujący się w trójskoku.
W 2013 został złotym medalistą mistrzostw świata juniorów młodszych w Doniecku, a rok później triumfował podczas juniorskich mistrzostw świata w Eugene. Medalista mistrzostw Kuby. Halowy mistrz świata z Belgradu (2022).
Rekord życiowy: stadion – 17,30 (21 maja 2022, La Nucia), hala – 17,64 (18 marca 2022, Belgrad).

</doc>
<doc id="3001043" url="https://pl.wikipedia.org/wiki?curid=3001043" title="Boćwinka (stacja kolejowa)">
Boćwinka (stacja kolejowa)

Boćwinka – zlikwidowana stacja kolejowa w Boćwince, w gminie Gołdap, w powiecie gołdapskim w województwie warmińsko-mazurskim, w Polsce. Położona na linii kolejowej z Węgorzewa do Gołdapi. Linia ta została ukończona w 1899 roku W 1945 roku linia ta została zamknięta i rozebrana.

</doc>
<doc id="3001044" url="https://pl.wikipedia.org/wiki?curid=3001044" title="Wojciech Buczak">
Wojciech Buczak

Wojciech Buczak (ur. 6 lutego 1955 w Rzeszowie) – polski związkowiec i polityk, samorządowiec, od 2013 do 2014 przewodniczący sejmiku podkarpackiego, poseł na Sejm VIII kadencji.
Życiorys.
W 1980 ukończył studia na Politechnice Rzeszowskiej. W tym samym roku podjął zatrudnienie w biurze konstrukcyjnym Wytwórni Sprzętu Komunikacyjnego „PZL-Rzeszów”, a także wstąpił do „Solidarności”. Po wprowadzeniu stanu wojennego współpracował z podziemiem, zajmował się m.in. dystrybucją wydawnictw drugiego obiegu. Od 1989 jest etatowym działaczem związkowym, od 1992 był wiceprzewodniczącym, a w 1998 objął stanowisko przewodniczącego zarządu Regionu Rzeszów NSZZ „S”.
Był działaczem Ruchu Społecznego AWS. Pełnił funkcję radnego sejmiku podkarpackiego I kadencji z listy Akcji Wyborczej Solidarność, w trakcie której kierował klubem radnych AWS. W 2006 bez powodzenia ubiegał się o ponowny wybór z listy Prawa i Sprawiedliwości, mandat objął jednak około roku później w miejsce Kazimierza Jaworskiego. Utrzymał go w 2010 na IV kadencję. Po przejęciu przez PiS władzy w samorządzie województwa w 2013 został wybrany na przewodniczącego sejmiku, utracił to stanowisko po niespełna roku. W 2014 ponownie wybrany na radnego województwa, 28 listopada tego samego roku powołany na funkcję wicemarszałka w nowym zarządzie.
W 2015 wystartował w wyborach parlamentarnych do Sejmu z listy PiS w okręgu rzeszowskim. Otrzymał 18 202 głosy, uzyskując tym samym mandat posła na Sejm VIII kadencji. W wyborach samorządowych w 2018 był kandydatem Prawa i Sprawiedliwości na prezydenta Rzeszowa, zajmując 2. miejsce z wynikiem 28,86% głosów (nie doszło do II tury). W wyborach w 2019 nie uzyskał poselskiej reelekcji.
Odznaczenia i wyróżnienia.
Został honorowym obywatelem Sokołowa Małopolskiego. Wyróżniony przez „Tygodnik Solidarność” tytułem „Człowieka Roku 2015”. W 2016 odznaczony Krzyżem Wolności i Solidarności.

</doc>
<doc id="3001045" url="https://pl.wikipedia.org/wiki?curid=3001045" title="Ahmad ibn Ali Al Sani">
Ahmad ibn Ali Al Sani

Szejk Ahmad ibn Ali ibn Abd Allah ibn Dżasim ibn Muhammad Al Sani (arab. أحمد بن علي بن عبد الله بن جاسم بن محمد آل ثاني; ur. 1920, zm. 1977) – ósmy albo siódmy emir Kataru, w zależności od tego, czy jego przodka, Dżasima uznaje się emirem Kataru. Za czasów panowania szejka Ahmada Katar wzbogacił się na wielu nowo odkrytych polach naftowych. W tym czasie Katar również uzyskał niepodległość jako suwerenne państwo.
Młodość i rządy.
Szejk Ahmad urodził się w Dosze, stolicy Kataru, w 1920 roku, jako drugi syn szejka Alego ibn Abd Allaha. Miał dwanaścioro rodzeństwa: dziewięciu braci i trzy siostry, chociaż według niektórych źródeł braci miał dziesięciu.
Wstąpił na tron w 24 października 1960 po ojcu, Alim ibn Abd Allahu, który abdykował na jego rzecz z powodu niezadowolenia poddanych spowodowanego rosnącym długiem rozrzutnego władcy. Początkowo rządy Ahmada uzależnione były od Wielkiej Brytanii. Dopiero od 1971 rządził suwerennym państwem. Uczestniczył w wielu koronacjach, w tym również Królowej Elżbiety II w Opactwie Westminsterskim w 1953. 22 lutego 1972, podczas gdy przebywał w Dubaju, jego rząd został obalony.
Osiągnięcia.
Ekonomia.
Za rządów szejka Ahmada doszło do przekształceń ekonomicznych w kraju w wyniku odkrycia wielu pól naftowych w Katarze. W tym czasie, w styczniu 1964 roku na pełną skalę rozpoczęła się wydobycie ropy naftowej w Idd asz-Szarki, będącym pierwszym miejscem eksploracji podmorskich złóż ropy. Co więcej w 1963 roku zostało odkryte złoże w Majdan Mahzam, a w 1965 powstał terminal naftowy na wyspie Halul. Eksploracja pola Abu al-Hanin rozpoczęła się w 1965 roku. Wraz z rozwojem gospodarki olejowej, Katar szybko wprowadził nowoczesny system administracyjny.
Szejk Ahmad powołał Ministerstwo Finansów w listopadzie 1960 r., a jego następca, szejk Chalif, został powołany na stanowisko pierwszego ministra finansów. Następnie szejk Ahmad powołał Generalne Ministerstwo Finansów i Administracji w celu obsługi wszystkich rządowych spraw natury finansowej i administracyjnej, po czym w 1967 r. ustanowił Departament Służby Cywilnej.
Niepodległość Kataru.
Stopniowo administracja Kataru zaczęła nabierać ostatecznego kształtu i kraj odzyskał niepodległość wraz z ogłoszeniem traktatu 3 września 1971 roku.
Małżeństwo i dzieci.
Szejk Ahmad ibn Ali Al Sani poślubił córkę emira Raszida ibn Sa’ida Al Maktuma, władcy Dubaju. Mieli ośmioro dzieci: siedmiu synów i córkę.

</doc>
<doc id="3001047" url="https://pl.wikipedia.org/wiki?curid=3001047" title="Mathias Seger">
Mathias Seger

Mathias Seger (ur. 17 grudnia 1977 w Flawil, Sankt Gallen) – szwajcarski hokeista, reprezentant Szwajcarii, czterokrotny olimpijczyk.
Z zawodu jest mechanikiem. Żonaty, ma córkę Millę.
Kariera.
Wychowanek EHC Uzwil. Od 1999 zawodnik ZSC Lions, w tym od 2006 kapitan drużyny. W styczniu 2012 przedłużył kontrakt o trzy lata. W kwietniu 2018 ogłosił zakończenie kariery.
Kariera reprezentacyjna.
Wielokrotny reprezentant Szwajcarii. Od 1998 niemal rokrocznie występuje w mistrzostw świata (opuścił jedynie edycję w 2007). Uczestniczył w turniejach w 1998, 1999, 2000, 2001, 2002, 2003, 2004, 2005, 2006, 2008, 2009, 2010, 2011, 2012, 2013, 2014 oraz na zimowych igrzyskach olimpijskich 2002, 2006, 2010, 2014. Od 2009 kapitan kadry.

</doc>
<doc id="3001050" url="https://pl.wikipedia.org/wiki?curid=3001050" title="Mączyński">
Mączyński



</doc>
<doc id="3001051" url="https://pl.wikipedia.org/wiki?curid=3001051" title="Lázaro Martínez">
Lázaro Martínez



</doc>
<doc id="3001055" url="https://pl.wikipedia.org/wiki?curid=3001055" title="Puchar CEV w piłce siatkowej mężczyzn (1983/1984)">
Puchar CEV w piłce siatkowej mężczyzn (1983/1984)

Puchar CEV siatkarzy 1983/1984 - 4. sezon Pucharu CEV rozgrywanego od 1980 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Rozgrywki.
Turniej finałowy.
Wyniki
Tabela

</doc>
<doc id="3001061" url="https://pl.wikipedia.org/wiki?curid=3001061" title="Raszid IV ibn Humajd an-Nu’ajmi">
Raszid IV ibn Humajd an-Nu’ajmi

Raszid IV ibn Humajd an-Nu’ajmi (ur. 1902; zm. 6 września 1981) – długoletni władca Adżmanu. Ojciec szejka Humajda ibn Raszida an-Nu’ajmiego. Raszid IV rządził w Adżmanie przez 54 lata, od 1928 do 1981 roku.
W 1967 roku założył w Adżmanie policję. Miał piętnaścioro dzieci:

</doc>
<doc id="3001063" url="https://pl.wikipedia.org/wiki?curid=3001063" title="Dick Enberg">
Dick Enberg

Dick Enberg, właśc. Richard Alan Enberg (ur. 9 stycznia 1935 w Mount Clemens, zm. 21 grudnia 2017 w La Jolla) – amerykański komentator sportowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3001064" url="https://pl.wikipedia.org/wiki?curid=3001064" title="Grabowo (stacja kolejowa)">
Grabowo (stacja kolejowa)

Grabowo – zlikwidowana stacja kolejowa w Grabowie, w gminie Gołdap, w powiecie gołdapskim w województwie warmińsko-mazurskim, w Polsce. Położona na linii kolejowej z Węgorzewa do Gołdapi. Linia ta została ukończona w 1899 roku W 1945 roku linia ta została zamknięta i rozebrana.

</doc>
<doc id="3001065" url="https://pl.wikipedia.org/wiki?curid=3001065" title="Mistrzostwa Europy Mikstów w Curlingu 2013">
Mistrzostwa Europy Mikstów w Curlingu 2013

Mistrzostwa Europy Mikstów w Curlingu 2013 odbyły się między 14 a 21 września, w Edynburgu, na lodowisku Murrayfield Curling Rink. 
Tytułu mistrzowskiego broniła reprezentacja Szkocji. W zawodach udział brało 25 reprezentacji. Do rywalizacji powróciły zespoły z Polski, Rumunii i Walii, z gry zrezygnowali Chorwaci i Holendrzy.
Planowo mecze miały zacząć się 14 września o godzinie 19:30, jednak z powodu problemów technicznych pierwsza sesja gier rozpoczęła się 15 września o 21:00.
Tytuły mistrzów Europy wywalczyli reprezentanci Niemiec (Andreas Kapp), którzy w finale pokonali 5:4 obrońców złotych medali i gospodarzy (Ewan MacDonald). Po raz pierwszy medale mistrzostw Europy mikstów zdobyli Węgrzy (György Nagy), którzy w meczu o 3. miejsce zwyciężyli 6:3 nad Finami (Tomi Rantamäki).
Eliminacje w Polsce.
Początkowo Mistrzostwa Polski Mikstów 2013 miały odbyć się między 24 a 26 maja 2013 na warszawskim Torwarze II, później proponowano termin pod koniec sierpnia. Turniej nie odbył się z powodu zbyt małej liczby chętnych drużyn.
Zarząd Polskiego Związku Curlingu przyjął wnioskowane przez dyrektora sportowego, Mirosława Wodzyńskiego, kryteria nominacji reprezentacji na Mistrzostwa Europy Mikstów 2013. Zawodnikom przyznano punkty za rezultaty osiągnięte podczas Mistrzostw Polski 2013 i Mistrzostw Polski Juniorów 2013. 
W tak utworzonej klasyfikacji najwięcej punktów zdobyły drużyny:
Grupy.
Drużyny podzielono na 3 grupy:
Round-Robin.
Sesja 1..
15 września 2013; 21:00
Sesja 2..
16 września 2013; 8:30
Sesja 3..
16 września 2013; 12:30
Sesja 4..
16 września 2013; 16:30
Sesja 5..
16 września 2013; 20:30
Sesja 6..
17 września 2013; 8:30
Sesja 7..
17 września 2013; 12:30
Sesja 8..
17 września 2013; 16:30
Sesja 9..
17 września 2013; 20:30
Sesja 10..
18 września 2013; 8:30
Sesja 11..
18 września 2013; 12:30
Sesja 12..
18 września 2013; 16:30
Sesja 13..
18 września 2013; 20:30
Sesja 14..
19 września 2013; 10:00
Sesja 15..
19 września 2013; 14:30
Sesja 16..
19 września 2013; 19:00
Tie-breaker.
20 sierpnia 2013; 10:00
Play-off.
Mecz kwalifikacyjny.
20 września 2013; 14:30
Ćwierćfinały.
20 września 2013; 19:00
Półfinały.
21 września 2013; 10:00
Mały finał.
21 września 2013; 15:00
Finał.
21 września 2013; 15:00

</doc>
<doc id="3001066" url="https://pl.wikipedia.org/wiki?curid=3001066" title="Martin Laciga">
Martin Laciga

Martin Laciga (ur. 25 stycznia 1975 w Aarbergu) – szwajcarski siatkarz plażowy, sześciokrotny medalista mistrzostw Europy, wicemistrz Świata 1997 w parze z bratem Paulem. Trzykrotnie zdobywał złoty medal mistrzostw Europy (1998, 1999, 2000), dwukrotnie srebrny (2001, 2002) oraz brązowy (1997). Trzykrotny uczestnik Igrzysk Olimpijskich (2000, 2004, 2008). Na Igrzyskach Olimpijskich 2008 w Pekinie wystąpił w parze z Janem Schnider, zajmując 9. miejsce.
W 2013 zakończył karierę sportową z powodu powracających kontuzji.

</doc>
<doc id="3001067" url="https://pl.wikipedia.org/wiki?curid=3001067" title="Paul Laciga">
Paul Laciga

Paul Laciga (ur. 24 listopada 1970 w Bernie), szwajcarski siatkarz plażowy, sześciokrotny medalista mistrzostw Europy, wicemistrz Świata 1997 w parze z bratem Martinem. Trzykrotnie zdobywał złoty medal mistrzostw Europy (1998, 1999, 2000), dwukrotnie srebrny (2001, 2002) oraz brązowy (1997). Dwukrotny uczestnik Igrzysk Olimpijskich (2000, 2004). W 2005 w Berlinie po raz kolejny zdobył srebrny medal mistrzostw Świata, ale w parze z Saschą Heyerem.

</doc>
<doc id="3001068" url="https://pl.wikipedia.org/wiki?curid=3001068" title="Espen Barth Eide">
Espen Barth Eide

Espen Barth Eide (ur. 1 maja 1964 w Oslo) – norweski polityk, działacz Partii Pracy, parlamentarzysta, minister w różnych resortach.
Życiorys.
W 1993 ukończył nauki polityczne na Uniwersytecie w Oslo. W tym samym roku został zatrudniony jako badacz w norweskim instytucie spraw zagranicznych (NUPI), w którym w latach 1996–2000 kierował jednym z programów. Zaangażował się też w działalność Partii Pracy, jeszcze w trakcie studiów był sekretarzem politycznym klubu radnych laburzystów w Oslo. Pierwszą funkcję rządową pełnił w okresie pierwszego rządu Jensa Stoltenberga – od 2000 do 2001 był sekretarzem stanu w ministerstwie spraw zagranicznych. Później powrócił do NUPI, gdzie w 2002 objął kierownictwo departamentu polityki międzynarodowej. W 2005 po powrocie lewicy do władzy został powołany na sekretarza stanu w Ministerstwie Obrony, w 2010 przeszedł na to samo stanowisko w Ministerstwie Spraw Zagranicznych. W listopadzie 2011 wszedł w skład rządu jako minister obrony, we wrześniu 2012 Jens Stoltenberg powierzył mu kierowanie resortem spraw zagranicznych. Zakończył urzędowanie w październiku 2013.
W 2017 z ramienia Partii Pracy uzyskał mandat deputowanego do Stortingu. W 2021 z powodzeniem ubiegał się o poselską reelekcję. W październiku tegoż roku w nowym rządzie, na czele którego stanął Jonas Gahr Støre, objął stanowisko ministra klimatu i środowiska.

</doc>
<doc id="3001071" url="https://pl.wikipedia.org/wiki?curid=3001071" title="Jabłońskie (stacja kolejowa)">
Jabłońskie (stacja kolejowa)

Jabłońskie – zlikwidowana stacja kolejowa w Jabłońskich, w gminie Gołdap, w powiecie gołdapskim w województwie warmińsko-mazurskim, w Polsce. Położona na linii kolejowej z Węgorzewa do Gołdapi. Linia ta została ukończona w 1899 roku W 1945 roku linia ta została zamknięta i rozebrana.

</doc>
<doc id="3001072" url="https://pl.wikipedia.org/wiki?curid=3001072" title="Okefenokee National Wildlife Refuge">
Okefenokee National Wildlife Refuge

Okefenokee National Wildlife Refuge – rezerwat przyrody ("National Wildlife Refuge") na granicy Georgii i Florydy w Stanach Zjednoczonych. Obszar chroniony Okefenokee zajmuje powierzchnię km² ( akrów) i leży na terenie trzech hrabstw w Georgii: hrabstwa Charlton, hrabstwa Ware i hrabstwa Clinch oraz na terenie dwóch hrabstw na Florydzie: hrabstwa Baker oraz Columbia. Administracja parku znajduje się w Folkston w hrabstwie Charlton.
Rezerwat powstał w 1937 roku w celu ochrony większości terenu z km² bagien Okefenokee ("Okefenokee Swamp") i mimo iż nie obejmuje całości bagien i tak jest największym rezerwatem we wschodniej części USA. Według danych z 2005 roku Okefenokee National Wildlife Refuge jest odwiedzany rocznie przez co najmniej osób, co plasuje rezerwat w pierwszej dwudziestce najczęściej odwiedzanych obszarów chronionych w Stanach Zjednoczonych. Nazwa "Okefenokee" pochodzi z języka Indian (Timicua) która oznacza "teren, który drży, gdy po nim chodzisz".
Historia.
Bagna są na tym terenie od 6000 do 8000 lat. Ludność tubylcza pojawiła się na tym terenie około 2500 lat p.n.e.. Była to ludność z kultury Deptford, Swift Creek oraz kultury Weeden Island. Ostatnim plemieniem, które traktowało Okefenokee jako swoje terytorium byli Indianie Seminole. Wojska amerykańskie dowodzone przez generała Charlesa R. Floyda w czasie drugiej wojny z Seminolami w latach 1838-1842 pokonały miejscową ludność.
W 1891 roku firma The Suwanee Canal Company kupiła około 100 km² bagien Okefenokee, aby je osuszyć i przeznaczyć pod uprawę ryżu, trzciny cukrowej i bawełny. Kiedy jednak ze względu na trudności z osuszeniem idea upadła, aby zrekompensować straty firma zaczęła przygotowywać teren do przemysłowego pozyskiwania drewna, które miało być źródłem przychodu. W ramach przygotowań kapitan Henry Jackson ze swoimi ludźmi spędzili trzy lata kopiąc kanał Suwannee (Suwannee Canal), ciągnący się 18,5 km w głąb bagien.
Jednak recesja budowlana, jaka miała miejsce pod koniec stulecia spowodowała upadek firmy i sprzedaż terenu Charlesowi Hebardowi w 1901 roku. Wyrąb drewna, skoncentrowany na pozyskiwaniu cyprysów, rozpoczęto w 1909 roku, po zbudowaniu od północnego zachodu dróg dochodzących do bagien. Wywieziono ponad jeden milion m³ drewna do 1927 roku, kiedy to pozyskiwanie zakończono.
W 1918 roku powstało stowarzyszenie "The Okefenokee Preservation Society", którego zadaniem było promowanie ochrony bagien i utworzenie obszaru chronionego. Teren bagien został przekształcony w Okefenokee National Wildlife Refuge dekretem prezydenta Franklina Delano Roosevelta w 1937 roku i obejmował początkowo km². W 1974 roku około 80% terenu Okefenokee została objęta systemem "National Wilderness Area", który prawnie zobowiązuje do zachowania obszaru w niezmienionym przez człowieka stanie.
Geografia.
Bagna wypełniają nieckę osuszając tereny na wschód i południowy wschód od Okefenokee. Mają długość około 56 km z północy na południe oraz około 40 km ze wschodu na zachód. Leżą na wysokości od 35,8 do 44,5 m n.p.m.. Zbierające się wody są źródłem dla dwóch rzek: St. Marys River i Suwannee River. Średnioroczna temperatura powietrza wynosi 20 °C. Woda w 95% pochodzi z opadów wynoszących średnio w roku 2280 mm.
Na terenie Okefenokee National Wildlife Refuge biorą początek dwie rzeki. Na południowym zachodzie Suwannee River, która po 450 km uchodzi do Zatoki Meksykańskiej. Na południowym zachodzie bagien bierze początek St. Marys River, która po 306 km uchodzi niedaleko miasta St. Marys oraz rezerwatu na Cumberland Island do Oceanu Atlantyckigo.
Ekosystem.
Obszar Okefenokee National Wildlife Refuge jest bardzo urozmaicony pod względem ekosystemu. Oprócz bagien zajmujących oczywiście największy obszar są także jeziora, preria, skrub, lasy bagienne oraz lasy terenów suchych.
Na obszarze parku rośnie 621 gatunków roślin naczyniowych. Do ciekawych roślin drzewiastych należą sosna długoigielna ("Pinus palustris" Mill.), cypryśnik błotny ("Taxodium distichum"), cypryśnik wzniesiony ("Taxodium ascendens" Brongn.), Pinus elliottii, Nyssa sylvatica, należąca do rodzaju avocado "Peresa palustris", gordonia ("Gordonia lasianthus"), "Magnolia virginiana" czy też jesion karloński "Fraxinus caroliniana".
Występują także ciekawe rośliny drapieżne: rosiczka ("Drosera intermedia" L.), dzbaneczniki ("Sarracenia flava"), pływacze ("Utricularia inflata" L.).
W Okefenokee żyje 50 gatunków ssaków. Do najciekawszych należą puma - największy przedstawiciel kotowatych w Ameryce, nazywana panterą florydzką, a także niedźwiedź czarny, ryś rudy, pancerniki, szopy pracze, wydry kanadyjskie, jelenie wirginijskie i wilki rude.
Na terenie rezerwatu spotkać można 64 gatunki gadów; w tym dużą liczbę aligatorów, iguanę anolis zielony, jaszczurki Eumeces inexpectatus czy też liczne węże jak grzechotnik diamentowy, mokasyn błotny, heterodon płaskonosy i inne. Ponadto występuje 37 gatunków płazów, 39 gatunków ryb oraz 233 gatunki ptaków.
Specjalną opieką gatunkową objęte są dwa gatunki zwierząt: dzięcioł skromny ("Picoides borealis") oraz baribal (amerykański niedźwiedź czarny – "Ursus americanus").
Wstęp do rezerwatu.
Wstęp do rezerwatu jest płatny, a siedmiodniowy bilet kosztuje 7 USD (lipiec 2013) (przy nocowaniu 10 USD).
Do rezerwatu prowadzą trzy główne wejścia (wszystkie od strony Georgii):

</doc>
<doc id="3001075" url="https://pl.wikipedia.org/wiki?curid=3001075" title="Instytut Niepokalanej Matki Kościoła">
Instytut Niepokalanej Matki Kościoła

Instytut Niepokalanej Matki Kościoła – żeński instytut świecki życia konsekrowanego powołany na prawie diecezjalnym, zrzeszający kobiety, które, pozostając osobami świeckimi, składają śluby czystości i posłuszeństwa oraz żyją duchowością Ruchu Światło-Życie.
Działalność.
Dwie trzecie członkiń Instytutu żyje we wspólnocie, natomiast 1/3 – indywidualnie, pozostając w swoich środowiskach i pracując zawodowo, a czasem podejmując konkretne prace na rzecz wspólnoty. Starają się wnosić tam, gdzie żyją i pracują, przesłanie Ewangelii. Nie noszą żadnych oznak swojej konsekracji i – najczęściej – nie ujawniają faktu swej przynależności do Instytutu. 
Instytut podejmuje m.in. ewangelizację, tworzenie środowisk wychowawczych, odnowę katechumenatu rodzinnego (poprzez formację małżeństw i rodzin), zaangażowanie w świat kultury, obecność w mediach, zaangażowanie w życie społeczno-polityczne i gospodarcze oraz pracę w różnych zawodach.
Wiele z członkiń posługuje w centrach Ruchu Światło-Życie, a także angażuje się w działalność Krucjaty Wyzwolenia Człowieka, m.in. prowadząc rekolekcje ewangelizacyjne dla uzależnionych, ale także kursy i szkolenia z pedagogiki zabawy, metod aktywizujących w katechezie oraz szkolenia wodzirejów zabaw bezalkoholowych. Z inicjatywy Instytutu w Lublinie powstała grupa „Odwaga”, która próbuje służyć pomocą duchową osobom o skłonnościach homoseksualnych, które pragną żyć w zgodzie z nauką Kościoła. 
Instytut liczy ponad 100 członkiń. Działa w 17 diecezjach w Polsce i 7 za granicą, w 5 krajach, w tym:
Odpowiedzialną główną Instytutu w kadencji 2010–2016 jest Jolanta Szpilarewicz, która zastąpiła na tym stanowisku Ewę Kusz, będącą jednocześnie przewodniczącą Światowej Konferencji Instytutów Świeckich.
Siedziba.
Siedzibą Instytutu jest budynek przy ul. ks. Franciszka Blachnickiego 25 w Krościenku nad Dunajcem, który został przez niego zakupiony w 1981 roku. 23 czerwca 2005 roku odbyło się błogosławieństwo kaplicy pw. Niepokalanej Matki Kościoła, znajdującej się w tym budynku.
Historia.
W 1957 roku 5 kobiet rozpoczęło pracę w tworzonym przez ks. Franciszka Blachnickiego Ośrodku Katechetycznym w Katowicach, który z czasem przekształcił się w Centralę Krucjaty Trzeźwości i Wstrzemięźliwości. 24 maja 1958 roku sześć kobiet (Dorota Seweryn, Joanna Panek, Zuzanna Podlewska, Maria Pełka, Zyta Kocur i Gizela Skop) zdecydowało się zamieszkać razem i rozpocząć „2-letni okres próby w Zespole Niepokalanej”. Gdy w sierpniu 1960 roku Służba Bezpieczeństwa zlikwidowała Krucjatę, działaczki przyszłego Instytutu zamieszkały w Krościenku nad Dunajcem.
Członkinie Instytutu towarzyszyły ks. Blachnickiemu przy organizowaniu pierwszych oaz dla ministrantów, a po Soborze Watykańskim II pracowały w ramach rozwijającego się Ruchu Żywego Kościoła zwanego od 1976 roku Ruchem Światło-Życie.
Instytut został zatwierdzony na prawie diecezjalnym w 1996 roku przez ówczesnego biskupa tarnowskiego Józefa Życińskiego.
W 1998 Instytut Niepokalanej Matki Kościoła powołał Instytut im. ks. Franciszka Blachnickiego, czuwający nad zachowaniem duchowej spuścizny ks. Blachnickiego, gromadzący materiały archiwalne oraz prowadzący działalność wydawniczą.

</doc>
<doc id="3001079" url="https://pl.wikipedia.org/wiki?curid=3001079" title="Rasza Muhammad al-Maliki">
Rasza Muhammad al-Maliki

Rasza Muhammad al-Maliki, "Rasha Mohamed Al-Malki" (arab. رشا محمد المالكي; ur. ?) – omańska lekkoatletka, tyczkarka i sprinterka.
Rekordy życiowe.
Al-Maliki znalazła się w składzie omańskiej sztafety 4 × 100 metrów, która w 2013 ustanowiła rekord kraju w tej konkurencji – 48,42.

</doc>
<doc id="3001083" url="https://pl.wikipedia.org/wiki?curid=3001083" title="Bernardo Vasconcelos">
Bernardo Vasconcelos

Bernardo Lino Castro Paes Vasconcelos (ur. 10 czerwca 1979 w Lizbonie) – portugalski piłkarz grający na pozycji napastnika. W sezonie 2013/2014 i 2014/2015 grał w Zawiszy Bydgoszcz. Podczas swojej kariery występował również m.in. w RKC Waalwijk, Omonii Nikozja, Hapoelu Beer Szewa i drugiej drużynie Benfiki Lizbona. Zawodnik posiada także obywatelstwo angolskie.

</doc>
<doc id="3001084" url="https://pl.wikipedia.org/wiki?curid=3001084" title="Jeri Taylor">
Jeri Taylor

Jeri Cecile Taylor (ur. 30 czerwca 1938) – amerykańska scenarzystka i producentka telewizyjna.
Filmografia.
producentka
scenarzystka

</doc>
<doc id="3001085" url="https://pl.wikipedia.org/wiki?curid=3001085" title="Rasha Mohamed al-Malki">
Rasha Mohamed al-Malki



</doc>
<doc id="3001088" url="https://pl.wikipedia.org/wiki?curid=3001088" title="Muhammad Ali Raszwan">
Muhammad Ali Raszwan

Muhammad Ali Raszwan, "Mohamed Ali Rashwan" (arab. محمد علي رشوان, ur. 16 stycznia 1956) – egipski judoka. Srebrny medalista olimpijski z Los Angeles.
Zawody w 1984 były pierwszymi jedynymi igrzyskami olimpijskimi. Walczył w kategorii open, dopiero w finale pokonał go Japończyk Yasuhiro Yamashita (pod nieobecność sportowców z części krajów Bloku Wschodniego). Brał udział w igrzyskach w 1988. Był medalistą mistrzostw świata, dwa razy sięgając po srebro. W 1985 w był drugi w kategorii open, w 1987 w wadze ciężkiej.

</doc>
<doc id="3001089" url="https://pl.wikipedia.org/wiki?curid=3001089" title="Polypterus arnaudii">
Polypterus arnaudii



</doc>
<doc id="3001096" url="https://pl.wikipedia.org/wiki?curid=3001096" title="Secret Combination">
Secret Combination

Secret Combination – piąty album studyjny amerykańskiej piosenkarki jazzowej Randy Crawford, wydany 8 maja 1981 przez wytwórnię Warner Bros. Records pod numerem katalogowym BSK 3541 (USA). Największy sukces komercyjny w dyskografii artystki, choć nie zawiera takich przebojów jak poprzedni album Now We May Begin. W Wielkiej Brytanii uzyskał status podwójnej platynowej płyty. Na listach przebojów zagościły nagrania „You Might Need Somebody”, „Rainy Night in Georgia”, „When I Lose My Way” oraz utwór tytułowy płyty „Secret Combination”. W nagraniu uczestniczyli m.in. muzycy grupy Toto: Steve Lukather (gitara) i Jeff Porcaro (perkusja).

</doc>
<doc id="3001097" url="https://pl.wikipedia.org/wiki?curid=3001097" title="Is Your Love in Vain?">
Is Your Love in Vain?

Is Your Love in Vain? – piosenka skomponowana przez Boba Dylana, nagrana przez niego w kwietniu 1978 r., wydana na albumie "Street-Legal" w czerwcu 1978 r.
Historia i charakter utworu.
Utwór ten został nagrany w Rundown Studios w Santa Monica w Kalifornii 28 kwietnia 1978 r. Była to czwarta sesja nagraniowa tego albumu. Producentem sesji był Don DeVito.
Piosenka ta wykazuje związki z "Can’t Help Falling in Love" Presleya jak i z bluesem Roberta Johnsona "Love in Vain". Bohaterem jest dość żałosny typ, który nie może przestać dążyć do ziemskich przyjemności, chociaż ma o nich niskie mniemanie.
Dylan wykonywał tę piosenkę na koncertach jedynie w 1978 r. i uwiecznił ją na koncertowym albumie "At Budokan" z tournée po krajach Dalekiego Wschodu. 

</doc>
<doc id="3001098" url="https://pl.wikipedia.org/wiki?curid=3001098" title="Krzysztof Ratajski">
Krzysztof Ratajski

Krzysztof Ratajski (ur. 1 stycznia 1977 w Skarżysku-Kamiennej) – polski darter, noszący przydomek "The Polish Eagle" (Polski Orzeł). Ratajski jest zrzeszony od roku 2018 w federacji Professional Darts Corporation (PDC), wcześniej uczestniczył w turniejach konkurencyjnej federacji British Darts Organisation (BDO). Jego największym sukcesem jest dotarcie do ćwierćfinału Mistrzostw Świata federacji PDC w roku 2021. Ten wynik dał mu również rekordowe 14 miejsce w rankingu PDC Order of Merit. W 2017 r. Ratajski wygrał turniej federacji BDO World Masters.
Spis najlepszych wyników w telewizyjnych turniejach.
Wyniki w najważniejszych turniejach.
Źródło.
Kariera.
Krzysztof Ratajski karierę rozpoczął w 2002 roku, biorąc udział w Mistrzostwach Europy 2002 w odmianie Soft Tip, podczas których dotarł do finału turnieju. Trzy lata później w roku 2005 oraz po kolejnych trzech latach w 2008 został Mistrzem Europy w tej odmianie gry w darta.
W 2007 roku Krzysztof Ratajski został członkiem jednej z dwóch, głównych darterskich federacji BDO. Pierwszym turniejem tej federacji w dorobku Ratajskiego był Czech Open 2007, podczas którego dotarł do finału, gdzie przegrał z Czechem Patrickiem Loosem. W 2008 r. na swoim koncie zapisał pierwszy zawodowy triumf, wygrywając Denmark Open. W finale tego turnieju Polak pokonał Holendra Fabiana Roosenbranda. 4 grudnia 2008 roku Ratajski zakwalifikował się na mistrzostwach świata BDO, stając się tym samym pierwszym Polakiem biorącym udział w darterskich Mistrzostwach Świata jakiejkolwiek federacji. Na mistrzostwach przegrał w pierwszej rundzie z Holendrem Edwinem Maxem 2–3. W następnych latach Ratajskiemu udało się wygrać dwa kolejne turnieje – Czech Open w 2009 r. oraz Latvia Open w 2010 r.
W 2010 roku po raz pierwszy wystąpił w rozgrywkach konkurencyjnej federacji PDC, reprezentując Polskę w drużynowym turnieju World Cup of Darts w parze z Krzysztofem Kciukiem. Przegrali jednak w pierwszej rundzie 2-6 z parą z Nowej Zelandii – Hazelem Phillipem i Warrenem Parrym. Trzy lata później dotarli razem do drugiej rundy, awansując z drugiego miejsca grupy E, po wygranej z Gibraltarem 5-2 i porażce z Holandią 3-5. W drugiej rundzie przegrali z parą z Niemiec – Jyhan Artut i Andree Welge 4-5. W 2015 r. Ratajski po raz pierwszy wystąpił w rankingowych turnieju federacji PDC, należącym do jej Europejskiego Touru European Darts Trophy rozgrywanego w niemieckim Mülheim. Przegrał tam już w pierwszej rundzie z Adamem Huntem 5-6. W 2016 roku po raz trzeci wystąpił na World Cup of Darts, tym razem jego partnerem był Mariusz Paul, z którym przegrali w pierwszej rundzie 1-5 z belgijskim rodzeństwem Kimem oraz Ronnym Huybrechtsami. W tym samym roku Ratajski zaliczył też drugi rankingowy turniej w PDC -International Darts Open, gdzie ponownie odpadł już w pierwszej rundzie.
Pomimo gościnnych występów w PDC Ratajski cały czas był zawodnikiem BDO i brał udział w turniejach tej federacji. W 2015 r/, po kilku latach bez większych sukcesów, udało mu się dotrzeć do półfinału domowego Polish Open, gdzie przegrał 2-5 z mistrzem świata Scottem Waitesem. W tym samym roku zaliczył bardzo dobry wynik w postaci 1/8 finału w World Masters, drugim najważniejszym turnieju federacji BDO, gdzie przegrał z legendą federacji – trzykrotnym mistrzem Świata Martinem Adamsem 2-3 w setach. W 2017 Ratajski wygrał drugi najbardziej prestiżowy turniej federacji BDO – Winmau World Masters. Zwycięstwo w tym turnieju było największym osiągnięciem Polaka w karierze.
Ratajski wystartował w swojej pierwszej imprezie PDC na Mistrzostwach Europy 2017. Przegrał 3-6 z Peterem Wrightem w pierwszej rundzie. W Mistrzostwach Świata 2018 Ratajski przegrał 1-3 z Jamesem Wilsonem, pomimo wygrania pierwszego seta.
W lutym 2018 roku został pierwszym w historii Polakiem, który wygrał turniej PDC, pokonując Daryla Gurneya 6-4 w legach podczas finału kwalifikacji do UK Open. Ze względu na porażkę w Q-School w styczniu, musiał grać w PDC Challenge Tour, w którym wygrał jedną imprezę i doszedł do kolejnego finału. Dzięki tym sukcesom mógł zagrać w turniejach Players Championship pod koniec 2018 roku. Ratajski zdobył swój drugi tytuł PDC 20 października 2018 r. Pokonał wówczas Chrisa Dobeya 6-2 w finale Players Championship 21, mimo że nie posiadał karty Pro Tour. Następnego dnia Polak wygrał również Players Championship 22, dołączając do elitarnego klubu zaledwie 8 graczy PDC, którzy zdobyli dwa tytuły Players Championship w jeden weekend, pokonując Adriana Lewisa 6-4. Te zwycięstwa dały Ratajskiemu możliwość występu na Mistrzostwach Świata 2019, gdzie przegrał z Japończykiem Seigo Asadą 2-3 w setach, mimo prowadzenia 2-0.
Poza mistrzostwami Ratajski wziął udział w Grand Slam of Darts w 2018 roku i Players Championship Finals, gdzie w 1 rundzie pokonał Gerwyna Price'a, a w drugiej Adriana Lewisa. W trzeciej Polak przegrał z holendrem Dannym Noppertem. W Grand Slam of Darts Polak pokonał w swojej grupie Raymonda van Barnevelda oraz Adama Smitha-Neale'a. W ostatnim meczu grupy Krzysztof Ratajski przegrał z Anglikiem Michaelem Smithem, ale mimo tego awansował do fazy 1/8 finału, gdzie przegrał z Walijczykiem Jonnym Claytonem.
2019 r. był najlepszym rokiem dla Polaka od czasu do federacji PDC. Ratajski wygrał dwa turnieje Players Championship oraz Gibraltar Darts Trophy, gdzie w finale pokonał Dave'a Chisnalla 8-2. Na Mistrzostwach Świata 2020 został pierwszym Polakiem, który wygrał mecz mistrzostw świata w federacji PDC, pokonując w 2 rundzie (jako rozstawiony zawodnik) Austriaka Zorana Lerchbachera 3-1 w setach. W 3 rundzie przegrał w decydującym secie 3-4 z Anglikiem Nathanem Aspinallem, który później doszedł do półfinału tych mistrzostw.
2020 rok w PDC Ratajski rozpoczął od zwycięstwa w turnieju Players Championship 4, pokonując Ian'a White'a. Doszedł też do ćwierćfinału turnieju Belgian Darts Championship z cyklu European Tour, gdzie przegrał z mistrzem świata Peterem Wrightem 4-6 w legach. W UK Open odpadł w 4 rundzie po zaciętym pojedynku z Chrisem Dobeyem 9-10. Ratajski dochodził również do ćwierćfinałów World Matchplay czy International Darts Open. W Grand Slam of Darts odpadł już w fazie grupowej, w której przegrał 2 pojedynki z kolejno Jose de Sousą i Michaelem Smithem, a wygrał pojedynek z Lisą Ashton. W Players Championships Finals Polak przegrał z Czechem Karelem Sedlackiem, kończąc turniej na 1/32 finału.
Na Mistrzostwach Świata 2021 Ratajski zanotował swój najlepszy występ w turnieju. Wygrał kolejno z Ryanem Joyce’em, Simonem Whitlockiem, Gabrielem Clemensem, a w ćwierćfinale przegrał 3-5 z Anglikiem Stephenem Buntingiem.
Pod koniec stycznia 2021 roku Ratajski zadebiutował w Ladbrokes Masters, gdzie przegrał w 1. rundzie z Australijczykiem Simonem Whitlockiem 2-6. Na następnej ważnej imprezie sezonu PDC, jaką był turniej UK Open, Ratajski zaliczył najlepszy występ Polaka w historii tej imprezy. Polak rozpoczął zmagania od 4. rundy, ponieważ znajdował się w TOP32 rankingu PDC Order of Merit, dokładniej zajmując w nim 14. miejsce. W 4. rundzie pokonał Anglika Nathana Aspinalla 10-5, w 5. Łotysza Madarsa Razmę 10-8, a w 6. zwycięzcę Ladbrokes Masters Jonnego Claytona 10-3. W ćwierćfinale Ratajski mierzył się z jednym z najlepszych graczy w historii – Holendrem Michaelem van Gerwenem. Ratajski mimo dobrego meczu przegrał 7-10. W 2021 roku dochodził także dwukrotnie do ćwierćfinałów poszczególnych turniejów Players Championship.
Lista wygranych turniejów.
Turnieje rangi „Major” w BDO.
Źródło.
Turnieje zawodowe w PDC.
Źródło.
Inne.
Źródło.
Lista wyników w zawodowych turniejach PDC.
2010.
Łączny bilans: 0-1
2013.
Łączny bilans: 1-2
2015.
Łączny bilans: 0-1
2016.
Łączny bilans: 0-2
2017.
Łączny bilans: 10-13
2018.
Łączny bilans: 48-20
2019.
Łączny bilans: 100-44
2020.
Łączny bilans: 70-35
2021.
Łączny bilans: 21-11

</doc>
<doc id="3001101" url="https://pl.wikipedia.org/wiki?curid=3001101" title="Miękkoster rdzawogardły">
Miękkoster rdzawogardły

Miękkoster rdzawogardły ("Thripophaga amacurensis") – gatunek małego ptaka z rodziny garncarzowatych (Furnariidae). Opisany po raz pierwszy w roku 2013. Występuje endemicznie w północno-wschodniej Wenezueli. Zagrożony wyginięciem.
Po raz pierwszy gatunek zaobserwowano 26 października 2004 roku. Zarówno morfologią jak i behawiorem do miękkostera rdzawogardłego najbardziej podobny jest miękkoster żółtooki ("T. cherriei"), z którym jest najbliżej spokrewniony. Gatunki te dzieli w zasięgu występowania około 1000 km; różnią się także nieznacznie wyglądem, liczbą sterówek, wymiarami oraz pieśnią. Nazwa gatunkowa "amacurensis" pochodzi od słowa "amacuro", które w języku ludu Warao oznacza mniej więcej „kołdrę rzek”.
Zasięg występowania.
Gatunek znany z czterech stanowisk w południowej części delty rzeki Orinoko w Wenezueli (region Delta Amacuro), na wysokości około 35 m n.p.m. Zasięg występowania szacowany na 32–48 km2. Środowisko życia stanowią sezonowo podmokłe lasy z małymi bagnami, regiony gdzie współwystępują las i sawanna, a także sezonowo podmokłe sawanny; wszystkie typy zamieszkiwanego habitatu na zasięgu występowania są wolne od działalności ludzkiej.
Morfologia.
Wierzch głowy ciemnobrązowy w brązoworudawe paski. Dziób ciemnoszary, dolna szczęka u nasady jaśniejsza. Wąs jaśniejszy. Gardło i broda rude. Tęczówki czerwonawe. Pierś brązowa w jasnopomarańczowe plamki, tym rzadsze im dalej w tył. Kark upierzony podobnie jak głowa. Kuper, pokrywy nadogonowe oraz sterówki w liczbie 12 cynamonoworude. Zewnętrzna chorągiewka lotek cynamonoworudobrązowa, jednak bliżej ciemnej stosiny szarawa; zewnętrzna część chorągiewki szara. Pokrywy skrzydłowe duże II rzędu oraz I rzędu o podobnym wzorze, co lotki; pozostała część pokryw skrzydłowych brązowa. Pokrywy podskrzydłowe cynamonowoczerwonawe. Nogi szare. Osobniki młodociane odróżnia jasna tęczówka.
Status.
Międzynarodowa Unia Ochrony Przyrody (IUCN) od 2022 roku uznaje miękkostera rdzawogardłego za gatunek narażony na wyginięcie (VU – "vulnerable"); wcześniej, od 2016 był klasyfikowany jako gatunek zagrożony (EN – "endangered"). Liczebność populacji nie została oszacowana, ale nie jest duża, biorąc pod uwagę ograniczony zasięg występowania. Trend liczebności populacji uznawany jest za spadkowy. Głównym zagrożeniem dla gatunku jest wylesianie mające miejsce w zachodniej części zasięgu.

</doc>
<doc id="3001102" url="https://pl.wikipedia.org/wiki?curid=3001102" title="Al-Kubba">
Al-Kubba

Al-Kubba (arab. القبة, "Al-Qubbah") – miasto we wschodniej Libii, w gminie Darna. Trzecie pod względem liczby ludności, po Darnie i Al-Bajda, miasto w gminie. W 2006 roku zamieszkiwało je ok. 25 tys. mieszkańców. W latach 2001-2007 stolica gminy Al-Kubba.

</doc>
<doc id="3001106" url="https://pl.wikipedia.org/wiki?curid=3001106" title="Astra Ploeszti">
Astra Ploeszti



</doc>
<doc id="3001109" url="https://pl.wikipedia.org/wiki?curid=3001109" title="Oasis (krater)">
Oasis (krater)

Oasis – krater uderzeniowy położony na Pustyni Libijskiej.
Wiek krateru został oceniony na mniej niż 120 milionów lat, czyli powstał on nie dawniej niż w kredzie. Został utworzony przez uderzenie małej planetoidy w skały osadowe. Wyróżniający się w topografii pierścień tworzy wyniesienie centralne krateru, sam krater w znacznym stopniu został zerodowany; jego pierwotna średnica jest oceniana na 18 km.

</doc>
<doc id="3001113" url="https://pl.wikipedia.org/wiki?curid=3001113" title="Rás 2">
Rás 2

Rás 2 (pl. "Kanał 2") – islandzka publiczna stacja radiowa, należąca do Ríkisútvarpið. Została założona w 1983 r. Jest stacją radiową dla szerszej publiczności. Nadaje audycje informacyjne, muzyczne (głównie z muzyką pop i rock), sportowe.
Nadawanie.
Rás 2 nadaje na falach ultrakrótkich na terenie całej Islandii na 92 częstotliwościach, drogą satelitarną, na stronie internetowej Rás 2 i na falach długich o częstotliwości 189 kHz z Hellissandur i 207 kHz z Eidar.

</doc>
<doc id="3001114" url="https://pl.wikipedia.org/wiki?curid=3001114" title="Stefanie Schweiger">
Stefanie Schweiger



</doc>
<doc id="3001117" url="https://pl.wikipedia.org/wiki?curid=3001117" title="Doris Schweiger">
Doris Schweiger



</doc>
<doc id="3001118" url="https://pl.wikipedia.org/wiki?curid=3001118" title="Doris Schwaiger">
Doris Schwaiger

Doris Schwaiger (ur. 28 lutego 1985 w Allentsteig) – austriacka siatkarka plażowa, mistrzyni Europy 2013 w parze z siostrą Stefanie. Dwukrotna uczestniczka Igrzysk Olimpijskich (2008, 2012), na których wspólnie z siostrą została sklasyfikowana na 5. miejscu.

</doc>
<doc id="3001119" url="https://pl.wikipedia.org/wiki?curid=3001119" title="Stefanie Schwaiger">
Stefanie Schwaiger

Srefanie Schwaiger (ur. 7 sierpnia 1986 w Allentsteig), austriacka siatkarka plażowa, mistrzyni Europy 2013 w parze z siostrą Doris. Dwukrotna uczestniczka Igrzysk Olimpijskich (2008, 2012), na których wspólnie z siostrą została sklasyfikowana na 5. miejscu.

</doc>
<doc id="3001120" url="https://pl.wikipedia.org/wiki?curid=3001120" title="Warkziz">
Warkziz

Warkziz, "Ouarkziz" () – krater uderzeniowy położony w Algierii w pobliżu granicy z Marokiem.
Wiek krateru został oceniony na mniej niż 70 milionów lat, czyli powstał on nie dawniej niż w kredzie. Został utworzony przez uderzenie małej planetoidy w uwarstwione skały osadowe. Krater został w znacznym stopniu zerodowany, jednak kształt jego misy jest wyraźnie widoczny w terenie dzięki ukształtowaniu starszych skał osadowych, w których powstał. W obszar krateru wcina się strumień.

</doc>
<doc id="3001122" url="https://pl.wikipedia.org/wiki?curid=3001122" title="John Ericson">
John Ericson

 
John Ericson, właśc. Joachim Alexander Ottokar Meibes (ur. 23 września 1926 w Düsseldorfie, zm. 3 maja 2020 w Santa Fe) – amerykański aktor filmowy i telewizyjny pochodzenia niemieckiego. 
Życiorys.
Wczesne lata.
Urodził się w Düsseldorfie w Niemczech jako Joachim Alexander Ottokar Meibes. Jego rodzice, Ellen i Carl (z zawodu chemik), opuścili Niemcy, uciekając przed powstającym reżimem nazistowskim, do Stanów Zjednoczonych. Ericson studiował aktorstwo w American Academy of Dramatic Arts w Nowym Jorku.
Kariera.
W 1951 na Broadwayu zagrał główną rolę Seftona w sztuce Donalda Bevana i Edmunda Trzcinskiego "Stalag 17" w reżyserii José Ferrera. W latach 50. nakręcił kilka filmów dla MGM. Jego pierwszą ekranową rolą był wrażliwy młody Phillip Cass, obarczony matką z piekła rodem w dramacie Freda Zinnemanna "Teresa" (1951) z Pier Angeli. Następnie został obsadzony m.in. jako James Guest w melodramacie muzycznym Charlesa Vidora "Rapsodia" ("Rhapsody", 1954) z Elizabeth Taylor, recepcjonista hotelu Pete Wirth w dreszczowcu Johna Sturgesa "Czarny dzień w Black Rock" ("Bad Day at Black Rock", 1955) ze Spencerem Tracym, jako Brockie Drummond w westernie "Czterdzieści rewolwerów" ("Forty Guns", 1957) z Barbarą Stanwyck oraz w roli szeryfa Barneya Wileya w westernie "Klan Hayesów" ("Day Of The Bad Man", 1958) u boku Freda MacMurraya.
Posiada swoją gwiazdę na Hollywoodzkiej Alei Gwiazd. 

</doc>
<doc id="3001123" url="https://pl.wikipedia.org/wiki?curid=3001123" title="Ibrahim Urabi">
Ibrahim Urabi

Ibrahim Urabi (arab. إبراهيم عرابي, ur. 1912, zm. 2 lipca 1957) – egipski zapaśnik. Brązowy medalista olimpijski z Londynu.
Zawody w 1948 były jego drugimi igrzyskami olimpijskimi. W 1936 zajął piąte miejsce. Walczył w stylu klasycznym, w 1948 zdobywając brąz w wadze półciężkiej, poniżej 87 kilogramów. W 1951 był srebrnym medalistą igrzysk śródziemnomorskich.

</doc>
<doc id="3001126" url="https://pl.wikipedia.org/wiki?curid=3001126" title="Julio César Bunader">
Julio César Bunader

Julio César Bunader OFM (ur. 9 stycznia 1961 w Mendozie) − argentyński franciszkanin, kapłan, wikariusz generalny Zakonu Braci Mniejszych, były minister prowincjalny Prowincji Wniebowzięcia NMP w Río de la Plata, teolog moralista.
Przed 2009, kiedy został powołany na urząd Definitora Generalnego Zakonu Braci Mniejszych w Rzymie, o. Bunader był rektorem Franciszkańskiego Instytutu Teologicznego w Argentynie, dziekanem Wydziału Teologii oraz wykładowcą teologii moralnej.

</doc>
<doc id="3001128" url="https://pl.wikipedia.org/wiki?curid=3001128" title="Tin Bider">
Tin Bider

Tin Bider (ar. تن بدر) – krater uderzeniowy położony w centralnej Algierii.
Wiek krateru został oceniony na mniej niż 70 milionów lat, czyli powstał on nie dawniej niż w kredzie. Został utworzony przez uderzenie małej planetoidy w skały osadowe. Krater wznosi się ponad teren otaczający go od wschodu, południa i zachodu. Posiada koncentryczne pierścienie, sugerujące, że jest to krater złożony; na jego ukształtowanie mogła mieć jednak wpływ również pierwotna struktura geologiczna miejsca impaktu.

</doc>
<doc id="3001129" url="https://pl.wikipedia.org/wiki?curid=3001129" title="Kazimierz Tarnawski">
Kazimierz Tarnawski

Kazimierz Bolesław Tarnawski (ur. 9 października 1899 w Śniatyniu, zm. 4–7 kwietnia 1940 w Katyniu) – kapitan intendent Wojska Polskiego. 
Życiorys.
Urodził się 9 października 1899 w Śniatyniu, w rodzinie Teofila i Heleny z Muszyńskich. 
W 1917 wstąpił do I Brygady Legionów biorąc udział w walkach z Rosjanami. Po kryzysie przysięgowym – jako obywatel austriacki – został wcielony do armii austro-węgierskiej i wysłany na front włoski. Po zakończeniu wojny powrócił do Polski biorąc udział w obronie Lwowa przed Ukraińcami.
Od 15 lutego do 1 lipca 1920 był uczniem klasy 25. Szkoły Podchorążych. 9 listopada 1920 Naczelny Wódz mianował go z dniem 1 listopada 1920 podporucznikiem w piechocie. Pozostawał wówczas w dyspozycji Naczelnego Dowództwa Wojska Polskiego. Latem 1920 bił się pod Warszawą z bolszewikami. Dostał się do niewoli. W 1921 roku, na mocy traktatu ryskiego uwolniony. Po powrocie zdecydował się na pozostanie w armii.
W 1927 ukończył Szkołę Młodszych Oficerów Artylerii w Toruniu. Służył w 15 pułku artylerii lekkiej w Bydgoszczy, a następnie w 8 batalionie pancernym w Bydgoszczy na stanowisku oficera gospodarczego. Na stopień kapitana został awansowany ze starszeństwem z 19 marca 1938 i 77. lokatą w korpusie oficerów intendentów, grupa intendentów. W sierpniu 1939 został wysłany z nadwyżkami batalionu do Ośrodka Zapasowego Broni Pancernych typ III nr 3 w Żurawicy.
Walczył w kampanii wrześniowej. Po agresji sowieckiej na Polskę 17 września 1939 dostał się do niewoli. Więziony w obozie w Kozielsku. Zamordowany przez NKWD w Katyniu strzałem w tył głowy między 4 a 7 kwietnia 1940. Wiosną 1943 roku kiedy odkryto zbiorowe mogiły w Katyniu, udało się zidentyfikować ciało kapitana Tarnawskiego na podstawie znalezionych przy nim rzeczy osobistych. Nazwisko kpt. Kazimierza Tarnawskiego zostało wydrukowane w niemieckiej prasie na liście ofiar Katynia z numerem ewidencyjnym „1937” oznaczającym ułożenie ciała w masowym grobie.
Był żonaty ze Stanisławą z Nowaków, z którą miał córkę Annę i syna Jerzego.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
5 listopada 1935 Komitet Krzyża i Medalu Niepodległości ponownie rozpatrzył jego wniosek, lecz Krzyża Niepodległości nie przyznał.

</doc>
<doc id="3001132" url="https://pl.wikipedia.org/wiki?curid=3001132" title="Al-Abrak">
Al-Abrak

Al-Abrak (arab. الأبرق, "Al-Abraq") – miasto we wschodniej Libii, w gminie Darna, ok. 23 km od miasta Al-Bajda. W 2006 roku liczyło ok. 9 tys. mieszkańców. W pobliżu miejscowości znajduje się lotnisko Al-Abrak.

</doc>
<doc id="3001134" url="https://pl.wikipedia.org/wiki?curid=3001134" title="Jeorjos Aninos">
Jeorjos Aninos

Jeorjos Aninos (gr. Γεώργιος Άννινος, ur. ?, zm. ?) – grecki pływak, uczestnik Igrzysk w Atenach.
Brał udział w wyścigu pływackim na 100 metrów stylem dowolnym podczas pierwszych nowożytnych igrzysk olimpijskich. Nieznana jest dokładna lokata, którą uzyskał. Uplasował się na pozycji 3-6.

</doc>
<doc id="3001135" url="https://pl.wikipedia.org/wiki?curid=3001135" title="Aleksandros Chrisafos">
Aleksandros Chrisafos

Aleksandros Chrisafos (gr. Αλέξανδρος Χρύσαφος, ur. ?, zm. ?) – grecki pływak, uczestnik Igrzysk w Atenach.
Brał udział w wyścigu pływackim na 100 metrów stylem dowolnym podczas pierwszych nowożytnych igrzysk olimpijskich. Nieznana jest dokładna lokata, którą uzyskał. Uplasował się na pozycji 3-6.

</doc>
<doc id="3001138" url="https://pl.wikipedia.org/wiki?curid=3001138" title="Alexadru Averescu">
Alexadru Averescu



</doc>
<doc id="3001139" url="https://pl.wikipedia.org/wiki?curid=3001139" title="Leopold Wasilkowski">
Leopold Wasilkowski

Leopold Wasilkowski (ur. 24 grudnia 1865 lub 1866 w Lublinie lub Piotrkowie, zm. 15 października 1929 w Warszawie) – polski rzeźbiarz.
Życiorys.
Edukację rozpoczął w gimnazjum w Piotrkowie. Studiował przez cztery lata w szkole rysunkowej Wojciecha Gersona, następnie u Ludwika Pyrowicza i Jana Woydygi. W latach 1891–1893 kształcił się na Académie Julian w Paryżu u rzeźbiarza Denisa Puecha oraz malarzy Adolfa W. Bouguerau i Beniamina Constansa. Pracował również we Włoszech.
W 1903 został prezesem Towarzystwa Artystycznego. Od 1906 roku mieszkał na stałe w Warszawie. Przez pewien czas pracował jako konstruktor w warszawskich teatrach.
Był autorem dekoracji rzeźbiarskiej Domu Towarzystwa Ubezpieczeniowego „Rosja” w Warszawie: kobiety ślącej promienie, alegorii Elektryczności, oraz chłopa i robotnika, symbolizujących odpowiednio Rolnictwo i Przemysł. Wyrzeźbił również figury alegoryczne i medaliony na rotundzie przy ul. Karowej.
Wykonał nagrobki m.in. Stanisława Grudzińskiego, Mieczysława Brzezińskiego i Władysława Podkowińskiego na cmentarzu Powązkowskim, Wawrzyńca Żmurki na Cmentarzu Łyczakowskim we Lwowie, a także kilka tablic epitafijnych umieszczonych w warszawskich kościołach. Był także autorem prac z zakresu sztuki stosowanej, m.in. srebrnej szkatuły ofiarowanej Henrykowi Sienkiewiczowi.

</doc>
<doc id="3001143" url="https://pl.wikipedia.org/wiki?curid=3001143" title="Struktura BP">
Struktura BP

Struktura BP, Dżabal Dalma – krater uderzeniowy położony we wschodniej Libii.
Wiek krateru został oceniony na mniej niż 120 milionów lat, czyli powstał on nie dawniej niż w kredzie. Został utworzony przez uderzenie małej planetoidy w skały osadowe. Krater jest widoczny na powierzchni; został odkryty przez ekspedycję koncernu BP, poszukującą złóż ropy.

</doc>
<doc id="3001145" url="https://pl.wikipedia.org/wiki?curid=3001145" title="Mahmud Hasan">
Mahmud Hasan

Ali Mahmud Hasan, "Ali Mahmoud Hassan" (arab. علي محمود حسن, ur. 15 grudnia 1919 w Kairze, zm. 10 września 1998) – egipski zapaśnik. Srebrny medalista olimpijski z Londynu.
Zawody w 1948 były jego pierwszymi igrzyskami olimpijskimi, brał również udział w igrzyskach w 1952. Walczył w stylu klasycznym, zdobywając srebro w wadze koguciej, poniżej 57 kilogramów. W finale pokonał go Szwed Kurt Pettersén. W 1947 zwyciężył na mistrzostwach Europy.

</doc>
<doc id="3001146" url="https://pl.wikipedia.org/wiki?curid=3001146" title="Ali Hassan">
Ali Hassan



</doc>
<doc id="3001147" url="https://pl.wikipedia.org/wiki?curid=3001147" title="Ali Mahmoud Hassan">
Ali Mahmoud Hassan



</doc>
<doc id="3001149" url="https://pl.wikipedia.org/wiki?curid=3001149" title="Status ochronny">
Status ochronny

Status ochronny – status odnoszący się do żyjącego obecnie taksonu, informujący czy gatunek nadal żyje w środowisku naturalnym oraz w jakim stopniu dana grupa narażona jest na wyginięcie, a także w jak dalekiej przyszłości (jeśli jest). W trakcie klasyfikacji branych pod uwagę jest wiele czynników; nie tylko liczba osobników, ale i wzrost lub zmniejszanie się populacji, sukces lęgowy/rozrodczy oraz znane zagrożenia.
Najbardziej znana jest Czerwona księga gatunków zagrożonych publikowana przez IUCN. Gatunki są klasyfikowane według dziewięciu kryteriów, jak stopień spadku populacji, liczba osobników, powierzchnia występowania oraz fragmentacja środowiska i populacji. Obejmuje ona także gatunki wymarłe od roku 500 n.e. Termin „zagrożony” obejmuje trzy kategorie: narażony (VU, Vulnerable), zagrożony (EN, Endangered) oraz krytycznie zagrożony (CR, Critical Endangered).
IUCN wyróżnia następujące kategorie statusu ochronnego o następującym znaczeniu:
Informacje na temat statusu, populacji czy zasięgu występowania w przypadku ptaków dostarcza do IUCN BirdLife International.
Zadaniem CITES jest upewnienie się, że handel nie zagraża danemu zwierzęciu lub roślinie wymarciem. W wielu państwach wymagana jest zgoda na przewóz zwierząt i roślin wymienionych w załącznikach CITES ("Appendix I", "I" i "III").
Systemy klasyfikacji obowiązujące w wielu państwach.
W Unii Europejskiej akt prawny EU Wildlife Trade Regulation zapewnia wdrażanie zasad CITES.
W Ameryce Łacińskiej, USA, Kanadzie oraz na Karaibach obowiązuje system NatureServe conservation status. System ten obejmuje następujące statusy zagrożenia: "Presumed Extinct" (GX) – uznany za wymarłego, "Possibly Extinct" (GH) – prawdopodobnie wymarły, "Critically Imperiled" (G1) – krytycznie zagrożony, "Imperiled" (G2) – zagrożony, "Vulnerable" (G3) – narażony, "Apparently Secure" (G4) – przypuszczalnie bezpieczny oraz "Secure" (G5) – bezpieczny. Obecny jest także dodatkowy status – "Captive or Cultivated Only" (C); ma podobne użycie jak „wymarły na wolności” IUCN-u.

</doc>
<doc id="3001153" url="https://pl.wikipedia.org/wiki?curid=3001153" title="Bamboo Engineering">
Bamboo Engineering

Bamboo Engineering – brytyjski zespół startujący w wyścigach samochodowych, którego założycielem jest Richard Coleman. Startuje w serii GP3 od 2013 roku oraz w WTCC od 2010 roku. W przeszłości startował także w brytyjskiej serii samochodów turystycznych BTCC. Siedziba zespołu mieści się na brytyjskim torze Silverstone.

</doc>
<doc id="3001154" url="https://pl.wikipedia.org/wiki?curid=3001154" title="Tenoumer">
Tenoumer

Tenoumer – krater uderzeniowy położony w Mauretanii.
Krater powstał pomiędzy 10 a 30 tysięcy lat temu. Został utworzony przez uderzenie małej planetoidy w skały osadowe pokrywające podłoże krystaliczne, powstałe setki milionów lat temu. Krater znajduje się na jednej linii z mniejszymi kraterami Aouelloul i (niepotwierdzonym) Temimichat, jednak ich różny wiek wyklucza, aby powstały w wyniku upadku łańcuszkowego.

</doc>
<doc id="3001157" url="https://pl.wikipedia.org/wiki?curid=3001157" title="Ancuiam Lopes">
Ancuiam Lopes

Ancuiam Lopes (ur. 6 marca 1991) – lekkoatleta Gwinei Bissau, sprinter.
Medalista mistrzostw Portugalii.

</doc>
<doc id="3001161" url="https://pl.wikipedia.org/wiki?curid=3001161" title="Przełączka za Durnym Mnichem">
Przełączka za Durnym Mnichem

Przełączka za Durnym Mnichem (słow. "Štrbina za Pyšným mníchom") – drobna przełęcz w południowo-zachodnim filarze Małego Durnego Szczytu w słowackiej części Tatr Wysokich. Oddziela położony na północnym wschodzie wierzchołek Małego Durnego Szczytu, znajdujący się w długiej bocznej grani tatrzańskiej, od Durnego Mnicha na południowym zachodzie.
Filar, w którym znajduje się przełęcz, opada ku Spiskiemu Kotłowi, jednemu z odgałęzień Doliny Pięciu Stawów Spiskich. Przełęcz jest wyłączona z ruchu turystycznego. Dla taterników najdogodniejsza droga prowadzi z wierzchołka Małego Durnego Szczytu.
Pierwsze wejścia:

</doc>
<doc id="3001162" url="https://pl.wikipedia.org/wiki?curid=3001162" title="Štrbina za Pyšným mníchom">
Štrbina za Pyšným mníchom



</doc>
<doc id="3001163" url="https://pl.wikipedia.org/wiki?curid=3001163" title="MLB All-Star Game 1951">
MLB All-Star Game 1951

MLB All-Star Game 1951 – 18. Mecz Gwiazd ligi MLB, który rozegrano 10 lipca 1951 roku na stadionie Briggs Park w Detroit. Mecz zakończył się zwycięstwem National League All-Stars 8–3. Spotkanie obejrzało 52 075 widzów.
W 1951 All-Star Game miał odbyć się na obiekcie klubu z National League i pierwotnie przydzielono organizację tego meczu Filadelfii na stadionie Philadelphia Phillies Shibe Park, jednak z okazji 250. rocznicy założenia Detroit, All-Star Game odbył się w tym mieście. 

</doc>
<doc id="3001165" url="https://pl.wikipedia.org/wiki?curid=3001165" title="Anas Biszr">
Anas Biszr

Anas Biszr, "Anas Beshr" (arab. أنس بشر; ur. 19 lipca 1993) – egipski lekkoatleta, specjalista od biegów sprinterskich.
Początkowo uprawiał pięciobój nowoczesny.
Lekkoatletyczną karierę rozpoczął w 2013, w tym samym roku zdobył srebro igrzysk śródziemnomorskich w biegu na 400 metrów. W 2015 został wicemistrzem krajów arabskich.

</doc>
<doc id="3001166" url="https://pl.wikipedia.org/wiki?curid=3001166" title="Durny Mnich">
Durny Mnich

Durny Mnich (słow. "Pyšný mních") – wybitna turnia w południowo-zachodnim filarze Małego Durnego Szczytu w słowackiej części Tatr Wysokich. Od wierzchołka Małego Durnego Szczytu, znajdującego się w długiej bocznej grani tatrzańskiej, oddziela go Przełączka za Durnym Mnichem.
Filar, w którym znajduje się turnia, opada ku Spiskiemu Kotłowi, jednemu z odgałęzień Doliny Pięciu Stawów Spiskich. Durny Mnich jest wyłączony z ruchu turystycznego. Dla taterników najdogodniejsza droga prowadzi z wierzchołka Małego Durnego Szczytu.
Pierwsze wejścia:

</doc>
<doc id="3001168" url="https://pl.wikipedia.org/wiki?curid=3001168" title="Pyšný mních">
Pyšný mních



</doc>
<doc id="3001169" url="https://pl.wikipedia.org/wiki?curid=3001169" title="Aouelloul">
Aouelloul

Aouelloul – krater uderzeniowy położony w Mauretanii.
Krater powstał około 3 miliony lat temu, w pliocenie. Został utworzony przez uderzenie małej planetoidy w skały osadowe; był to obiekt żelazny, lub chondryt z dość dużą zawartością żelaza. Uderzył on w ordowickie wapienie i kwarcyty, część z nich uległa stopieniu.
Krater jest dobrze zachowany, jego krawędzie wznoszą się na 15-20 m ponad otaczający teren. W jego wnętrzu tworzy się okresowo zbiornik wodny.
Krater znajduje się na jednej linii z większymi kraterami Tenoumer i (niepotwierdzonym) Temimichat, jednak ich różny wiek wyklucza, aby powstały w wyniku upadku łańcuszkowego.

</doc>
<doc id="3001173" url="https://pl.wikipedia.org/wiki?curid=3001173" title="Rogers Cup 2013 (kobiety)">
Rogers Cup 2013 (kobiety)

Rogers Cup 2013 – tenisowy turniej WTA z cyklu Rogers Cup rozgrywany w dniach 3–11 sierpnia 2013 roku w Toronto na kortach twardych o puli nagród 2 369 000 dolarów amerykańskich.

</doc>
<doc id="3001175" url="https://pl.wikipedia.org/wiki?curid=3001175" title="Bet-at-home Cup Kitzbühel 2013">
Bet-at-home Cup Kitzbühel 2013

Bet-at-home Cup Kitzbühel 2013 – tenisowy turniej ATP rangi ATP World Tour 250 z cyklu Bet-at-home Cup Kitzbühel rozgrywany w dniach 28 lipca–3 sierpnia 2013 roku w Kitzbühel na kortach ziemnych o puli nagród 410 200 euro.

</doc>
<doc id="3001176" url="https://pl.wikipedia.org/wiki?curid=3001176" title="Cordylobia">
Cordylobia

Cordylobia — rodzaj much z rodziny plujkowatych. Występują w Afryce. Ich larwy pasożytują pod skórą zwierząt ciepłokrwistych, w tym "C. anthropophaga" i "C. odhaini" pod skórą ludzką. 
Do rodzaju zalicza się następujące gatunki:

</doc>
<doc id="3001181" url="https://pl.wikipedia.org/wiki?curid=3001181" title="Buchloe (ujednoznacznienie)">
Buchloe (ujednoznacznienie)

Niemcy:
Inne:

</doc>
<doc id="3001182" url="https://pl.wikipedia.org/wiki?curid=3001182" title="Miłosna zagrywka">
Miłosna zagrywka

Miłosna zagrywka () – amerykańsko-niemiecka komedia romantyczna z 2005 roku w reżyserii Petera i Bobby’ego Farrellych. Jest to remake brytyjskiego filmu "Miłość kibica" z 1997 roku. Film bazowany na podstawie książki Nicka Hornby’ego pt. "Futbolowa gorączka".
Światowa premiera filmu miała miejsce 8 kwietnia 2005 roku, natomiast w Polsce premiera filmu odbyła się 16 września 2005 roku.
Fabuła.
Bizneswoman Lindsey (Drew Barrymore) i nauczyciel Ben (Jimmy Fallon) tworzą idealną parę. Idylla kończy się wraz z początkiem rozgrywek bejsbolu. Ben, zagorzały fan drużyny Red Sox, nie opuszcza żadnego meczu. Ukochana nie podziela jego pasji. Układa jednak pewien mistrzowski plan.
Zdjęcia.
Zdjęcia do filmu realizowane były na terenie Kanady i amerykańskich stanów Massachusetts i Missouri.

</doc>
<doc id="3001183" url="https://pl.wikipedia.org/wiki?curid=3001183" title="Koiranen GP">
Koiranen GP

Koiranen GP (dawniej Koiranen bros. Motorsport) – fiński zespół startujący w wyścigach samochodowych, którego założycielem jest Marko Koiranen. Startuje w serii GP3 od 2013 roku, Europejskiej Formule Renault i Alpejskiej Formule Renault. W przeszłości startował również w Północnoeuropejskim Pucharze Formuły Renault 2.0, Włoskiej Formule Renault, Europejskim Pucharze Formuły Renault 2000 i Nordic Formula Three Masters.
Wyniki.
Europejski Puchar Formuły Renault 2.0.
† - zawodnik/Zespół nie był liczony do klasyfikacji końcowej.
‡ – zawodnik ekipy SMP Racing.

</doc>
<doc id="3001187" url="https://pl.wikipedia.org/wiki?curid=3001187" title="Agata Materowicz">
Agata Materowicz

Agata Materowicz (ur. 1963 w Warszawie) – polska artystka plastyk.
Absolwentka Studiów Doktoranckich – specjalizacja multimedia Akademii Sztuk Pięknych im. Władysława Strzemińskiego w Łodzi.
Zajmuje się sztuką multimediów: lalką i scenografią do filmu animowanego; malarstwem olejnym, anamorficznym, przestrzennym, ale też w technice olejnej wykonuje portrety, kopie dzieł sztuki. Często jako środek wyrazu artystycznego wykorzystuje fotografię, rzeźbę, grafikę komputerową (artystyczną, projektową i edycyjną). Ilustruje książki i książeczki dla dzieci. Pracowała jako wystawiennik, kurator wystaw i projektant kampanii reklamowych. Autorka lalek, postaci, karykatur i aranżacji przestrzennych z różnych materiałów. Autorka artykułów i publikacji naukowych m.in. na temat prawa autorskiego.
Życiorys.
Uzyskała stopień licencjata z artystycznej grafiki komputerowej w Wyższej Szkole Informatyki i Umiejętności w Łodzi. Posiada dyplom z architektury krajobrazu („Plastyczna rola drzew w kompozycji terenów zieleni”). Ukończyła Studium Reklamy Handlowej w Ciechanowie, uczęszczała też do Studium Architektury w Warszawie. Otrzymała certyfikat ArtCamp Digital Photography / Open Air – International Summer School of Art, University of West Bohemia – Pilzno, a także certyfikat Akademii Fotografii.
Ukończyła studia na Wydziale Sztuk Wizualnych Akademii Sztuk Pięknych im. Władysława Strzemińskiego w Łodzi, uzyskując dyplom z wyróżnieniem. Temat pracy magisterskiej to: „Lalka do filmu animowanego”, wykonana na podstawie obrazu "Dziewczyna czytająca list" Jana Vermeera, w Pracowni Animacji Lalkowej pod kierunkiem prof. Marka Skrobeckiego oraz „Scenografia malarska do filmu animowanego” w Pracowni Malarstwa i Rysunku prof. Jolanty Wagner. W 2018 została absolwentką studiów doktoranckich – specjalizacja multimedia, na tej samej uczelni: ASP Łódź.
W latach 80. była współzałożycielką, a potem prezesem Klubu Muzycznego im. Anny Jantar „Bursztyn”, w ramach którego organizowała koncerty, wieczory autorskie i wystawy. Honorowymi członkami klubu byli m.in. Jarosław Kukulski, Natalia Kukulska, Eleni Tzoka, Halina Frąckowiak, Romuald Lipko, Zbigniew Hołdys, Marek Karewicz, Michał Rybczyński, Danuta Mizgalska.
W latach 1985–1987 pracowała jako redaktor graficzny i ilustrator dla „Tygodnika Ciechanowskiego”. W roku 1991 była współzałożycielką „Stowarzyszenia Twórców Malarzy i Rzeźbiarzy – Warszawa Stare Miasto”. Instruktorka kursów fotograficznych dla młodzieży „Fotografia uczy widzieć”.

</doc>
<doc id="3001190" url="https://pl.wikipedia.org/wiki?curid=3001190" title="WAAS">
WAAS



</doc>
<doc id="3001191" url="https://pl.wikipedia.org/wiki?curid=3001191" title="Al-Kajkab">
Al-Kajkab

Al-Kajkab (arab. القيقب, "Al-Qayqab") – miasto w północno-wschodniej Libii, w gminie Darna, w północno-wschodniej części gór Al-Dżabal al-Achdar, leżące na południe od drogi z Al-Abrak na lotnisko Al-Abrak. W 2006 roku liczyło ok. 7 tys. mieszkańców.

</doc>
<doc id="3001193" url="https://pl.wikipedia.org/wiki?curid=3001193" title="Freddie Freeman">
Freddie Freeman

Frederick Charles Freeman (ur. 12 września 1989) – amerykański baseballista kanadyjskiego pochodzenia występujący na pozycji pierwszobazowego w Los Angeles Dodgers.
Przebieg kariery.
Freeman po ukończeniu szkoły średniej w Orange w Kalifornii został wybrany w 2007 roku w drugiej rundzie draftu przez Atlanta Braves i początkowo grał w klubach farmerskich tego zespołu, między innymi w Gwinnett Braves, reprezentującym poziom Triple-A. W Major League Baseball zadebiutował 1 września 2010 w meczu przeciwko New York Mets.
W sezonie 2011 w głosowaniu do nagrody NL Rookie of the Year Award zajął 2. miejsce za Craigiem Kimbrelem z Braves. W 2013 po raz pierwszy został powołany do All-Star Game, otrzymując najwięcej głosów w ostatecznym głosowaniu kibiców, jednak nie zagrał z powodu kontuzji; zastąpił go Brian McCann z Braves. W lutym 2014 podpisał ośmioletni, najwyższy w historii klubu kontrakt wart 135 milionów dolarów.
15 czerwca 2016 w meczu przeciwko Cincinnati Reds zaliczył cycle. W 2018 otrzymał po raz pierwszy w swojej karierze Gold Glove Award. Sezon 2020 zakończył ze średnią odbić 0,341, 13 home runami i 53 RBI. Ponadto zaliczył najwięcej w MLB double’i (23) i obiegów (51), dzięki czemu został wybrany najbardziej wartościowym zawodnikiem w National League.
W 2020 roku został wybranym MVP National League, a rok później razem z Atlantą Braves, został mistrzem World Series.
18 marca 2022, jako wolny agent dołączył do Los Angeles Dodgers.

</doc>
<doc id="3001194" url="https://pl.wikipedia.org/wiki?curid=3001194" title="Atech Grand Prix">
Atech Grand Prix

Atech Grand Prix – brytyjski zespół startujący w wyścigach samochodowych, którego założycielem jest David Hayle. Zespół powstał w 2007 roku jako Hitech Junior Team, który wykupił zespół Hitech Racing. Pod koniec 2009 roku nazwa zespołu została zmieniona na Atech Grand Prix. Obecnie startuje w Europejskim Pucharze Formuły Renault 2.0 oraz w Brytyjskiej Formule Renault. W latach 2010 - 2012 startował w serii GP3 pod nazwą ATECH CRS Grand Prix, co było związane ze współpracą z brytyjskim zespołem CRS Racing. W przeszłości pojawił się również na starcie serii Superleague Formula.
Starty.
Europejski Puchar Formuły Renault 2.0.
† – zawodnik nie był liczony do klasyfikacji końcowej.

</doc>
<doc id="3001197" url="https://pl.wikipedia.org/wiki?curid=3001197" title="CRS Racing">
CRS Racing

CRS Racing (dawniej: Team AKA) – brytyjski zespół startujący w wyścigach samochodowych, którego założycielem jest Andrew Kirkaldy. Zespół powstał w 2004 roku jako Team AKA, a w 2007 roku zmianie uległa nazwa zespołu na CR Scuderia. Obecnie ekipa startuje w Brytyjskiej Formule Renault, zaś w latach 2010 - 2012 startowała w serii GP3 pod nazwą ATECH CRS Grand Prix, co było związane ze współpracą z brytyjskim zespołem Atech Grand Prix. W przeszłości zespół pojawiał się również na starcie serii British GT Championship, FIA GT Championship i FIA GT3 European Championship.

</doc>
<doc id="3001198" url="https://pl.wikipedia.org/wiki?curid=3001198" title="Ochocki">
Ochocki



</doc>
<doc id="3001199" url="https://pl.wikipedia.org/wiki?curid=3001199" title="Zuzanna Grabowska">
Zuzanna Grabowska

Zuzanna Grabowska (ur. 22 czerwca 1983 w Krakowie) – polska aktorka telewizyjna i teatralna.
Zuzanna Grabowska urodziła się w Krakowie, jednak przyszłość zawodową związała z Warszawą. Jest absolwentką Akademii Teatralnej w Warszawie, którą ukończyła w 2007 roku. Obecnie aktorka Teatru na Woli w Warszawie.
Teatr.
Zuzanna Grabowska zadebiutowała w teatrze w 1994 roku w spektaklu telewizyjnym „Mały lord” Frances Hodgson Burnett, który został wyreżyserowany przez jej stryja – Mikołaja Grabowskiego. Następnie grała na scenie Akademii Teatralnej w Warszawie. Potem w kilku warszawskich teatrach grała w różnych spektaklach m.in.: „Pippi Pończoszanka”, „Kubuś Fatalista i jego pan”, „Pan Tadeusz i inne obce języki”, a od 2012 roku jest aktorką Teatru na Woli im. Tadeusza Łomnickiego w Warszawie, gdzie do tej pory zagrała w trzech spektaklach: „Amazonia”, „Koziołek Matołek”, „Madame”.
Film.
Zuzanna Grabowska debiut na małym ekranie zaliczyła w 1999 roku w serialu „Świat według Kiepskich”, w którym główną rolę gra jej ojciec – Andrzej, później występowała także gościnnie w innych serialach. Pierwsza główna rola przypadła jej w 2006 roku, kiedy to grała Ankę w serialu „Królowie śródmieścia”. Widzom bardziej znana stała się dzięki roli Niny Jacewicz, więźniarki Pawiaka, potem współpracowniczki gestapo w serialu „Czas honoru”. Natomiast na dużym ekranie zadebiutowała w 2004 roku u boku swojego ojca w filmie pt. „Atrakcyjny pozna panią...”. Potem zagrała jeszcze w kilku filmach m.in. „Diabeł” i „Jak żyć?”.
Życie prywatne.
Zuzanna Grabowska jest córką aktorów Andrzeja Grabowskiego i Anny Tomaszewskiej, ma także siostrę Katarzynę (również aktorkę). W 2013 poślubiła Pawła Domagałę, aktora i muzyka, z którym ma dwie córki: Hanię (ur. 2012) i Basię (ur. 2018).

</doc>
<doc id="3001203" url="https://pl.wikipedia.org/wiki?curid=3001203" title="Mosty im. J. Piłsudskiego w Krościenku nad Dunajcem">
Mosty im. J. Piłsudskiego w Krościenku nad Dunajcem

Mosty im. Józefa Piłsudskiego w Krościenku nad Dunajcem – para bliźniaczych mostów nad Dunajcem w Krościenku nad Dunajcem, będących elementem jedynego drogowego połączenia Szczawnicy z resztą kraju (droga powiatowa nr K1639).
Mostami prowadzi ulica Kozłeczyzna w kierunku Szczawnicy od ronda w centrum Krościenka nad Dunajcem, na którym zbiegają się ulice: Jagiellońska, Jana III Sobieskiego i krótka uliczka prowadząca do rynku.
Oba mosty są podświetlane. Przez południowy (zmodernizowany) most przechodzi dwukierunkowa ścieżka rowerowa o szerokości 2,5 m, prowadząca od rynku w Krościenku do ciągu pieszo-rowerowego biegnącego wzdłuż bulwarów Dunajca.
Historia.
W połowie XIX wieku powyżej ujścia potoku Krośnica do Dunajca zbudowano kładkę na palach (tzw. ławę), co wiązało się z rozwijającym się na Zawodziu (części Krościenka po prawej stronie Dunajca) zdrojowiskiem. Dziś przy niskich stanach rzeki odsłaniają się pale kładki. Do 1871 roku ta kładka oraz prom, który działał przy Zawiesach (parę kilometrów w górę Dunajca od rynku; do promu prowadziła ulica św. Kingi), stanowiły jedyne sposoby pokonania Dunajca w tej okolicy.
Ławę niszczyły wody zwane przez flisaków janówkami lub świętojankami, wzbierające na św. Jana (24 czerwca). Prom przy dużej wodzie był niebezpieczny i czasami do Szczawnicy przez kilka dni nie można się było dostać.
W latach 1871–1872 wybudowano pierwszy solidny most przy Zawiesach. Był to drewniany, kryty most o konstrukcji kratownicowej.
W 1928 roku przystąpiono do budowy żelbetowego mostu na przedłużeniu ul. Jagiellońskiej, w pobliżu rynku i kościoła Wszystkich Świętych. Był to trzyprzęsłowy most, oparty na dwóch elipsowatych podporach, wybudowany według najnowocześniejszych ówcześnie technologii. W lipcu 1934 roku, gdy nowy most był na ukończeniu, wystąpiła powódź stulecia, która zniosła drewniany most. Płynący drewniany kryty most i pozostałości „Białego Domku” z Cypla zniszczyły część jego barier.
Wojska niemieckie w trakcie wycofywania się z terenu Krościenka pod koniec wojny planowały wysadzić most, jednak nie zdążyły tego zrobić.
W latach 2009–2011 wykonano generalny remont mostu oraz dobudowano drugi bliźniaczy obiekt tuż obok (po północnej stronie), co umożliwiło poprowadzenie jednokierunkowego ruchu każdym z mostów i dodatkowo chodników (na każdym z mostów) i ścieżki rowerowej (mostem południowym).
Modernizacja mostu była możliwa dzięki decyzji Zarządu Województwa Małopolskiego z 2 grudnia 2008 roku, a umowa o dofinansowanie została podpisana 5 czerwca 2009 roku. Remont i budowa rozpoczęły się w lipcu 2009 roku i trwały do 22 lipca 2011 roku. Całkowity koszt inwestycji wyniósł 14 694 430,85 złotych, z czego dofinansowanie ze środków Małopolskiego Regionalnego Programu Operacyjnego na lata 2007–2013 to prawie 8,5 mln zł. Pozostała kwota to dotacja gminy Krościenko (1 137 tys. zł), gminy Szczawnica (1 137 tys. zł) oraz wkład własny powiatu nowotarskiego w wysokości 4 milionów złotych.
Projektantem nowego mostu i przebudowy starego był Robert Słota z firmy MP Mosty S.C.. Wykonawcą modernizacji był Zakład Robót Mostowych MOSTMAR Marcin i Grzegorz Marcinków Spółka Jawna w Zarzeczu,
Po kwietniu 2010 roku rozważano zmianę patrona mostu na parę prezydencką (Lech i Maria), jednak do zmiany nazwy nie doszło.
Inwestycja otrzymała tytuł „Modernizacji Roku 2011”.

</doc>
<doc id="3001204" url="https://pl.wikipedia.org/wiki?curid=3001204" title="Spotkanie w Wiedniu">
Spotkanie w Wiedniu

Spotkanie w Wiedniu (ang. "Reunion in Vienna") – amerykański film z 1933 roku w reżyserii Sidneya Franklina.

</doc>
<doc id="3001205" url="https://pl.wikipedia.org/wiki?curid=3001205" title="SHR">
SHR

SHR – spółdzielnia handlowo-rolnicza, w czasach PRL na mapach i w zestawieniach administracyjnych typ osady, podobnie jak PGR (dla odróżnienia od wsi, osady, majątku, leśniczówki itd.).
Skrótem SHR oznaczano także typ PGR-u – stacje hodowli roślin (SHR).
Na przykład osada Lelek, Woźnice SHR.

</doc>
<doc id="3001206" url="https://pl.wikipedia.org/wiki?curid=3001206" title="Przyjaźń na śmierć i życie">
Przyjaźń na śmierć i życie

Przyjaźń na śmierć i życie (tytuł oryg. "Deadly Friend") to amerykański film fabularny (horror) z 1986 roku, napisany przez Bruce’a Joela Rubina oraz wyreżyserowany przez Wesa Cravena. Film powstał w oparciu o powieść "Friend" autorstwa Diany Henstell. Opowiada historię geniusza komputerowego, który postanawia wskrzesić zmarłą przyjaciółkę za pomocą wszczepiania do jej mózgu mikrochipa.
Obraz został klapą finansową, w Stanach Zjednoczonych nie pokrywając kosztów produkcji. Spotkał się z negatywnym przyjęciem krytyków, którzy nieprzychylnie ocenili reżyserię Cravena, drugoplanową postać robota o imieniu BB oraz zakończenie filmu. Mimo to, w 1988 projekt uzyskał trzy nominacje do Nagrody Młodych Artystów, w tym w kategorii "ulubiony horror lub dramat".

</doc>
<doc id="3001208" url="https://pl.wikipedia.org/wiki?curid=3001208" title="Kaltenthal">
Kaltenthal

Niemcy:

</doc>
<doc id="3001209" url="https://pl.wikipedia.org/wiki?curid=3001209" title="Little White Lies">
Little White Lies



</doc>
<doc id="3001210" url="https://pl.wikipedia.org/wiki?curid=3001210" title="Norbert Rivasz-Tóth">
Norbert Rivasz-Tóth

Norbert Rivasz-Tóth (ur. 6 maja 1996 w Szolnoku) – węgierski lekkoatleta specjalizujący się w rzucie oszczepem.
Uczestnik mistrzostw świata juniorów w Barcelonie. W 2013 został wicemistrzem świata juniorów młodszych oraz był finalista mistrzostw Europy juniorów. W 2016 zawodnik wziął udział w eliminacjach konkursu rzutu oszczepem podczas mistrzostw Europy w Amsterdamie, uzyskując odległość 74,56. W 2017 zdobył złoty medal młodzieżowych mistrzostw Europy.
Reprezentant Węgier w pucharze Europy w rzutach i meczach międzypaństwowych.
Wielokrotny złoty medalista mistrzostw kraju.
Rekord życiowy: 83,42 (5 października 2019, Doha) rekord Węgier.

</doc>
<doc id="3001212" url="https://pl.wikipedia.org/wiki?curid=3001212" title="Jury Siwakou">
Jury Siwakou



</doc>
<doc id="3001217" url="https://pl.wikipedia.org/wiki?curid=3001217" title="Wisła Płock (piłka nożna) w sezonie 2013/2014">
Wisła Płock (piłka nożna) w sezonie 2013/2014



</doc>
<doc id="3001220" url="https://pl.wikipedia.org/wiki?curid=3001220" title="Pod znakiem Krzyża">
Pod znakiem Krzyża

Pod znakiem Krzyża.(ang. "The Sign of the Cross") – amerykański film z 1932 roku w reżyserii Cecila B. DeMille'a.

</doc>
<doc id="3001224" url="https://pl.wikipedia.org/wiki?curid=3001224" title="Al-Bumba">
Al-Bumba

Al-Bumba (arab. البمبة, "Al-Bumbah") – wieś w północno-wschodniej Libii, nad zatoką al-Bumba, w odległości 61 km na południe od Darny. W 1995 roku liczyła ok. 3 tys. mieszkańców.
Według Herodota z Halikarnasu miejscowość powstawała w 7 wieku p.n.e. Wtedy to grupa greckich imigrantów z Thiry osiedliła się u wybrzeży zatoki, zakładając najpierw Cyrenę, potem wieś Al-Bumba.

</doc>
<doc id="3001228" url="https://pl.wikipedia.org/wiki?curid=3001228" title="American Mary">
American Mary

American Mary – kanadyjski film fabularny z 2012 roku, napisany oraz wyreżyserowany przez siostry Jen i Sylvię Soska, z Katharine Isabelle obsadzoną w roli tytułowej. Opowiada historię studentki medycyny, która pod wpływem gwałtu przenika do świata ekstremalnej modyfikacji ciała i nielegalnych zabiegów chirurgicznych. Projekt wyprodukowała i następnie dystrybuowała wytwórnia IndustryWorks Pictures.
Krytycy pozytywnie odebrali obraz. Farran Smith Nehme, dziennikarka współpracująca z pismem "New York Post", uznała, że "American Mary" to satyryczne, „nieodparcie interesujące slasherowe widowisko, w którym protagonistka okazuje się być jednocześnie piękną, jak i bestią”.
Film został wyróżniony pięcioma nagrodami podczas kalifornijskiego festiwalu kina grozy Screamfest. Uhonorowane zostały siostry Soska (za reżyserię oraz w kategorii "najlepszy film"), Katharine Isabelle (jako najlepsza aktorka), Brian Pearson (za zdjęcia) i spółka MastersFX (efekty specjalne). Według redaktorów serwisu audienceseverywhere.net, "American Mary" to jeden ze stu najlepszych horrorów XXI wieku.

</doc>
<doc id="3001236" url="https://pl.wikipedia.org/wiki?curid=3001236" title="Mundial 1966">
Mundial 1966



</doc>
<doc id="3001237" url="https://pl.wikipedia.org/wiki?curid=3001237" title="Mundial 1962">
Mundial 1962



</doc>
<doc id="3001238" url="https://pl.wikipedia.org/wiki?curid=3001238" title="Mundial 1958">
Mundial 1958



</doc>
<doc id="3001239" url="https://pl.wikipedia.org/wiki?curid=3001239" title="Mundial 1954">
Mundial 1954



</doc>
<doc id="3001240" url="https://pl.wikipedia.org/wiki?curid=3001240" title="Mundial 1950">
Mundial 1950



</doc>
<doc id="3001241" url="https://pl.wikipedia.org/wiki?curid=3001241" title="Jeffery Gibson">
Jeffery Gibson

Jeffery Gibson (ur. 15 sierpnia 1990) – bahamski lekkoatleta specjalizujący się w biegach sprinterskich i płotkarskich.
Bez powodzenia w występach indywidualnych startował na mistrzostwach świata do lat 17 w 2007 oraz na mistrzostwach świata do lat 19 w 2008 roku. W 2012 sięgnął po trzy medale młodzieżowych mistrzostw NACAC w Irapuato. Srebrny medalista mistrzostw Ameryki Środkowej i Karaibów z roku 2013. Rok później stanął na najniższym stopniu podium podczas igrzysk Wspólnoty Narodów w Glasgow. Stawał na najwyższym stopniu podium podczas mistrzostw Bahamów. W 2015 roku został mistrzem igrzysk panamerykańskich oraz zdobył brązowy medal mistrzostw świata z rekordem kraju.

</doc>
<doc id="3001243" url="https://pl.wikipedia.org/wiki?curid=3001243" title="NK Krka">
NK Krka

NK Krka Novo Mesto (słoweń. Nogometni Klub Krka Novo Mesto) – słoweński klub piłkarski, mający siedzibę w mieście Novo Mesto w południowo-wschodniej części kraju.
Historia.
Chronologia nazw:
Klub został założony 19 lutego 1922 roku jako NK Elan z inicjatywy przemysłowca Josipa Medica po połączeniu dwóch miejscowych klubów sportowych. Do 1991 roku występował w regionalnych ligach mistrzostw Jugosławii. Po rozpadzie Jugosławii w sezonie 1991/92 debiutował w drugiej lidze, gdzie zajął 1 miejsce w grupie zachodniej i po raz pierwszy zdobył awans do pierwszej ligi. W 1992 zmienił nazwę na Studio D i zakończył sezon 1992/93 na 7 pozycji. W sezonie 1993/94 jako Krka Novoterm zajął ostatnie 16 miejsce i spadł do drugiej ligi. W 1994 przywrócił nazwę na NK Elan. Zespół ponownie zajął ostatnie 16 miejsce i spadł do trzeciej ligi. Po dwóch sezonach w trzeciej lidze w 1997 powrócił do drugiej ligi. W sezonie 2000/01 występował pod nazwą sponsora Elan Granit Commerce, a w następnym sezonie 2001/02 zajął ostatnie 16 miejsce i ponownie spadł do trzeciej ligi. Od 2005 roku klub ponownie nazywał się NK Krka, po tym, jak głównym sponsorem została fabryka farmaceutyczna Krka, Tovarna Zdravil, D.D., która znajduje się obok rzeki Krka w Novo Mesto. Dopiero w sezonie 2007/08 ponownie startował w drugiej lidze, ale nie potrafił utrzymać się w niej (ostatnie 10 miejsce). Następny powrót był bardziej udany, w sezonie 2012/13 klub powrócił do drugiej ligi, w której zajął 3 miejsce, co pozwoliło uzyskać promocję do pierwszej ligi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2013).
Stadion.
Klub rozgrywa swoje mecze domowe na stadionie Portoval w Novo Mesto, który może pomieścić 1500 widzów.

</doc>
<doc id="3001244" url="https://pl.wikipedia.org/wiki?curid=3001244" title="Jim Boyce">
Jim Boyce

Jim Boyce (ur. 14 grudnia 1941 w Sydney) – australijski rugbysta grający na pozycji , reprezentant kraju, historyk, działacz antyapartheidowy.
Kariera sportowa.
Został wybrany do stanowej drużyny Nowej Południowej Walii, w której rozegrał pięć spotkań.
Występował w barwach Sydney Uni Football Club, w 1964 roku zostając najskuteczniejszym w sezonie pod względem przyłożeń zawodnikiem tej drużyny. Następnie związał się z Eastern Suburbs Rugby Union Club, potem zaś grał w uniwersyteckiej drużynie California Golden Bears. Kilkukrotnie spotykał się na boisku przeciwko bratu bliźniakowi, Stewartowi.
Wspólnie z bratem wystąpili natomiast w czterech testmeczach "Wallabies", zostając tym samym pierwszą w historii parą bliźniąt w australijskich barwach. Ogółem w trakcie kariery reprezentacyjnej zagrał w dwunastu spotkaniach zdobywając trzy punkty z przyłożenia.
W 1963 roku został powołany na tournée "Wallabies" do RPA, po którym zaangażował się w ruch antyapartheidowy. Gdy "Springboks" zaplanowali tournée po Australii w 1971 roku, Boyce przyłączył się do protestu ówczesnych reprezentantów Australii zapoczątkowanego przez Tony’ego Abrahamsa, w którym uczestniczyli również Barry McDonald, Jim Roxburgh, Bruce Taafe, Terry Forman i Paul Darveniza – zawodnicy ci oświadczyli, iż nawet w przypadku powołania nie wystąpią w meczach przeciwko wybranej ze względu na rasę reprezentacji RPA, przez co uznani zostali wówczas za "hańbę narodu". Wizyta południowoafrykańskich rugbystów wywołała masowe demonstracje, strajki związków zawodowych oraz wprowadzenie stanu wyjątkowego w Queensland. W roku następnym nowo wybrany premier Australii, Gough Whitlam, wprowadził zatem zakaz kontaktów sportowych z RPA. Wydarzenia te opisano w filmie dokumentalnym "Political Football" wyemitowanym po raz pierwszy przez Australian Broadcasting Corporation w 2005 roku.
Kariera zawodowa.
Był absolwentem ekonomii uniwersytetu w Sydney oraz University of California, Berkeley.
Był uznanym historykiem lokalnym, przewodniczącym "Manly, Warringah &amp; Pittwater Historical Society" i autorem monografii.

</doc>
<doc id="3001245" url="https://pl.wikipedia.org/wiki?curid=3001245" title="Stewart Boyce">
Stewart Boyce

Stewart Boyce (ur. 14 grudnia 1941 w Sydney) – australijski rugbysta grający na pozycji , reprezentant kraju, lekarz.
Kariera sportowa.
Uczęszczał do "The Scots College", gdzie prócz występów w szkolnej drużynie rugby uprawiał też lekkoatletykę. Został wybrany do stanowej drużyny Nowej Południowej Walii, w której rozegrał pięć spotkań. W barwach Sydney Uni Football Club wystąpił zaś 132 razy, trzykrotnie zostając najskuteczniejszym w sezonie pod względem przyłożeń zawodnikiem tej drużyny. Cztery razy (1961–64) występował w wielkim finale Shute Shield, dwukrotnie odnosząc zwycięstwo. Związał się następnie z Randwick DRUFC, z którym zdobył Shute Shield w 1971 roku. Kilkukrotnie zagrał przeciwko bratu bliźniakowi, Jimowi.
Wspólnie z bratem wystąpili natomiast w czterech testmeczach "Wallabies", zostając tym samym pierwszą w historii parą bliźniąt w australijskich barwach. Choć w trakcie studiów odmawiał przyjmowania powołań, ogółem w trakcie kariery reprezentacyjnej zagrał w trzynastu testmeczach zdobywając dwanaście punktów, wszystkie z przyłożeń. Brał udział w "tournée" australijskiej reprezentacji do Nowej Zelandii oraz Europy, w drugim z nich będąc zawodnikiem z największą liczbą przyłożeń. Na poziomie reprezentacyjnym wystąpił także dla "Australian Barbarians" przeciwko Fidżi i "Rest of Australia" przeciwko kadrze narodowej.
Kariera zawodowa.
W 1968 roku ukończył studia na wydziale medycyny uniwersytetu w Sydney, a następnie studiował na Uniwersytecie Oksfordzkim. Specjalizował się w położnictwie i ginekologii, był członkiem "Royal Australian &amp; New Zealand College of Obstetricians and Gynaecologists" oraz "Royal College of Obstetricians and Gynaecologists".

</doc>
<doc id="3001246" url="https://pl.wikipedia.org/wiki?curid=3001246" title="Rozgrywka (film 1973)">
Rozgrywka (film 1973)

Rozgrywka (ang. "Showdown") – amerykański western z 1973 roku w reżyserii George’a Seatona z udziałem Rocka Hudsona i Deana Martina.
Film jest ostatnim reżyserskim przedsięwzięciem George’a Seatona.
Treść.
Czterech napastników podstępnie rabuje pasażerów pociągu. Jeden z nich zostaje rozpoznany jako Billy Massey, świetny strzelec. W trakcie podziału łupu z napadu oszukuje on swoich kompanów, zabijając jednego z nich i ucieka z całą zdobyczą, kierując się do Meksyku. Miejscowy szeryf Chuck Jarvis, który okazuje się dawnym przyjacielem Billy'ego, wyrusza w pościg w asyście indiańskich tropicieli. Jego poszukiwania przeplatają się ze wspomnieniami wspólnej młodości z Masseyem. Tymczasem Billy’ego tropią również dwaj pozostali kompani – Art i Perry. W ucieczce przed nimi Massey dociera do dawnego wspólnego rancza, gdzie od żony Jarvisa dowiaduje się, że ściga go i Chuck, który zastąpił dawnego nieudolnego szeryfa. Zostaje przez niego zatrzymany i odstawiony do aresztu. Za pozorną współpracę i skruchę szeryf spodziewa się uzyskać dla przyjaciela łagodny wyrok w oczekującym go procesie. Okazuje się jednak, że niechętny mu sędzia zamierza wymierzyć karę śmierci przez powieszenie. Korzystając z okazji Billy ucieka więc z aresztu, a za nim ponownie wyruszają dwa pościgi. Wszyscy w końcu spotykają się w spalonym lesie, gdzie dochodzi do finałowej strzelaniny, z której udaje się ocaleć jedynie szeryfowi.

</doc>
<doc id="3001248" url="https://pl.wikipedia.org/wiki?curid=3001248" title="Talamzan (krater)">
Talamzan (krater)

Talamzan, Madna (ar.: مادنة / تالمزان, tuar.: ⵜⴰⵍⴻⵎⵣⴰⵏ, "Talemzan") – krater uderzeniowy położony w prowincji Al-Aghwat w Algierii.
Wiek krateru został oceniony na mniej niż 3 miliony lat, czyli powstał on nie dawniej niż w pliocenie. Został utworzony przez uderzenie małej planetoidy w skały osadowe.

</doc>
<doc id="3001249" url="https://pl.wikipedia.org/wiki?curid=3001249" title="Molla Vəli Vidadi">
Molla Vəli Vidadi

Molla Vəli Vidadi (ur. 1709 w Şəmkir, zm. 1809 w Qazax) – poeta azerski.
Był poddanym króla Gruzji Herakliusza II, w którego pałacu przez pewien czas służył, aż został z nieznanych powodów uwięziony. Po zwolnieniu w
osiadł do Şıxlı, gdzie spędził resztę życia i zmarł. W utworach swych krytykował klasę rządzącą oraz ucisk feudalny. Jego twórczość miała pesymistyczny i realistyczny charakter. Sam Vidadi był pobożnym muzułmaninem, dużo czasu poświęcającym modlitwie.
Prowadził poetycki dialog ze swoim przyjacielem, być może krewnym Mollą Pənahem Vaqifem (1717-1797). Poezja Vidadiego z elementami mistycyzmu przypominała styl aszik – wędrownego trubadura lub barda.

</doc>
<doc id="3001252" url="https://pl.wikipedia.org/wiki?curid=3001252" title="Amkid (krater)">
Amkid (krater)

Amkid, (arab. امقيد; fr. Amguid) – krater uderzeniowy położony na Saharze w Algierii.
Wiek krateru został oceniony na mniej niż 100 tysięcy, ale więcej niż 10 tysięcy lat. Został utworzony przez uderzenie małej planetoidy w skały osadowe, piaskowce wieku dewońskiego. Krater jest dobrze zachowany; misa krateru jest częściowo wypełniona piaskiem naniesionym przez wiatr, co wyróżnia go wśród otaczających skał na zdjęciach lotniczych i satelitarnych.

</doc>
<doc id="3001253" url="https://pl.wikipedia.org/wiki?curid=3001253" title="Eupsittula">
Eupsittula

Eupsittula – rodzaj ptaka z podrodziny papug neotropikalnych (Arinae) w rodzinie papugowatych (Psittacidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 21,5–28 cm; masa ciała 68–102 g.
Systematyka.
Podział systematyczny.
Takson wyodrębniony na podstawie danych sekwencji DNA z "Aratinga". Do rodzaju należą następujące gatunki:

</doc>
<doc id="3001255" url="https://pl.wikipedia.org/wiki?curid=3001255" title="Al-Izzijat">
Al-Izzijat

Al-Izzijat (arab. العزيّات, "Al-Izzīyāt") – wieś w północno-wschodniej Libii, w gminie Darna, przy drodze Al-Charruba–At-Timimi, w odległości 40 km na zachód od At-Timimi i 40 km na wschód od Al-Machili.

</doc>
<doc id="3001257" url="https://pl.wikipedia.org/wiki?curid=3001257" title="Stronger Than Evil">
Stronger Than Evil

Stronger Than Evil – trzeci album studyjny i zarazem czwarty album szwedzkiej grupy heavy metalowej Heavy Load wydany w październiku 1983 roku.

</doc>
<doc id="3001258" url="https://pl.wikipedia.org/wiki?curid=3001258" title="Ernesto Reve">
Ernesto Reve



</doc>
<doc id="3001259" url="https://pl.wikipedia.org/wiki?curid=3001259" title="Thripophaga amacurensis">
Thripophaga amacurensis



</doc>
<doc id="3001261" url="https://pl.wikipedia.org/wiki?curid=3001261" title="Psittacara">
Psittacara

Psittacara – rodzaj ptaka z podrodziny papug neotropikalnych (Arinae) w rodzinie papugowatych (Psittacidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 26–40 cm; masa ciała 78–275 g.
Systematyka.
Podział systematyczny.
Takson wyodrębniony na podstawie danych sekwencji DNA z "Aratinga". Do rodzaju należą następujące gatunki:

</doc>
<doc id="3001263" url="https://pl.wikipedia.org/wiki?curid=3001263" title="Turniej o Srebrny Kask 2013">
Turniej o Srebrny Kask 2013

Turniej o Srebrny Kask 2013 – zawody żużlowe, organizowane przez Polski Związek Motorowy dla zawodników do 21. roku życia. W sezonie 2013 rozegrano dwa turnieje półfinałowe oraz finał, w którym zwyciężył Piotr Pawlicki z Unii Leszno.

</doc>
<doc id="3001264" url="https://pl.wikipedia.org/wiki?curid=3001264" title="Kuba na Mistrzostwach Świata w Lekkoatletyce 2013">
Kuba na Mistrzostwach Świata w Lekkoatletyce 2013

Kuba na Mistrzostwach Świata w Lekkoatletyce 2013 – reprezentacja Kuby podczas czempionatu w Moskwie liczyła 25 zawodników.

</doc>
<doc id="3001267" url="https://pl.wikipedia.org/wiki?curid=3001267" title="Kamil (krater)">
Kamil (krater)

Kamil – mały krater uderzeniowy położony w Egipcie, przy granicy z Sudanem.
Wiek krateru nie jest znany; szacuje się, że jest nie większy niż kilka tysięcy lat. Został utworzony przez uderzenie meteorytu żelaznego o średnicy ok. 1,3 m w skały osadowe. Został rozpoznany w 2008 roku na zdjęciach satelitarnych w programie Google Earth.

</doc>
<doc id="3001269" url="https://pl.wikipedia.org/wiki?curid=3001269" title="Kanopos">
Kanopos

Kanopos ( "Kanopos" lub "Kanobos", ) – starożytne miasto na śródziemnomorskim wybrzeżu Egiptu, w północno-zachodniej delcie, niedaleko Heracleum. Obecnie Abu Kir leżące ok. 25 km na północny wschód od Aleksandrii.
Według greckiej legendy zostało założone przez króla spartańskiego Menelaosa, który wracając spod Troi stracił u wybrzeży Egiptu nawigatora jednego ze swoich okrętów Kanoposa (Tacyt, "Roczniki" II.60).
Kanopos w czasach przedgreckich.
Obok etymologii legendarnej istnieje teoria zakładająca, że nazwa wywodzi się od imienia boga czczonego w mieście jeszcze w czasach staroegipskich. Jego położenie wraz z Peluzjum i Cercasorus wykorzystane zostało przez Herodota do opisania granic delty ("Dzieje" II.15). Miasto było również głównym egipskim portem do czasów budowy Aleksandrii. Od Kanopos pochodziła nazwa najbardziej wysuniętej na zachód odnogi i ujścia Nilu, przez które musiał przepływać każdy statek handlowy wpływający z otwartego morza ("Dzieje" II.179). W trakcie prac archeologicznych, w mieście znaleziono naczynia przypominające słoje z przykrywką w kształcie głowy ludzkiej lub zwierzęcej (zawierały wnętrzności zmumifikowanych zmarłych, od nazwy miasta pojemniki nazwano kanopami). 
Okres grecko-rzymski.
W okresie hellenistycznym jedno z głównych miejsc kultu Serapisa, według Strabona znane z licznych uzdrowień ("Geografia" XVII.1.17). W 238 p.n.e. za rządów Ptolemeusza III Euergetesa odbył się tu synod egipskich kapłanów, który skutkował wydaniem tzw. Dekretu z Kanopos reformującego kalendarz w sposób uwzględniający rok przestępny. Dzięki pracom archeologicznym odkryto stelę z zapisem dekretu w dwóch językach egipskim i greckim oraz trzech zapisach hieroglificznym, demotycznym i greckim, stanowiącą obok Kamienia z Rosetty podstawę do odczytania pisma egipskiego.
W literaturze rzymskiej Kanopos było opisywane jako miejsce wystawnego trybu życia oraz przysłowiowej niemoralności i złego prowadzenia (Strabo "Geografia" XVII.1.16, Seneka "List 51. do Lucjusza", Juwenalis "Satyra VI"). W pierwszej połowie II wieku n.e. cesarz Hadrian kazał wybudować sobie willę w Tivoli, w której basen i Serapejon zostały wybudowane na wzór kanopijskich.

</doc>
<doc id="3001271" url="https://pl.wikipedia.org/wiki?curid=3001271" title="Ibrahim Lahlafi">
Ibrahim Lahlafi

Ibrahim Lahlafi, "Brahim Lahlafi" (arab. ابراهيم•لهلفي; ur. 15 kwietnia 1968) – marokański lekkoatleta, długodystansowiec, medalista olimpijski z 2000.
Osiągnięcia.
Ibrahim Lahlafi zwyciężył w biegu na 5000 metrów w Pucharze Świata w 1994 w Londynie. Na mistrzostwach świata w 1995 w Götebor]u zajął w tej konkurencji 5. miejsce. Był ósmy w finale tej konkurencji na igrzyskach olimpijskich w 1996 w Atlancie. Na mistrzostwach Afryki w 1998 w Dakarze zdobył srebrny medal w biegu na 3000 metrów. Zajął 4. miejsce w biegu na 5000 metrów na mistrzostwach świata w 1999 w Sewilli.
Na igrzyskach olimpijskich w 2000 w Sydney zdobył w tej konkurencji brązowy medal, przegrywając jedynie z Millionem Wolde z Etiopii i z Alim Saïdi-Siefem z Algierii.
Odnosił również wiele sukcesów w biegach przełajowych. Był drużynowym wicemistrzem w mistrzostwach świata w 1994 w Budapeszcie i w mistrzostwach świata w 1995 w Durham (indywidualnie zajął 5. miejsce), a także brązowym medalistą w drużynie na długim dystansie w mistrzostwach świata w 1998 w Marrakeszu.
W marcu 2006 przyjął obywatelstwo Francji, ale w rok później powrócił do obywatelstwa marokańskiego.

</doc>
<doc id="3001273" url="https://pl.wikipedia.org/wiki?curid=3001273" title="Olimpiada Innowacji Technicznych">
Olimpiada Innowacji Technicznych

Olimpiada Innowacji Technicznych – nieistniejąca olimpiada szkolna dla uczniów szkół ponadgimnazjalnych, organizowana w latach 2008-2013 przez Polski Związek Stowarzyszeń Wynalazców i Racjonalizatorów, stowarzyszenia naukowe i naukowo – techniczne, wspólnie z wybranymi placówkami edukacyjnymi, jako zadanie zlecone przez Ministerstwo Edukacji Narodowej, na podstawie rozporządzeń Ministra Edukacji Narodowej. 
Honorowy patronat nad olimpiadą sprawowała Alicja Adamczak, prezes Urzędu Patentowego Rzeczypospolitej Polskiej.
W roku szkolnym 2012/2013 zorganizowano ostatnią, VI edycję olimpiady. Na jej miejsce ustanowiono Olimpiadę Innowacji Technicznych i Wynalazczości.
Geneza olimpiady.
Olimpiada Innowacji Technicznych stanowiła w zmienionej, unowocześnionej formie, bezpośrednią kontynuację Olimpiady – Turnieju Młodych Mistrzów Techniki.
Zmiana formuły i regulaminu olimpiady była reakcją na uwarunkowania prawne i finansowe, powstałe wskutek przemian społeczno – politycznych oraz gospodarczych w Polsce oraz na zmiany w szkolnictwie średnim, w tym zwiększającą się możliwość uczestniczenia laureatów polskich olimpiad w konkursach międzynarodowych.
Zasady i cel olimpiady.
Głównym celem Olimpiady Innowacji Technicznych było zachęcenie młodzieży ze szkół ponadgimnazjalnych do podejmowania prac o charakterze badawczym bądź konstrukcyjnym w dziedzinie nauk technicznych, w zakresie, wykraczającym poza obowiązkowy program kształcenia.
Prace o charakterze wynalazku, wzoru użytkowego lub wzoru przemysłowego mogły być przedmiotem zgłoszenia do Urzędu Patentowego RP, celem ochrony.
Autorami prac mogli być indywidualni uczniowie lub maksymalnie 3-osobowe zespoły, pod opieką opiekuna merytorycznego.
Przy ocenie prac konkursowych brane były pod uwagę zwłaszcza:
Kategorie tematyczne.
W ramach Olimpiady Innowacji technicznych rozgrywane były cztery konkursy tematyczne:
„E” – Pomysł ekologiczny.
Dla opracowań o charakterze badawczym, poświęconych ochronie środowiska naturalnego.
„P” – Pomoc dydaktyczna.
Dla modeli fizycznych lub cyfrowych, prototypów maszyn lub ich podzespołów; schematów procesów technicznych 
lub technologicznych; filmów naukowych o charakterze dydaktycznym.
„R” – Pomysł techniczny.
Dla prac, projektujących zmiany aktualnie istniejących rozwiązań w urządzeniach technicznych lub sposobach wytwarzania.
„U” – Usprawnienie softwarowo - techniczne.
Dla rozwiązań z zakresu oprogramowania urządzeń do praktycznego zastosowania w szkolnictwie lub przedsięwzięciach biznesowych.
Etapy olimpiady.
Na Olimpiadę Innowacji Technicznych składały się 3 etapy:
I Etap - Eliminacje szkolne.
Organizowane w placówkach edukacyjnych dla uczniów w wieku do 21 lat, uczęszczających do szkół ponadgimnazjalnych: liceów ogólnokształcących lub profilowanych, techników, uzupełniających liceów ogólnokształcących, uzupełniających techników 
oraz ponadpodstawowych szkół średnich, ogólnokształcących i zawodowych, dających możliwość uzyskania świadectwa dojrzałości.
II Etap - Eliminacje okręgowe.
Prace, wyłonione przez szkolne sądy konkursowe oraz autorstwa uczniów szkół, w których nie przeprowadzono eliminacji, 
były kierowane do oceny do lokalnych organizatorów eliminacji, tj. członków Polskiego Związku Stowarzyszeń Racjonalizatorów 
i Wynalazców lub innych upoważnionych przedstawicieli.
III Etap - Eliminacje ogólnopolskie.
Wyłonione w etapie II prace były poddawane ocenie przez Centralny Sąd Konkursowy.
Prace były nagradzane miejscem na podium lub wyróżnieniem, a uczestnicy III etapu otrzymywali tytuł
Finalisty Olimpiady lub Laureata Olimpiady 
oraz tytuł Młodego Innowatora.
Podsumowanie eliminacji ogólnopolskich odbywało się co roku, na uroczystym finale w Warszawskim Domu Technika.
Przywileje dla finalistów i laureatów olimpiady.
Uczestnicy etapu ogólnopolskiego zyskiwali przywileje i udogodnienia w procesie edukacyjnym, jak np. ułatwiony dostęp na wiele kierunków technicznych w uczelniach wyższych, zwolnienie z pisemnej części egzaminu, potwierdzającego kwalifikacje zawodowe lub z części pisemnej egzaminu, potwierdzającego kwalifikacje w zawodzie.

</doc>
<doc id="3001276" url="https://pl.wikipedia.org/wiki?curid=3001276" title="Paweł Duszyński">
Paweł Duszyński

Paweł Duszyński (ur. 3 sierpnia 1979 w Mogilnie) – polski żużlowiec.
Sport żużlowy uprawiał w latach 1995–2004, reprezentując kluby: Start Gniezno (1995–1998, 2001, 2004) oraz Wybrzeże Gdańsk (1999–2000, 2002–2003). 
Finalista indywidualnych mistrzostw Europy juniorów (Krško 1998 – XI miejsce. Dwukrotny finalista indywidualnych mistrzostw świata juniorów (Vojens 1999 – XIV miejsce, Gorzów Wielkopolski 2000 – IX miejsce). Finalista klubowego Pucharu Europy – w barwach klubu AC Landshut (Dyneburg 2001 – IV miejsce).
Brązowy medalista drużynowych mistrzostw Polski (1999). Złoty medalista młodzieżowych drużynowych mistrzostw Polski (Gniezno 1998). Dwukrotny srebrny medalista młodzieżowych mistrzostw Polski par klubowych (Piła 1998, Piła 2000. Trzykrotny finalista młodzieżowych indywidualnych mistrzostw Polski (Grudziądz 1998 – XVI miejsce, Gniezno 1999 – XI miejsce, Gorzów Wielkopolski 2000 – VIII miejsce). Trzykrotny finalista turniejów o "Brązowy Kask" (Bydgoszcz 1996 – XIV miejsce, Piła 1997 – IX miejsce, Ostrów Wielkopolski 1998 – III miejsce). Finalista turniejów o "Srebrny Kask" (Leszno 1998 – IX miejsce).

</doc>
<doc id="3001277" url="https://pl.wikipedia.org/wiki?curid=3001277" title="Sekundus z Asti">
Sekundus z Asti

Sekundus, męczennik z Asti (zm. ok. 119) – męczennik chrześcijański i święty Kościoła katolickiego, patron Asti.
Wzmiankują o nim "Acta SS. Faustini et Iovita", które nie są traktowane, jako wiarygodne, jednakże kult zanotowano.
Jego wspomnienie liturgiczne obchodzone jest, za "Martyrologium Rzymskim", 30 marca (niegdyś 19, później 29 marca).
Nie należy mylić go z oficerem Legii Tebańskiej, męczennikiem z Vittimulo (zm. 286 lub 306).

</doc>
<doc id="3001279" url="https://pl.wikipedia.org/wiki?curid=3001279" title="Hrabstwo Oakland">
Hrabstwo Oakland

Hrabstwo Oakland (ang. "Oakland County") – hrabstwo w stanie Michigan w Stanach Zjednoczonych. Obszar całkowity hrabstwa obejmuje powierzchnię 908,00 mil2 (2 351,71 km2). Według danych z 2010 r. hrabstwo miało 1 202 362 mieszkańców. Hrabstwo powstało 12 stycznia 1819 roku, a jego nazwa pochodzi od dębów (ang. "oak") występujących licznie na terenie tego hrabstwa.

</doc>
<doc id="3001280" url="https://pl.wikipedia.org/wiki?curid=3001280" title="Pablo Herrera Allepuz">
Pablo Herrera Allepuz

Pablo Herrera Allepuz (ur. 29 czerwca 1982 w Castellón de la Plana) – hiszpański siatkarz plażowy, wicemistrz olimpijski 2004, dwukrotny mistrz Europy (2005 oraz 2013). W 2009 zdobył także brązowy medal mistrzostw Europy rozgrywanych w Soczi.

</doc>
<doc id="3001282" url="https://pl.wikipedia.org/wiki?curid=3001282" title="Franz von Thun und Hohenstein">
Franz von Thun und Hohenstein

Franz Anton ks. von Thun und Hohenstein (ur. 2 września 1847 w Děčínie, zm. 1 listopada 1916 tamże) – ordynat na Tetschen, austro-węgierski polityk i dyplomata, dwukrotny namiestnik Czech, premier Austrii.
Urodzony w rodzinie arystokratycznej Thun und Hohenstein, był synem Friedricha. Studiował prawo w Wiedniu. Od 1881 członek austriackiej Izby Panów. Namiestnik Czech w latach 1889-1896 i ponownie 1911-1915. Prowadził politykę umiarkowaną, sprzyjającą czeskim ambicjom narodowym. Premier Austrii i Minister Spraw Wewnętrznych 1898-1899.
19. lipca 1911 r. otrzymał z rąk cesarza Franciszka Józefa dziedziczny tytuł książęcy.
Przypisy.
 

</doc>
<doc id="3001284" url="https://pl.wikipedia.org/wiki?curid=3001284" title="Rocket Man (I Think It’s Going to Be a Long, Long Time)">
Rocket Man (I Think It’s Going to Be a Long, Long Time)

„Rocket Man (I Think It's Going to Be a Long, Long Time)” (lub Rocket Man) – ballada rockowa skomponowana przez angielskiego muzyka Eltona Johna, która zamieszczona została na albumie "Honky Château", wydanym w maju 1972. Piosenka stała się absolutnym hitem, na listach przebojów w Wielkiej Brytanii utwór zajął 2. miejsce, a w Stanach Zjednoczonych i we Włoszech utwór dotarł do 6. pozycji. Na liście 500. utworów wszech czasów magazynu "Rolling Stone" kompozycja znalazła się na pozycji 245.. „Rocket Man” jest także drugim najczęściej granym utworem przez Eltona Johna na koncertach. Utwór często był też wykonywany przez irlandzką grupę U2 w trasie 360° Tour.
Geneza utworu.
Autor tekstu, Bernie Taupin oskarżony został o plagiat utworu Davida Bowiego – „Space Oddity”. Jednak Taupin wzorował się właściwie na piosence „Rocket Man” acid-folkowego zespołu Pearls Before Swine.

</doc>
<doc id="3001285" url="https://pl.wikipedia.org/wiki?curid=3001285" title="Abd al-Al Raszid">
Abd al-Al Raszid

Abd al-Al Ahmad Raszid (arab. عبد العال احمد راشد, ur. 27 grudnia 1927) – egipski zapaśnik. Brązowy medalista olimpijski z Helsinek.
Zawody w 1952 były jego jedynymi igrzyskami olimpijskimi. Walczył w stylu klasycznym, zdobywając brąz w wadze piórkowej, poniżej 62 kilogramów.

</doc>
<doc id="3001286" url="https://pl.wikipedia.org/wiki?curid=3001286" title="Abdel Ahmed Al-Rashid">
Abdel Ahmed Al-Rashid



</doc>
<doc id="3001287" url="https://pl.wikipedia.org/wiki?curid=3001287" title="Zelatorzy">
Zelatorzy

Zelatorzy – osoby kierujące grupami Żywego Różańca, czyli tzw. „Różami” lub „Kółkami Różańcowymi”, składającymi się z 15 bądź 20 osób (po modyfikacji różańca wprowadzonej przez św. Jana Pawła II w opublikowanym 16 października 2002 liście apostolskim "Rosarium Virginis Mariae"). Każdy z członków Róży ma obowiązek przez miesiąc odmawiać codziennie jedną z tajemnic różańcowych, którą mu poleci zelator (kierownik grupy mężczyzn) lub zelatorka (grupy kobiet). Każdy z zelatorów raz w miesiącu, najczęściej jest to pierwsza niedziela miesiąca, organizuje spotkanie modlitewne podległej mu grupy.

</doc>
<doc id="3001288" url="https://pl.wikipedia.org/wiki?curid=3001288" title="Meczet Saliha">
Meczet Saliha

Meczet Saliha (arab. جامع الصالح, "Dżami as-Salih") – największy i najnowocześniejszy meczet w Sanie, stolicy Jemenu. Położony jest na południowych przedmieściach miasta. Inicjatorem jego powstania był prezydent Ali Abd Allah Salih, dlatego meczet nazwano jego imieniem. Jednym z celów powstania świątyni było promowanie umiarkowanego islamu, dlatego zagraniczni turyści mogą go bez przeszkód odwiedzać.
W 2007 roku wizerunek meczetu pojawił się na awersie jemeńskiej waluty o nominale 250 riali.
Historia.
Kiedy prezydent Ali Abd Allah Salih zapowiedział budowę meczetu spotkał się z krytyką, że realizacja tak wielkiego projektu jest nieuzasadniona w czasie, kiedy kraj zmaga się z problemami ekonomicznymi. Kiedy budowa ruszyła doszło do kilku wypadków, m.in. kilka razy zawaliły się minarety zabijając robotników. Po tych zdarzeniach zbudowano w tym miejscu szkołę islamską i ogród. Pojawiły się też doniesienia, że jednemu z lokalnych biznesmenów Hajilowi Sa’idowi grożono represjami jeżeli nie zapłaci za budowę meczetu.
Łączny koszt jego budowy wyniósł 60 milionów dolarów.
Charakterystyka.
Przy budowie meczetu wykorzystano różne typy kamieni, np. czarny bazalt, czy wapienne skały w kolorze białym, czerwonym i czarnym. Sam budynek łączy w sobie cechy „jemeńskiej architektury z islamskim stylem”. Na drewnianym dachu znajduje się siedem ozdobnych kopuł. Główna kopuła mierzy 27,4 m średnicy i 36,9 m wysokości, a pozostałe po 15,6 m średnicy i 20,3 m wysokości. Z kolei okna wykonane są z ciemnego szkła, które lokalnie nazywa się "qamariyah". Do środka prowadzi piętnaście 23-metrowych, drewnianych drzwi (pięć znajduje się od strony wschodniej, zachodniej i południowej), na których wygrawerowano miedziane wzory. Meczet otacza też sześć 160 metrowych minaretów.
Budynek liczy trzy poziomy i zajmuje łącznie 27 300 m², z czego 13 596 m mierzy sala główna. Wnętrza wyłożone są drogimi dywanami w zawiłe wzory i żyrandolami. Poza salą modlitewną mieszczą się w nim również biblioteki i college dla sześciuset studentów. W specjalnie wydzielonej część sali głównej, osobno modlą się kobiety. 
Ponieważ meczet mogą odwiedzać wszyscy ludzie bez względu na religię, przybywa do niego bardzo wielu turystów. Dlatego też (ze względów bezpieczeństwa) jest to jedyny jemeński meczet, w którym policja z psami tropiącymi sprawdza każdego wchodzącego. 
Żeby dotrzeć do jak największej liczby ludzi, modlitwy są transmitowane przez państwową sieć telewizyjną.

</doc>
<doc id="3001290" url="https://pl.wikipedia.org/wiki?curid=3001290" title="Linderödsåsen">
Linderödsåsen

Linderödsåsen – wzgórza zrębowe w południowej Szwecji, we wschodniej części prowincji historycznej ("landskap") Skania. Pasmo jest największym z leżących w Skanii podobnych struktur tektonicznych, zaliczanych do przecinającej tę krainę strefy Teisseyre’a-Tornquista. Obok Linderödsåsen przykładami zrębów tektonicznych położonych w Skanii są Hallandsås, Söderåsen, Nävlingeåsen, Romeleåsen i Kullaberg.
Pasmo Linderödsåsen rozciąga się na długości ok. 60 km i szerokości ok. 15-30 km na osi północny zachód – południowy wschód. Jego północno-zachodni kraniec stanowią okolice Höör, zaś południowo-wschodni położone na południe od Kivik na brzegu Hanöbukten wzgórze Stenshuvud. Wzgórza wznoszą się na wysokość 100-200 m n.p.m.
Do końca 1996 roku wzdłuż Linderödsåsen przebiegała granica pomiędzy dotychczasowymi regionami administracyjnymi ("län") Malmöhus i Kristianstad. Pomiędzy Hörby i Tollarp pasmo przecina trasa E22.

</doc>
<doc id="3001292" url="https://pl.wikipedia.org/wiki?curid=3001292" title="Kościół św. Andrzeja Apostoła w Broku">
Kościół św. Andrzeja Apostoła w Broku

Kościół św. Andrzeja Apostoła w Broku – rzymskokatolicki kościół parafialny z XVI wieku. Mieści się w Broku przy Placu Kościelnym. Należy do dekanatu Ostrów Mazowiecka -– Chrystusa Dobrego Pasterza. Był kilkakrotnie restaurowany; w jego architekturze i wyposażeniu obecne są elementy gotyckie, renesansowe i barokowe.
Historia.
Pierwszy kościół w Broku powstał prawdopodobnie już w XII wieku, natomiast fundacja kościelna została poświadczona w 1239 r. Od tego roku w Broku mogło istnieć nawet kilka drewnianych kościołów, które poprzedziły powstanie kościoła murowanego w stylu późnogotycko-renesansowym.
Fundacja kościoła powstała z inicjatywy Samuela Maciejowskiego, biskupa płockiego w latach 1542–1545, zrealizowana została ok. 1560 r. przez Andrzeja Noskowskiego, również biskupa płockiego. Projekt kościoła przypisywany jest Janowi Baptyście Wenecjaninowi. Konsekracja kościoła odbyła się w 1560 r.
Prace remontowe.
Kościół był restaurowany w 1744 r. po zniszczeniach z okresu wojen szwedzkich (nałożono nowe tynki, wykonano opaski i gzymsy, a także wymurowano chór) oraz w 1945 r. po uszkodzeniach z okresu II wojny światowej. 
W latach 1969–1971 podczas prac remontowych odkryto szczątki renesansowej polichromii. Dalsze prace konserwatorskie i remontowe były prowadzone od 1992 r. Położono wtedy marmurową posadzkę, wykonano ławki i konfesjonały, zawieszono obrazy dotyczące tajemnic różańcowych, zakonserwowano freski z XVI wieku, które odkryto na sklepieniu, wymalowano ściany kościoła i kaplice boczne, zawieszono nowe żyrandole, wyremontowano organy z XIX wieku oraz zainstalowano ogrzewanie. W 1997 r. dach pokryto miedzianą blachą. W roku 2003 parafia św. Andrzeja Apostoła w Broku została laureatem konkursu Generalnego konserwatora zabytków „Zabytek zadbany”.
Architektura.
Bryła orientowanego kościoła jest gotycka. Szczyt oraz nawa z prezbiterium i sklepieniem są renesansowe. 
Prezbiterium jest tej samej szerokości, co prostokątna nawa o sklepieniu kolebkowym, ale jest nieco krótsze i zakończone półkolistą apsydą. Przy apsydzie znajduje się mała zakrystia. Wewnątrz ściany nawy oraz prezbiterium ozdobione są wysokimi arkadami, w których od strony południowej znajdują się wąskie okna. Wokół nawy i prezbiterium, w pasie pod sklepieniem, wydzielone są rzędy arkadowych nisz. Z prezbiterium do zakrystii przechodzi się przez półkoliście zamknięty portal.
Ściany zewnętrzne kościoła zakończone są fryzami z ozdobnie ułożonych cegieł. Przed rokiem 1620 dobudowano z inicjatywy proboszcza Jakuba Odrzywołka Kapusty północną kaplicę. Kaplica południowa oraz kruchta (od zachodniej strony) powstały w II połowie XIX wieku w stylu neogotyckim.
Wnętrze.
Kościół posiada trzy ołtarze: ołtarz główny – św. Andrzeja Apostoła, prawy ołtarz boczny – Matki Boskiej Różańcowej oraz lewy ołtarz boczny – św. Anny. Drewniany ołtarz główny w stylu barokowym pochodzi z pierwszej połowy XVIII wieku. W środkowym polu znajduje się obraz Chrystusa Ukrzyżowanego, po jego dwóch bokach stoją figury św. Jana Nepomucena oraz św. Jana Kantego. Pod obrazem Chrystusa znajduje się drugi, późniejszy obraz, przedstawiający Matkę Boską Częstochowską z Dzieciątkiem. W wyższej części ołtarza zobaczyć można św. Andrzeja Apostoła oraz oko opatrzności. Ołtarz boczny po lewej stronie zawiera namalowany w roku 1898 przez Ignacego Stelmaskiego obraz przedstawiający św. Annę nauczającą Marię. Ołtarz boczny po lewej stronie powstał ok. roku 1744 i przedstawia Drzewo Jessego – postać leżącego proroka oraz rzeźbione kielichy kwiatów, które pną się ku górze. W kwiatach tkwią rzeźbione głowy przodków Chrystusa. Na górze znajduje się figurka Jezusa jako Dzieciątka.
Zachowane polichromie odkryte w roku 1969 podczas prac remontowych przedstawiają postaci ze Starego Testamentu, m.in. Mojżesza i Salomona, jak również prostych ludzi: rybaków, zakonników czy kobiety. 
Chrzcielnica, która ma kształt kielicha, posiada datę 1682. Drewniana polichromowana ambona, obecnie już nieużywana, znajduje się w rogu, obok ołtarza bocznego po lewej stronie. 
W kaplicy św. Anny znajduje się płyta nagrobna z drugiej połowy XVI wieku z zarysem postaci kobiecej. Płyta była pierwotnie umieszczona na zewnątrz kościoła i obecnie jest prawie nieczytelna. Fragment herbu na płycie może przedstawiać herb Korab, który należał do rodziny Piecznowskich. W kaplicy znajdują się również tablice. Jedna, poświęcona pamięci Jakuba Odrzywołka Kapusty, zmarłego w roku 1620 oraz przeniesiona w XX wieku z pałacu biskupów płockich marmurowa tablica z 1716 r. upamiętniająca renowację pałacu dokonaną przez Ludwika Bartłomieja Załuskiego, biskupa płockiego. 
Otoczenie kościoła.
W otoczeniu kościoła znajduje się park z XVIII wieku z wieloma drzewami o pomnikowych rozmiarach. Ochroną w formie pomników przyrody objęto w 1972 roku (podstawę prawną zaktualizowano w 1990): 7 lip drobnolistnych, dwa dęby szypułkowe, dwa wiązy górskie i jeden klon zwyczajny. W sąsiedztwie kościoła rośnie też zasadzony w roku 2006 dąb papieski wyhodowany z żołędzi najstarszego dębu w Polsce Chrobrego, poświęconych przez papieża Jana Pawła II. Dąb zasadzony został w obecności biskupa łomżyńskiego ks. Stanisława Stefanka. Przy kościele znajduje się również dzwonnica, kapliczka Matki Boskiej i krzyż misji jubileuszowych.

</doc>
<doc id="3001293" url="https://pl.wikipedia.org/wiki?curid=3001293" title="Waal">
Waal

Holandia:
Niemcy:
Osoby:
Zobacz też:

</doc>
<doc id="3001296" url="https://pl.wikipedia.org/wiki?curid=3001296" title="Zelator">
Zelator



</doc>
<doc id="3001297" url="https://pl.wikipedia.org/wiki?curid=3001297" title="Guy Leroy de La Tournelle">
Guy Leroy de La Tournelle

Baron Guy Leroy de La Tournelle (ur. 18 lutego 1898 w Paryżu – zm. 12 sierpnia 1982 w Montoire-sur-le-Loir) – francuski prawnik, politolog, urzędnik konsularny i dyplomata.
Syn Nicolasa Leroy de La Tournelle, por. artylerii (1869-1922) i Claude de Turenne d'Aynac (1878-1952). Absolwent prawa na Sorbonie i nauk politycznych w Szkole Nauk Politycznych ("École libre des Sciences politiques"), obie uczelnie w Paryżu. Brał udział w I wojnie światowej (1914-1918). W 1925 wstąpił do francuskiej służby dyplomatycznej, m.in. pełniąc funkcje w Rydze, Kownie, Atenach, Bukareszcie, konsula w Gdańsku (1934-1939), Buenos Aires, posła w Waszyngtonie (1946) i zastępcy przedstawiciela Francji w Radzie Bezpieczeństwa ONZ (1947-).
Później, przez wiele lat pełnił funkcję dyrektora generalnego Departamentu Polityczno-Ekonomicznego Ministerstwa Spraw Zagranicznych. Był też ambasadorem w Madrycie (1954-1959) i przy Watykanie (1959-1964).
Pochowany na cmentarzu w Montoire-sur-le-Loir.

</doc>
<doc id="3001298" url="https://pl.wikipedia.org/wiki?curid=3001298" title="Al-Machili">
Al-Machili

Al-Machili (arab. المخيلي, "Al-Makhīlī") – wieś w północno-wschodniej Libii, w gminie Darna w odległości 274 km na wschód od Bengazi i 80 km na wschód od At-Timimi.
Miejscowość powstała na miejscu dawnego fortu tureckiego.

</doc>
<doc id="3001300" url="https://pl.wikipedia.org/wiki?curid=3001300" title="Zelatorka">
Zelatorka



</doc>
<doc id="3001301" url="https://pl.wikipedia.org/wiki?curid=3001301" title="Uri Caine">
Uri Caine

Uri Caine (ur. 8 czerwca 1953 w Filadelfii) – amerykański pianista klasyczny i jazzowy.
Urodził się w Filadelfii. Jego ojciec, Burton Caine, był profesorem prawa na Temple University, matka, Shulamith Wechter Caine, poetką i pisarką. Jest żydowskiego pochodzenia. Grę na pianinie rozpoczął w wieku 7 lat, jednak początkowo nie był zbyt zainteresowany graniem. Sytuacja zmieniła się, gdy miał ok. 12–13 lat, a jego nauczycielem został pianista jazzowy Bernard Peiffer. Po dwóch latach dodatkowo zaczął praktykę u kompozytora George'a Rochberga. W 1977 r. rozpoczął studia muzyczne na University of Pennsylvania, gdzie jego nauczycielami byli m.in. George Rochberg, Richard Wernick i George Crumb. Jeszcze przed rozpoczęciem studiów grywał w klubach jazzowych. W 1992 roku zadebiutował albumem zatytułowanym "Sphere Music".
W swojej twórczości łączy elementy jazzu, muzyki poważnej (interpretował dla wytwórni Winter &amp; Winter m.in. utwory Mahlera, Beethovena, Bacha, Wagnera i Schumanna), muzyki elektronicznej oraz muzyki żydowskiej. Związany jest z ruchem Radical Jewish Culture i sceną New York Downtown. Współpracował m.in. z Hankiem Mobleyem, Freddiem Hubbardem, Johnem Zornem, Donem Byronem.
W 2001 roku nagrał album pt. "The Philadelphia Experiment" z perkusistą The Roots Ahmirem "Questlove'em" Thompsonem i Christianem McBride'em. Wszyscy trzej artyści pochodzą z Filadelfii, choć reprezentują różne style muzyczne.
W 2009 roku był nominowany do nagrody Grammy za "The Othello Syndrome".
Występując w ramach festiwalu Jazztopad we Wrocławiu w 2011 roku, zagrał specjalnie na tę okazję skomponowane utwory.
Ma żonę Jan, z którą mieszka w Nowym Jorku.

</doc>
<doc id="3001302" url="https://pl.wikipedia.org/wiki?curid=3001302" title="Canopus (Egipt)">
Canopus (Egipt)



</doc>
<doc id="3001303" url="https://pl.wikipedia.org/wiki?curid=3001303" title="Atijja Hammuda">
Atijja Hammuda

Atijja Muhammad Hammuda (arab. عطية محمد حمودة, ur. 30 listopada 1913 w Kairze, zm. w 1992 r.) – egipski sztangista, wicemistrz olimpijski i dwukrotny wicemistrz świata.
Kariera.
Pierwszy sukces w karierze osiągnął w 1938 roku, kiedy podczas mistrzostw świata w Wiedniu zdobył srebrny medal w wadze lekkiej. W zawodach tych rozdzielił na podium Tony'ego Terlazzo z USA i reprezentującego III Rzeszę Karla Schwitalle. Kolejne sukcesy osiągał po zakończeniu II wojny światowej. W 1948 roku wystartował na igrzyskach olimpijskich w Londynie, gdzie ponownie zajął drugie miejsce. Tym razem wyprzedził go (wagą ciała) jego rodak, Ibrahim Szams, a brązowy medal wywalczył Brytyjczyk James Halliday. Był to jego jedyny start olimpijski. Ostatnie trofeum wywalczył dwa lata później, zajmując drugie miejsce na mistrzostwach świata w Paryżu, gdzie lepszy był tylko Joe Pitman z USA.

</doc>
<doc id="3001304" url="https://pl.wikipedia.org/wiki?curid=3001304" title="Kanopus (Egipt)">
Kanopus (Egipt)



</doc>
<doc id="3001306" url="https://pl.wikipedia.org/wiki?curid=3001306" title="Adam Stachowiak">
Adam Stachowiak



</doc>
<doc id="3001309" url="https://pl.wikipedia.org/wiki?curid=3001309" title="Attia Mohammed Hamouda">
Attia Mohammed Hamouda



</doc>
<doc id="3001310" url="https://pl.wikipedia.org/wiki?curid=3001310" title="Autolikos z Pitane">
Autolikos z Pitane



</doc>
<doc id="3001312" url="https://pl.wikipedia.org/wiki?curid=3001312" title="Wahl">
Wahl

Luksemburg:
Niemcy:
Osoby:
Inne:
Zobacz też:

</doc>
<doc id="3001313" url="https://pl.wikipedia.org/wiki?curid=3001313" title="Leon Errol">
Leon Errol

Leon Errol (ur. 3 lipca 1881 w Sydney, zm. 12 października 1951 w Los Angeles) – amerykański aktor i komik pochodzenia australijskiego.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3001314" url="https://pl.wikipedia.org/wiki?curid=3001314" title="Muszku">
Muszku



</doc>
<doc id="3001317" url="https://pl.wikipedia.org/wiki?curid=3001317" title="Sliwnica">
Sliwnica



</doc>
<doc id="3001319" url="https://pl.wikipedia.org/wiki?curid=3001319" title="Sliwnica (obwód Błagojewgrad)">
Sliwnica (obwód Błagojewgrad)

Sliwnica (bułg. "Сливница") – wieś w południowo-zachodniej Bułgarii, w obwodzie Błagojewgrad, w gminie Kresna. Według danych Narodowego Instytutu Statystycznego, 31 grudnia 2011 roku wieś liczyła 637 mieszkańców.

</doc>
<doc id="3001322" url="https://pl.wikipedia.org/wiki?curid=3001322" title="Skok (powiat mrągowski)">
Skok (powiat mrągowski)

Skok (dawniej niem. "Skock") – opuszczona osada w Polsce położona w województwie warmińsko-mazurskim, w powiecie mrągowskim, w gminie Piecki.
Osada założona w 1681 r. w ramach osadnictwa szkatułowego, na jednej włóce z małym młynem wodnym. W 1785 r. w osadzie były trzy domy. W 1838 także były trzy domy, mieszkało tu 27 osób. W tym czasie przy młynie był tartak. W 1871 roku osadę wraz z młynem połączono z Bobrówkiem.
W pobliżu znajduje się jezioro Skok.
W katalogu Meyers "Skok" to osada (dobro) należące do "Bubrowko", obecnie Bobrówko, nie podano liczby mieszkańców.

</doc>
<doc id="3001323" url="https://pl.wikipedia.org/wiki?curid=3001323" title="Firsilla">
Firsilla

Firsilla (arab. فرسله, "Firsillah") – wieś w północno-wschodniej Libii, w gminie Darna, we wschodniej części gór Al-Dżabal al-Achdar. W latach 2001-2007 miejscowość administracyjnie znajdowała się w gminie Al-Kubba.

</doc>
<doc id="3001328" url="https://pl.wikipedia.org/wiki?curid=3001328" title="Lista pierwszych sekretarzy Komitetu Wojewódzkiego PZPR w Gdańsku">
Lista pierwszych sekretarzy Komitetu Wojewódzkiego PZPR w Gdańsku

Funkcję I sekretarza Komitetu Wojewódzkiego Polskiej Zjednoczonej Partii Robotniczej w Gdańsku sprawowali kolejno:

</doc>
<doc id="3001331" url="https://pl.wikipedia.org/wiki?curid=3001331" title="Citi Open 2013 (mężczyźni)">
Citi Open 2013 (mężczyźni)

Citi Open 2013 – tenisowy turniej ATP rangi ATP World Tour 500 z cyklu Washington Open rozgrywany w dniach 29 lipca–4 sierpnia 2013 roku w Waszyngtonie na kortach twardych o puli nagród 1 295 790 dolarów amerykańskich.

</doc>
<doc id="3001333" url="https://pl.wikipedia.org/wiki?curid=3001333" title="NK Zavrč">
NK Zavrč

NK Zavrč (słoweń. Nogometni Klub Zavrč) – słoweński klub piłkarski, mający siedzibę w mieście Zavrč w północno-wschodniej części kraju.
Historia.
Chronologia nazw:
Klub został założony latem 1998 roku jako NK Zavrč. Do 2004 roku występował w regionalnych ligach mistrzostw Słowenii. W sezonie 2004/05 debiutował w grupie wschodniej trzeciej ligi, gdzie zajął 1 miejsce, ale nie potrafił przebić się przez sito kwalifikacji do II ligi. W sezonie 2005/06 uplasował się na szóstej pozycji, a w sezonie 2006/07 ponownie zwyciężył w grupie wschodniej i tym razem zdobył awans do drugiej ligi. Pierwszy sezon w drugiej lidze był dość udany - 7 miejsce, ale klub został zdegradowany do piątego poziomu, z powodu wycofania się ich sponsora. Od 2009 rozpoczął szybko wspinać się po szczeblach hierarchii rozgrywek piłkarskich. W sezonie 2008/09 zajął 1 miejsce w VI lidze, w sezonie 2009/10 ulokował się na 1 pozycji w V lidze, w sezonie 2010/11 zwyciężył w Štajerskiej Nogometnej Lidze (D4), w sezonie 2011/12 był pierwszy w grupie wschodniej trzeciej ligi, w sezonie 2012/13 zdobył mistrzostwo drugiej ligi i po raz pierwszy zdobył awans do pierwszej ligi. W słoweńskiej ekstraklasie dwukrotnie zajmował 5. miejsce.
Sezon 2015/16 stał się początkiem kłopotów klubu - w tym sezonie spadł do drugiej ligi. Po kilkunastu kolejkach w tej klasie zespół wycofał się z rozgrywek ze względów finansowych.
Sukcesy.
Trofea międzynarodowe.
Nie uczestniczył w rozgrywkach europejskich (stan na 28-10-2016).
Stadion.
Klub rozgrywa swoje mecze domowe na stadionie Športni park Zavrč we wsi Zavrč, który może pomieścić 1100 widzów.

</doc>
<doc id="3001335" url="https://pl.wikipedia.org/wiki?curid=3001335" title="Rolls-Royce Trent 500">
Rolls-Royce Trent 500

Trent 500 – silnik turbowentylatorowy, dwuprzepływowy o dużym stosunku dwuprzepływowości. Wytwarzany przez brytyjską firmę Rolls-Royce. Ten silnik został stworzony do napędzania samolotów Airbus A340 w wersjach -500/-600. Silnik należy do rodziny Trent.
Historia.
W 1995 Airbus rozpoczął poszukiwania nowego silnika do dwóch nowych wersji czterosilnikowego samolotu Airbus A340 oznaczonych jako A340-500/-600. Istniejące wersje A340-200/-300 są napędzane przez silniki CFM56-5, które zostały wybrane w 1987, kiedy jeszcze nie produkowano silników z serii Trent. Jednak silnik CFM56 nie byłby w stanie osiągnąć odpowiedniego ciągu, aby napędzać nowe samoloty. W kwietniu 1996 Airbus podpisał umowę z General Electric do zaprojektowania odpowiedniego silnika, jednak umowę zerwano, ponieważ GE zażądał umowę wyłączności oferowania silników na A340. Po konkursie pomiędzy Pratt &amp; Whitney i Rolls-Royce, Airbus podczas targów Paris Air Show w 1997 wybrał silnik Trent 500 do rozwojowych wersji A340.
Pierwsze testy rozpoczęły się w maju 1999, certyfikat uzyskał w grudniu 2000. W 2002 silnik wszedł do czynnej służby, kiedy to pierwszy komercyjny lot wykonał Airbus A340-600 linii Virgin Atlantic Airways. Najwięcej samolotów (21) napędzanych silnikami Trent 500 posiada Lufthansa.

</doc>
<doc id="3001336" url="https://pl.wikipedia.org/wiki?curid=3001336" title="Jan (Szyrokow)">
Jan (Szyrokow)

Jan, imię świeckie Andriej Aleksiejewicz Szyrokow (ur. 12 lipca 1893 w Kazaniu, zm. 19 sierpnia 1937 w Moskwie) – rosyjski biskup prawosławny.
W wieku ośmiu lat, pod wrażeniem uroczystości święta Wprowadzenia Matki Bożej do Świątyni złożył Bogu prywatny ślub czystości i wstąpienia w przyszłości do monasteru. Uzyskał wykształcenie gimnazjalne, po czym na wyraźne żądanie rodziców, którzy sprzeciwili się jego planom zostania mnichem, ukończył studia na Uniwersytecie Kazańskim. W 1917, po uzyskaniu dyplomu, został stypendystą profesorskim na katedrze historii Kościoła. W 1922 został posłusznikiem w monasterze św. Jana Chrzciciela w Kazaniu. Wieczyste śluby mnisze złożył 4 stycznia 1923 przed biskupem czystopolskim Joazafem. Tego samego dnia został wyświęcony na hieromnicha. W monasterze przebywał do aresztowania w czerwcu 1923. Więzienie opuścił w lipcu, po podpisaniu zgody na pozostanie w mieście do czasu procesu. W grudniu tego samego roku został skazany na trzy lata pozbawienia wolności. Karę odbywał w obozie w dawnym Monasterze Sołowieckim. W obozie zaprzyjaźnił się z biskupem Juwenaliuszem (Masłowskim). Po odbyciu wyroku został skazany na trzyletnie osiedlenie, jako miejsce jego pobytu wskazano Włodzimierz, gdzie duchowny przebywał do 1929. Służył w cerkwi Trójcy Świętej we Włodzimierzu.
4 listopada 1929 został wyświęcony na biskupa marijskiego, wikariusza eparchii niżnonowogrodzkiej. W 1930 był "locum tenens" eparchii kazańskiej. Rok później został biskupem czeboksarskim, wikariuszem eparchii kazańskiej, i pozostawał nim od lutego do lipca 1931. Następnie przez dwa miesiące ponownie był biskupem marijskim, wikariuszem eparchii niżnonowogrodzkiej. Od września 1931 do maja 1934 był biskupem wołokołamskim, wikariuszem eparchii moskiewskiej. W maju 1934 krótko był wikariuszem eparchii gorkowskiej z tytułem biskupa muromskiego, po czym wrócił do eparchii moskiewskiej, przyjmując tytuł biskupa oriechowo-zujewskiego. Służył w cerkwi św. Grzegorza Cudotwórcy. W 1936 jego tytuł uległ zmianie na "biskup dmitrowski". W 1936 krótko był "locum tenens" eparchii riazańskiej. Od lipca 1936 do kwietnia 1937 był ponownie biskupem wołokołamskim, wikariuszem eparchii moskiewskiej.
Aresztowany w kwietniu 1937, w sierpniu tego samego roku został skazany na karę śmierci pod zarzutem członkostwa w antyradzieckiej organizacji faszystowskiej złożonej z członków Cerkwi. Tego samego dnia został rozstrzelany. Pochowany na cmentarzu Dońskim w Moskwie.
W 1973 został zrehabilitowany.

</doc>
<doc id="3001338" url="https://pl.wikipedia.org/wiki?curid=3001338" title="Apteczka indywidualna AI-1">
Apteczka indywidualna AI-1

Apteczka indywidualna AI-1 (ros. Аптечка индивидуальная, liczba oznacza rodzaj zestawu, trb. "Aptieczka indiwidualnaja") – radziecki i rosyjski zestaw środków leczniczych przeznaczony do udzielania pomocy i samopomocy na polu walki. Wprowadzona została na stan Armii Radzieckiej w 1978 roku. Używana w wypadku zranienia, ekspozycji na działanie gazów bojowych lub na promieniowanie radioaktywne. Polskim jej odpowiednikiem był IPR, a obecnie jest pakiet IZAS-05. Apteczka zawiera leki przeciwpromienne, przeciwbólowe i antybakteryjne. Skład apteczek serii AI ulegał częstym modyfikacjom i powstało kilka jej odmian.
Składniki apteczki indywidualnej (ampułkostrzykawki i pojemniki) umieszczono w pudełku z tworzywa sztucznego koloru pomarańczowego o wymiarach , w oddzielnych przegrodach zwanych gniazdami. Gniazda te są ściśle określone i rzadko zmieniane. Masa pełnej apteczki to około 130 g.

</doc>
<doc id="3001339" url="https://pl.wikipedia.org/wiki?curid=3001339" title="Nokia N78">
Nokia N78

Nokia N78 – telefon typu smartphone wprowadzony na rynek w lutym 2008 roku przez firmę Nokia. Należy on do serii urządzeń Nokia N.
Funkcje dodatkowe.
Dodatkowo telefon wyposażony jest w:

</doc>
<doc id="3001343" url="https://pl.wikipedia.org/wiki?curid=3001343" title="Religia w Albanii">
Religia w Albanii

Religia w Albanii zdominowana jest przez islam i chrześcijaństwo. Wolność sumienia i wyznania zagwarantowana jest przez Konstytucję Albanii.
Zgodnie ze spisem ludności w 2011 roku 56,7% ludności Albanii wyznaje islam, co czyni ją największą religią w kraju. Większość albańskich muzułmanów jest sunnitami, występuje również mniejszość szyicka. 2,09% stanowi mniejszość bektaszijja.
Chrześcijaństwo jest reprezentowane głównie przez katolicyzm (10,03%) i prawosławie (6,75%). 0,14% ludności stanowią wyznania ewangelickie. 5,49% to wyznawcy innych grup religijnych. Ateistami określa siebie 2,5% ludności. 13,79% populacji nie odpowiedziało na pytanie.
Albania przez kilka dziesięcioleci była pod rządami Envera Hoxha, charakteryzującymi się ateizmem państwowym. W tym czasie praktyka religijna była zakazana i potępiana.

</doc>
<doc id="3001344" url="https://pl.wikipedia.org/wiki?curid=3001344" title="Apollonia Radermecher">
Apollonia Radermecher

Apollonia Radermecher OSE (inna pisownia obecna w źródłach Radermacher, Rademacher) (ur. 9 września 1571 w Akwizgranie, zm. 31 grudnia 1626 tamże) − niemiecka zakonnica, założycielka elżbietanek.
Życiorys.
Pochodziła z zamożnej rodziny, która pomimo reformacji trwała przy katolicyzmie. W 1611 przeniosła się do S. Hertogenbosch w Holandii celem poświęcenia się trosce o chorych i ubogich w licznych hospicjach tam już istniejących. W Holandii zetknęła się ze środowiskiem "pobożnych niewiast" określanych jako "służące", "siostry" lub "beginki", które przywdziewały habit zakonny i składały ślub czystości, lecz nie prowadziły życia wspólnego. W 1622 władze miejskie jej rodzinnego miasta Akwizgranu zwróciły się do niej z prośbą o powrót i podjęcie się prowadzenia miejscowego szpitala, założonego jeszcze w XIV w. Radermecher przyjęła zaproszenie i 13 sierpnia 1622 została mianowana jego dyrektorką. Wobec ogromu zobowiązań z tym związanych, za radą swego kierownika duchowego, założyła nowy instytut zakonny − Elżbietanki z Akwizgranu. W maju 1626 rozpoczęła roczny nowicjat wraz z dwiema towarzyszkami. Zmarła przed jego ukończeniem 31 grudnia 1626.

</doc>
<doc id="3001345" url="https://pl.wikipedia.org/wiki?curid=3001345" title="Mahmud Fajjad">
Mahmud Fajjad

Mahmud Fajjad (arab. محمود فياض, ur. 9 marca 1925 w Aleksandrii, zm. 18 grudnia 2002 tamże) – egipski sztangista, złoty medalista olimpijski i trzykrotny medalista mistrzostw świata.
Kariera.
Pierwszy sukces w karierze osiągnął w 1946 roku, kiedy podczas mistrzostw świata w Paryżu zdobył srebrny medal w wadze piórkowej. W zawodach tych rozdzielił na podium Szweda Arvida Anderssona i Moisieja Kasjanika z ZSRR. Na rozgrywanych dwa lata później igrzyskach olimpijskich w Londynie w tej samej kategorii zdobył złoty medal, ustanawiając jednocześnie nowy rekord świata w trójboju z wynikiem 332,5 kg. Pozostałe miejsca na podium zajęli Rodney Wilkes z Trynidadu i Tobago oraz Dżafar Salmasi z Iranu. Był to jedyny start olimpijski Fajjada. Poza tym złote medale zdobył również na mistrzostwach świata w Scheveningen w 1949 roku i mistrzostwach świata w Paryżu rok później. Były to pierwsze w historii złote medale dla Egiptu zdobyte w wadze piórowej.

</doc>
<doc id="3001349" url="https://pl.wikipedia.org/wiki?curid=3001349" title="Señor (Tales of Yankee Power)">
Señor (Tales of Yankee Power)

Señor (Tales of Yankee Power) – piosenka skomponowana przez Boba Dylana, nagrana przez niego w kwietniu 1978 r., wydana na albumie "Street-Legal" w czerwcu 1978 r. 
Historia i charakter utworu.
Utwór ten został nagrany w Rundown Studios w Santa Monica w Kalifornii 28 kwietnia 1978 r. Była to czwarta sesja nagraniowa tego albumu. Producentem sesji był Don DeVito.
Miejscem akcji, gdzie samotnie i niepewnie porusza się narrator, jest pogranicze, ciemne i niebezpieczne, a na pewno pełne anarchii. Pejzaż jest później ubarwiony złudnymi obrazami w stylu malarstwa Goi. Generalnie tekst był odczytywany na dwa sposoby: jako antykolonialna medytacja - ciemna wizja ukazująca kierunek w którym zmierza Ameryka, lub jako medytacja religijna - zawierająca religijny symbolizm i odniesienia literackie, zwłaszcza bliskie powieści Grahama Greene'a "Moc i chwała" (taniec z Diabłem itd.).
Cechą, która przybliża także ten utwór do "Blowin' in the Wind" i "What Was It You Wanted?" są pytania zadawane przez "Señora", które pozostają bez odpowiedzi" "Wiesz, gdzie zmierzasz?", "Jak długo będziemy jechać?" itd. Nawet jeśli pojawia się możliwość odpowiedzi, to ogólna atmosfera piosenki wskazuje, że nie należy ufać odpowiedziom. Pewne elementy tekstu wskazują, iż akcja rozgrywa się na przełomie XIX i XX wieku. Już pierwszy wers informuje także, że bohater jest w rejonie Lincoln County, gdzie w 1881 r. doszło do słynnego zdarzenia między Patem Garrettem i Billym Kidem. Tak więc zarówno droga do Lincoln County, jak i droga wiodąca do Armageddonu prowadzą do zguby.
Z tekstu wynika, że narrator poszukuje kobiety - wspomina pewne dawne z nią spotkanie i rozmowę. Udaje się na jej poszukiwanie w tak niebezpiecznym rejonie w dodatku bez nadziei na zbawienie, którego tak pragnie. Niektórzy dylanolodzy odwołują się więc do alegorii, iż Ameryka jest kobietą i bohater piosenki dąży do powstrzymania jej, zanim swoimi ekscesami sama siebie zniszczy.
Piosenka kończy się przekonaniem o nadchodzącej przemocy. Narrator i jego towarzysz są gotowi "rozłączyć kable" - jest to aluzja do zaangażowania ITT w obaleniu demokratycznie wybranego w Chile prezydenta Salvadora Allende poprzez wyeliminowanie źródeł mocy w Chile.
Sama postać "Señora" nie wiadomo na ile cielesna, materialna, a na ile duchowa, w świetle zbliżającej się konwersji Dylana może być zarówno Diabłem, jak i Bogiem.
Piosenka ta jest jedyną z całego albumu, która była wykonywana podczas kilku tournée Dylana, począwszy do 1978 r. W 2002 r. Dylan wykonywał ją w wersji akustycznej.

</doc>
<doc id="3001350" url="https://pl.wikipedia.org/wiki?curid=3001350" title="Gaby Jallo">
Gaby Jallo

Gaby Jallo (ur. 1 stycznia 1989 w Al-Kamiszli) – holenderski piłkarz pochodzenia syryjskiego, występujący na pozycji obrońcy.
Kariera klubowa.
Jallo urodził się 1 stycznia 1989 w Al-Kamiszli w Syrii. W 2001 roku, jako mieszkaniec Holandii, Jallo związał się juniorsko z klubem Heracles, w którym grał do 2008 roku. W 2009 roku podpisał zawodowy kontrakt z Heraclesem. Jego zawodnikiem był do 2012 roku, rozgrywając w tym czasie w jego barwach 12 spotkań w Eredivisie. Następnie grał w zespołach Willem II Tilburg oraz FC Emmen. W 2016 roku zakończył karierę.
W Eredivisie rozegrał 27 spotkań.

</doc>
<doc id="3001352" url="https://pl.wikipedia.org/wiki?curid=3001352" title="Hiszpania Wizygotów">
Hiszpania Wizygotów



</doc>
