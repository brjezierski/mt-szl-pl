<doc id="3004752" url="https://pl.wikipedia.org/wiki?curid=3004752" title="Płazy">
Płazy

Płazy (Amphibia) – gromada zmiennocieplnych kręgowców z grupy czworonogów. Zamieszkują różnorodne siedliska, większość gatunków żyje na lądzie, w gruncie, na drzewach bądź w wodach słodkich. W rozwoju przechodzą stadium larwalne, w czasie którego prowadzą wodny tryb życia, choć niektóre gatunki wykształciły adaptacje behawioralne pozwalające ominąć to ograniczenie. Kijanki przechodzą przeobrażenie, w wyniku którego oddychająca skrzelami larwa staje się dorosłym osobnikiem oddychającym płucami. Wymiana gazowa następuje również przez skórę. Niektóre niewielkie ogoniaste, jak i bezogonowe nie mają płuc i prowadzą całą wymianę gazową przez skórę. Pokrojem ciała przypominają gady, jednak w odróżnieniu od nich nie mają błon płodowych w rozwoju ontogenetycznym, w związku z czym ich rozwój musi przebiegać w środowisku wodnym. W związku ze swym rozwojem złożonym i przepuszczalną skórą płazy są wrażliwe na zmiany warunków siedliskowych i zanieczyszczenie środowiska, dlatego stanowią dobre gatunki wskaźnikowe. W ostatnich dekadach odnotowano drastyczny spadek liczebności oraz wyginięcie wielu gatunków płazów na całym świecie.
Pierwsze płazy pojawiły się w dewonie, ewoluując z ryb mięśniopłetwych, których kości oparte były na szkielecie za pośrednictwem obręczy barkowej i miednicznej, i posiadających worki płucne. Cechy te ułatwiały im bytowanie w płytkich, okresowych zbiornikach wodnych i umożliwiały krótkotrwałe wycieczki na ląd. Wczesne płazy szybko się zróżnicowały. Wśród kręgowców lądowych dominowały w okresie karbonu i permu, później liczniejsze stały się gady i inne owodniowce. Z biegiem czasu zmniejszała się liczba taksonów wyższej rangi płazów. Ostatecznie pozostała tylko jedna podgromada – Lissamphibia. Obejmuje ona trzy współczesne rzędy: płazy bezogonowe, płazy ogoniaste i płazy beznogie. Całkowita liczba znanych gatunków płazów wynosi około 8500, z czego 90% należy do bezogonowych. Najmniejszym z płazów i jednocześnie najmniejszym kręgowcem jest nowogwinejski płaz bezogonowy "Paedophryne amauensis" osiągający 7,7 mm długości. Z kolei największym dzisiejszym płazem jest mierząca 1,8 m długości salamandra olbrzymia chińska. Nie może się ona równać z wymarłym dziewięciometrowym prionozuchem z gwadalupu z Brazylii. Płazami zajmuje się nauka zwana batrachologią, natomiast dziedzina wiedzy obejmująca płazy i gady to herpetologia.
Ewolucja.
Najstarsze ślady Tetrapodomorpha to tropy z Zachełmia. Liczą one 397 milionów lat (eifel, dewon środkowy). Zmieniły one wyobrażenie o ewolucji tej grupy, gdyż przed dokonaniem tego odkrycia nie podejrzewano, że jej przedstawiciele żyli tak wcześnie. Opisali je w 2012 w czasopiśmie "Nature": Grzegorz Niedźwiedzki, Piotr Szrek, Katarzyna Narkiewicz, Marek Narkiewicz i Per E. Ahlberg. Poprzedzają one o 10 milionów lat grupę Elpidostegalia, do której należy choćby "Tiktaalik", są 18 milionów lat starsze od najstarszych znanych skamieniałości ciał czworonogów, pochodzących z franu (dewon późny). W 2012 odkryto jednak jeszcze wcześniejsze skamieniałości bezpośrednich przodków płazów: szczątki "Tungsenia paradoxa", przypominającego rybę czworonoga, datowane na około 409 milionów lat temu (prag, dewon wczesny), są prawdopodobnie pozostałościami najstarszego ze znanych czworonogów.
Pierwsze płazy pojawiły się w późnym dewonie, około 370 milionów lat temu. Wyewoluowały one z mięśniopłetwych, ryb przypominających dzisiejsze celakantokształtne czy dwudyszne. Miały one wielostawowe, przypominające kończyny płetwy, wsparte na kościach mających oparcie na kręgosłupie, i zakończone palcami, umożliwiające pełzanie po dnie morskim. Niektóre z ryb wykształciły prymitywne płuca pomagające im oddychać tlenem atmosferycznym w wodach stojących dewońskich bagien, ubogich w tlen. Gdy wymagały tego warunki, zwierzęta te mogły przejść na ląd z pomocą swych silnych płetw. Ostatecznie ich wzmocnione kością płetwy przekształciły się w kończyny. Ryby mięśniopłetwe są najprawdopodobniej przodkami wszystkich czworonogów, a więc, włącznie z płazami, także gadów, ptaków i ssaków. Choć były zdolne do pełzania po lądzie, większość tych dawnych, zaliczanych już do Tetrapodomorpha ryb ciągle spędzała większość czasu w wodzie. Rozpoczął się już u nich rozwój płuc, ale oddychały one głównie skrzelami.
Ichtiostega należała do pierwszych, prymitywnych płazów, posiadających nozdrza zewnętrzne i bardziej wydajne płuca. Miała cztery mocne łapy, szyję, opatrzony w płetwy ogon i czaszkę przypominającą tę spotykaną u mięśniopłetwej ryby eustenopterona. Płazy wykształciły przystosowania (adaptacje) umożliwiające im przetrwanie dłuższego czasu poza wodą. Poprawiała się wydajność ich płuc. Ponieważ w środowisku półwodnym lub lądowym siła wyporu wody nie zapewniała oparcia dla ich ciała, oparcie to stopniowo przejmował szkielet i płetwy, które w wyniku doboru naturalnego stawały się mocniejsze i cięższe. W rezultacie w toku ewolucji płetwy przekształciły się w kończyny przednie i tylne zakończone pięcioma bądź większą liczbą palców. Pokrycie ciała (skóra) ewoluowało w kierunku zwiększenia zdolności zatrzymywania płynów ciała i przeciwdziałania wysychaniu. Rybia kość "hyomandibula" (część łuku gnykowego) w okolicy gnykowej za skrzelami zmniejszyła się, przekształcając w strzemiączko płaziego ucha. Poprawiło to zdolności odbierania dźwięków na lądzie przenoszonych przez powietrze. Wielokrotnie pofałdowane płazie zęby przypominają zęby ryb doskonałokostnych (tzw. zęby labiryntowe), podobnie parzyste kości nadoczodołowe na tyle głowy; żadnej z tych struktur nie znaleziono u innego organizmu z królestwa zwierząt.
Pod koniec okresu dewońskiego, 360 milionów lat temu, morza, rzeki i jeziora obfitowały w życie. Na lądzie panowały wczesne rośliny lądowe. Nie było nań kręgowców poza tymi, jak wspomniana ichtiostega, które mogły czasami wychodzić z wody. Uważa się, że kręgowce te na lądzie poruszały się nieporadnie, ciągnąc ciało przednimi kończynami i wlokąc tylną część ciała w podobny sposób, jak czynią to dziś lwy morskie.
W karbonie klimat był ciepły i wilgotny. Lądy porastały mchy, paprocie, skrzypy, w tym kalamity. Istniały rozległe bagna. Oddychające tlenem atmosferycznym stawonogi ewoluowały i zajmowały lądy, dzięki czemu również na lądzie mięsożerne płazy mogły znaleźć obfite źródła pokarmu. Presja selekcyjna na powstawanie i udoskonalanie przystosowań do środowiska lądowego nasiliła się. Na lądzie nie było wtedy innych czworonogów i płazy znajdowały się na szczycie łańcuchów pokarmowych. Zajmowana przez nie nisza ekologiczna była podobna do tej, jaką współcześnie zajmują krokodyle. Większość ówczesnych płazów cechowała się stożkowatą budową ciała, silnym ogonem, miała kończyny (przednie i tylne) i worki płucne – mogły więc oddychać powietrzem atmosferycznym. Jako szczytowi drapieżnicy niekiedy osiągały kilka metrów długości. Polowały na wiele rodzajów ryb i karbońskie stawonogi lądowe, wśród których były gatunki cechujące się wielkimi rozmiarami. Cały czas musiały jednak powracać do wody w celu złożenia pozbawionych skorupek jaj. Także dziś większość płazów przechodzi całkowicie wodne stadium larwalne, w którego czasie oddychają skrzelami, jak ich rybi przodkowie. Dopiero rozwój jaj wyposażonych w błony płodowe chroniące zarodek przed wysychaniem umożliwił gadom reprodukcję na lądzie i stopniowo zapewnił im dominację w tym środowisku.
W triasie (250–200 milionów lat temu) gady zaczęły wypierać płazy. Wedle Carrolla liczba rodzin zmniejszała się, osiągając minimum w jurze. Zgodnie z zapisem kopalnym Lissamphibia, jedyna przetrwała grupa zawierająca wszystkie dzisiejsze płazy, mogła oddzielić się od wymarłych grup temnospondyli i lepospondyli pomiędzy karbonem późnym (pensylwan) a triasem wczesnym. Względna rzadkość skamieniałości uniemożliwia precyzyjne datowanie, jednak niedawne analizy molekularne, bazujące na sekwencjonowaniu wielu loci genowych, sugerują jako czas powstania tej grupy późny karbon/wczesny perm. Do synapomorfii tej grupy zalicza się niektóre cechy zębów (tzw. "pedeicellate teeth") i uszu ("papillae"). Ich najbliższymi krewnymi wedle Wellsa jest grupa temnospondyli z rodziny Dissorophidae czy nadrodziny Dissorophoidea, zawierającą także Branchiosauridae (rodzina ta obejmuje takie rodzaje, jak "Apateon" czy "Melanerpeton"). Także pogląd o zmniejszeniu się rozmiarów płazów nie został potwierdzony: żyła wtedy liczna grupa płazów tarczogłowych zwana kapitozaurami. Z wyglądu przypominały one współczesne krokodyle. Cechowały się płaskimi, wydłużonymi czaszkami. W przeciwieństwie do większości dzisiejszych płazów nie traciły one w dorosłym życiu linii nabocznej, co sugeruje wodne środowisko życia. Prawdopodobnie polowały w nim na ryby i płazy. Wyróżnia się wśród nich 5 rodzin: prymitywne parotozuchidy i erytrozuchidy, cechujące się zamkniętym wcięciem usznym paracyklotozauridy i cyklotozauridy oraz górujące nad pozostałymi rozmiarami mastodonzauridy o dużych oczodołach. Do największych przedstawicieli tej grupy zalicza się mastodonzaur, osiągający 6 m długości. Grupę tę reprezentują też znaleziska z Polski: "Capitosaurus silesiacus", "Tatrasuchus kulczyckii", parotozuch, "Cyclotosaurus intermedius".
Powstanie i pokrewieństwo ewolucyjne pomiędzy trzema głównymi grupami płazów współczesnych stanowi przedmiot debaty. Analizy filogenetyczne oparte o sekwencje rybosomalnego DNA wskazują na to, że płazy beznogie i ogoniaste są ze sobą bliżej spokrewnione, niż z bezogonowymi. Wydaje się także, że wszystkie trzy główne grupy zróżnicowały się w paleozoiku, bądź wczesnym mezozoiku (około 250 milionów lat temu), jeszcze przed rozpadem superkontynentu Pangei, niedługo po oddzieleniu się od ryb mięśniopłetwych. Krótkość tego okresu i szybkość, z jaką przebiegała radiacja ewolucyjna, wiążą się ze względną rzadkością znalezisk skamieniałych prymitywnych płazów. Zapis kopalny wykazuje tutaj duże luki, jednak w 2008 opisano odkrycie "Gerobatrachus" we wczesnopermskich skałach Teksasu w 2009. Gatunek ten stanowi ewolucyjną formę przejściową, jeśli chodzi o wiele cech współczesnych bezogonowych, wydaje się łącznikiem pomiędzy wcześniejszymi płazami paleozoiku a ich młodszymi krewnymi. Ten przedstawiciel temnospondyli dzieli z kladem koronnym ogoniastych połączone dystalne kości stępu ("baale commune") i guzek na dźwigaczu nazywany "tuberculum interglenoideum". Budowa lemiesza łączy go zarówno z płazami ogoniastymi, jak i bezogonowymi. Z tą ostatnią grupą dzieli on również szeroką czaszkę, ułożenie prętowatego kształtu kości podniebiennych, skrócone kręgi przedkrzyżowe, rozmieszczenie paliczków stóp. Pewnymi cechami zębów przypomina współczesne płazy wszystkich 3 rzędów. Analiza molekularna sugeruje, że rozdzielenie się taksonów ogoniastych i bezogonowych wydarzyło się wcześniej, niż na to wskazują dowody paleontologiczne.
Wczesne płazy rozwinęły także inne adaptacje do życia na lądzie, w tym nowe sposoby przemieszczania się. W wodzie poruszały się na sposób rybi, poprzez faliste, z boku na bok, ruchy ciała i ogona. Ale na lądzie potrzebny był zupełnie inny sposób. Ich kręgosłupy, kończyny, obręcze miedniczne i mięśnie musiały być wystarczająco mocne, by unieść ciało nad podłożem. U osobników dorosłych niektórych gatunków nastąpił zanik linii bocznej. Pojawiły się natomiast przystosowania do odbioru bodźców przenoszonych przez powietrze. Płazy na lądzie potrzebowały także nowych mechanizmów regulacji temperatury ciała, by poradzić sobie z fluktuacjami zmiennej temperatury otoczenia. Ponadto w środowisku lądowym wystawiały swą skórę na większe, w porównaniu do środowiska wodnego, dawki szkodliwego promieniowania ultrafioletowego (woda absorbuje promieniowanie UV). W odpowiedzi na to ich skóra zmieniła się. Zwiększyły się jej zdolności ochronne, lepiej zabezpieczała też przed utratą wody.
Systematyka.
Naukowy termin „Amphibia” pochodzi ze starożytnej greki od słowa ἀμφίβιος ("amphíbios"), oznaczającego „dwa rodzaje życia”. Składa się on z "ἀμφί" „oba, wszystkie rodzaje” i "βιος" znaczącego „życie”. Termin służył początkowo jako przymiotnik określający zwierzęta zdolne do życia na lądzie i w wodzie, w tym wydry czy foki. Tradycyjnie wyróżnia się gromadę płazów Amphibia obejmującą wszystkie czworonogi niezaliczane do owodniowców. Tak więc płazy w tym najszerszym znaczeniu ("sensu lato") podzielono na 3 podgromady, z których 2 wyginęły. Podział ten prezentuje się następująco:
Rzeczywista liczba gatunków w każdej z grup zależy od przyjętego systemu klasyfikacji taksonomicznej. Dwa najpopularniejsze systemy klasyfikacji płazów to klasyfikacja University of California (Berkeley) zamieszczona na stronie AmphibiaWeb i klasyfikacja herpetologa Darrela Frosta i Amerykańskiego Muzeum Historii Naturalnej, również dostępna w internecie w bazie danych Amphibian Species of the World. Powyżej podane wartości liczby gatunków opierają się na systemie Frosta. Wedle Marthy Crump istnieją obecnie (2009) 174 gatunki płazów beznogich, 571 ogoniastych i 5602 – bezogonowych. Daje to w sumie 6347 gatunków płazów, co stanowi 0,5% wszystkich odkrytych dotąd gatunków zwierząt. W związku z postępem nauki (identyfikacja gatunków kryptycznych) i odkryciami nowych gatunków w naturze w 2008 roku znano już 7044 gatunków płazów.
Klasyfikacje filogenetyczne nie wyróżniają labiryntodontów jako osobnego taksonu, uznając go za parafiletyczny bez zdefiniowanych unikalnych cech, synapomorfii, którego jedynymi wspólnymi cechami są plezjomorfie. Klasyfikacje różnią się w zależności od uznawanej przez autora filogenezy, a także od jego upodobań w użyciu dwóch sposobów definiowania kladów (tzw. "stem-based" i "node-based methods"). Tradycyjnie płazy jako gromadę definiuje się jako wszystkie czworonogi ze stadium larwalnym. Grupa obejmująca ostatnich wspólnych przodków wszystkich współczesnych płazów i ich potomków nazywa się z kolei Lissamphibia. Filogeneza płazów ery paleozoicznej nie jest pewna. Lissamphibia mogą więc należeć do jednej z wymarłych grup, np. do temnospondyli (tradycyjnie umieszczanych w podgromadzie labiryntodontów) bądź lepospondyli, a wedle niektórych analiz nawet do owodniowców. Przemawia to za usunięciem przez nomenklaturę filogenetyczną licznych bazalnych dewońskich lub karbońskich przypominających płazy grup, a uznawanych za płazy w systemie linneuszowskim. Taksonomia opierająca się o kladystykę umieszcza je gdzie indziej. Jeśli wspólny przodek płazów i owodniowców należy do Amphibia, czyniłoby to grupę parafiletyczną.
Wszystkie dzisiejsze płazy należą do podgromady Lissamphibia, zazwyczaj uznawanej za klad, czyli zbiór gatunków pochodzących od wspólnego przodka, obejmujący 3 dzisiejsze rzędy (bezogonowe, ogoniaste i beznogie). Zasugerowano, że Caudata powstały oddzielnie z przodka przypominającego temnospondyle, a nawet, że beznogie stanowią grupę siostrzaną zaawansowanych Reptiliomorpha, a więc są bliskimi krewnymi owodniowców. Choć znane są szczątki kilku starszych „pra-żab” o prymitywnych cechach, najstarszym znanym właściwym przedstawicielem grupy bezogonowych jest "Prosalirus bitis" z dolnojurajskiej formacji Kayenta z Arizony. Anatomicznie wykazuje znaczne podobieństwo do współczesnych płazów bezogonowych. Najstarszy znany przedstawiciel rzędu beznogich to inny gatunek wczesnojurajski, "Eocaecilia micropodia", także pochodzący z Arizony. Najwcześniejszy znany płaz ogoniasty nosi nazwę "Beiyanerpeton jianpingensis" z jury późnej, jego szczątki znaleziono na północnym wschodzie Chin.
Niektórzy specjaliści toczą spór o to, czy uznać skaczące za nadrząd obejmujący rząd bezogonowych, czy też nadać tym ostatnim rangę podrzędu w obrębie rzędu skaczących. Poza tym, choć Lissamphibia podzielono tradycyjnie na 3 rzędy, wymarła rodzina zwierząt przypominających płazy ogoniaste, Albanerpetontidae, umieszczana jest obecnie w Lissamphibia obok nadrzędu Salientia. Co więcej, Salientia obejmuje wedle niektórych wszystkie 3 współczesne rzędy oraz triasowe triadobatracha i czatkobatracha.
Przegląd.
Płazy, w odróżnieniu od pozostałych przedstawicieli nadgromady czworonogów, nie mają błon płodowych. Z tego względu płazy wymagają do rozrodu środowiska wodnego. Niektóre gatunki wykształciły różne strategie ochrony czy przenoszenia potomstwa w wodnym stadium larwalnym. Nie zamieszkują też mórz, z wyjątkiem jednego gatunku (żaby krabożernej) zasiedlającego wody słonawe bagien mangrowych. Na lądzie konieczność utrzymania wilgotnej skóry ogranicza ich występowanie do siedlisk wilgotnych.
Najmniejszym z płazów i najmniejszym kręgowcem zarazem jest przedstawiciel rodziny wąskopyskowatych, bezogonowy z Nowej Gwinei o nazwie "Paedophryne amauensis". Opisano go w 2012. Osiąga średnio 7,7 mm długości. Należy do rodzaju obejmującego 4 z 10 najmniejszych gatunków płazów. Z kolei największy z żyjących obecnie płazów to dorastająca 1,8 m długości salamandra olbrzymia chińska ("Andrias davidianus"). Wydaje się jednak mała przy największym płazie wszech czasów, wymarłym dziewięciometrowym prionozuchu, przypominającym krokodyla temnospondylu, zamieszkującym tereny obecnej Brazylii w epoce środkowego permu 270 milionów lat temu. Największym przedstawicielem bezogonowych jest z kolei afrykański goliat płochliwy ("Conraua goliath"), mierzący 32 cm i ważący 3 kg
Płazy są zmiennocieplne (ektotermiczne) – tzn. nie mają zdolności regulowania ciepłoty swego ciała, tak, jak wyższe kręgowce – ssaki czy ptaki. W związku z tym aktywność ich zależy w dużej mierze od temperatury otoczenia. Ich metabolizm przebiega wolno. Przekłada się to na niewielkie potrzeby energetyczne, a więc i na nieznaczną ilość zjadanego pożywienia. Osobniki dorosłe mają gruczoły łzowe i ruchliwe powieki. Większość gatunków ma uszy (patrz sekcja: „Układ nerwowy i narządy zmysłów”). Odbiera nimi wibracje przenoszone przez powietrze bądź podłoże. Mają umięśniony język. U wielu gatunków może być on wysuwany z jamy ustnej. Kręgi współczesnych płazów z wyrostkami stawowymi są całkowicie skostniałe. Żebra są zwykle krótkie bądź nie ma ich wcale, mogą być przyrośnięte do kręgów. Skóra zawiera mało keratyny, nie wytwarza łusek, nie licząc łusek charakterystycznych dla ryb u niektórych Apoda. Jest ona z reguły gładka, rzadziej lekko chropowata i pokryta drobnymi brodawkami. W skórze licznie występują gruczoły śluzowe, zwilżające ją swoją wydzieliną. U niektórych gatunków występują także gruczoły wytwarzające toksyny. Serce składa się z trzech części: dwóch przedsionków i pojedynczej komory. Występuje pęcherz moczowy. Azotowe produkty przemiany materii usuwane są w postaci mocznika. Jaja, zwane u żab skrzekiem, składane są do wody przez większość gatunków płazów. Są one otoczone galaretowatą otoczką pęczniejącą szybko po ich złożeniu, spełniającą rolę ochronną i odżywczą dla zarodków. Nie mają one nigdy twardych, wapiennych skorupek niepotrzebnych im w środowisku wodnym. Wylęgają się z nich larwy, czyli kijanki. Prowadzą one wodny tryb życia. Przechodzą przeobrażenie (metamorfozę), w efekcie którego przybierają kształt dorosłych osobników, które żyją na lądzie. Płazy prowadzą też wymianę gazową przez skórę.
Płazy bezogonowe.
Polski termin „płazy bezogonowe” łączono niekiedy z nazwą Salientia. Ich nazwa naukowa Anura wywodzi się z łaciny od "an-", czyli „bez”, oraz ze starożytnej greki, gdzie "oura" oznacza „ogon”. Nie mają ogona. Zwierzęta te mają silne tylne kończyny trzymane w zgięciu, krótsze przednie łapy, palce spięte błoną pławną bez pazurów. Cechują się też dużymi oczami i wilgotną, gruczołowatą skórą. Stosowane niekiedy określenia: „żaba” (ang. "frog") – w stosunku do płazów bezogonowych o skórze gładkiej – i „ropucha” ("toad") – dla członków rzędu o skórze brodawkowatej – nie mają nic wspólnego z taksonomią i są od nich liczne wyjątki. Prawdziwymi ropuchami ("true toad") są jedynie przedstawiciele rodziny ropuchowatych (Bufonidae).
Przedstawiciele Anura różnią się wielkością. Największy ich przedstawiciel to trzydziestocentymetrowy goliat płochliwy ("Conraua goliath") zamieszkujący Afrykę Zachodnią, najmniejszy to wspominany już mierzący 7,7 mm "Paedophryne amauensis", występujący na Nowej Gwinei, najmniejszy znany kręgowiec. Choć większość gatunków jest związana z wodą i siedliskami wilgotnymi, niektóre wyspecjalizowały się w kierunku życia na drzewach albo na pustyniach. Spotyka się je na całym świecie z wyjątkiem obszarów polarnych i mórz.
Anura dzielą się na 3 podrzędy, jednak pokrewieństwo pomiędzy nimi pozostaje niejasne. Podrząd Archaeobatrachia zawiera 4 rodziny prymitywnych płazów bezogonowych: Ascaphidae, kumakowate (Bombinatoridae), ropuszkowate (Discoglossidae) i Liopelmowate (Liopelmatidae) (niektórzy autorzy przypuszczają, że podrząd ten jest parafiletyczny). Większe zaawansowanie ewolucyjne wykazują Mesobatrachia, wśród których umieszcza się 6 rodzin. Zaliczają się doń ryjące w ziemi Megophryidae, grzebiuszkowate (Pelobatidae), nurzańcowate (Pelodytidae), Scaphiopodidae i Rhinophrynidae, a oprócz nich obligatoryjnie wodne grzbietorodowate (Pipidae). Mają pewne cechy pośrednie pomiędzy pozostałymi podrzędami. Pozostałe rodziny płazów należą do najliczniejszego z podrzędów, Neobatrachia. Zaliczają się tu najpospolitsze gatunki. Aż 96% z ponad 5000 współcześnie żyjących gatunków Anura to właśnie Neobatrachia.
Płazy ogoniaste.
Rząd płazy ogoniaste nazywany jest naukowo Caudata. Termin wywodzi się z łacińskiego słowa "cauda" oznaczającego „ogon”. Terminem Urodela określa się takson obejmujący ich wszystkich obecnie żyjących przedstawicieli. To przypominające pokrojem ciała jaszczurki zwierzęta o wydłużonym ciele. Wymieniona cecha należy jednak do symplezjomorfii, a Caudata nie są bliżej spokrewnione z jaszczurkami, niż ze ssakami. Caudata nie mają pazurów ani łusek na skórze, gładkiej bądź pokrytej guzkami. Mają ogon, zazwyczaj spłaszczony bocznie, często wyposażony w płetwę. Największa jest salamandra olbrzymia chińska ("Andrias davidianus"). Odnotowano osobniki osiągające 1,8 m długości. Najmniejsze rozmiary ma "Thorius pennatulus" z Meksyku. Rzadko przekracza 20 mm długości. Caudata występują na dużych obszarach Holarktyki na półkuli północnej. Rodzina bezpłucnikowatych (Plethodontidae) spotykana jest również w Ameryce Środkowej i Południowej na północ od Niziny Amazonki. Członkowie kilku rodzin ogoniastych wykazują neotenię. Niekiedy w ogóle nie kończą metamorfozy lub też osobniki dorosłe przejawiają pewne cechy larwalne. Większość przedstawicieli ogoniastych mierzy mniej niż 15 cm długości. Mogą prowadzić lądowy bądź wodny tryb życia, jak również spędzać po części roku w obu tych środowiskach. Na lądzie zazwyczaj spędzają dzień ukryte pod kamieniami czy kłodami drewna lub w gęstej roślinności. Wychodzą wieczorem i nocą, by żerować na dżdżownicach, owadach i innych bezkręgowcach.
Podrząd Cryptobranchoidea obejmuje prymitywne Caudata. Ich skamieniałości, do których należą szczątki ponaddwumetrowej długości, znaleziono w Ameryce Północnej, Europie i Azji. Najstarsze z nich, północnoamerykańskie, datuje się na paleocen. Wśród form żyjących obecnie skrytoskrzelnych wymienia się jedynie 3 gatunki: salamandrę olbrzymią chińską ("Andrias davidianus"), salamandrę olbrzymią japońską ("Andrias japonicus") i diabła błotnego ("Cryptobranchus alleganiensis") z Ameryki Północnej. Te duże płazy zachowują pewne cechy larwalne w stadium dorosłym. Ich oczu nie okrywają powieki, a szpary skrzelowe nie zanikają. Unikalne cechy to zdolność do ssania, oraz obniżanie lewej bądź prawej części żuchwy. Samce kopią gniazda i zachęcają samice do złożenia w nich sznurów jaj, których potem pilnują. Oddychając płucami, prowadzą też wymianę gazową przez liczne fałdy ich cienkiej skóry, której naczynia włosowate biegną płytko pod powierzchnią. Ich bliskimi krewnymi są kątozębne (Hynobiidae), 50-60 gatunków zgrupowanych w 8-10 rodzajach. Zamieszkują Azję poza jednym gatunkiem żyjącym w europejskiej części Rosji. Osobniki dorosłe mają powieki, nie zachowują szpar skrzelowych.
Podrząd Salamandroidea zawiera ewolucyjnie zaawansowane Caudata. Różnią się od poprzednio opisanego zrośniętymi kośćmi "prearticular bones" w żuchwie, jak również obecnością zapłodnienia wewnętrznego. U salamandrowatych samiec pozostawia pakiet nasienia, spermatofor. Jego wybranka podnosi go i umieszcza w swej kloace, gdzie je przechowuje, zanim złoży jaja (skrzek). Najliczniejsza rodzina tego podrzędu to bezpłucnikowate (Plethodontidae), nieposiadające płuc. Zalicza się tutaj 60% gatunków płazów ogoniastych. Rodzina salamandrowatych obejmuje właściwe salamandry. W odniesieniu do niektórych jej członków z podrodziny Pleurodelinae stosuje się miano traszki.
Trzeci podrząd, Sirenoidea, zawiera tylko 4 gatunki zaliczane do rodziny syrenowatych. Przypominają pokrojem ryby z rzędu węgorzokształtnych. Są to zwierzęta wodne. Ich przednie kończyny uległy znacznej redukcji, a tylne w ogóle nie występują. Wydaje się, że zapłodnienie jest zewnętrzne, bowiem syreny nie mają gruczołów kloakalnych, którymi samce salamandrowatych tworzą spermatofory, samice zaś nie dysponują zbiornikami nasiennymi do przechowywania spermy. Jednakowoż jaja składane są pojedynczo, a behawior nie sprzyja zapłodnieniu zewnętrznemu.
Płazy beznogie.
Rząd płazy beznogie nazywa się naukowo Gymnophiona od greckich słów "gymnos" znaczącego „nagi” i "ophis" oznaczającego węża bądź Apoda od łacińskiego przedrostka "a-" znaczącego „bez” i greckiego "poda" oznaczającego „nogi”. Obejmuje długie, cylindryczne, beznogie stworzenia przypominające z wyglądu węże bądź pierścienice. Osobniki dorosłe osiągają długość od 8 do 75 cm z wyjątkiem "Caecilia thompsoni" dorastającej do 150 cm. Ich skóra ma dużą liczbę poprzecznych fałdów, a u niektórych gatunków zawiera niewielkie osadzone w niej łuski skórne. Szczątkowe oczy pokrywa skóra. Odbierają one prawdopodobnie jedynie różnice w natężeniu światła. Para krótkich czułków za oczami może się wydłużać. Stanowią one narząd zmysłów czucia i węchu. Większość płazów beznogich żyje pod ziemią, drążąc w wilgotnej glebie, w zgniłym drewnie czy pod ściółką. Niektóre prowadzą wodny tryb życia. Większość gatunków składa jaja pod ziemią. Wylęgające się larwy zmierzają do pobliskich zbiorników wodnych. Inne gatunki wysiadują jaja, a larwy przechodzą metamorfozę, zanim się jeszcze wyklują. Kilka gatunków jest jajożyworodne – podczas pobytu w jajowodach żywią się one wydzieliną gruczołów. Gymnophiona zamieszkują tropikalną Afrykę, Azję, Amerykę Południową i Środkową.
Anatomia i fizjologia.
Skóra.
Pokrycie ciała obejmuje pewne elementy typowe dla kręgowców lądowych, jak obecność wysoce zrogowaciałych warstw zewnętrznych, odnawiających się okresowo w procesie linienia kontrolowanym przez przysadkę i tarczycę. Miejscowe zgrubienia, często zwane brodawkami, występują pospolicie, np. u ropuchowatych. Warstwa zewnętrzna podlega okresowemu zrzucaniu w mniejszym bądź większym stopniu w jednym kawałku, w przeciwieństwie do ptaków czy ssaków, zrzucających skórę w płatach. Płazy często zjadają swą starą skórę. Wyjątek stanowią płazy beznogie. Wytwarzają one zbudowane z kolagenu i zmineralizowane łuski skórne osadzone w skórze właściwej, pomiędzy fałdami. Podobieństwo do łusek ryb kostnych jest jednak w znacznej mierze powierzchowne. Jaszczurki i niektóre płazy bezogonowe mają nieco podobne osteodermy tworzące kostne depozyty w skórze właściwej, nie są to jednak cechy homologiczne a analogiczne, powstałe w wyniku konwergencji. Podobne struktury powstały niezależnie w różnych liniach kręgowców.
Skóra płazów przepuszcza wodę. Bierze także udział w wymianie gazowej. Pozwala to dorosłym płazom oddychać bez wynurzania się na powierzchnię wody, a nawet trwać w stanie hibernacji na dnie zbiornika. By zabezpieczyć cienką i delikatną skórę przed wysychaniem, Amphibia wytworzyły gruczoły śluzowe, głównie na głowie, grzbiecie i ogonie. Struktury te produkują wydzieliny utrzymujące powłokę ciała wilgotną. Poza tym wiele gatunków ma ziarniste gruczoły tworzące niesmaczne lub toksyczne substancje. Niektóre płazie toksyny mogą nawet spowodować zgon człowieka. Główne gruczoły produkujące toksyny, gruczoły przyuszne, czyli parotydy, wytwarzają neurotoksynę zwaną bufotoksyną. Leżą one za uszami bądź wzdłuż grzbietu przedstawicieli rzędu bezogonowych, za oczami przedstawicieli rzędu ogoniastych lub na górnej powierzchni ciała płazów beznogich. Z uwagi na obecność dużych worków limfatycznych skóra Anura słabo przylega do ciała.
Kolor skóry płazów zależy od trzech warstw komórek zawierających pigment, zwanych chromatoforami. Wspomniane 3 warstwy składają się z usytuowanych najgłębiej melanoforów, leżących pośrodku guanoforów, bogatych w ziarnistości i produkujących niebieskozielony barwnik, oraz lipoforów tworzących najbardziej powierzchowną warstwę żółtą. Inny podział mówi o melanoforach, ksantoforach (żółte), erytroforach (czerwone), leukoforach (białe), cyjanoforach (niebieskie) i irydoforach (srebrzyście lśniące kryształtki guaniny). Osobniki wielu gatunków potrafią zmieniać barwę. Przemianę rozpoczyna hormon wydzielany przez przysadkę. Inaczej, niż u ryb kostnych, układ nerwowy nie kontroluje zmiany koloru bezpośrednio. Zmiana następuje też wolniej, niż u ryb. Jaskrawe ubarwienie oznacza, że zwierzę jest toksyczne, ostrzega przed tym drapieżniki. Często występuje też ubarwienie maskujące, zielone u żab zielonych, brunatne i płowe u żaby moczarowej czy ropuchy paskówki. Niekiedy spotyka się też albinosy, czyli osobniki pozbawione ciemnego barwnika. Jest to u płazów cecha dziedziczona recesywnie, związana z brakiem w skórze czarnego barwnika (melaniny). Występuje na przykład u traszki zwyczajnej, helweckiej, iberyjskiej czy karpackiej. Z drugiej strony nadmiar tego barwnika określa się melanizmem. Stopień melanizmu rośnie wraz z szerokością geograficzną, czego dowiodły badania przeprowadzone na populacjach żaby trawnej. U tego gatunku na barwę ciała duży wpływ wywiera środowisko życia. Osobniki melanistyczne żyją na dużych szerokościach geograficznych, jak też na dużych wysokościach. Poza tym starsze osobniki mają w skórze więcej melaniny, niż młodsze. W przeciwieństwie do innych zwierząt (gady, ptaki, ssaki) poziomu melanizmy nie można wytłumaczyć u tego gatunku sekwencją DNA kodującą melanokortynę 1. Nie wyklucza się jednak, że jest to cecha poligenowa.
Szkielet i poruszanie się.
Szkielet płazów jest strukturalnie homologiczny ze szkieletami innych czworonogów, występując w licznych wariacjach. Kości cechują się dużym udziałem przestrzeni pustych i przez to niewielką masą. Układ kostno-mięśniowy jest silny, by wesprzeć głowę i ciało. Kręgi łączą się ze sobą poprzez zachodzące na siebie wyrostki. Dobrze rozwinięta obręcz miednicza wiąże się z kręgosłupem parą żeber krzyżowych. Kość biodrowa opada w kierunku przednim i ciało zwierzęcia znajduje się bliżej podłoża, niż w przypadku ssaków.
Szkielet ten wyróżnia się dużą ilością chrząstki. U ropuszkowatych czy grzebiuszkowatych nie dochodzi do kostnienia głów kości długich przez całe życie płaza.
Czaszkę określa się jako płaską i szeroką, szczególnie w okolicy potylicznej. Łączy się ona z kręgosłupem, dokładniej z pierwszym kręgiem odcinka szyjnego, dzięki dwóm kłykciom potylicznym. Pozwala to wyłącznie na ruchy głowy w jednej płaszczyźnie. Obrotnik (specjalny drugi kręg szyjny) nie występuje. Kostnienie czaszki przebadano dokładnie u nielicznych gatunków, między innymi u kumaka dalekowschodniego. Zaobserwowano różnice międzyosobnicze pomiędzy kolejnością kostnienia poszczególnych kości. Etapu kostnienia czaszki nie można też wywnioskować ze stadium rozwoju larwy. Zdarza się, że osobnik morfologicznie bardziej rozwinięty ma mniej kości, niż słabiej rozwinięty. Występują też różnice pomiędzy poszczególnymi rodzinami płazów. Różnice sięgają też ilości kości spotykanych u dorosłych płazów. Kumak ma ich 17, podczas gdy żaba czy ropucha mają ich 18. U kumaka nie występują kość podniebienna ani strzemiączko, ma on za to niespotykaną u innych płazów kość "interfrontal".
Kręgi określa się jako dwuwklęsłe, proceliczne bądź opistoceliczne. Odcinek krzyżowy zazwyczaj obejmuje pojedynczy kręg.
Płazy, z wyjątkiem przedstawicieli rzędu beznogich i kilku gatunków Caudata o zredukowanych kończynach, mają 4 kończyny. U większości płazów dłoń kończy się czterema palcami, a stopa – pięcioma. Nie występują pazury. Niektóre płazy ogoniaste wykazują mniejszą liczbę palców. Amfiumowate to przypominające z wyglądu węgorza zwierzęta o niewielkich, krótkich i grubych łapach. Syrenowate to z kolei wodne Caudata o krótkich i grubych przednich kończynach, niemające tylnych łap. Przedstawiciele płazów beznogich ryją w ziemi, podobnie jak to czynią dżdżownice. Strefy skurczów mięśni przesuwają się wzdłuż ciała. Na powierzchni bądź w wodzie poruszają się poprzez faliste ruchy ciała z boku na bok.
U Anura tylne kończyny są większe od przednich; szczególnie widoczne jest to u gatunków, których głównym sposobem poruszania się jest skakanie bądź pływanie. U gatunków poruszających się w sposób kroczący oraz u biegających tylne kończyny nie są aż tak wielkie. Zwierzęta ryjące mają zwykle krótkie łapy i szerokie ciała. Stopy przystosowały się do trybu życia. Wykształciły błonę pławną przydatną przy pływaniu, szerokie przylgi na opuszkach służące wspinaczce lub skeratynizowane guzki na tylnych łapach ułatwiające kopanie. Przedstawiciele grupy bezogonowych bowiem kopią w glebie tyłem. Samce mają na spodniej stronie dłoni modzele godowe, którymi przytrzymują samice. Z kolei modzele piętowe występują u obu płci. U większości Caudata kończyny są krótkie, w większym bądź mniejszym stopniu tej samej długości, wyrastające z tułowia pod właściwym kątem. Lokomocja na lądzie polega na chodzie. Ogon często kołysze się z boku na bok. Służy też jako podpora, zwłaszcza w czasie wspinaczki. W normalnym chodzie tylko jedna noga jednocześnie jest wysuwana do przodu. Ten sposób poruszania się został odziedziczony po przodkach, rybach mięśniopłetwych. Caudata z rodzaju "Aneides" i niektóre bezpłucnikowate wspinają się na drzewa i cechują się długimi kończynami, dużymi opuszkami palców, jak też chwytnym ogonem. Ogon wodnych przedstawicieli rzędu ogoniastych i kijanek Anura wyposażony jest w płetwy grzbietową i brzuszną. Ciało wprawia się w ruch poprzez boczne skręty, za pomocą których odpycha się od wody. Dorosłe płazy bezogonowe nie mają ogonów, ogony beznogich są bardzo krótkie.
Przedstawiciele jednej z rodzin płazów bezogonowych, nogolotkowatych, posiedli również umiejętność lotu ślizgowego. Wykorzystują one błony między palcami kończyn jako płaszczyzny nośne w trakcie lotu ślizgowego. Najsłynniejszemu z należących do niej gatunków, żabie latającej ("Rhacoporus reinwardtii") z Jawy, wybitny polski zoolog Michał Siedlecki poświęcił monografię.
Ponieważ zwierzęta te są zmiennocieplne, stopień ich aktywności wiąże się z temperaturą otoczenia. W niskiej temperaturze stają się nieaktywne.
Układ krwionośny.
Układ krwionośny różni się u postaci larwalnych i dorosłych. Krążenie u kijanek przypomina to spotykane u ryb. Dwujamowe serce pompuje krew przez skrzela, gdzie ulega ona utlenowaniu (pobiera tlen). Następnie zaopatruje weń ciało, po czym wraca do serca. Występuje więc pojedynczy obieg krwi. Dorosłe zwierzę, zwłaszcza reprezentant Anura, traci swe skrzela, rozwijając płuca. Ich serce składa się z trzech jam: dwóch przedsionków i pojedynczej komory. Gdy zaczyna się skurcz komory, odtlenowana (uboga w tlen) krew przepływa tętnicą płucną do płuc. Kontynuując skurcz, mięsień przepycha krew do reszty ciała. Anatomia komory minimalizuje mieszanie się krwi dwóch obiegów (odtlenowanej z utlenowaną), jednak go nie eliminuje.
Układ nerwowy i narządy zmysłów.
Ośrodkowy układ nerwowy.
Układ nerwowy płazów zbudowany jest według tego samego ogólnego planu, jak w przypadku innych kręgowców. Mózg płazów pozostaje jednak na niskim poziomie rozwoju. Jest mniej skomplikowany, mniejszy (w stosunku do rozmiarów całego ciała) i występuje w nim mniej struktur, takich jak jądra, niż nie tylko u gadów, ssaków, ptaków, ale też u rekinów czy ryb doskonałokostnych. Obejmuje mózgowie, rdzeń kręgowy i nerwy obwodowe. Morfologicznie i funkcjonalnie przypomina mózg ryby, szczególnie przodomózgowie porównuje się z homologiczną strukturą koleniokształtnych, wielopłetwcowatych czy mięśniopłetwych. Najbardziej złożoną budową cechuje się mózg płazów bezogonowych. Obejmuje przodomózgowie, śródmózgowie, móżdżek, rdzeń przedłużony.
Przodomózgowie nawet z pominięciem opuszek węchowych u "Rana" czy "Bufo" obejmuje 40% masy mózgu, u Caudata nawet więcej – u "Ambystoma" 56%. Składa się z kresomózgowia i międzymózgowia. Kresomózgowie składa się z dwóch półkul. Półkule te dzieli się na części grzbietową ("pallium") i brzuszną ("subpallium"), a te z kolei na boczne i przyśrodkowe. "Pallium" podzielono na grzbietowe, boczne i przyśrodkowe. Uznawano, że części te odpowiadają różnym korom występującym u gadów (bocznej, grzbietowej, przyśrodkowej), a u ssaków korom gruszkowatej, hipokampalnej i pozostałych jej częścią. Obecnie powątpiewa się w tę tezę, zwłaszcza w przypadku części grzbietowej. O ile panuje zgoda co do homologii pomiędzy przyśrodkową korą gadów a częścią ssaczego hipokampa, z uwagi na pewne różnice w wypustkach nerwowych u płazów homologia taka nie jest już oczywista. W brzusznej części półkul znajdują się jądra przegrody, w bocznej części "subpallium" leży prążkowie. W ogonowej części prążkowia leżą komórki homologiczne z częściami ciał migdałowatych u ptaków czy ssaków, oddające włókna zmierzające do podwzgórza i pnia mózgu. Do przodu od bocznego "pallium" znajdują się opuszki węchowe, podczas gdy układ ciała migdałowatego leży w obrębie kresomózgowia ogonowego. Homologia obecnych w nich struktur z podobnymi występującymi u innych kręgowców stanowi przedmiot debaty. Różne elementy przodomózgowia przetwarzają dane wejściowe. Na przykład płat węchowy bierze udział w obróbce informacji pochodzących z węchu (duża część kresomózgowia zajmuje się obróbką bodźców węchowych, w tym "pallium" przyśrodkowe, choć przyjmuje ono również bodźce innych modalności płynących ze wzgórza, boczna część "pallium", posiadająca połączenia z opuszkami węchowymi oraz brzuszna część półkul), a kora wzrokowa – ze wzroku. Kora odpowiada za uczenie się i steruje zachowaniem. Struktury występujące u płazów nie muszą pełnić tych samych funkcji, co odpowiadające im struktury ssaków. Zasadniczą różnicą jest też brak kory nowej, obszarem homologicznym do niej wydaje się grzbietowa część "pallium". W obrębie międzymózgowia wyróżnia się "epithalamus", gdzie leżą jądra uzdeczki, wzgórze przetwarzające informacje ze zmysłów innych niż węch i podwzgórze, które z kolei łączy się z przysadką i sprawuje kontrolę nad wydzielaniem.
Śródmózgowie u "Rana" czy "Bufo" zajmuje 21% mózgu, u "Ambystoma" zaledwie 7%. Składa się z dwóch głównych części. "Tectum" leży grzbietowo, a "tegmentum" brzusznie. W "tectum" występują obszary związane ze zmysłami wzroku i słuchu ("torus semicircularis"), służące integracji dochodzących sygnałów. Wilczyński zwraca tutaj uwagę na różnice pomiędzy różnymi rzędami płazów. U płazów bezogonowych obszary te są dobrze rozwinięte, mówi się nawet o płatach, w przeciwieństwie do przedstawicieli rzędów beznogich i ogoniastych. W "tegmentum" znajdują się niektóre jądra nerwów czaszkowych. Śródmózgowie uznaje się niekiedy za największą i „najwyższą” część mózgowia płazów, co spotyka się z krytyką uzasadnioną pomiarami.
Pasmowaty móżdżek leży do przodu od rdzenia przedłużonego. Móżdżek u płazów osiąga rozmiary mniejsze, niż u jakichkolwiek innych kręgowców za wyjątkiem bezżuchwowców. Stanowi ośrodek odpowiedzialny za koordynację mięśniową.
Rdzeń przedłużony stanowi najniższy region mózgowia, leżący za móżdżkiem. Znajdują się w nim jądra związane z odbiorem wrażeń ze zmysłów słuchu, równowagi i linii bocznej. Kontroluje czynności części narządów, jak akcja serca czy oddychanie.
Mózg wysyła sygnały przez rdzeń kręgowy i nerwy obwodowe, regulując aktywność reszty ciała. Z mózgu, głównie z jego pnia, wychodzą pary nerwów czaszkowych. Nerw I (węchowy) i II (wzrokowy) przekazują bodźce odbierane przez odpowiednie zmysły. Nerwy III, IV i VI unerwiają ruchowo gałkę oczną. Nerw V (trójdzielny), pokaźnych rozmiarów, prowadzi zarówno włókna czuciowe, jak i ruchowe, podobnie jak niewielki nerw VII (twarzowy). Nerw VIII (statoakustyczny) znów wiąże się z odpowiednim zmysłem, podobnie jak nerwy umożliwiające działanie linii bocznej. Nerwom IX i X (błędnemu) odpowiadają pewne grupy włókien nerwowych, wychodzące ze środkowo-ogonowej części rdzenia przedłużonego i kierujące się głównie do krtani i języka. W pobliżu początku włókien nerwu X wychodzi też z jądra leżącego w szyjnej części rdzenia kręgowego nerw XI (dodatkowy). Nerw XII (podjęzykowy) wedle części specjalistów nie istnieje, choć obecne jest jego jądro. Odpowiadające mu włókna nerwowe uznaje się niekiedy za pierwszy nerw rdzeniowy.
Rdzeń kręgowy leży w grzbietowej części ciała. Wykazuje segmentowanie. Wychodzą z niego parzyste korzenie nerwów rdzeniowych: grzbietowe, czyli czuciowe, i brzuszne – ruchowe. Ich liczba różni się u różnych płazów. U dorosłych Anura występuje ich zwykle 10–11 par. U dorosłych przedstawicieli dwóch pozostałych rzędów współczesnych płazów jest ich więcej, podobnie jak u larw, które tracą ogon, jak i wykształcają kończyny, co wymaga kondensacji i reorganizacji segmentów rdzenia.
Szyszynka, u człowieka znana z regulacji rytmu snu i czuwania, u płazów uchodzi za miejsce syntezy hormonów zaangażowanych w hibernację i estywację. Temperatura ciała wpływa na właściwości błony biologicznej, a więc na funkcjonowanie układu nerwowego.
Narządy zmysłów.
Kijanki zachowują linię boczną, którą odziedziczyły po swych rybich przodkach, jednakże dorosłe osobniki lądowe większości gatunków jej nie mają. Pewne płazy beznogie posługują się elektrorecepcją. Pozwala im ona lokalizować obiekty wokół nich, gdy przebywają zanurzone w wodzie.
Ucho płazów ogoniastych i beznogich ustępuje poziomem rozwoju uszom bezogonowych, gdyż zwierzęta te normalnie nie komunikują się ze sobą poprzez dźwięki. Ich zmysł słuchu określa się jako rozwinięty dobrze, ale słabiej, niż u Anura, u których błona bębenkowa często jest widoczna. Uszy Anura rozwinęły się więc dobrze. Co prawda ucho zewnętrzne nie istnieje, ale duża okrągła błona bębenkowa leży na powierzchni głowy zaraz za okiem. Wibracje czy też dźwięki transmitowane są przez pojedynczą kość, odpowiadającą strzemiączku, do ucha wewnętrznego. Tą drogą usłyszeć można jedynie dźwięki o wysokiej częstotliwości, taką też charakterystykę mają głosy wydawane podczas godów. Dźwięki o niskiej częstotliwości płazy odbierają w inny sposób. "Papilla amphibiorum" (dosłownie „brodawka płazów”) to również leżąca w uchu wewnętrznym kępka wyspecjalizowanych komórek rzęsatych zdolnych do detekcji niższych dźwięków. Inną cechą, unikalną dla płazów, jest obecność układu kolumienka-wieczko przylegającego do torebki słuchowej, zaangażowanego w transmisję dźwięków drogą powietrzną i drgań podłoża.
Pierwszym etapem powstawania oka u larwy jest pierwotny pęcherzyk. W jego wewnętrznej warstwie gromadzi się barwnik. Wyodrębniają się dwie warstwy komórek. Następnie pęcherzyk wydłuża się w kierunku grzbietowym. Ściana przednia, z której rozwija się zewnętrzna część kielicha ocznego, wydaje się cieńsza i bardziej rozciągnięta od tylnej. Na kolejnym etapie pogrubieniu ulega ektoderma pokrywająca pęcherzyk oczny. Tworzy się z niej płytka soczewki. Przednia ściana staje się tymczasem coraz cieńsza. Z kolei ściana tylna ulega spłaszczeniu. Komórki dzielące się ograniczają się do pojedynczej warstwy, wyściełającej pęcherzyk od środka. Przeistoczą się one w zewnętrzną warstwę siatkówki. W końcu ze wspomnianej ektodermy powstaje trójwarstwowa soczewka. Obejmuje ona niepigmentowaną płytkę ("lens plate") ulokowaną wewnętrznie, część pośrednią i pigmentowany nabłonek pokrywający ją od zewnątrz. Tworzy się kielich oczny, który dalej wydłuża się. Zmienia się połączenie soczewki z naskórkiem, jak też upakowanie komórek nabłonka barwnikowego w sąsiedztwie siatkówki. Pojawia się zróżnicowanie w ilości barwnika w siatkówce (w centrum jest go mniej niż na obwodzie). W końcu soczewka oddziela się od naskórka. W centrum siatkówki dadzą się dostrzec duże komórki zwojowe. Leżą one na jej warstwie wewnętrznej. Z kolei w warstwie zewnętrznej w centrum zanikają mitozy, utrzymujące się dłużej na obwodzie, która to część siatkówki wzrasta w kierunku soczewki, tworzącej w następnym etapie pęcherzyk. W otoczeniu komórek zwojowych dojrzeć można pewne włókniste struktury. Wytwarzają się warstwy siatkówki, a jej komórki tracą całe zasoby żółtka. Pigment znika z zewnętrznej warstwy rogówki. Wytwarza się równik soczewki. Coraz lepiej widać tęczówkę. Oka kijanki nie okrywa powieka. Do metamorfozy będzie już tylko rosło dzięki podziałom komórkowym. Podczas przeobrażenia rogówka przyjmuje kształt bardziej kopulasty, soczewka ulega spłaszczeniu, rozwijają się powieki i związane z nimi gruczoły. U większości płazów występuje nieruchoma powieka górna, w przeciwieństwie do ruchomej dolnej. Oko to umożliwia widzenie barwne i postrzeganie głębi ostrości. Akomodacja zachodzi poprzez przesuwanie soczewki, umożliwiając widzenie ostre na odległość 2 m. W siatkówce znajdują się zielone pręciki zdolne do odbioru szerokiego zakresu fal. U przedstawicieli rzędu ogoniastych zarówno soczewka, jak i siatkówka podlegają regeneracji. Sądzono, że płazy bezogonowe tracą tę zdolność wraz z metamorfozą. Doniesiono jednak o odtworzeniu się siatkówki i soczewki u dorosłych platan szponiastych. Nowa siatkówka może powstać z komórek nabłonka barwnikowego poprzez odróżnicowanie oraz z komórek macierzystych części rzęskowej. Z siatkówki informacje przekazywane są przez nerwy wzrokowe. Większość włókien ulega skrzyżowaniu, niektóre neurony kończą się wcześniej.
Płazy są pierwszą grupą czworonogów, u których pojawił się narząd Jacobsona. Dokładniej przebadano go na przykładzie traszki zwyczajnej. Stanowi on parzyste zagłębienie wyścielone nabłonkiem węchowym. Być może magazynuje on cząsteczki substancji zapachowych, które dostają się doń przez jamę nosową, odbierając bodźce nawet wtedy, gdy zapach już się rozejdzie. U przedstawicieli rzędu bezogonowych, na przykład u ropuchy szarej, chodzi o oddzielne zagłębienie również wysłane nabłonkiem typu węchowego, łączące się z jamą nosową cienkim, mierzącym 18,5 μm średnicy przewodem. Wskazuje to na niewielką ilość substancji zapachowej, która może dostać się do narządu.
U płazów żyjących w wodzie (larwy i dorosłe Caudata wodne, także tych powracających do wody po etapie życia na lądzie np. "Notopthtalmus", a z Anura u grzbietorodowatych) występuje linia boczna, przebiegająca od głowy wzdłuż ciała. Receptory rozmieszczone są w niewielkich grupkach bądź pojedynczo, jak u "Siren".
Układ pokarmowy.
Wiele płazów łapie swą zdobycz poprzez wyrzucenie z jamy ustnej wydłużonego języka o lepkim końcu. Następnie język jest wciągany do jamy ustnej, a zdobycz chwytana jest szczęką i żuchwą. Niektóre płazy wykorzystują bezwładność w celu ułatwienia połknięcia zdobyczy: zwierzę wykonuje powtarzające się, ostre szarpnięcia głową do przodu, powodujące ruch pokarmu w tył na skutek bezwładności. Większość płazów połyka swą zdobycz w całości, nie gryząc jej zbytnio. Wiąże się to z dużą objętością żołądka. Krótki przełyk wyściełają rzęski pomagające w transporcie żywności do żołądka. Produkowany przez gruczoły jamy ustnej i gardła śluz ułatwia pasaż. Żołądek produkuje enzym zwany chitynazą, biorący udział w trawieniu chitynowych powłok ciała stawonogów.
Płazy mają trzustkę, wątrobę i pęcherzyk żółciowy. Wątroba, zwykle duża, składa się z dwóch płatów. Jej rozmiary determinuje pełniona przez nią funkcja magazynowania glikogenu i tłuszczu. Może się zmieniać z porą roku w związku z magazynowaniem bądź zużywaniem zapasów. Tkanka tłuszczowa stanowi inny ważny rezerwuar energii. Leży w obrębie brzucha, pod skórą , a u niektórych przedstawicieli rzędu ogoniastych, w ogonie.
Układ moczowy.
Rodzajem świetnie nadającym się do badań nad rozwojem układu moczowego jest "Xenopus". W rozwoju układu moczowego występuje tworzące się z mezodermy pośredniej przednercze. Nefron tworzący ten parzysty narząd jest prosty. Można w nim wyróżnić kłębuszek, prowadzący filtrację dzięki sieci naczyń krwionośnych, powstający z trzewnej części mezodermy pośredniej, kręty kanalik powstający z somatycznej części mezodermy pośredniej, obfitujący w transportery molekularne, i przewód. Trzy urzęsione ujścia kanalika ("nephrostomes") prowadzą do celomy. W tym prymitywnym nefronie kłębuszek i kanalik nie są jeszcze połączone. Ultrafiltrat z kłębuszka trafia do wtórnej jamy ciała, z której odbierają go trzy parzyste ujścia kanalika, usuwającego z niej niepotrzebne substancje. W końcu trafiają one do wspólnego przewodu, by opuścić organizm przez kloakę. Z uwagi na wodny tryb życia larwy płazów wydzielają amoniak w dużym rozcieńczeniu, także te ureoteliczne po metamorfozie. Pomimo prostej budowy przednercze spełnia taką samą funkcję, jak nefrony zwierząt o lepiej rozwiniętych układach moczowych.
W powstawaniu przednerca uczestniczą między innymi geny kodujące czynnik transkrypcyjny Pax8, białko Xlim-1, anneksynę IV, jak też geny "x-WT1", Xpax8/2, Xlim-1enR, "GR-Su(H)VP16", "GR-Su(H)DBM", "GR-notch ICD", XCIRP-1, "Xwnt-4", "XC3H-3b", "Xlmx-1b".
Parzysta nerka leży grzbietowo, przy górnej granicy jamy ciała. Spełnia ona wiele różnych, niekoniecznie związanych ze sobą funkcji. Filtruje ona krew z odpadów metabolicznych, zwłaszcza związków azotowych. Prowadzi resorpcję zwrotną niektórych przefiltrowanych substancji, jak glukoza. Bierze udział w regulacji równowagi jonowej i kwasowo-zasadowej organizmu.
Larwy i większość dorosłych płazów o wodnym trybie życia wydalają azot w postaci amoniaku rozpuszczonego w dużych ilościach rozcieńczonego moczu. Dobrze nawodniony płaz zdolny jest do produkcji tak dużych ilości moczu z uwagi na znaczny wskaźnik filtracji kłębuszkowej (spadek jego wartości jest jednym z pierwszych skutków odwodnienia płaza) i dużą zdolność kanalików do prowadzenia resorpcji zwrotnej. Natomiast formy lądowe, chociaż wskaźnik filtracji kłębuszkowej jest u nich jeszcze wyższy niż u wodnych, zmuszone w większym stopniu do oszczędzania wody, wydalają mniej toksyczny mocznik. Ten paradoks tłumaczy się tym, że – w przeciwieństwie do płazów wodnych – mogą one polegać głównie na nerkach w kwestii wydalania produktów metabolizmu azotu. Formy wodne wykorzystują do tego głównie skórę. Poza tym również kanaliki nerkowe mogą resorbować wodę, za co odpowiada hormon antydiuretyczny (choć w stopniu znacznie mniejszym, niż ssaki). Ciśnienie osmotyczne w kanaliku proksymalnym (gdzie wchłanianiu zwrotnemu ulega 40% wody) nie różni się od osoczowego, resorpcja w kanaliku proksymalnym przebiega więc w sposób izoosmotyczny. Wchłanianiu ulegają w nim m.in. glukoza czy fosforany. U bezogonowych wydziela on także mocznik. Resorpcja zwrotna zachodzi także w kanaliku dalszym, który wytwarza również i wydala amoniak. U żyjących w wodzie przedstawicieli rzędu ogoniastych w sumie odzyskiwane jest 90–96% jonów chlorkowych i sodowych, nieco mniej potasu. Płazy nie wykształciły zdolności wytwarzania moczu hipertonicznego względem osocza (pojawia się ona dopiero u ptaków czy ssaków). U kilku rodzin wykryto też inne hormony przysadki nerwowej o budowie analogicznej do AVT. Innym hormonem związanym z pracą nerek jest aldosteron. Wpływa on na wymianę kationów potasu i wodoru. Pewne Caudata żyjące na drzewach, mające ograniczony dostęp do wody, wydzielają większość produktów przemiany materii w postaci kwasu moczowego.
Wydzielany przez nerkę mocz parzystym moczowodem spływa do pęcherza moczowego, gdzie jest przechowywany, zanim okresowo zwierzę usuwa go na zewnątrz ciała przez otwór kloaki. Pęcherz nie jest jedynie zbiornikiem biernie przechowującym mocz. Zachodzi w nim również transport aktywny jonów. W rodzinie żabowatych zachodzi on bardziej wydajnie wśród gatunków o częściowo wodnym trybie życia, jak żaba jeziorkowa czy żaba jeziorkowa, niż wśród bardziej lądowych, jak żaba trawna.
Układ oddechowy.
Płazy wykształciły więcej różnorodnych struktur służących wymianie gazowej (skrzela zewnętrzne, skrzela wewnętrzne, płuca, skóra), niż jakakolwiek inna gromada kręgowców.
Stadium larwalne prowadzi zazwyczaj wodny tryb życia, dlatego też do oddychania wykorzystuje skrzela. Leżą one w odpowiedniej komorze/komorach skrzelowych czy wieczkowych lub występują skrzela zewnętrzne. Prowadzą one wymianę gazową poprzez czerpanie tlenu z obmywającej je wody, która dostaje się do organizmu przez jamę ustną lub nozdrza, pompowana ruchami gardła. Tryskawka służy wypuszczaniu wody na zewnątrz. Skrzela występują także u zwierząt, u których pływająca w wodzie larwa nie występuje. "Ensatina" należąca do salamander bezpłucnych przechodzi rozród bezpośredni, a w jej zarodku występują duże, mięsiste skrzela.
Zazwyczaj skrzela zanikają podczas metamorfozy. Wyjątki stanowią odmieńce amerykańskie z rodzaju "Necturus". Także wśród gatunków, których przedstawiciele normalnie tracą skrzela, zdarzają się zachowujące je osobniki neoteniczne. Wiele przedstawicieli rzędu ogoniastych wodnych ma skrzela. Niektóre z nich (aksolotl) zachowują je jako żyjące w wodzie dorosłe płazy.
U dorosłych płazów występuje pojedyncza tchawica, która prowadzi powietrze od głośni do płuc, mówi się też o tchawico-krtani. Jest to krótki odcinek dróg oddechowych. Do przestrzeni martwej zalicza się także praoskrzele. Występując parzyście, płuca często nie są symetryczne, choć może być i tak, jak u "Typhlonectes compressicauda", u którego po obu stronach występuje dobrze rozwinięty narząd. Jednak na przykład prawe płuco "Ichthyophis orthoplicatus" jest czterokrotnie większe od lewego. U "Hypogephis rostratus" prawe płuco jest dobrze rozwinięte, podczas gdy lewe jest szczątkowe. Jeszcze dalej trend ten posunął się u "Boulengerula taitanus", posiadającej tylko jedno płuco. Długie prawe płuco, rozciągające się na od połowy do trzech czwartych długości ciała przy lewym niesięgającym nawet 10%, jest typowe dla gatunków lądowych. U Anura nie odnotowano gatunków niemających płuc.
Płuca płazów w porównaniu z płucami owodniowców wydają się prymitywne. Ich powierzchnia wewnętrzna układa się w rozbudowane fałdy. Pomiędzy nimi są komory, czyli pęcherze płucne, gdzie zachodzi wymiana gazów. Nieliczne przegrody międzypęcherzykowe rozdzielają wielkie pęcherzyki płucne (niekiedy w ogóle nie uznaje się ich za pęcherzyki). Worki płucne żaby mierzą 150–600 μm. Wyściela je nabłonek tworzony przez 1 rodzaj komórek (niektórzy autorzy wyróżniają dwa rodzaje komórek), pokryty warstwą surfaktantu.
Prócz roli w wymianie gazowej płuco stanowi narząd hydrostatyczny, wpływając na ciężar właściwy i wyporność zwierzęcia w wodzie.
W konsekwencji budowy płuc tempo dyfuzji tlenu do krwi jest wolne. Wentylacja następuje w mechanizmie z udziałem policzków (ang. "buccal pumping"). Oddychanie u osobników dorosłych następuje na skutek działania pompy: zwierzę najpierw zasysa powietrze do jamy policzkowo-gardłowej przez nozdrza zewnętrzne. Wdychane powietrze wypełnia jamę ustną i gardło, zanim jeszcze porcja z poprzedniego wdechu opuści płuca, dzięki obniżeniu gardła przy zamkniętej głośni. Wtedy dopiero powietrze z płuc opuszcza ciało płaza przez nozdrza. Płaz zwęża lub zamyka nozdrza zewnętrzne. Następuje skurcz mięśni gardła. Powietrze z jamy ustnej i gardła przez otwartą głośnię dostaje się do płuc. Głośnia znowu zamyka się, resztki powietrza opuszczają jamę ustną i gardło. Zmagazynują one kolejną porcję powietrza, nim nastąpi wydech. Mechanizm tego ostatniego wygląda inaczej, niż wdechu: powietrze wypychane jest przez elastyczne płuca i ruchy ściany tułowia. Jednakże te ostatnie zachodzą rzadziej, niż ruchy gardła.
Większość płazów potrafi przeprowadzać wymianę gazową przez skórę, zarówno w wodzie, jak i na powietrzu. Oddychanie płucne przez cały rok utrzymywane jest względnie na stałym poziomie, natomiast intensywność oddychania skórnego wyraźnie wzrasta w okresie wiosenno-letnim, a obniża się w okresie zimowym. W wymianie gazowej uczestniczy też błona śluzowa jamy ustnej. By umożliwić wystarczające oddychanie przez skórę, powierzchnia wysoce unaczynionej skóry musi pozostać wilgotna, co pozwala cząsteczkom tlenu dyfundować w wystarczającym tempie. Ponieważ stężenie tlenu w wodzie wzrasta w niskich temperaturach, w takich sytuacjach wodne płazy polegają głównie na wymianie gazowej prowadzonej przez skórę. Przykłady stanowią "Telmatobius culeus" czy diabeł błotny. Na powietrzu, gdzie stężenie tlenu jest większe, niektóre małe gatunki polegają głównie na wymianie gazowej przez skórę. Najsłynniejsze z nich to bezpłucnikowate. Nie mają one ani płuc, ani skrzeli. Bazują one głównie na swych niewielkich rozmiarach (co oznacza duży stosunek powierzchni ciała do jego objętości), nie cechują się jednak nadmiernie rozwiniętą siecią naczyń włosowatych w skórze. U "Batrachoseps" jest ona wręcz kiepsko rozwinięta. Kompensuje to duża liczba bezjądrzastych krwinek czerwonych (nieobecność jądra oznacza więcej hemoglobiny przenoszącej tlen). U niektórych gatunków, jak "Dicamptodon ensatus", kapilary grzbietowe są dwukrotnie grubsze od brzusznych. Samiec zadziornicy włochatej w sezonie rozrodu rozwija włosowate wypustki skórne, odgrywające niejako funkcję zewnętrznych płuc.
Podsumowując, u płazów mówi się o oddychaniu płucnym, skórnym i gębowym.
Układ dokrewny.
Przysadka mózgowa płazów jest silnie spłaszczona grzbieto-brzusznie. Przysadka nerwowa składa się z płata nerwowego i wyniosłości przyśrodkowej, rozwiniętej najlepiej u bezogonowych (Anura). Na przysadkę nabłonkową składają się części: dalsza, pośrednia i guzowata. Część dalsza jest owalna i płaska, różniąca się od rybiej brakiem podziału na strefy, połączona z wyniosłością przyśrodkową przez przysadkowe żyły wrotne i tkankę łączną. Część pośrednia, o kształcie zbliżonym do biszkopta, ma wspólne unaczynienie z płatem nerwowym. Część guzowata jest parzysta, granicząca u płazów beznogich i ogoniastych z dalszą, a u większości płazów bezogonowych w formie dwóch zgrupowań komórek w ścianie przedwzgórza.
Dużą rolę u płazów odgrywa szyszynka, która wydzielając melatoninę wpływa na skupienie ziaren barwnika w melanoforach i siatkówkach, pobudza wzrost kijanek, wpływa na mięśnie, zwalnia tempo rozwoju i zmniejsza aktywność tarczycy.
Tarczyca jest zwarta, parzysta, u bezogonowych (Anura) owalna, a u pozostałych wydłużona. Tarczyce leżą w ścianie dna jamy gębowej i związane są z chrząstkami gnykowymi. Przytarczyce mają u płazów postać małych kulistych ciałek otoczonych torebką łącznotkankową. U ogoniastych (Caudata) leżą po obu stronach łuku aorty, a u Anura związane są z tętnicami szyjnymi. W okresie zimowym ulegają degeneracji.
Ciałka pozaskrzelowe u płazów są parzyste i położone po bokach głośni. Ich dojrzewające komórki tracą kontakt z błoną podstawową pęcherzyków i ulegają rozpadowi. Grasica płazów jest parzysta, u Anura mała i zwarta, a u Caudata rozproszona. Trzustka o wysepkach Langerhansa złożonych u płazów ogoniastych prawie wyłącznie z komórek B, a u bezogonowych z A i B.
Nadnercza u płazów ogoniastych występują w formie dwóch rzędów niewielkich ciałek w brzusznej ścianie śródnerczy oraz skupisk komórek przy głównych naczyniach żylnych poza śródnerczami. Nadnercza płazów bezogonowych są bardziej skupione: mają formę dwóch taśmowatych ciał przyczepionych do brzusznej stronie śródnerczy. U żab pojawiają się latem w nadnerczach komórki letnie zwane też komórkami Stillinga, charakteryzujące się brakiem lipidów w cytoplazmie.
Układ rozrodczy.
Praca płazich gonad znajduje się pod kontrolą przysadki gruczołowej, którą z kolei kontroluje podwzgórze. Te dwa piętra łączą się dzięki naczyniom wrotnym. Przysadka z kolei wpływa na gonady dzięki komórkom kwasochłonnym i zasadochłonnym poprzez wydzielanie gonadotropiny. Zniszczenie przysadki wiąże się z zanikiem narządów płciowych, a u samic także z zanikiem drugorzędowych cech płciowych.
Jądra, czyli gonady męskie, prowadzą gametogenezę u samców. Opisuje się jako narządy o prostej budowie, jajowatego kształtu. Dotyczy to płazów bezogonowych i większości przedstawicieli rzędu ogoniastych. Zdarzają się wyjątki: u Desmognathinae i bezpłucnikowatych z krainy neotropikalnej można w nich wyróżnić płaty, podobnie jak u Gymnophiona. U tych ostatnich liczba płatów jąder nie zmienia się w trakcie życia osobnika, podczas gdy u wspomnianych ogoniastych z czasem liczba płatów może rosnąć. Płaty te dzielą się z kolei na płaciki.
W jądrach znajdują się dojrzewające komórki rozrodcze na różnych etapach rozwoju.
Zazwyczaj samiec nie ma narządu kopulacyjnego.
Analogicznie gonady żeńskie – jajniki – prowadzą oogenezę. Przebiega ona podobnie u Anura, Caudata i Gymnophiona, choć zdarzają się odmienności (np. u "Ascaphus truei" występują oocyty o 8 jądrach komórkowych, wielojądrzaste oocyty występują też u rzekotkowatych). Jajniki zawierają pęcherzyki, w których obrębie znajdują się dojrzewające i przechodzące podział mejotyczny komórki jajowe.
Rozmnażanie.
By dokonać rozrodu, większość płazów potrzebuje wody słodkiej. Niektóre składają jednak jaja na lądzie, wykształciły więc różne sposoby utrzymywania wilgoci. Kilkaset gatunków Anura, jak "Eleutherodactylus", pacyficzne Ceratobatrachinae, australijsko-papuaskie wąskopyskowate i wiele innych tropikalnych Anura nie potrzebuje wód, by rozmnażać się w środowisku naturalnym. Występuje u nich rozwój prosty. Ta ekologiczna i ewolucyjna adaptacja pozwoliła im na całkowitą niezależność od wód wolnostojących. Prawie wszystkie te płazy żyją w wilgotnych lasach deszczowych. Z ich jaj wylęgają się miniaturowe wersje osobników dorosłych. Stadium kijanki przebyły już bowiem wewnątrz jaja. Sukces reprodukcyjny wielu płazów zależy nie tylko od ilości opadów deszczu, ale też od ich sezonowego występowania.
W tropikach wiele płazów rozmnaża się ciągle bądź w dowolnej części roku. W rejonach klimatu umiarkowanego rozród przebiega sezonowo, zazwyczaj na wiosnę. Wywołują go wydłużanie się dnia, podwyższenie temperatur i opady deszczu. Eksperymenty wykazały wagę temperatury, ale czynnikiem spustowym, zwłaszcza na terenach suchych, często jest burza. U przedstawicieli rzędu bezogonowych samce zazwyczaj przybywają na miejsce rozrodu przed płcią przeciwną. Tworzą chór odgłosów, który może stymulować owulację u samic, jak też pobudzać aktywność hormonalną samców, które jeszcze nie są aktywne reprodukcyjnie.
U płazów beznogich zachodzi zapłodnienie wewnętrzne. Samiec wyciska swój narząd kopulacyjny o nazwie "phallodeum" i umieszcza go w kloace samicy. Sparowane gruczoły Müllera wewnątrz kloaki samca wydzielają ciecz przypominającą produkt prostaty ssaków. Może ona transportować i odżywiać nasienie. Zapłodnienie prawdopodobnie zachodzi w jajowodzie.
Samce niektórych traszek przybierają szatę godową z grzebieniami i witkowatymi naroślami na ogonie. Mogą odbywać charakterystyczne tańce godowe. Większość przedstawicieli rzędu ogoniastych także cechuje się zapłodnieniem wewnętrznym. U większości z nich samiec pozostawia na podłożu spermatofor, niewielki pakiet nasienia na szczycie żelatynowego stożka. Czyni tak zarówno na lądzie, jak i w wodzie. Samica chwyta pakiet nasienia i podnosi go swymi wargami kloakalnymi, wkładając go sobie do naturalnego otworu ciała. Plemniki zmierzają do zbiornika nasiennego u szczytu steku, gdzie pozostają do czasu owulacji. Może się ona zdarzyć nawet miesiące później. Rytuały zalotów i sposoby przeniesienia spermatoforu różnią się w zależności od gatunku. U niektórych z nich spermatofor może zostać umieszczony bezpośrednio w kloace samicy. U innych zostaje ona doprowadzona do spermatoforu lub przytrzymana w uścisku zwanym ampleksusem. Pewne prymitywne ogoniaste z rodzin syrenowatych, kątozębych i skrytoskrzelnych praktykują zapłodnienie zewnętrzne na sposób podobny do spotykanego u Anura. Samica składa skrzek do wody, a samiec uwalnia nasienie na ich masy.
Z kilkoma wyjątkami u Anura zapłodnienie przebiega zewnętrznie. Samiec mocno chwyta samicę. Jego przednie łapy trzymają ją za jej przednimi kończynami lub przed tylnymi, a nawet, jak u "Epipedobates tricolor", za szyję. Ampleksus trwa. Ich kloaki leżą blisko siebie, gdy samica składa skrzek, a samiec pokrywa go nasieniem. Pogrubiałe opuszki palców na rękach samca pomagają w utrzymaniu uścisku. Często osobnik męski zbiera i zatrzymuje masy jaj, tworząc rodzaj kosza wokół swych tylnych łap. Wyjątek stanowi "Oophaga granulifera", w przypadku której obaj partnerzy zbliżają do siebie swe kloaki, odwróceni od siebie w przeciwne strony, i wtedy jednocześnie wydają z siebie jaja i nasienie. "Ascaphus truei" rozwinął z kolei zapłodnienie wewnętrzne. Samiec ma strukturę nazywaną „ogonem” ("tail"). Stanowi ona przedłużenie steku. Zwierzę wykorzystuje ją do unasiennienia swej wybranki. Kręgowiec ten zamieszkuje strumienie o szybkim nurcie. Zapłodnienie wewnętrzne zabezpiecza nasienie przed wypłukaniem, nim nastąpiłoby zapłodnienie zewnętrzne. Sperma może być przechowywana w specjalnych przewodach połączonych z jajowodem aż do następnej wiosny.
Większość przedstawicieli taksonu bezogonowych klasyfikuje się jako "prolonged" lub "explosive breeders". Te pierwsze gromadzą się w miejscu rozrodu, samce zazwyczaj zjawiają się szybciej od płci przeciwnej. Nawołują ją i zajmują terytoria. Samce satelitarne pozostają cicho nieopodal, czekając na sposobność do zajęcia własnego terytorium. Samice przybywają sporadycznie, parują się z samcami i składają jaja. W końcu odchodzą, a terytoria zmieniają właścicieli. Pojawia się więcej samic. Sezon rozrodczy zmierza ku końcowi. "Explosive breeders" tymczasem spotykają się w tymczasowych zbiornikach wodnych, pojawiających się na suchych terenach po opadach deszczu. Tak rozmnażają się płazy zagrzebujące się w ziemi. Wychodzą z niej one po intensywnych deszczach i gromadzą w miejscu rozrodu. Zachęca je odgłos pierwszego samca, który znalazł odpowiednie miejsce, prawdopodobnie stawik tworzący się w tym samym miejscu w każdej porze deszczowej. Zebrane razem, bezogonowe nawołują "unisono". Następuje potem nieopanowana aktywność, samce przedzierają się, by współżyć z zazwyczaj mniejszą liczbą samic.
Cykl życiowy.
Większość płazów przechodzi przeobrażenie, czyli metamorfozę. Proces ten polega na znacznych zmianach morfologicznych już po wykluciu się. Zazwyczaj skrzek składany jest w wodzie. Wylęgają się zeń larwy (kijanki) zaadaptowane do wodnego trybu życia. Prowadzą one wymianę gazową za pomocą zewnętrznych skrzeli. Przeobrażenie reguluje stężenie tyroksyny we krwi, stymulującej metamorfozę, i prolaktyny, przeciwdziałającej działaniu tyroksyny. Specyficzne tkankowo przemiany zależą od wartości progowych dla konkretnych tkanek. Ponieważ rozwój płodowy zachodzi głównie poza ciałem organizmu rodzicielskiego, musi obejmować liczne przystosowania do warunków środowiskowych. Z tego powodu kijanki zamiast zębów mają rogowe płytki, rozwijają też włosowate wyrostki skórne czy płetwy. Używają też linii bocznej, narządu zmysłu przypominającego ten spotykany u ryb. Po przeobrażeniu narządy te stają się niepotrzebne. Komórki je tworzące ulegają wówczas apoptozie. Różnorodność przystosowań do specyficznych warunków środowiskowych wśród płazów jest szeroka, ciągle dokonuje się nowych odkryć.
Jaja.
Jajo płaza zazwyczaj otacza przezroczysta żelatynowa otoczka wydzielana przez jajowody, zawierająca mukoproteiny i mukopolisacharydy. Przepuszcza ona wodę i gazy. Znacznie pęcznieje, absorbując wodę. Komórka jajowa ułożona jest z początku sztywno, ale w zapłodnionych jajach najbardziej wewnętrzne warstwy ulegają upłynnieniu, co pozwala zarodkowi ruszać się swobodnie. Zachodzi to także w przypadku jaj rzędu ogoniastych, nawet jeśli nie uległy zapłodnieniu. Jaja niektórych przedstawicieli rzędów ogoniastych lub bezogonowych zawierają jednokomórkowe zielenice. Penetrują one osłonkę z żelu po złożeniu jaj i mogą zwiększać zasoby tlenu dla zarodka poprzez fotosyntezę. Wydają się zarówno przyśpieszać jego rozwój, jak i zmniejszać umieralność. Większość jaj zawiera barwnik melaninę, który pochłania światło, podnosząc temperaturę. Chroni on też przed promieniowaniem ultrafioletowym. Jaja reprezentantów grup beznogich, pewnych bezpłucnikowatych i pewnych bezogonowych składających je pod ziemią nie zawierają pigmentu. W przypadku żaby leśnej ("Rana sylvatica") wnętrze globularnego skupienia jaj może być o 6 °C cieplejsze od otaczającego środowiska. Stanowi to korzyść w jej chłodnym siedlisku na północy.
Jaja mogą być składane pojedynczo bądź w niewielkich grupach, jak również tworzyć kuliste masy, tratwy bądź długie sznury. Lądowe płazy beznogie składają swe jaja w kiściach jak winogrona w jamach nieopodal strumieni. Ziemnowodna "Ensatina" z grupy ogoniastych mocuje swe podobne kiście łodygopodobną strukturą do podwodnych łodyg czy korzeni. "Eleutherodactylus planirostris" składa jaja w niewielkich grupkach w glebie, gdzie rozwijają się przez około dwa tygodnie bezpośrednio w młodociane żabki, nie przechodząc stadium larwalnego. Samica traszki pirenejskiej ("Calotriton asper") składa jaja pod kamieniami i w szczelinach. "Physalaemus pustulosus" buduje unoszące się gniazdo z piany, chroniące jaja. Gdy skonstruuje tratwę, składa jaja na środku, na końcu pokrywając je kapturkiem z piany. Budulec ten ma właściwości przeciwdrobnoustrojowe. Nie zawiera co prawda detergentów, ale tworzą go wydzielane i ubijane przez matkę białka, w tym lektyny.
Larwy.
Płazy zazwyczaj składają swe jaja w wodzie. Wylęgają się z nich wolno żyjące larwy (kijanki), które kończą swój rozwój w wodzie, by potem ulec przeobrażeniu w osobniki dorosłe, żyjące w wodzie bądź na lądzie. W przypadku wielu gatunków płazów bezogonowych i u większości bezpłucnikowatych (salamander bezpłucnych) zachodzi rozwój prosty. Larwa rośnie wewnątrz jaja, wylęgając się już jako miniaturowy dorosły. Wiele beznogich i niektóre inne płazy składają swe jaja na lądzie, ale w miejscach, z których wykluwające się kijanki mają łatwy dostęp do wody. Nowo wyklute larwy prześlizgują się lub są przenoszone do zbiorników wodnych. Niektóre Gymnophiona, salamandra czarna ("Salamandra atra") i pewne gatunki rodzaju "Nectophrynoides" osiągnęły żyworodność. Ich larwy żywią się wydzielinami gruczołów i rozwijają w jajowodzie samicy, niekiedy przez długi okres. Inne płazy, jednak nie Gymnophiona, są jajożyworodne. Ich jaja pozostają w ciele matki, ale larwy utrzymuje przy życiu żółtko jaj. Rodzic nie bierze już udziału w ich żywieniu. Larwy wydostają się z ciała osobnika dorosłego w różnych stadiach rozwoju, przed lub po metamorfozie, zależnie od gatunku. U rodzaju ropuchy "Nectophrynoides" występują – w różnym nasileniu – wszystkie wymienione wzorce rozwoju.
Płazy bezogonowe.
Larwy bezogonowych mają zazwyczaj owalne ciała i długi, spłaszczony bocznie ogon zaopatrzony w płetwę. Wolno żyjące kijanki wiodą zazwyczaj w pełni wodny tryb życia. Jednakże niektóre gatunki, jak "Nannophrys ceylonensis", żyją częściowo na lądzie, wśród wilgotnych kamieni. Szkielet kijanki tworzy tkanka chrzęstna. Wymianie gazowej służą skrzela, wpierw zewnętrzne, później wewnętrzne. Występuje linia boczna. Długi ogon służy pływaniu. U nowo wyklutych kijanek szybko rozwijają się okrywające skrzela pokrywy. Płuca rozwijają się wcześnie, używane są jako dodatkowe narządy oddechowe. Kijanki podpływają do powierzchni wody, by zaczerpnąć powietrza. Niektóre gatunki kończą swój rozwój w obrębie jaja, a wylęgają się od razu małe żabki. Larwy te nie dysponują skrzelami, zamiast nich mają wyspecjalizowane regiony skóry, przez które wymieniają gazy oddechowe. Kijanka nie ma prawdziwych zębów. Jednak u większości gatunków aparat gębowy tworzy długie, równoległe rowki niewielkich, skeratynizowanych struktur o angielskiej nazwie "keradonts", otoczonych rogowym dziobem. W przeciwieństwie do przedstawicieli rzędu ogoniastych tylne łapy tworzą się wcześniej, niż przednie. Przednie kończyny tworzą się poniżej "gill sac". Kijanki żywią się zazwyczaj pokarmem roślinnym. Spożywają głównie glony, w tym okrzemki filtrowane z wody za pomocą skrzeli. Należą również do detrytusożerców, wzbijających w górę osad z dna zbiornika i pochłaniających jego jadalne elementy. Mają względnie długie jelito o spiralnym kształcie, pozwalające im na prowadzenie takiej diety. Niektóre gatunki są mięsożerne już w stadium kijanki. Zjadają owady, ryby, a nawet mniejsze kijanki. Młode "Osteopilus septentrionalis" określanej w języku angielskim mianem „kubańskiej żaby drzewnej” okazjonalnie praktykują kanibalizm. Starsze, lepiej rozwinięte kijanki przechodzące przeobrażenie są atakowane przez młodsze. Kanibalizm występuje też u larw agi, żywiących się zwykle roślinami. Kijanki te wybiórczo pożerają jaja własnego gatunku z pominięciem obcogatunkowych (składanie jaj z zachowaniem długich odstępów czasu chroni przez pożeraniem jaj tej samej samicy). Skrzek dostarcza kijankom substancji odżywczych, kanibalizm zmniejsza też konkurencję. Wśród larw kanibali większy odsetek osobników przechodzi metamorfozę, niż wśród ściśle roślinożernych. Natomiast u rodzimych płazów australijskich larwy spożywają skrzek niezależnie od gatunku.
Przeobrażające się kijanki nie muszą być tej samej wielkości, choć większe osobniki mogą szybciej przystępować do metamorfozy. Stan taki występuje np. u żaby trawnej. W trakcie przeobrażania się w życiu zwierzęcia zachodzą szybkie i nieodwracalne zmiany. Spiralne usta o rogowych krawędziach są resorbowane, podobny los czeka spiralne jelito. Zwierzę wykształca duże „szczęki”. Skrzela zanikają. Szybko rosną oczy i kończyny. Tworzy się język. Powiązane zmiany zachodzą w układzie nerwowym, rozwija się widzenie przestrzenne, zanika zaś linia naboczna. Wszystkie te zmiany mogą zajść w ciągu jednego dnia. Kilka dni później płaz pozbywa się ogona. Potrzeba do tego wyższych stężeń tyroksyny.
Płazy ogoniaste.
Wylęgająca się typowa larwa Caudata przypomina bardziej niż w przypadku Anura osobnika dorosłego. Pierzaste skrzela zewnętrzne rozpościerają się przytwierdzone do chrzęstnych łuków skrzelowych. Występują szerokie płetwy grzbietowe czy ogonowe. Oczy pozbawione są powiek. Występują zęby w żuchwie i w szczęce, trzy pary pierzastych skrzeli zewnętrznych, ciało nieco spłaszczone bocznie i długi ogon zaopatrzony w płetwy grzbietową i brzuszną. Przednie łapy mogą być częściowo rozwinięte, tylne zaś są szczątkowe u gatunków żyjących w stawach, mogą być nieco lepiej rozwinięte w przypadku gatunków rozradzających się w wodach płynących. Kijanki żyjące w stawach często dysponują parą stabilizatorów, prętowatych struktur po obu stronach głowy ochraniających skrzela przed zawadzaniem o osady. Niektórzy członkowie rodzajów "Ambystoma" lub "Dicamptodon" tworzą larwy, które nigdy nie przeobrażają się całkowicie w formy dorosłe, co zależy od gatunku i populacji. Należy tutaj "Ambystoma gracile", wykazująca zależność od czynników środowiskowych. Może pozostać na stałe w stanie larwalnym. Zjawisko takie nosi nazwę neotenii. Może też przeobrazić się w dorosłe zwierzę. Obie możliwości pozwalają na rozród. Neotenia pojawia się, kiedy tempo wzrostu jest bardzo niskie, zazwyczaj wiąże się z niekorzystnymi warunkami, jak niska temperatura wody, które mogą zmienić odpowiedź tkanek na hormon tyroksynę. Inne czynniki, które mogą hamować przeobrażenie, obejmują brak pożywienia, brak pierwiastków śladowych i konkurencję wewnątrzgatunkową. Ambystoma tygrysia ("Ambystoma tigrinum") także czasami wykazuje neotenię, w tej formie może osiągnąć naprawdę duże rozmiary. Dojrzały osobnik wiedzie lądowy tryb życia, podczas gdy larwa zamieszkuje w wodzie, nabywając zdolność do rozrodu (zachowując stan larwalny). Kiedy warunki na lądzie stają się szczególnie niegościnne, rozmnażanie się larw może zapewnić kontynuację populacji, która w innym przypadku by wymarła. Nauka zna 15 gatunków Caudata, u których neotenia występuje zawsze. Zaliczają się tutaj odmieńcowate z rodzaju "Necturus" i odmieniec jaskiniowy ("Proteus anguinus"), a także amfiumy "Amphiuma". Podaje się za to wiele przykładów neotenii fakultatywnej (jak u ambystomy tygrysiej), kiedy to rzeczona strategia wykorzystywana jest w przypadku niekorzystnych warunków środowiskowych (nie jest konieczna).
Larwa może być bardzo drapieżna. Kijanki traszki grzebieniastej pożerają drobne skorupiaki: Daphniidae, Chydoridae, widłonogi, chruściki oraz inne larwy i imago owadów (początkowo w małej ilości), pająki wodne, ślimaki, małże, a także małe ryby i kijanki, w tym również larwy własnego gatunku (kanibalizm).
Bezpłucne salamandry z rodziny bezpłucnikowatych żyją na lądzie. Składają niewielką liczbę niepigmentowanych jaj w kłębie wśród wilgotnych liści ściółki. Każde z jaj dysponuje dużym pęcherzykiem żółtkowym. Rozwijająca się larwa korzysta z zapasów w nim zgromadzonych. Wykluwa się już w pełni uformowany osobnik młodociany. Samica często wysiaduje jaja. Obserwowano samice rodzaju "Ensatina" okręcone wokół nich i przyciskające doń okolice swych gardeł, co skutkuje masażem z wydzieleniem śluzu.
Przeobrażenie może nastąpić po około 3 miesiącach. Metamorfoza traszki czy salamandry nie dorównuje gwałtownością przeobrażeniu przedstawicieli rzędu bezogonowych. Dzieje się tak, albowiem kijanka rzędu ogoniastych zawczasu żywi się mięsem i pozostaje drapieżnikiem jako dorosły płaz. Wobec tego w układzie pokarmowym potrzebne są tylko nieliczne zmiany. Płuca osiągają funkcjonalność wcześnie, ale kijanka nie używa ich w takim stopniu, jak larwy przedstawicieli płazów bezogonowych. Skrzeli nigdy nie zasłaniają pokrywy, ulegają one resorpcji tuż przed opuszczeniem wody. Inne zmiany obejmują redukcję wielkości bądź utratę płetwy grzbietowej, zamknięcie się szczelin skrzelowych, pogrubienie skóry, rozwój powiek i pewne zmiany w uzębieniu i budowie języka. Płazy ogoniaste wykazują największą wrażliwość podczas przeobrażenia, bowiem znacząco spada wtedy rozwijana przez nie prędkość pływania, a przeobrażający się ogon stanowi utrudnienie na lądzie. Dorosłe Caudata wracają do wody na wiosnę i lato, na lądzie zaś mieszkają zimą. Adaptacja do wody wymaga hormonu prolaktyny, przystosowanie się do warunków lądowych zależy zaś od tyroksyny. Skrzela zewnętrzne, zresorbowane przed pierwszym wyjściem na ląd, nie są odtwarzane po powrocie do wody.
Płazy beznogie.
Większość lądowych Gymnophiona składających jaja czyni to w jamach lub wilgotnych miejscach na lądzie w pobliżu zbiorników wodnych. Dobrze zbadano rozwój młodych zamieszkującego Cejlon "Ichthyophis glutinosus". Węgorzowate larwy wylęgają się z jaj i podążają do wody. Mają 3 pary pierzastych, zewnętrznych skrzeli czerwonej barwy, tępo zakończoną głowę o dwóch szczątkowych oczach, linię boczną i krótki ogon z płetwami. Płyną poprzez boczne skręty tułowia. Ich aktywność przypada głównie na porę nocną. Szybko pozbywają się skrzeli i robią wypady na ląd. Przeobrażają się stopniowo. W wieku około dziesięciu miesięcy mają już ostro zakończoną głowę z czuciowymi czułkami w okolicy otworu gębowego i tracą oczy, linię boczna i ogon. Ich skóra grubieje, rozwijają się osadzone w niej łuski. Ciało dzieli się na segmenty. Do tego czasu Gymnophiona mają już sporządzoną jamę i żyją na lądzie.
U większości gatunków Gymnophiona występuje jednak żyworodność. Np. u południowoamerykańskiego "Typhlonectes compressicauda" w jajowodzie może rozwijać się do 9 larw jednocześnie. Są one wydłużone, mają parzyste workowate skrzela, niewielkie oczy i wyspecjalizowane do skrobania zęby. Na początku żywią się żółtkiem zgromadzonym w ich jajach, ale gdy to źródło pokarmu kurczy się, zaczynają skrobać urzęsione komórki nabłonkowe wyścielające jajowody. Stymuluje to sekrecję płynu bogatego w lipidy i mukoproteiny, którym się żywią, skrobiąc ścianę jajowodu. Mogą zwiększyć swą długość sześciokrotnie, osiągając dwie piąte długości matki, nim się urodzą. Przed porodem przechodzą przeobrażenie, tracą oczy i skrzela, rozwijają grubszą skórę i czułki otaczające jamę ustną, tracą zaś zęby. Zęby stałe rosną im niedługo po narodzinach.
Marszczelec pierścieniowy ("Siphonops annulatus") rozwinął unikalne adaptacje służące rozrodowi. Potomstwo karmi się warstwą skóry specjalnie w tym celu wytwarzaną przez osobnika dorosłego. Zjawisko to nazwano "maternal dermatophagy" („dermatofagia matczyna”). Miot żywi się porcją przez około 7 minut w odstępach trzydniowych, co daje skórze rodzica możliwość regeneracji. W międzyczasie obserwowano młode pochłaniające płyn wydzielany przez stek matki.
Opieka nad potomstwem.
Opieki rodzicielskiej wśród płazów nie poznano zbyt dobrze, jednak stwierdzono, że im więcej złożonych jaj, tym mniejsza jest szansa na jakikolwiek stopień opieki nad nimi. Niemniej szacuje się, że u do 20% gatunków płazów jeden bądź oboje rodziców opiekuje się młodymi. Gatunki rozmnażające się w mniejszych zbiornikach wodnych lub innych specjalnych siedliskach wykazują tendencję do bardziej złożonych wzorców opieki nad potomstwem.
Wiele leśnych przedstawicieli kladu ogoniastych składa kłęby jaj pod kłodami drewna lub kamieniami na lądzie. Czyni tak choćby "Desmognathus welteri": matka wysiaduje jaja i chroni je przed drapieżnikami, gdy zarodki żywią się żółtkiem swoich jaj. Gdy się w pełni rozwiną, wydostają się z osłonek jaj i rozchodzą się. Samiec diabła błotnego, prymitywnego przedstawiciela Caudata, drąży podwodne gniazdo i zachęca do niego samice. Następnie pilnuje tego miejsca przez 2–3 miesiące, nim wylęgną się larwy. Dzięki falistym skrętom ciała wachluje jaja, zwiększając im dopływ tlenu.
Samiec niewielkiego płaza bezogonowego "Colostethus subpunctatus" ochrania swe jaja ukryte pod kamieniem bądź kłodą. Kiedy wylęgają się larwy, transportuje je na swych plecach, przyczepione śluzową wydzieliną, do tymczasowego zbiornika wodnego. Zanurza się w nim, a kijanki odczepiają się. Samiec pętówki babienicy ("Alytes obstetricans") owija sobie sznury jaj wokół ud i nosi je ze sobą przez do 8 tygodni. Utrzymuje je w wilgoci. Gdy są gotowe do wylęgu, odwiedza staw i uwalnia kijanki. Samica "Rheobatrachus spp." przechowywała larwy w żołądku po połknięciu jaj bądź niedawno wylęgniętego się potomstwa. Kijanki przebywające w żołądku wydzielały hormon hamujący produkcję soków trawiennych w ciele matki. Nie udało się jednak zaobserwować, czy i w jaki sposób dobiega końca rozwój ontogenetyczny tych kijanek, i nie będzie możliwe dokończenie tych obserwacji, ponieważ wszystkie gatunki z tego rodzaju wymarły. "Assa darlingtoni" składa jaja na ziemi. Gdy się wylęgają, samiec przenosi kijanki w specjalnych kieszeniach na tylnych łapach. Żyjący w wodzie grzbietoród amerykański ("Pipa pipa") nosi swe młode w otworach na grzbiecie, gdzie pozostają do metamorfozy. "Oophaga granulifera" to typowy nadrzewny Anura należący do rodzin drzewołazowatych. Składaj on jaja na dnie lasu. Po wylęganiu się kijanki jedna po drugiej przenoszone są przez osobnika dorosłego do odpowiedniej, wypełnionej wodą szczeliny, jak miejsce połączenia liścia z łodygą czy rozety ananasowatych. Samica odwiedza żłobek regularnie i składa w nim niezapłodnione jaja. Zjadają je kijanki.
Siedliska.
Płazy preferują siedliska wilgotne. W strefie klimatu umiarkowanego zajmują one jednak zróżnicowane środowiska. Niektóre prawie całe swe życie spędzają w wodzie bądź nad brzegiem, jak żaby zielone i kumaki "Bombina". Traszki mogą spędzać w wodzie tylko wiosnę, ale mogą też zostać tam do późnego lata, a nawet do końca okresu swej aktywności. Inne płazy prowadzą bardziej lądowy tryb życia. Zamieszkują łąki, zarośla i ogrody jak żaby brunatne. Te ostatnie spotyka się też w rzadkich lasach. W wykrotach, piwnicach, pod kamieniami i zwałami drewna kryją się traszki. Niektóre Caudata wykorzystują nory gryzoni. Skryty tryb życia wiedzie też grzebiuszka.
Niektóre płazy przystosowały się do życia w bardzo suchych środowiskach. Przykład stanowi pustynnica katolicka, przez większą część swego życia zagrzebana w glebie, z której wychodzi po obfitych opadach deszczu. Liczne gatunki zamieszkują też tropikalne lasy deszczowe. Spośród drzewołazowatych większość żyje na dnie lasu, ale niektóre bytują na drzewach, co z kolei jest normą w przypadku rzekotkowatych. Istnieją też płazy, które przystosowały się do ciemnych, wypełnionych wodą jaskiń, jak odmieniec jaskiniowy. Płazy nie występują w wodach morskich i słonawych. Tylko jeden gatunek, "Rana cancrivora", występująca w lasach namorzynowych południowo-wschodniej Azji, jest w stanie przeżyć w wodzie morskiej, jednak preferuje siedliska słodko- i słonawowodne. Również aga ("Rhinella marina") i żaba „wodna” ("Pelophylax kl. esculentus") wykazują tolerancję na niewielkie zasolenie wody – jak wynika z doniesień, tej ostatniej udało się zasiedlić słonawowodne laguny i estuaria nad Morzem Czarnym.
W klimacie umiarkowanym płazy zimują. Sen zimowy często odbywają gromadnie, mogą towarzyszyć im płazy także innych gatunków oraz gady (węże, jaszczurki). Spędzają ten czas w szlamie na dnie zbiorników wodnych, w wykrotach bądź szczelinach skalnych. W Polsce pojawiają się ponownie w marcu, jak żaba trawna.
Pożywienie.
Z kilkoma wyjątkami dorosłe płazy są drapieżnikami. Żywią się właściwie wszystkim, co się rusza i co są w stanie połknąć. Ich dieta składa się w największym stopniu z niewielkiej zdobyczy niezdolnej do szybkiego ruchu, jak chrząszcze, gąsienice i pająki. Młynarski wymienia tu owady i ich larwy, a rzadziej pajęczaki, wije, dżdżownice, skorupiaki, ślimaki nagie. Traszki w czasie swego pobytu w zbiornikach wodnych polują na drobne zwierzęta wodne. Syreny ("Siren") często połykają wodny materiał roślinny z bezkręgowcami, którymi się żywią. Dieta brazylijskiej "Xenohyla truncata" obejmuje duże ilości owoców. "Rhinophrynus dorsalis" ma z kolei specjalny język przystosowany do zbierania mrówek i termitów. Plethodontidae są w stanie wyrzucać koniec języka ze znaczną prędkością na stosunkowo dużą odległość i w ten sposób łapać zdobycz, podobnie niektóre płazy bezogonowe.
W klimacie umiarkowanym przedstawiciele rzędu ogoniastych na żer wychodzą w nocy lub podczas opadów ciepłego deszczu.
Pożywienie, zasadniczo, lokalizowane jest głównie za pomocą wzroku, nawet przy słabym świetle. Reakcję płaza wywołują ruchy potencjalnej zdobyczy. Anura łapano na haczyki dla ryb wyposażone w przynętę w postaci czerwonej szmatki. "Rana clamitans" z grupy żab zielonych znajdywano z żołądkami pełnymi nasion wiązów, które ujrzały przepływające obok. Strukturą odpowiedzialną za dostrzeganie zdobyczy jest wzrokowa pokrywa. Przedstawiciele wszystkich trzech współczesnych rzędów używają w celu wykrycia ofiary również węchu. Odpowiedź jest głównie wtórna, bowiem obserwowano Caudata pozostające w bezruchu blisko pachnącej zdobyczy; jadły tylko, gdy się poruszała. Płazy zamieszkujące jaskinie normalnie polują za pomocą węchu. Widywano płazy ogoniaste, które nauczyły się rozpoznawać nieruszającą się zdobycz bez zapachu, nawet w całkowitej ciemności.
Płazy zazwyczaj połykają swą zdobycz w całości. Mogą jednak nieznacznie ją gryźć, by sobie z nią poradzić. Zazwyczaj mają małe zęby, przyrośnięte do kości szczękowych i podniebiennych, bez korzeni. Określane są po angielsku mianem "pedicellate teeth" i są one unikalne dla płazów. Zarówno koronę, jak i część podstawną buduje zębina, przedzielona nieskalcyfikowanymi warstwami. Zęby te ulegają zastępowaniu. Płazy ogoniaste, beznogie i niektóre bezogonowe mają jeden bądź dwa szeregi zębów w żuchwie i w szczęce, podczas gdy niektóre Anura, jak żaba "Rana", nie mają zębów w żuchwie, ropuchy, jak "Bufo", w ogóle nie mają zębów. U wielu płazów występują też zęby lemieszowe, czyli przytwierdzone do lemiesza, kości twarzoczaszki położonej u sklepienia jamy ustnej. W połykaniu pomagają gałki oczne, wciągane w głąb głowy specjalnym mięśniem.
Większość płazów ogoniastych i bezogonowych poluje z zasadzki, czatując na zdobycz, tak np. jak ambystoma tygrysia (Ambystoma tigrinum). Inne płazy, jak ropuchowate z rodzaju "Bufo", aktywnie szukają zdobyczy. Natomiast żaba rogata ("Ceratophrys ornata") wabi ciekawską zdobycz, by podeszła bliżej, podnosząc swe stopy ponad grzbiet i wibrując swymi żółtymi palcami. Wśród płazów bezogonowych żyjących w Panamie te aktywnie polujące mają wąskie usta i są smukłe, często jasno ubarwione i toksyczne, podczas gdy te zastawiające zasadzki mają szerokie usta i ciało oraz są kryptycznie ubarwione. Płazy beznogie nie wyrzucają swych języków, ale łapią zdobycz, chwytając ją ustawionymi lekko w tył zębami. Próby wyrwania się zdobyczy i dalsze ruchy drapieżnika popychają zdobycz głębiej. Zdobycz jest zazwyczaj wypuszczana z uchwytu paszczy dopiero w norze i jest tam połykana w całości.
Nowo wyklute larwy rzędu bezogonowych żywią się początkowo żółtkiem jaja. Gdy to źródło pokarmu się wyczerpie, przerzucają się na bakterie, fragmenty glonów, detrytus i fragmenty podwodnych roślin. Woda wpływa do ich ust leżących w dolnej części głowy, po czym przepływa przez specjalne filtrujące miejsca między ustami a skrzelami, gdzie śluz skleja cząstki pokarmowe. Inne rozwijają wyspecjalizowany aparat gębowy składający się z rogowych listewek i rzędów rogowych ząbków wargowych. Zdrapują nimi i odgryzają różnorodny pokarm z powierzchni zanurzonych przedmiotów, rośliny wodne, kolonie cyanobakterii, grzebią także w osadach dennych, odfiltrowując większe cząstki detrytusu brodawkami wokół ust. Niektóre, jak Scaphiopodidae, mają silne, zdolne do gryzienia „szczęki”, są mięsożerne, a nawet kanibalistyczne.
Kanibalizm wydaje się u płazów szeroko rozpowszechniony. Udokumentowano go u ponad 30 gatunków. Niesie za sobą pewne zagrożenia, jak choćby transmisja pasożytów. Ryzyko jest mniejsze, jeśli zjadane są młode organizmy, w szczególności jaja otoczone osłonką żelową, jak u ropuchy agi. Jej kijanki żywią się jajami własnego gatunku (sposób rozrodu wyklucza, by były złożone przez tę samą samicę), w warunkach naturalnych nie spożywając jaj innych płazów. Kanibalistyczne kijanki mają większą szansę na metamorfozę.
Odgłosy.
Dźwięki wydawane przez Caudata czy Anura są ograniczone do okazjonalnych miękkich pisków, chrząknięć i syków. Nie badano ich zbyt obszernie. Klikający odgłos niekiedy wydawany przez Anura może służyć orientacji, jak u nietoperzy, bądź stanowić formę komunikacji. Większość przedstawicieli rzędu ogoniastych uznaje się za nieme. Jednak "Dicamptodon ensatus" ma struny głosowe i potrafi wydobyć z siebie klekot czy szczekanie. Niektóre gatunki ogoniastych zaatakowane emitują cichy pisk lub skowyt.
Anura wydają znacznie więcej dźwięków, zwłaszcza podczas okresu godowego, gdy starają się swymi nawoływaniami przyciągnąć płeć przeciwną. Obecność poszczególnych gatunków na tym samym obszarze można łatwiej rozróżnić na podstawie charakterystyk ich nawoływań, niż dzięki przelotnym spotkaniom z samymi płazami. U większości gatunków dźwięk powstaje dzięki wypuszczaniu powietrza z płuc nad struny głosowe do rezonatorów (powstałych z uchyłków jamy gębowej) pod skórą bądź worków w gardle w kącie ust. Nadymają się one niczym balony i odgrywają rolę pudeł rezonansowych, pomagając dźwiękowi roznieść się po atmosferze bądź w wodzie, jeśli płaz przebywa akurat pod powierzchnią. Wydawanie dźwięków stanowi zwykle głośne nawoływanie samca mające na celu zachęcenie do niego samicy oraz zniechęcenie innych samców do jego terytorium. Głos ten modyfikuje się do cichszego podczas zalotów z nadejściem samicy bądź do agresywniejszej wersji, jeśli nieopodal wtargnie inny samiec. Śpiewy te niosą za sobą ryzyko przyciągnięcia drapieżników. Powodują też zużycie bardzo dużej ilości energii. Inne dźwięki obejmują odpowiedzi samicy na zaproszenie samca bądź na niechciane próby ampleksusu. Gdy płaz jest atakowany, wydaje z siebie odgłos zagrożenia lub strachu. Często przypomina on krzyk. Zazwyczaj nocna rzekotka z Kuby "Osteopilus septentrionalis" wydaje z siebie specjalny okrzyk, jeśli deszcz pojawia się za dnia.
Zachowania terytorialne.
Mało wiadomo o zachowaniach terytorialnych płazów beznogich. Natomiast niektóre płazy ogoniaste czy bezogonowe bronią swych terytoriów. Chodzi zazwyczaj o tereny żerowania, rozrodu czy schronienia. Samce normalnie wykazują takie zachowania, ale w przypadku niektórych gatunków samice, a nawet osobniki młodociane, również je praktykują. Choć u wielu gatunków Anura samice są większe od samców, nie przeszkadza to u większości gatunków, by to samce angażowały się aktywnie w obronę terytorium. U gatunków terytorialnych samce mogą być większe od samic. U niektórych z nich wykształciły się specjalne adaptacje, jak powiększone zęby dla gryzienia czy kolce na tułowiu, rękach czy przedkciukach.
U Caudata, wśród których walki w obronie terytorium odnotowano u 19% przedstawicieli, obrona terytorium przejawia się przyjmowaniem grożącej postawy i atakowaniem intruza, jeśli zachodzi taka potrzeba. Na atak składają się: kłapanie ustami, gonitwy i czasami ugryzienia, okazjonalnie powodujące nawet utratę ogona. Zachowania terytorialne poznano dokładnie w przypadku "Plethodon cinereus". 91% oznaczonych osobników, później schwytanych ponownie, było w odległości metra od ich pierwotnych schronień pod kłodą bądź skałą. Podobną proporcję uzyskano, przenosząc zwierzęta w obrębie eksperymentu na odległość 30 m – kręgowce te wróciły do swych kryjówek. Caudata pozostawiają znaki zapachowe wokół swych terytoriów mierzących średnio 0,16–0,33 m². Czasami zamieszkuje je para złożona z samca i samicy. Stąd powstrzymywanie obcych przed wtargnięciem i wytyczanie granic pomiędzy sąsiadującymi areałami. Większość tych zachowań wydaje się stereotypowa, nie pociąga za sobą żadnych kontaktów pomiędzy osobnikami. Postawa grożąca obejmuje uniesienia ciała na ziemię i grożenie oponentowi, który często ulegle schodzi z drogi. Jeśli intruz pozostaje, następuje wypad do przodu z gryzieniem ogona bądź regionu nosowo-wargowego. Uszkodzenie może pogorszyć stan zdrowia rywala z powodu zapotrzebowania tkanki odpowiedzialnej za regenerację lub upośledzenie zdolności do znajdywania pokarmu.
Tylko u 5% Anura samce toczą walki o terytorium. U przedstawicieli tego rzędu zachowania terytorialne samców obserwuje się często na terenach rozrodu. Nawoływania stanowią zarówno zachętę do parowania się, jak i obwieszczenie posiadania terytorium. W ogólności głębszy głos reprezentuje cięższego i silniejszego osobnika. To może wystarczyć do zapobieżenia wtargnięciu przez mniejszego samca. Wydawanie głosów pochłania wiele energii i ma swoją cenę. Jeśli samiec zmęczy się, traci swe terytorium na rzecz innego, zdrowszego. U samców występuje tendencja do tolerowania posiadaczy sąsiednich terytoriów i bardziej agresywnego zachowania wobec nieznanych intruzów. Posiadacze swych areałów odnoszą z tego tytułu korzyści i zazwyczaj wychodzą lepiej w razie starcia dwóch płazów tej samej wielkości. Jeśli grożenie nie wystarcza, nastąpić może bezpośrednie starcie. Metody walki obejmują pchnięcia, parcie, wypychanie powietrza z rezonatorów konkurenta, chwytanie go za głowę, skakanie mu po plecach, gryzienie, gonitwy, chlapanie i zanurzanie przeciwnika pod wodę.
Mechanizmy obronne.
Płazy mają miękkie ciała i cienką skórę. Nie dysponują pazurami, ochronnym pancerzem ani kolcami. Zdają się względnie bezbronne. Niemniej wykształciły zróżnicowane mechanizmy obronne pozwalające im uniknąć polujących na nie drapieżników. Pierwszą linię obrony u płazów ogoniastych i bezogonowych stanowi wydzielany przezeń śluz. Powoduje on, że skóra jest stale wilgotna i śliska, niełatwa do chwycenia. Wydzielina jest często lepka i niesmaczna. Obserwowano węże ziewające i rozdziawiające szeroko swe paszcze podczas prób połknięcia platany szponiastej ("Xenopus laevis"), co dawało ofierze możliwość ucieczki.
W śluzie niektórych gatunków płazów występują też substancje toksyczne. Kwestię tę w przypadku Gymnophona zbadano pobieżnie, ale "Typhlonectes compressicauda" produkuje toksyczny śluz, który zabijał ryby drapieżne w doświadczeniu przeprowadzonym w Brazylii. U niektórych Caudata występuje toksyczna skóra. Pacyfotryton szorstki ("Taricha granulosa") z Ameryki Północnej i inni członkowie tego rodzaju zawierają neurotoksynę tetrodotoksynę (TTX), najbardziej toksyczną znaną niebiałkową substancję, prawie identyczną z produkowaną przez ryby rozdymkowate. Wzięcie do ręki takiej traszki nie powoduje szkody, ale połknięcie nawet najmniejszych ilości skóry może okazać się śmiertelne. W doświadczeniach, w których karmiono ryby, płazy bezogonowe, gady, ptaki i ssaki pokarmem z dodatkiem skór tych traszek, wszystkie badane organizmy okazały się wrażliwe. Jedynie węże, które zwykły odżywiać się płazami, wykazują mniejszą wrażliwość na toksyny wytwarzane przez płazy – jest to ciekawy przykład koewolucyjnego „wyścigu zbrojeń”. Np. węże pończoszniki prążkowane ("Thamnophis sirtalis") wykazywały 200 razy mniejszą wrażliwość na TTX niż ssaki czy ptaki. Niektóre gatunki płazów bezogonowych (m.in. Dendrobatidae, a także występujące w Polsce ropuchy i kumaki) również produkują substancje toksyczne, głównie bufoteniny. Najważniejsze gruczoły produkujące toksynę leżą po bokach szyi i pod brodawkami grzbietu. Te okolice ciała płaz wystawia atakującemu go zwierzęciu. Ich wydzieliny mogą być obrzydliwe w smaku, wywoływać objawy fizyczne, w tym neurologiczne. W sumie wyizolowano ponad 200 toksyn z ograniczonej liczby gatunków płazów, które dotychczas przebadano.
Gatunki niejadalne i trujące cechuje jaskrawe ubarwienie ciała, często z kontrastowymi kombinacjami plam w kolorach czerwonym, żółtym i czarnym, na całości lub na części powierzchni ciała (jak np. u występujących w Polsce kumaków i salamandry). Ostrzega to potencjalnego drapieżnika o toksyczności ofiary: drapieżnik, spróbowawszy raz, o ile przeżyje, nie będzie więcej atakował tak ubarwionej ofiary. Pewne gatunki, jak kumaki "Bombina", noszą ochronne ubarwienie na brzusznej stronie ciała. Zaatakowane, przyjmują pozycję obronną, pokazując drapieżcy żywe barwy swego brzucha. Przedstawiciel rzędu bezogonowych "Allobates zaparo" nie jest toksyczny, ale stosuje mimikrę, upodobniając się do innych, toksycznych gatunków żyjących w tych samych miejscach. Strategia ta służy zmyleniu drapieżnika.
Wiele płazów wiedzie nocny tryb życia, ukrywając się za dnia. Unikają w ten sposób dziennych drapieżników polujących przy pomocy wzroku. Inne płazy stosują Ubarwienie kryptyczne, aby zamaskować się w środowisku, w którym przebywają. Niektóre płazy ogoniaste przybierają pozy obronne, gdy czują się bezpośrednio zagrożone przez drapieżnika jak np. przez północnoamerykańską ryjówkę krótkoogoniastą ("Blarina brevicauda"), wykonują wijące ruchy ciała, unoszą się i smagają ogonem, co sprawia drapieżnikowi trudność w schwytaniu płaza bądź w uniknięciu kontaktu z produkującymi toksyny gruczołami. Podobnie niektóre płazy bezogonowe nadymają się, by wyglądać na większe i groźniejsze. Grzebiuszki z rodzaju "Pelobates" krzyczą i skaczą w kierunku agresora. Olbrzymie salamandry "Andrias", jak też Ceratophryinae i "Pyxicephalus" mają ostre zęby i są zdolne ranić do krwi, gryząc w swej obronie. "Desmognathus quadramaculatus" potrafi ugryźć atakującego ją dwu-trzykrotnie większego węża pończosznika prążkowanego ("Thamnophis sirtalis") w głowę i dzięki temu często udaje mu się uciec.
Kilka gatunków Caudata stosuje autotomię, poświęcając część swego ciała, najczęściej ogon, by umożliwić sobie ucieczkę. U niektórych gatunków należących do bezpłucnikowatych strefa u podstawy ogona jest strukturalnie słaba, co ułatwia odrzucenie ogona w wyniku silnego skurczu mięśni okrężnych u podstawy ogona. Ogon często kurczy się już po odrzuceniu, odwracając uwagę napastnika i pozwalając ogoniastemu uciec. Utracony ogon, a także w niektórych wypadkach kończyny, podlegają częściowej bądź całkowitej regeneracji. U dorosłych Anura kończyny nie odrastają, choć zachodzi to u kijanek.
Znaczenie.
Płazy występują na wszystkich kontynentach, z wyjątkiem Antarktydy, i w zdecydowanej większości ekosystemów lądowych na Ziemi. Nie występują jedynie w pełnosłonych morzach (z wyjątkiem jednego gatunku). W niektórych typach ekosystemów (np. w lasach mieszanych strefy umiarkowanej w Nearktyce) są jednymi z najliczniejszych (per capita i pod względem biomasy) kręgowców – ustępując jedynie gryzoniom. Jako drapieżniki, mają znaczny wpływ na kształt sieci troficznych i przepływ energii w ekosystemach: na Środkowym Wschodzie zwiększenie odłowów płazów w celach spożywczych spowodowało spadek liczebności populacji żab i znaczący wzrost liczebności komarów, których liczebność była uprzednio ograniczana przez polujące na nie płazy. Wiele drapieżników z wyższych poziomów troficznych zależy od płazów, jako od podstawowego źródła pożywienia. Wąż "Thamnophis elegans" w Kalifornii żeruje prawie wyłącznie na dwóch gatunkach płazów bezogonowych, "Bufo canorus" i "Rana muscosa". Ponieważ ich liczebność się zmniejsza, zagraża to populacji tego węża, i innych gatunków (m.in. drapieżnych ptaków). W drobnych i okresowych zbiornikach wodnych kijanki płazów są jednymi z głównych detrytusożerców i roślinożerców, żywią się nimi rozmaite drapieżne bezkręgowce (larwy i postacie dorosłe chrząszczy, m.in. Dytiscidae, pluskwiaki m.in. Nepidae), ryby, ptaki brodzące.
Płazy są zwierzętami pożytecznymi z punktu widzenia człowieka:
Ochrona.
Drastyczny spadek populacji płazów, obejmujący zanikanie całych populacji i masowe miejscowe wymarcia, obserwuje się od lat 80. XX wieku w wielu miejscach świata. Spadki liczebności płazów uznaje się za jedne z najbardziej krytycznych zagrożeń globalnej bioróżnorodności. W 2006 wyróżniano 4035 gatunków płazów zależnych od wody na pewnym etapie swego rozwoju. 33,6% z nich, czyli 1356 uznano za zagrożone. Liczba ta jest prawdopodobnie niedoszacowana. Nie włączono doń 1427 gatunków, na których temat nie było wystarczających danych, by przypisać im status. Jako przyczyny tego stanu rzeczy wymienia się m.in. zniszczenie środowiska naturalnego, jego modyfikacje, nadmierną eksploatację, zanieczyszczenia, introdukowane gatunki, zmiany klimatyczne, substancje chemiczne zaburzające gospodarkę hormonalną, dziurę ozonową (wykazano, że promieniowanie ultrafioletowe uszkadza szczególnie skórę, oczy i jaja płazów) oraz choroby, jak chytridiomycosis. Jednak przyczyny wielu przypadków spadku liczebności płazów wciąż są niejasne i stanowią temat trwającej dyskusji.
Globalna strategia powstrzymania kryzysu opracowana została w 2005 w formie "Amphibian Conservation Action Plan" (ACAP – „Plan Akcji Ochrony Płazów”). Stworzony przez ponad osiemdziesięciu najważniejszych ekspertów w tej dziedzinie plan działania wyszczególniał, co było potrzebne do ograniczenia spadku liczebności płazów i wyginięć przez kolejnych 5 lat, określając też koszty tych działań. "The Amphibian Specialist Group of the World Conservation Union" (IUCN) przewodzi wysiłkom ku wdrożeniu wyczerpującej strategii globalnej ochrony płazów. Autorzy ACAP postulują położenie szczególnego nacisku na uzupełnienie wiedzy w zakresie systematyki, ekologii i źródeł zagrożeń płazów, a także na ciągły monitoring stanu środowiska i kondycji populacji płazów w naturze. W planie ACAP najwięcej uwagi poświęcono ochronie siedlisk i tworzeniu sieci ochrony obszarów o znaczeniu kluczowym dla różnorodności biologicznej, gromadzeniu próbek materiału biologicznego płazów, zapobieganiu globalnym zmianom klimatu, ograniczeniu eksploatacji populacji płazów przez człowieka oraz zapobieganiu chorobom, trapiącym populacje płazów.
Podstawową formą ochrony płazów pozostaje ochrona gatunkowa gatunków zagrożonych. W Polsce występuje 18 gatunków płazów (zobacz też: Płazy Polski), wszystkie objęte są ochroną gatunkową na terenie kraju. Zapobieganiu nielegalnemu wywozowi i handlowi gatunkami zagrożonymi, w tym płazami, służy konwencja CITES.
Za priorytetową formę ochrony uznaje się ochronę i odtwarzanie siedlisk, ze względu na to, że to właśnie zanik i degradacja siedlisk są głównymi powodami wymierania płazów. W krajach Unii Europejskiej kompleksową formę ochrony siedlisk zapewniają specjalne obszary ochrony siedlisk wchodzące w skład sieci Natura 2000, na świecie uzupełniają je obszary wodno-błotne o specjalnym znaczeniu, chronione przez konwencję ramsarską.
Ze względu na to, że w wielu przypadkach nie zostały rozpoznane przyczyny wymierania płazów, a wymieranie to postępuje zbyt szybko, by można było mu przeciwdziałać, ważnymi elementami służącymi ochronie płazów pozostają hodowla "in-situ" i "ex-situ" oraz krioprezerwacja materiału genetycznego wymierających gatunków. Amphibian Ark stanowi organizację stworzoną w celu wdrożenia rekomendacji ochrony "ex-situ" dla tego planu. Współpracuje ona z ogrodami zoologicznymi i akwariami całego świata, zachęcając do tworzenia kolonii stanowiących zabezpieczenie dla zagrożonych gatunków. "Panama Amphibian Rescue and Conservation Project" („Projekt Ratowania i Ochrony Panamskich Płazów”) zbudowany został dla stworzenia ogólnokrajowej odpowiedzi na zagrożenie chytridiomycosis.
W kulturze.
Płazy odgrywają pewną rolę w kulturze. Jak zauważa Marian Młynarski, podobnie jak gady, nie należą do zwierząt najlepiej poznanych. Przyczyniło się to do nieprawdziwego ich obrazu. Nie zyskały sobie sympatii społeczeństwa, cieszą się złą opinią. Uważa się je za wstrętne, paskudne stworzenia, wywołujące strach czy odrazę. Ta zupełnie nieuzasadniona opinia przyniosła negatywne skutki: bezmyślne tępienie zwierząt.
Zwierzęta te zdążyły obrosnąć w przesądy. Uważa się choćby, że salamandra potrafi przetrwać w ogniu, a nawet preferuje ogień jako swe siedlisko. Odmieńce jaskiniowe z kolei mają stanowić dzieci smoków żyjących w środku ziemi. Rzekotkom przypisywano w przeszłości umiejętność przewidywania pogody, uważano je za pomocne w tworzeniu prognoz. Trzymano je z tego względu w specjalnych, wysokich terrariach. Cały czas hoduje się ją jako zwierzę domowe, podobnie jak popularną w hodowli australorzekotkę szmaragdową.
W biblijnej Księdze Wyjścia namnożenie się żab stanowi drugą plagę egipską. Zjawiska takie zdarzają się nad Nilem naturalnie.
Jan Parandowski nazywa hydrę lernejską, potwora z bagien z mitologii greckiej, „płazem ohydnym”. Z mitologii greckiej pochodzi słowo „tryton”, określające dziś traszki. Stanowiło ono imię boga morskiego, syna Posejdona, oznaczało także całą rasę stworzeń morskich, pół ludzi, pół ryb. W mitologii Korei występuje władca o imieniu Kymwa, czyli „Złota Żaba”.
Złą ropuchę z filmu Labirynt fauna wzorowano na postaci z dawnego horroru.
Z płazami wiążą się też nazwy miejsc i organizacji. Do salamandry plamistej (zwanej jaszczurem) odwołują się Jaszczurówka, Jaszczurzyce i Polskie Towarzystwo Ochrony Przyrody „Salamandra”.
Zadziornica włochata zajęła pierwsze miejsce na liście najdziwniejszych zwierząt świata stworzonej przez serwis internetowy New Scientist. Dzięki swym dziwacznym „pazurom” porównuje się ją do bohaterów komiksów i filmów, jak Wolverine.
Nauka.
Nauka o płazach nazywa się batrachologią. Natomiast dyscyplina wiedzy traktująca o płazach i gadach to herpetologia. Wchodzą one w skład szerszej nauki: zoologii, choć rzadko uprawiane są oddzielnie. Badania na tym polu dotyczą zwierzęcej taksonomii, morfologii, etologii, ekologii, fizjologii i biochemii. Wyniki badań podlegają recenzji naukowej i publikacji w czasopismach naukowych. Specjaliści prowadzą prace terenowe, badania na uniwersytetach, kształcą studentów, prowadzą muzea i ogrody zoologiczne, rozmnażają i sprzedają zwierzęta, a także zarządzają dziką przyrodą. Zrzeszają się w towarzystwach naukowych (np. Society for the Study of Amphibians and Reptiles (SSAR) i Societas Europaea Herpetologica (SEH)) i publikują prace w czasopismach naukowych poświęconych herpetologii (np. Amphibia-Reptilia).

</doc>
<doc id="3004753" url="https://pl.wikipedia.org/wiki?curid=3004753" title="Puchar Australii i Nowej Zelandii w narciarstwie alpejskim 2013">
Puchar Australii i Nowej Zelandii w narciarstwie alpejskim 2013

Sezon 2013 Pucharu Australii i Oceanii w narciarstwie alpejskim początkowo miał rozpocząć się 29 lipca w australijskim Mount Hotham, ostatecznie zawody rozpoczęły się w australijskim Thredbo. Ostatnie zawody z tego cyklu zostały rozegrane między 13 a 22 września 2013 roku w nowozelandzkim Mount Hutt. Zaplanowano 18 zawodów dla kobiet i mężczyzn.
Puchar Australii i Oceanii w narciarstwie alpejskim kobiet.
Wśród kobiet Puchar Australii i Oceanii w sezonie 2013 zdobyła Słowaczka Barbara Kantorová.
W poszczególnych klasyfikacjach tryumfowały: 
Puchar Australii i Oceanii w narciarstwie alpejskim mężczyzn.
Wśród mężczyzn Puchar Australii i Oceanii w sezonie 2013 zdobył Polak Maciej Bydliński.
W poszczególnych klasyfikacjach tryumfowali:

</doc>
<doc id="3004754" url="https://pl.wikipedia.org/wiki?curid=3004754" title="Kurt Bretting">
Kurt Bretting

Kurt Fritz Albert Bretting (ur. 6 czerwca 1892 w Magdeburgu, zm. 30 maja 1918 w Merville) – niemiecki pływak, uczestnik Letnich Igrzysk 1912 w Sztokholmie.
Życiorys.
Na igrzyskach w 1912 roku zajął 4. miejsce w wyścigu na 100 metrów stylem dowolnym. Był członkiem niemieckiej drużyny, która zajęła 4. miejsce w sztafecie 4 × 200 m stylem dowolnym.
Od 6 kwietnia 1912 do 20 lipca 1912 był rekordzistą świata na 100 metrów stylem dowolnym. Był jednym z pierwszych niemieckich pływaków, którzy pływali kraulem.
Zginął w 1918 w akcji we Francji podczas I wojny światowej.

</doc>
<doc id="3004756" url="https://pl.wikipedia.org/wiki?curid=3004756" title="Walther Binner">
Walther Binner

Walther Binner (ur. 28 stycznia 1891 we Wrocławiu, zm. 18 września 1971 we Frankfurcie nad Menem) – niemiecki pływak, uczestnik Letnich Igrzysk 1912 w Sztokholmie.
Na igrzyskach w 1912 roku startował w wyścigu na 100 metrów stylem dowolnym, gdzie odpadł w eliminacjach.
Był prezesem Światowej Federacji Pływackiej w latach 1932-1936.

</doc>
<doc id="3004757" url="https://pl.wikipedia.org/wiki?curid=3004757" title="Podlesie (Zawada)">
Podlesie (Zawada)

Podlesie – przysiółek wsi Zawada w Polsce położonej w województwie świętokrzyskim, w powiecie opatowskim, w gminie Ożarów. 
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="3004758" url="https://pl.wikipedia.org/wiki?curid=3004758" title="James A. Fitzpatrick">
James A. Fitzpatrick

James A. Fitzpatrick (ur. 26 lutego 1894 w Shelton w stanie Connecticut, zm. 12 czerwca 1980) – amerykański scenarzysta, producent filmowy i reżyser.
Filmografia.
scenarzysta
producent
reżyser
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3004759" url="https://pl.wikipedia.org/wiki?curid=3004759" title="Feliks Niemojowski">
Feliks Niemojowski

Feliks Niemojowski herbu Wieruszowa – cześnik wieluński w latach 1769-1791, łowczy ostrzeszowski w 1769 roku.
Członek konfederacji Adama Ponińskiego w 1773 roku. Był posłem ziemi wieluńskiej na Sejm Rozbiorowy 1773–1775.

</doc>
<doc id="3004760" url="https://pl.wikipedia.org/wiki?curid=3004760" title="Kazimierz Rybiński">
Kazimierz Rybiński



</doc>
<doc id="3004762" url="https://pl.wikipedia.org/wiki?curid=3004762" title="Georg Kunisch">
Georg Kunisch

Georg Kunisch (ur. 21 kwietnia 1893 we Wrocławiu, zm. w 1936 tamże) – niemiecki pływak, uczestnik Letnich Igrzysk 1912 w Sztokholmie.
Na igrzyskach w 1912 roku startował w wyścigu na 100 metrów stylem dowolnym, gdzie odpadł w eliminacjach. Zajął 4. miejsce z drużyną w sztafecie 4 × 200 m stylem dowolnym.
W 1919 był mistrzem Niemiec na dystansie 1500 metrów stylem dowolnym.

</doc>
<doc id="3004764" url="https://pl.wikipedia.org/wiki?curid=3004764" title="Otto Groß">
Otto Groß

Otto Groß (ur. 12 stycznia 1890 w Karlsruhe, zm. 16 października 1964 tamże) – niemiecki pływak, uczestnik Letnich Igrzysk 1912 w Sztokholmie.
Na igrzyskach w 1912 roku zajął 5. miejsce w wyścigu na 100 metrów stylem grzbietowym.

</doc>
<doc id="3004765" url="https://pl.wikipedia.org/wiki?curid=3004765" title="Kazimierz Rybiński (zm. 1787)">
Kazimierz Rybiński (zm. 1787)

Kazimierz Rybiński herbu Radwan (zm. 1787) – kasztelan kruszwicki w latach 1783-1784, podczaszy brzeskokujawski w latach 1772-1783, podczaszy inowrocławski w latach 1770-1772, podstoli bydgoski w 1770 roku.
Członek konfederacji Adama Ponińskiego w 1773 roku. Był posłem województwa brzeskokujawskiego na Sejm Rozbiorowy 1773–1775.

</doc>
<doc id="3004766" url="https://pl.wikipedia.org/wiki?curid=3004766" title="Erich Schultze">
Erich Schultze

Erich Hugo Richard Schultze (ur. 22 maja 1890 w Berlinie, zm. 18 marca 1938 tamże) – niemiecki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował w wyścigu na 100 metrów stylem grzbietowym, lecz odpadł w półfinałach. Należał do klubu "SC Poseidon".

</doc>
<doc id="3004768" url="https://pl.wikipedia.org/wiki?curid=3004768" title="Stara Wisła (przystanek kolejowy)">
Stara Wisła (przystanek kolejowy)

Stara Wisła – dawny wąskotorowy przystanek osobowy znajdujący się we wsi Stara Wisła, w gminie Miłoradz, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004769" url="https://pl.wikipedia.org/wiki?curid=3004769" title="Korpus Kadetów nr 3">
Korpus Kadetów nr 3



</doc>
<doc id="3004778" url="https://pl.wikipedia.org/wiki?curid=3004778" title="Kończewice (przystanek kolejowy)">
Kończewice (przystanek kolejowy)

Kończewice – dawny wąskotorowy przystanek osobowy znajdujący się we wsi Kończewice, w gminie Miłoradz, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004779" url="https://pl.wikipedia.org/wiki?curid=3004779" title="László Szentgróthy">
László Szentgróthy

László Szentgróthy (ur. jako Lajos Schwarz 11 października 1891 w Esztergomie, zm. ?) – węgierski pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował w wyścigu na 100 metrów stylem dowolnym, lecz odpadł w eliminacjach oraz na 100 metrów stylem grzbietowym, gdzie doszedł do półfinałów.

</doc>
<doc id="3004780" url="https://pl.wikipedia.org/wiki?curid=3004780" title="Narodowa Bazylika Najświętszego Serca w Brukseli">
Narodowa Bazylika Najświętszego Serca w Brukseli

Narodowa Bazylika Najświętszego Serca w Brukseli (hol. "Nationale Basiliek van het Heilig Hart te Koekelberg", fr. "Basilique Nationale du Sacré-Coeur à Koekelberg") – kościół rzymskokatolicki, położony w Brukseli, w dzielnicy Koekelberg, stąd jego nazwa w językach miejscowych: Bazylika w Koekelbergu.
Jest piątym pod względem wielkości kościołem na świecie i największym kościołem w stylu art déco na świecie. Inspirowany swym paryskim odpowiednikiem, Bazyliką Najświętszego Serca, zgodnie z życzeniem króla Belgów Leopolda II.
Historia.
Koncepcja. I etap budowy.
Marzeniem pierwszych królów Belgii było zbudowanie na płaskowyżu Koekelberg "Dystryktu Królewskiego". Plany i szkice jego budowy powstały pod koniec rządu Leopolda I. Jego następca, król Leopold II od 1880 roku nosił się z pomysłem budowy Panteonu Narodowego z okazji przypadającej wówczas 50. rocznicy niepodległości Belgii; obiekt miał być usytuowany na końcu długiej alei na Koekelbergu. Ponieważ król był pod wrażeniem Bazyliki Sacré-Coeur w Paryżu, preferował budynek sakralny.
12 października 1905 roku położył kamień węgielny pod budowę bazyliki narodowej. Pierwszy projekt świątyni, sporządzony w 1903 roku przez Pierre'a Langerocka, przewidywał ogromny budynek w stylu neogotyckim, zgodnie z wyobrażeniem „idealnej katedry” Eugène'a Viollet-le-Duca. W chwili wybuchu I wojny światowej ukończono fundamenty świątyni. W swoim orędziu na Boże Narodzenie w 1914 roku kardynał Mercier wyraził nadzieję, iż budowa kościoła zostanie wznowiona, jak tylko nastanie pokój.
II etap budowy.
29 czerwca 1919 roku władze i społeczeństwo potwierdziły wolę kontynuowania budowy, jednak pogorszenie sytuacji finansowej po wojnie spowodowało, iż trzeba było zrezygnować z projektu Langerocka. Nowy projekt sporządził architekt Albert Van Huffel z Gandawy. W 1925 roku otrzymał on za niego nagrodę Grand Prix w dziedzinie architektury prezentując model świątyni skali 1:40 na Międzynarodowej Wystawie Sztuki Dekoracyjnej i Wzornictwa w Paryżu. Od tego momentu stało się możliwe wznowienie budowy kościoła. W 1926 roku rozpoczęto korekty i uzupełnienia fundamentów, a w 1930 roku zaczęto budowę apsydy, którą otwarto dla potrzeb kultu w maju 1935. Wcześniej, 16 marca, zmarł Van Huffel. Po jego śmierci prace budowlane nadzorował jego dotychczasowy zastępca, Paul Rome. Podstawa kopuły była gotowa, kiedy wybuchła II wojna światowa. Prace zostały przerwane do września 1944 roku. W 1951 roku została ukończona nawa główna. Kościół został konsekrowany 13 i 14 października 1951 roku przez kardynała Van Roeya, a 28 stycznia 1952 roku papież Pius XII nadał kościołowi tytuł bazyliki mniejszej. W 1953 roku zakończono obie wieże. Nawa południowa została oddana do użytku w 1958 roku, a północna w 1962 roku. W 1969 roku ukończono kopułę. Uroczystości z okazji na 25-lecia otrzymania sakry biskupiej przez kardynała Suenensa, jakie miały miejsce 11 listopada 1970 roku, zwieńczyły budowę bazyliki.
Architektura.
Albert Van Huffel poszukiwał głębszego znaczenia ozdoby w architekturze. Z tego względu dzieło jego życia, bazylika Najświętszego Serca, jest najbardziej rzetelnym i interesującym budynkiem w stylu art déco w Europie Zachodniej. Wyznacznikiem tego stylu są w tym przypadku klarowne i proste linie, które tworzą zwarte bryły z cegły i kamienia. Budynek został wykonany całkowicie w konstrukcji żelbetowej. Do dekoracji wnętrza użyto glazurowanej terakoty.
Wyposażenie.
Witraże.
Pierwszy witraże w bazylice wstawiono w 1937 roku. Ich zbiór rósł stopniowo wraz z budową bazyliki. Witraże zaprojektowali najlepsi belgijscy artyści, jak Anto-Carte, Louis-Charles Crespin, Jan Huet, Michel Martens, Jean Slagmuylder, Maria Verovert i Pierre Majerus. Tematem witraży w absydzie jest Eucharystia i adoracja, w nawie głównej – życie Jezusa, a w galerii – osiem błogosławieństw. Witraże znajdują się również w bocznych kaplicach.
Rzeźby.
Marmurowy ołtarz z rzeźbą Najświętszego Serca otacza imponujące cyborium. Rzeźby do bazyliki wykonali znani artyści, Georges Minne i Harry Elstrøm, reprezentujący dwie różne tradycje rzeźbiarskie. Dziełem Minne jest rzeźba Najświętszego Serca i kalwaria z brązu na zewnątrz bazyliki, spod ręki Elstrøma natomiast wyszła majestatyczna kalwaria z czterema aniołami, znajdująca się ponad cyborium oraz figury czterech ewangelistów, umieszczone ponad narteksem, na zewnątrz bazyliki.
Meble i naczynia liturgiczne.
Van Huffel nie pozostawił wskazówek dotyczących projektu spójnego kompletu naczyń liturgicznych, stąd ich zbiór w bazylice powstawał drogą okolicznościowych darowizn, lub przypadkowych zakupów. Na wyjątkową kolekcję naczyń liturgicznych składają się niemal wyłącznie wyroby XX-wieczne. Do najpiękniejszych spośród nich należą dzieła wykonane w latach 30. w brukselskich warsztatach Colruyta, Frèresa i Holemansa. Chrzcielnica bazyliki została wykonana według projektu Alberta Van Huffela, wiele lat po jego śmierci.
Wymiary bazyliki.
Brukselska bazylika jest piątym pod względem wielkości kościołem na świecie po bazylice Matki Boskiej Królowej Pokoju w Jamusukro, bazylice św. Piotra w Watykanie, katedrze św. Pawła w Londynie i katedrze Santa Maria del Fiore we Florencji
Wymiary bazyliki:
Muzea.
Przy bazylice działają dwa muzea:
Punkt widokowy.
U podnóża kopuły na wysokości 52 m znajduje się galeria widokowa, z której rozpościera się widok na Brukselę i okoliczne miasta.

</doc>
<doc id="3004782" url="https://pl.wikipedia.org/wiki?curid=3004782" title="Åke Bergman">
Åke Bergman

Åke Herman Gottfrid Bergman (ur. 26 maja 1896 w Malmö, zm. 27 lutego 1941 tamże) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował w wyścigu na 100 metrów stylem grzbietowym, lecz odpadł w eliminacjach.

</doc>
<doc id="3004783" url="https://pl.wikipedia.org/wiki?curid=3004783" title="Mątowy Wielkie (przystanek kolejowy)">
Mątowy Wielkie (przystanek kolejowy)

Mątowy Wielkie – dawny wąskotorowy przystanek osobowy znajdujący się we wsi Mątowy Wielkie, w gminie Miłoradz, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004784" url="https://pl.wikipedia.org/wiki?curid=3004784" title="Hugo Lundevall">
Hugo Lundevall

Knut Hugo Valfrid Lundevall (ur. 7 grudnia 1892 w Estunie w gminie Norrtälje, zm. 16 stycznia 1949 w Sztokholmie) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował w wyścigu na 100 metrów stylem grzbietowym, lecz odpadł w eliminacjach. Należał do sztokholmskiego klubu "SK Neptun".

</doc>
<doc id="3004785" url="https://pl.wikipedia.org/wiki?curid=3004785" title="Gunnar Sundman">
Gunnar Sundman

 Gunnar Isidor Sundman (ur. 15 kwietnia 1893 w Sztokholmie, zm. 20 lipca 1946 w Redding) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował w wyścigu na 100 metrów stylem grzbietowym, gdzie doszedł do półfinałów.
Wyemigrował do Stanów Zjednoczonych i pracował w "California Highway Department".

</doc>
<doc id="3004786" url="https://pl.wikipedia.org/wiki?curid=3004786" title="Mątowy Małe (przystanek kolejowy)">
Mątowy Małe (przystanek kolejowy)

Mątowy Małe – dawny wąskotorowy przystanek osobowy znajdujący się we wsi Mątowy Małe, w gminie Miłoradz, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004787" url="https://pl.wikipedia.org/wiki?curid=3004787" title="David Theander">
David Theander

David Bror Theander (ur. 19 marca 1892 w Sztokholmie, zm. 18 lipca 1985 w Odensbacken) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował na 400 metrów stylem dowolnym, lecz nie ukończył swojego wyścigu eliminacyjnego.

</doc>
<doc id="3004788" url="https://pl.wikipedia.org/wiki?curid=3004788" title="Red Foley">
Red Foley

Red Foley (ur. 17 czerwca 1910 w Blue Lick, zm. 19 września 1968 w Fort Wayne) – amerykański piosenkarz country i osobowość radiowo-telewizyjna.
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="3004789" url="https://pl.wikipedia.org/wiki?curid=3004789" title="Nils-Erik Haglund">
Nils-Erik Haglund

Nils Erik „Nils-Erik” Haglund (ur. 19 czerwca 1893 w Sztokholmie, zm. 19 marca 1921 w Glasgow) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował na 400 metrów stylem dowolnym, lecz nie wyszedł z fazy eliminacyjnej.

</doc>
<doc id="3004791" url="https://pl.wikipedia.org/wiki?curid=3004791" title="Pogorzała (przystanek kolejowy)">
Pogorzała (przystanek kolejowy)

Pogorzała – dawny wąskotorowy przystanek osobowy znajdujący się we wsi Pogorzała Wieś, w gminie Miłoradz, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004792" url="https://pl.wikipedia.org/wiki?curid=3004792" title="Wacław Zimpel">
Wacław Zimpel

Wacław Zimpel (ur. 27 lipca 1983 w Poznaniu) – polski klarnecista grający muzykę improwizacyjną. W swojej twórczości łączy elementy jazzu, polskiej muzyki ludowej, klezmerskiej i muzyki Bliskiego Wschodu. Lider zespołów The Light, Hera, Wacław Zimpel Quartet, Undivided i Four Walls. Współpracował m.in. z Klausem Kugelem, Hamidem Drakiem, Steve’em Swellem, Bobbym Few, Perrym Robinsonem, Christianem Ramondem, Dave’em Rempisem, Joem McPhee, Markiem Tokarem, Michaelem Zerangiem, Maallemem Mokhtarem Ganią, Giridharem Udupą, Raphaelem Rogińskim oraz Mikołajem Trzaską.
Zimpel jest absolwentem poznańskiej Akademii Muzycznej oraz Hochschule für Musik und Theater w Hanowerze. Jako muzyków, którzy go inspirowali, wymienia Erica Dolphy’ego, Johna Coltrane’a, Ornette’a Colemana, Jimmy’ego Giuffre, Antona Weberna oraz Igora Strawińskiego.
Zimpel został nazwany jednym z europejskich kontynuatorów idei słynnego klarnecisty free jazzowego Erica Dolphy’ego.

</doc>
<doc id="3004793" url="https://pl.wikipedia.org/wiki?curid=3004793" title="Eskil Wedholm">
Eskil Wedholm

Johan Eskil Wedholm (ur. 2 marca 1891 w Eskilstunie, zm. 10 grudnia 1959 w Jönköping) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował w wyścigach na 400 i 1500 metrów stylem dowolnym, lecz w obu konkurencjach odpadł w eliminacjach.

</doc>
<doc id="3004794" url="https://pl.wikipedia.org/wiki?curid=3004794" title="Gustav Collin">
Gustav Collin

Karl Gustav Adolf Collin (ur. 23 maja 1890 w Sztokholmie, zm. 25 października 1966 tamże) – szwedzki pływak, uczestnik Letnich Igrzysk 1912 w Sztokholmie.
Na igrzyskach w 1912 roku wystartował na 1500 metrów stylem dowolnym, lecz nie wyszedł z fazy eliminacyjnej.

</doc>
<doc id="3004796" url="https://pl.wikipedia.org/wiki?curid=3004796" title="Pogorzała Wieś (przystanek kolejowy)">
Pogorzała Wieś (przystanek kolejowy)

Pogorzała Wieś – dawny wąskotorowy przystanek osobowy znajdujący się we wsi Pogorzała Wieś, w gminie Miłoradz, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004798" url="https://pl.wikipedia.org/wiki?curid=3004798" title="Innsbrucker Hütte">
Innsbrucker Hütte

Innsbrucker Hütte – austriackie schronisko wysokogórskie w Stubaier Alpen, położone na wysokości 2369 m n.p.m. Własność Österreichischer Alpenverein. Jest zarządzane przez Sekcję Innsbruck Alpenvereinu. 
Adres: Innsbrucker Hütte, Stubaier Alpen, A-6167 Neustift, Österreich/Austria 
Tel.: +43 5276 295, +43 5226 2930 
Położenie.
Schronisko położone jest we wschodniej części Stubaier Alpen, w masywie szczytu Habicht, nieco poniżej grani Serleskamm odbiegającej od niego na północny wschód, niedaleko przełęczy Pinnisjoch. Grań ta oddziela leżącą od niej na południowy wschód dolinę Gschnitztal od leżącej na północ doliny Pinnisstal. W pobliżu schroniska znajduje się granica geologiczna. Masyw szczytu Habicht zbudowany jest z gnejsów, natomiast szczyty w grani północno-wschodniej jak np. Kalkwand, Ilmspitze, czy Kirchdach Spitze zbudowane są ze skał wapiennych. 
Wyposażenie.
Obecnie schronisko posiada 30 miejsc noclegowych w pokojach oraz około 100 miejsc na strychu w tzw. "lagerze". Kuchnia zapewnia całodzienne wyżywienie. Schronisko czynne jest od końca czerwca do końca września. W pomieszczeniu zimowym, gdy schronisko jest nieczynne, nocować może do 12 osób; muszą one być wyposażone w sprzęt do biwakowania zimowego. 
Turystyka i alpinizm.
Schronisko Innsbrucker Hütte jest dostępne bez żadnych trudności technicznych, niemniej drogi dojściowe są dość długie i uciążliwe. Najkrótsza droga, biegnąca znakowaną ścieżką prowadzi z miejscowości Gschnitz (1281 m n.p.m.) w dolinie Gschnitztal, pokonuje niemal 1100 m różnicy poziomów i wymaga około 4 godzin podejścia. Znacznie dłuższe jest podejście z miejscowości Neder (970 m n.p.m.) w dolinie Stubaital ścieżką biegnącą przez dolinę Pinnisstal i zajmuje ono 5 - 6 h. 
Schronisko Innsbrucker Hütte jest punktem wyjścia dla turystów udających się na szczyt Habicht (3277 m n.p.m.). Jest to fragmentarycznie ubezpieczona linami stalowymi droga dla wprawnych turystów wysokogórskich, niewymagająca używania specjalistycznego sprzętu o ile na grani nie ma śniegu; czas wejścia w takich warunkach wynosi około 3 h. 
Ze schroniska prowadzą także eksponowane drogi wejściowe na wapienne szczyty Kalkwand oraz Ilmspitze. 
Historia schroniska.
Budynek schroniska wzniesiono w roku 1884 jako niewielki obiekt. Rozbudowano go 10 lat później w roku 1894. W okresie międzywojennym, w roku 1934 obiekt podano gruntownemu remontowi. Budynek, zaniedbany i częściowo zniszczony podczas wojny został gruntownie odnowiony w okresie powojennym. Ostatnią rozbudowę przeprowadzono w roku 1982 i nadana wówczas forma zachowana jest do dziś. 

</doc>
<doc id="3004799" url="https://pl.wikipedia.org/wiki?curid=3004799" title="Gregor Baci">
Gregor Baci



</doc>
<doc id="3004803" url="https://pl.wikipedia.org/wiki?curid=3004803" title="Pomnik Pokojowego Wyzwolenia Tybetu">
Pomnik Pokojowego Wyzwolenia Tybetu

Pomnik Pokojowego Wyzwolenia Tybetu () – monument znajdujący się przed pałacem Potala w stolicy Tybetańskiego Regionu Autonomicznego, Lhasie, w Chińskiej Republice Ludowej. Upamiętnia wkroczenie wojsk chińskich do Tybetu w 1950 roku, nazywane w oficjalnej chińskiej propagandzie „pokojowym wyzwoleniem”.
Budowa pomnika została uroczyście rozpoczęta 18 lipca 2001 roku, kamień węgielny położył ówczesny wiceprzewodniczący ChRL Hu Jintao. Odsłonięcie obiektu miało miejsce 22 maja 2002 roku, przy udziale ponad 2000 osób. Nazwę dla pomnika wymyślił ówczesny przywódca Chin Jiang Zemin, który jest też autorem kaligrafii umieszczonej na monumencie. Pamiątkowa inskrypcja opisuje „wypędzenie imperialistów z Tybetu” i rozwój regionu, jaki nastąpił od tego momentu. Kształt mierzącego 37 metrów wysokości monumentu ma być symbolicznym przedstawieniem szczytu Mount Everestu. Zaprojektował go profesor Qi Kang, wykładowca Uniwersytetu Południowowschodniego w Nankinie.
Budowa pomnika została oprotestowana przez tybetańskie władze na uchodźstwie oraz działaczy praw człowieka.

</doc>
<doc id="3004804" url="https://pl.wikipedia.org/wiki?curid=3004804" title="Kraśniewo (przystanek kolejowy)">
Kraśniewo (przystanek kolejowy)

Pogorzała Wieś – dawny wąskotorowy przystanek osobowy znajdujący się we wsi Kraśniewo, w gminie Malbork, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Kraśniewa został otwarty w 1898 roku.

</doc>
<doc id="3004805" url="https://pl.wikipedia.org/wiki?curid=3004805" title="Franz Skarbina">
Franz Skarbina

Franz Skarbina (ur. 24 lutego 1849 w Berlinie, zm. 18 maja 1910 tamże) – niemiecki malarz-impresjonista, rysownik, grafik i ilustrator.
Franz Skarbina był synem złotnika Mikołaja Skarbiny z Zagrzebia. 
Studiował w latach 1865-1869 w Pruskiej Akademii Sztuk Pięknych w Berlinie. W latach 1869-1871 był nauczycielem domowym córek niderlandzkiego hrabiego, generała Hendrika George de Perponcher Sedlnitzkiego. Następnie wyruszył w podróż artystyczną do Drezna, Wiednia, Monachium, Norymbergi i Meranu, od roku 1877 odwiedził Holandię, Belgię i Francję. Zamieszkał w Paryżu, gdzie pod wpływem impresjonistów zaczął malować sceny życia wielkomiejskiego. Od roku 1883 uczestniczył w Salonie Paryskim. W roku 1888 został powołany na profesora zwyczajnego Akademii Berlińskiej, lecz wskutek nieporozumień z Antonem von Wernerem w roku 1893 odszedł z uczelni. 
W roku 1892 wraz z Maxem Liebermannem i Walterem Leistikowem założył „Grupę Jedenastu“, a w roku 1898 „Berlińską Secesję“. W roku 1903 został wybrany do Akademii, w roku 1904 do jej senatu. 
Znaczna część dzieł Skarbiny spłonęła w czasie II wojny światowej. 

</doc>
<doc id="3004807" url="https://pl.wikipedia.org/wiki?curid=3004807" title="Ocelot (samochód)">
Ocelot (samochód)

Ocelot (lub Foxhound) – brytyjski pojazd typu MRAP opracowany przez firmę Force Protection Europe jako następca pojazdów Snatch Land Rover. Cechą charakterystyczną pojazdu jest modułowa konstrukcja pozwalająca np. na szybką wymianę uszkodzonych elementów opancerzenia w warunkach polowych.
Ocelot ma kompozytowe opancerzenie, które zapewnia ochronę przed odłamkami artyleryjskimi i ostrzałem z małokalibrowej broni strzeleckiej. Ponadto zastosowano podwozie w kształcie litery V, zapewniające ochronę przed wybuchem min oraz ładunków IED.
Napęd pojazdu składa się z silnika wysokoprężnego "Steyr M16" o mocy 218 KM oraz sprzężonej z nim automatycznej skrzyni biegów. Konstrukcja pozwala na szybką wymianę silnika w ciągu 30 minut.
Ocelot może być transportowany za pomocą samolotów C-17 i C-130, a także podwieszony do śmigłowca CH-47.

</doc>
<doc id="3004808" url="https://pl.wikipedia.org/wiki?curid=3004808" title="Grobelno (przystanek kolejowy)">
Grobelno (przystanek kolejowy)

Grobelno – dawny wąskotorowy przystanek osobowy znajdujący się we wsi Cisy, w gminie Malbork, w powiecie malborskim, w województwie pomorskim. Położony był na linii kolejowej z Lichnów do Malborka Kałdowa Wąskotorowego. Odcinek do Malborka Kałdowa Wąskotorowego został otwarty w 1900 roku.

</doc>
<doc id="3004809" url="https://pl.wikipedia.org/wiki?curid=3004809" title="Manuel Seidl">
Manuel Seidl

Manuel Seidl (ur. 26 października 1988 w Kirchschlag in der Buckligen Welt) – austriacki piłkarz grający na pozycji środkowego pomocnika w klubie SKU Amstetten, reprezentant swojego kraju w kategoriach U-20 i U-21.
Kariera klubowa.
Pierwsze piłkarskie kroki Seidl stawiał w drużynach młodzieżowych drużyny ze swojego rodzinnego miasta – USC Kirchschlag. W wieku 15 lat przeniósł się do akademii piłkarskiej AKA St. Pölten, w barwach której, w latach 2005–2007, występował w rozgrywkach młodzieżowej Jugendligi U19. W dwóch sezonach zagrał w 27 meczach, zdobywając 2 gole.
Po ukończeniu 18 lat, Manuel Seidl został zakontraktowany przez zespół z austriackiej Bundesligi – SV Mattersburg. Początkowo został skierowany do drużyny rezerw, w której ogrywał się na trzecim poziomie rozgrywkowym. Będąc kluczowym zawodnikiem drugiego zespołu, został przeniesiony do kadry pierwszej drużyny, w której występuje regularnie od 2008 roku; jednakże regularność jego dalszych występów stoi pod sporym znakiem zapytania, gdyż w marcu 2013 roku doznał zerwania więzadła krzyżowego, co wykluczyło go z gry na około 6 miesięcy. W 2014 przeszedł do Wolfsberger AC, a w 2016 wrócił do Mattersburga.
W 2018 roku odszedł do SC Wiener Neustadt. W 2019 został zawodnikiem SKU Amstetten.
Kariera reprezentacyjna.
Manuel Seidl jest dawnym reprezentantem Austrii U-20 i U21. W sumie rozegrał 9 meczów w barwach drużyn młodzieżowych, głównie w ramach meczów towarzyskich, zaliczył jednak dwa występy w eliminacjach do Mistrzostw Europy U-21 w 2011 roku.

</doc>
<doc id="3004811" url="https://pl.wikipedia.org/wiki?curid=3004811" title="Ludwik Kruszewski">
Ludwik Kruszewski

Ludwik Kruszewski herbu Abdank – szambelan Stanisława Augusta Poniatowskiego w 1774 roku, chorąży bielski w latach 1762-1788, stolnik bielski w latach 1752-1762, starosta wasilkowski w 1776 roku.
Członek konfederacji Adama Ponińskiego w 1773 roku. Był posłem ziemi bielskiej na Sejm Rozbiorowy 1773–1775. W 1790 roku był członkiem Komisji Porządkowej Cywilno-Wojskowej dla ziemi bielskiej i powiatu brańskiego województwa podlaskiego.
Przystąpił do Konfederacji Generalnej Królestwa Polskiego w 1812 roku.

</doc>
<doc id="3004814" url="https://pl.wikipedia.org/wiki?curid=3004814" title="Wodnik okinawski">
Wodnik okinawski

Wodnik okinawski ("Hypotaenidia okinawae") – gatunek średniej wielkości ptaka z rodziny chruścieli (Rallidae). Występuje endemicznie na wyspie Okinawa. Zagrożony wyginięciem.
Morfologia.
Długość ciała wynosi około 30 cm, zaś jego masa 425 g. Skrzydło mierzy 157–164 mm, zaś skok 61–64 mm. Długość dzioba to 49–53 mm, a ogona 50–62 mm. Wierzch głowy szary w małe białe plamki. Tęczówka czerwona, dziób również, lecz na końcu białawy. Od górnej szczęki aż do brązowego karku biegnie na końcu zagięty w dół biały wąs. Pozostała część głowy i gardło czarne. Pierś i brzuch pokryte drobnymi czarno-białymi pasami. Wierzch ciała, skrzydła oraz sterówki ciemne, piaskowobrązowe. Nogi i stopy czerwone. U osobników w wieku 1 miesiąca tęczówki ciemnozielone, brązowawe, zaś w wieku półtora miesiąca już pomarańczowawe. Młode posiadają również jaśniejsze lotki.
Zasięg występowania.
Występuje jedynie w północnej części wyspy Okinawa do wysokości do 500 m n.p.m. Zasięg występowania szacowany jest na około 990 km2. Środowisko życia stanowią lasy wiecznie zielone z gęstym podszytem i wodą w pobliżu; niekiedy tereny rolnicze. W habitacie przeważają drzewa z gatunku "Castanopsis sieboldii", pospolicie spotykane także "Pinus luchuensis".
Behawior.
Odzywa się zazwyczaj rano, późnym popołudniem albo wieczorem, także w ciągu nocy. Wydaje z siebie szeroki zakres gardłowych chrząkających dźwięków, np. "kururu" albo głośne "kwi-kwi kwi-kweee". Wśród dźwięków odnaleźć można także dudniące "kikirr krarr", po którym następuje pisk podobny do świńskiego. W nocy wydaje z siebie dźwięki podobne do hienich. Prawie nielotny, lecz potrafi dostać się na drzewo, aby uniknąć węży. Żywi się głównie owadami, lecz może zjadać inne małe bezkręgowce oraz jaszczurki.
Sezon lęgowy trwa od maja do lipca. Gniazdo umieszczone na ziemi. W lęgu 2–3 jaja o wymiarach ok. 4,7 × 3,7 cm. Mają barwę białą, pokryte są nieregularnymi brązowymi plamkami. Okres inkubacji nieznany. 
Status, zagrożenia i ochrona.
Według IUCN gatunek klasyfikowany jako zagrożony wyginięciem (EN, "Endangered") nieprzerwanie od 1994 roku. Populacja szacowana jest na około 480 dorosłych osobników. Gatunek jest objęty ochroną. Zagrożenie stanowią utrata i fragmentacja siedlisk leśnych, zdziczałe psy i koty, wprowadzone mangusty małe, a także wypadki drogowe. Pisklęta oraz jaja często są zjadane przez węża z gatunku "Trimeresurus flavoviridis". Po raz pierwszy próba rozmnożenia w niewoli miała miejsce w 1999 roku. Pracownicy Neo Park Okinawa zapowiedzieli, że prawdopodobnie 2 września 1999 wyklują się 3–4 jaja.

</doc>
<doc id="3004820" url="https://pl.wikipedia.org/wiki?curid=3004820" title="Kalkwand (Stubaier Alpen)">
Kalkwand (Stubaier Alpen)

Kalkwand (niem. "Kalkwand") – zbudowany ze skał wapiennych szczyt w Stubaier Alpen o wysokości 2564 m n.p.m. Nazwa szczytu "Kalkwand" oznaczająca dosłownie "wapienną ścianę" powtarza się wielokrotnie w Alpach, dlatego też dla odróżnienia w nawiasie podaje się w nawiasie nazwę masywu, w którym szczyt się znajduje.
Położenie.
Kalkwand położony jest we wschodniej części Stubaier Alpen, w grani odchodzącej na północny wschód od szczytu Habicht (3277 m n.p.m.), oddzielającej doliny Gschnitz Tal i Pinnis Tal.
Turystyka i alpinizm.
Punktem wyjścia na szczyt jest schronisko Innsbrucker Hütte, do którego dotrzeć można z miejscowości Gschnitz w dolinie Gschnitz Tal znakowaną ścieżką, co zajmuje około 4 h. Wejście na szczyt ze schroniska nie jest dostępne dla zwykłych turystów - stanowi ono nietrudną lecz eksponowaną drogę wspinaczkową o trudnościach PD, z miejscami II, wymagającą asekuracji oraz użycia sprzętu wspinaczkowego. Podawany w literaturze czas przejścia wynoszący około 1 h może być nieco zaniżony.

</doc>
<doc id="3004822" url="https://pl.wikipedia.org/wiki?curid=3004822" title="Jan (Bulin)">
Jan (Bulin)

Jan, imię świeckie Nikołaj Aleksandrowicz Bulin (ur. 16 marca 1893 w Wepsie, zm. prawdopodobnie w lipcu 1941) – biskup Rosyjskiego Kościoła Prawosławnego oraz Estońskiego Kościoła Prawosławnego.
Według niektórych źródeł był z pochodzenia seto, według innych – jego rodzina pochodziła znad Donu, a jego przodków przesiedliła na terytorium dzisiejszej Estonii caryca Katarzyna II. Był synem pobożnego robotnika. Jego ciotka, mniszka Juwenalia, żyła w monasterze św. Jana Chrzciciela w Pskowie. Jako sześciolatek został ministrantem. Po ukończeniu niższej szkoły duchownej wstąpił do seminarium duchownego w Rydze. Ukończył je w 1914. W tym samym roku podjął naukę w Piotrogrodzkiej Akademii Duchownej. W 1916 został wcielony do armii rosyjskiej, ukończył szkołę chorążych i uzyskał stopień oficerski, jednak już w roku następnym został zwolniony z wojska z prawem podjęcia pracy nauczyciela w dowolnej szkole średniej lub wyższej. Powrócił wówczas do Petersburga i w 1917 złożył wieczyste śluby mnisze przed biskupem jamburskim Anastazym. Następnie został wyświęcony na hierodiakona, po czym wrócił na rodzinną ziemię pskowską. W 1918 został na krótko aresztowany. W 1919 przyjął święcenia kapłańskie z rąk biskupa pskowskiego i porchowskiego Euzebiusza. Według innego źródła na hieromnicha wyświęcił go jeszcze w Piotrogrodzie, 12 sierpnia 1918, metropolita piotrogrodzki i gdowski Beniamin.
Pozostał na stałe w niepodległej Estonii i po roku pracy duszpasterskiej jako proboszcz został, dzięki rekomendacji biskupa Euzebiusza, który także emigrował do Estonii, przełożonym monasteru Pskowsko-Pieczerskiego. W 1921 otrzymał godność archimandryty. 25 kwietnia 1926, pozostając przełożonym monasteru, został wyświęcony na biskupa pieczorskiego. Chirotonię przyjął w soborze św. Aleksandra Newskiego w Tallinnie z rąk metropolity estońskiego Aleksandra, arcybiskupa narewskiego Euzebiusza oraz biskupa Sergiusza.
Przeprowadził w monasterze prace remontowe i budowlane, zbudował gimnazjum rosyjskie oraz obiekty służące działalności charytatywnej mnichów. Odbudował klasztor po zniszczeniach wojennych.
Był deputowanym do estońskiego Zgromadzenia Państwowego wybranym głosami mniejszości rosyjskiej w Estonii.
Biskup Jan sprzeciwiał się prowadzonej przez władze estońskie estonizacji Kościoła prawosławnego, bronił użycia języka cerkiewnosłowiańskiego w liturgii. Gdy metropolita estoński Aleksander razem z całym Synodem jednostronnie wystąpił z jurysdykcji Rosyjskiego Kościoła Prawosławnego i przyjął zwierzchność Patriarchatu Konstantynopola, biskup Jan odmówił podporządkowania się tej decyzji. W rezultacie został pozbawiony katedry biskupiej, a 16 czerwca 1932 – także godności przełożonego monasteru Pskowsko-Pieczerskiego. Przeniesiono go na katedrę narewską, w ramach której opiekowałby się parafiami etnicznie rosyjskimi w Estonii, jednak hierarcha nie przyjął urzędu (wiązałby się on z uznaniem jurysdykcji Konstantynopola). W rezultacie w listopadzie 1932 został administracyjnie wysiedlony z monasteru Pskowsko-Pieczerskiego, zaś w końcu roku wykluczono go z kleru Cerkwi Estońskiej. Mimo protestów miejscowych wiernych został faktycznie przeniesiony w stan spoczynku z wyznaczoną emeryturą.
W 1933 wyjechał do Belgradu i spędził kolejne siedem lat w Jugosławii i w Bułgarii. Na powrót do Estonii zdecydował się po jej wcieleniu do ZSRR. Już 18 października 1940 został aresztowany przez NKWD w Pieczorach, wywieziony na teren obwodu leningradzkiego i skazany na śmierć. Prawdopodobnie został stracony w lipcu 1941 (podawana jest data 31 lipca 1941 i Leningrad jako miejsce egzekucji), według innej wersji w tym samym roku wywieziono go na Syberię.
W 1992 został całkowicie zrehabilitowany.

</doc>
<doc id="3004825" url="https://pl.wikipedia.org/wiki?curid=3004825" title="Kazimierz Nowakowski (1898–1977)">
Kazimierz Nowakowski (1898–1977)

Kazimierz Nowakowski (ur. 23 sierpnia 1898 we Sokołowie, zm. 1 czerwca 1977 w Sanoku) – podoficer Korpusu Ochrony Pogranicza, kawaler Orderu Virtuti Militari.
Życiorys.
Jego rodzicami byli Stanisław i Maria, z domu Olejnicka. Po dwóch latach nauki decyzją władz rosyjskich został usunięty ze szkoły elementarnej ze względu na działalność ojca w Polskiej Partii Socjalistycznej. Edukację tego stopnia dokończył w Kutnie. Aktywnie włączył się w działalność niepodległościową po wybuchu I wojny światowej, w maju 1915 r. przystąpił do Polskiej Organizacji Wojskowej, a we wrześniu tego roku został aresztowany przez Niemców i osadzony w Prusach Wschodnich, skąd uciekł w 1917. Następnie dołączył do formowanego II Korpusu Polskiego w Rosji, a w jego ramach służył w 4 Dywizji Strzelców Polskich (13 pułk, 6 kompania). 11 maja 1918 r. brał udział w bitwie pod Kaniowem przeciwko Niemcom. Wówczas odznaczył się bohaterskim czynem bojowym, gdy powstrzymywał tymczasowo wojska wroga zbliżające się do wsi Jemczychy. Mimo tego bitwa została przegrana. Następnie Nowakowski powrócił w rodzinne strony, działał ponownie w POW oraz w zakresie rozbrajania wojsk niemieckich pod koniec I wojny światowej. Tuż po tym, 11 listopada 1918 r. wszedł w szeregi 30 pułku piechoty, który przyjął nazwę 30 pułku Strzelców Kaniowskich i rozpoczął swój udział w wojnie polsko-ukraińskiej 1918–1919. 15 kwietnia 1919 r. awansowano go do stopnia starszego strzelca, a w czerwcu 1919 do kaprala. Później brał udział w wojnie polsko-bolszewickiej, 10 lipca 1920 r. został wzięty do niewoli, z której odzyskał wolność 8 maja 1921 i powrócił do Polski. Otrzymał kolejny awans do stopnia plutonowego.
W 1923 r. rozpoczął naukę w Centralnej Szkole Podoficerów Zawodowych nr 1 w Chełmie, a po jej ukończeniu wnioskował o przeniesienie na Wileńszczyznę. Zgodnie z prośbą otrzymał przydział do 1 batalionu „Budsław” pułku „Wilejka” Korpusu Ochrony Pogranicza z siedzibą w Budsławiu. Pełnił służbę jako dowódca strażnicy w Wardomiczach i wówczas wiele razy był nagradzany i otrzymywał wysokie oceny (w tym awanse do stopnia sierżanta i starszego sierżanta i odznaczenie Brązowego Krzyża Zasługi w 1931). W tym czasie ukończył jednocześnie edukację, szkołę powszechną w Oszmianie oraz 12 sierpnia 1930 r. wziął ślub. Jego żoną została Maria, z domu Jarzec. Do 1939 r. mieli troje dzieci, z których jedno zmarło wcześnie. Po wybuchu II wojny światowej i agresji ZSRR na Polskę 17 września 1939 r. został ranny podczas walk oddziałów KOP z wkraczającymi sowietami. Przebywał w szpitalu w miejscowości Sarny, skąd w styczniu 1940 r. uciekł i dotarł do miejscowości Karwowo, gdzie przebywała żona i dwoje dzieci. Następnie rodzina przeniosła się do Sanoka, skąd pochodziła Maria Nowakowska i gdzie w dzielnicy Dąbrówka małżonkowie przed wojną zakupili dom. W mieście podczas wojny ojciec rodziny pracował w różnym charakterze, a po 1945 został zatrudniony na stanowisku strażnika (oddziałowego) więziennego w więzieniu w Sanoku, a podczas wykonywania obowiązków udzielał pomocy osobom osadzonym i aresztowanym, w tym ofiarom represji stalinowskich. W wyniku donosu został aresztowany przez Urząd Bezpieczeństwa, przez pół roku więziony i brutalnie przesłuchiwany. Po odzyskaniu wolności aż do emerytury w 1966 r. pracował w charakterze magazyniera w PGR na terenie Posady Leskiej.
Z żoną Marią mieli czworo dzieci: Mariana (ur. 1932, zmarły w wieku dziecięcym), Eleonorę (ur. 1937), Adama (ur. 1939) oraz Zenona (ur. 1941).
Zmarł 1 czerwca 1977. Został pochowany na cmentarzu przy ul. Rymanowskiej w Sanoku.

</doc>
<doc id="3004828" url="https://pl.wikipedia.org/wiki?curid=3004828" title="Kazimierz Nowakowski">
Kazimierz Nowakowski



</doc>
<doc id="3004832" url="https://pl.wikipedia.org/wiki?curid=3004832" title="Harry Tincknell">
Harry Tincknell

Harry Tincknell (ur. 29 października 1991 w Exeter) – brytyjski kierowca wyścigowy.
Kariera.
Formuła Renault.
Tincknell rozpoczął karierę w jednomiejscowych bolidach wyścigowych w wieku 17 lat w 2008 roku poprzez starty w edycjach zimowych Brytyjskiej i Portugalskiej Formuły Renault. W obu tych seriach zdobywał punkty które pozwoliły mu na uplasowanie się odpowiednio na siódmej i trzynastej pozycji w klasyfikacji generalnej.
Rok później w edycji zimowej Brytyjskiej Formuły Renault Brytyjczyk nie miał już sobie równych. W czterech wyścigach zawsze stawał na podium, a dwa spośród nich wygrał. W tym samym sezonie pojawił się także na starcie głównej serii Brytyjskiej Formuły Renault. Tam czterokrotnie stawał na podium, ale żadnego wyścigu nie wygrał. Z dorobkiem 323 punktów ukończył sezon na 5 lokacie w klasyfikacji kierowców. Poza tym starty w dwóch wyścigach Północnoeuropejskiego Pucharu Formuły Renault 2.0 dały mu ostatecznie 33 miejsce.
W 2010 roku Tincknell kontynuował starty w Brytyjskiej Formuły Renault. W bolidzie CRS Racing pojawił się na starcie 20 wyścigów. Mimo dwóch zwycięstw i siedmiu podium, Brytyjczyk nie zdołał poprawić swojej pozycji z poprzedniego sezonu. Uzbierane 375 punktów dało mu powtórkę piątej lokaty w klasyfikacji generalnej.
Formuła 3.
W sezonie 2011 Harry przeniósł się do Formuły 3, gdzie wystartował w brytyjskiej edycji. Tu jedno zwycięstwo i cztery podia dały mu 11 lokatę w klasyfikacji końcowej. Rok później również w Brytyjskiej Formule 3 Brytyjczyk zwyciężał już czterokrotnie, a na podium stawał aż dziewięciokrotnie. Tak dobra postawa dała mu jednak jedynie piątą pozycję.
W 2012 roku Brytyjczyk wystartował także gościnnie z zespołem Carlin w Europejskiej Formule 3 oraz w Formule 3 Euro Series. Rok później stał się już etatowym kierowcą Carlina w Mistrzostwach Europy Formuły 3. W ciągu 30 wyścigów, w których wystartował, raz zwyciężył i dwukrotnie stawał na podium. Z dorobkiem 227 punktów uplasował się na piątej pozycji w klasyfikacji generalnej.
Statystyki.
† – Tincknell nie był zaliczany do klasyfikacji.

</doc>
<doc id="3004834" url="https://pl.wikipedia.org/wiki?curid=3004834" title="Dick Foran">
Dick Foran

Dick Foran (ur. 18 czerwca 1910, zm. 10 sierpnia 1979) – amerykański aktor filmowy i telewizyjny.
Wybrana filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3004835" url="https://pl.wikipedia.org/wiki?curid=3004835" title="Ingravescentem aetatem">
Ingravescentem aetatem

Ingravescentem aetatem – "motu proprio" papieża Pawła VI z 21 listopada 1970 (weszło w życie 1 stycznia 1971). Na jego podstawie kardynałowie powyżej 80. roku życia zostali wykluczeni z udziału w konklawe oraz zobowiązani do rezygnacji z urzędów w Kurii Rzymskiej. Postanowienia dokumentu zostały potwierdzone w konstytucji apostolskiej "Romano Pontifici eligendo" z 1975.

</doc>
<doc id="3004836" url="https://pl.wikipedia.org/wiki?curid=3004836" title="Ludwik Botha">
Ludwik Botha



</doc>
<doc id="3004837" url="https://pl.wikipedia.org/wiki?curid=3004837" title="Andora na Mistrzostwach Świata w Lekkoatletyce 2013">
Andora na Mistrzostwach Świata w Lekkoatletyce 2013

Andora na Mistrzostwach Świata w Lekkoatletyce 2013 – reprezentacja Andory podczas Mistrzostw Świata w Moskwie liczyła jednego zawodnika, który nie zdobył medalu.

</doc>
<doc id="3004838" url="https://pl.wikipedia.org/wiki?curid=3004838" title="Gladys Cherono">
Gladys Cherono

Gladys Cherono (ur. 12 maja 1983) – kenijska lekkoatletka specjalizująca się w biegach długich. 
W 2012, jako pierwsza kobieta w historii, zdobyła złoto zarówno na 5000, jak i na 10 000 metrów podczas mistrzostw Afryki. Srebrna medalistka mistrzostw świata w Moskwie (2013). Dwukrotna złota medalistka mistrzostw świata w półmaratonie (2014).
Zdobywała złoto mistrzostw Kenii.

</doc>
<doc id="3004840" url="https://pl.wikipedia.org/wiki?curid=3004840" title="Harriet van Ettekoven">
Harriet van Ettekoven

Harriet van Ettekoven (ur. 6 stycznia 1961), holenderska wioślarka. Brązowa medalistka olimpijska z Los Angeles.
Zawody w 1984 były jej pierwszymi igrzyskami olimpijskimi. Zajęła, pod nieobecność sportowców z części Bloku Wschodniego, trzecie miejsce w ósemce. Płynęła również w dwójce bez sternika (czwarte miejsce). Brała udział w igrzyskach w 1988 (czwarte miejsce w jedynce) oraz w 1992 (czwarte miejsce w czwórce podwójnej). Była uczestniczką mistrzostw świata w różnych konkurencjach.

</doc>
<doc id="3004841" url="https://pl.wikipedia.org/wiki?curid=3004841" title="Luigi Faure">
Luigi Faure

Luigi Faure (ur. 1 listopada 1901 w Sauze d’Oulx, zm. 5 września 1974) – włoski skoczek narciarski, uczestnik I Zimowych Igrzysk Olimpijskich w Chamonix.
Na igrzyskach w 1924 w Chamonix wystąpił w zawodach na skoczni normalnej K-50; był jednym z dwóch Włochów biorących udział w konkursie (drugim był Mario Cavalla). W pierwszej serii oddał skok na odległość 34 m. W drugiej serii skoczył 33,5 m. Faure zakończył konkurs z notą 14,010 pkt.; zajął 17. miejsce na 27 skoczków, którzy wystąpili w zawodach.
Był czterokrotnym medalistą mistrzostw Włoch w skokach narciarskich, w tym trzy razy złotym.

</doc>
<doc id="3004843" url="https://pl.wikipedia.org/wiki?curid=3004843" title="Parafia Wniebowzięcia Najświętszej Maryi Panny w Nowakowie">
Parafia Wniebowzięcia Najświętszej Maryi Panny w Nowakowie



</doc>
<doc id="3004845" url="https://pl.wikipedia.org/wiki?curid=3004845" title="Puchar Afryki 2010">
Puchar Afryki 2010

Puchar Afryki 2010 – dziesiąta edycja Pucharu Afryki, oficjalnych międzynarodowych zawodów rugby union o randze mistrzostw kontynentu organizowanych przez CAR mających na celu wyłonienie najlepszej męskiej reprezentacji narodowej w tej dyscyplinie sportu w Afryce.
Miały zostać rozegrane w formie trzech czterozespołowych turniejów pełniących rolę półfinałów oraz turnieju finałowego, którego zwycięzca zostałby mistrzem Afryki. W walce o tytuł mistrzowski brało udział dwanaście zespołów, pozostałe drużyny, które przystąpiły do rozgrywek, występowały zaś w niższych dywizjach. Mecze zostały rozegrane w okresie od 15 czerwca do 26 listopada 2010 roku.
Africa Cup.
Mistrza Afryki miał wyłonić czterozespołowy turniej finałowy, do którego awansować mieli zwycięzcy trzech turniejów eliminacyjnych oraz "lucky loser". Do fazy finałowej awansowały Maroko, Zimbabwe, Kamerun i Madagascar. Zawody jednak zostały początkowo przełożone, a następnie odwołane.
Grupa A.
Turniej grupy A odbył się na Stade El Menzah w Tunisie w ciągu dwóch meczowych dni – 15 i 19 czerwca 2010 roku – i wzięły w nim udział cztery zespoły rywalizujące systemem pucharowym.
Grupa B.
Turniej planowany początkowo w Namibii, a następnie w Kamerunie, nie odbył się, gdyż reprezentacje Ugandy, Kenii i Namibii nie zjawiły się na nim z powodów finansowych.
Grupa C.
Turniej grupy C odbył się w Bulawayo w ciągu dwóch meczowych dni – 30 czerwca i 3 lipca 2010 roku – i wzięły w nim udział cztery zespoły rywalizujące systemem pucharowym.
CAR Trophy.
Grupa północna.
Turniej grupy północnej odbył się na Stade Général Seyni Kountché w Niamey systemem pucharowym z udziałem ośmiu zespołów, z których najlepszy okazał się Senegal.
Grupa centralna.
Początkowo turniej miał odbyć się w Burundi, jednak kraj ten zrezygnował z jego organizacji. Zespół Demokratycznej Republiki Konga dwukrotnie przekładał swój przyjazd, a ostatecznie nie pojawił się na zawodach, a w rozegranym dwumeczu triumfowali gospodarze.
Grupa południowa.
W rozegranym w Tanzanii turnieju triumfowali Kenijczycy.
CAR Development Trophy.
W rozegranym na boisku American University in Cairo turnieju triumfowali Algierczycy.

</doc>
<doc id="3004847" url="https://pl.wikipedia.org/wiki?curid=3004847" title="Anguilla na Mistrzostwach Świata w Lekkoatletyce 2013">
Anguilla na Mistrzostwach Świata w Lekkoatletyce 2013

Anguilla na Mistrzostwach Świata w Lekkoatletyce 2013 – reprezentacja Anguilli podczas Mistrzostw Świata w Moskwie liczyła 1 zawodnika, który nie zdobył medalu.

</doc>
<doc id="3004848" url="https://pl.wikipedia.org/wiki?curid=3004848" title="Sumpango">
Sumpango

Sumpango – miasto w południowej części Gwatemali, w departamencie Sacatepéquez. Według danych szacunkowych z 2012 roku liczba mieszkańców wynosiła 26 773 osób. 
Sumpango leży 16 km na północ od stolicy departamentu – miasta Antigua Guatemala. Miasto zostało założone w 1542 roku przez misjonarzy z zakonu dominikanów. 
Sumpango leży na wysokości 1906 m n.p.m., przy drodze Panamerykańskiej, w górach Sierra Madre de Chiapas. 
Gmina Sumpango.
Miasto jest siedzibą władz gminy o tej samej nazwie, która jest jedną z szesnastu gmin w departamencie. W 2012 roku gmina liczyła 37 615 mieszkańców.
Dominującą społecznością gminy są Indianie z majańskiej grupy Kakczikel. 
Gmina jak na warunki Gwatemali jest mała, a jej powierzchnia obejmuje 55 km². Mieszkańcy gminy utrzymują się głównie z rolnictwa, turystyki oraz z rzemiosła artystycznego. Najczęściej spotykanymi wyrobami z Sumpango są wyroby włókiennicze, ceramika oraz plecionki z liści palmy.

</doc>
<doc id="3004849" url="https://pl.wikipedia.org/wiki?curid=3004849" title="Ganna Melnichenko">
Ganna Melnichenko



</doc>
<doc id="3004850" url="https://pl.wikipedia.org/wiki?curid=3004850" title="Edward Łabno">
Edward Łabno

Edward Paweł Łabno (ur. 23 maja 1908 w Nowym Sączu, zm. 26 sierpnia 1995 w Sanoku) – major piechoty Wojska Polskiego i Polskich Sił Zbrojnych, kawaler Orderu Virtuti Militari, radny Rad Narodowych w okresie PRL.
Życiorys.
Edward Paweł Łabno urodził się 23 maja 1908 w Nowym Sączu jako syn Stanisława i Heleny z domu Baruch. W rodzinnym mieście ukończył szkołę powszechną, po czym rozpoczął naukę w tamtejszym gimnazjum. Po przeprowadzeniu się rodziny do Tarnowa, kontynuował edukację w tym mieście, zakończoną maturą w 1928. Następnie od 1928 do 1929 odbył służbę wojskową w Batalionie Szkolnym Podchorążych Piechoty w Różanie, a od 1929 do 1931 odbył kurs unitarny w Szkole Podchorążych Piechoty w Ostrowi Mazowieckiej. Został awansowany do stopnia podporucznika piechoty ze starszeństwem z dniem 15 sierpnia 1931, po czym przydzielony do służby w 2 pułku strzelców podhalańskich w Sanoku na stanowisko dowódcy plutonu. 1 stycznia 1934 otrzymał awans do stopnia porucznika. Od 1937 do 1939 pełnił funkcję dowódcy 3 kompanii ckm w III batalionie pułku stacjonującym w Olchowcach. W latach 30. był uprawniony do protokołowania „Górskiej Odznaki PZN” (1937).
Po wybuchu II wojny światowej w 1939 został zmobilizowany w 4 batalionie ckm macierzystego pułku w Sanoku. Uczestniczył w polskiej wojnie obronnej na stanowisku zastępcy dowódcy 4 samodzielnego batalionu 2 pułku (w oddziale pod dowództwem mjr. Józefa Kiczki) w ramach 6 Dywizji Piechoty i przeszedł szlak bojowy od Krakowa po Lubelszczyznę (służył jednocześnie jako oficer zwiadowczy, służąc m.in. na stacji kolejowej w Brzeźnicy koło Będzina). Po klęsce wojny obronnej i agresji ZSRR na Polskę trafił do niewoli radzieckiej, z której zbiegł, na krótko powrócił do Sanoka, po czym 25 października 1939 opuścił miasto przedostając się na Węgry. Został internowany w obozie Lengyeltóti, z którego uciekł 13 grudnia w kierunku Zagrzebia. Tam jako ochotnik przystąpił do Wojska Polskiego. Trafił do Francji, gdzie w ramach Polskich Sił Zbrojnych został przydzielony do 1 Dywizji Grenadierów. W jej szeregach brał udział w walkach kampanii francuskiej 1940, w stopniu kapitana był dowódcą 2 kompanii I batalionu 2 pułku grenadierów. Podczas walk 18 czerwca 1940 został ranny, po klęsce Francji przedostał się do Lyonu, a na terenach francuskich był do września 1942. Odegrał rolę kuriera w transporcie sztandaru 2 pułku grenadierów (akcja pod kryptonimem „Ewa”, podobnie jak inny pochodzący z Sanoka oficer kpt. Aleksander Florkowski), który pierwotnie w wyniku aresztowań dostał się w ręce żandarmerii francuskiej w Cassis, po czym został zwrócony Polakom, a od września 1942 na pokładzie brytyjskiego okrętu podwodnego dotarł do Gibraltaru, 1 listopada trafił do Plymouth, potem 12 listopada poprzez Londyn i docelowo do Cupar w Szkocji; 13 listopada 1942 Edward Łabno przekazał sztandar byłemu dowódcy 1 Dywizji Grenadierów, gen. Bronisławowi Duchowi.
Na terenie Szkocji służył w 1 Brygadzie Strzelców, od października 1943 był dowódcą kompanii w 9 batalionie strzelców flandryjskich, wchodzącym w skład 3 Brygady Strzelców z 1 Dywizji Pancernej gen. Stanisława Maczka. W czerwcu 1944 brał udział w lądowaniu w Normandii, w sierpniu 1944 brał udział w bitwie pod Falaise oraz w Chambois w ramach Operacji Overlord. Został ranny pod Barie Nassau. Wraz z dywizją gen. Maczka walczył do końca zmagań w Wilhelmshaven. W styczniu 1945 został awansowany do stopnia majora i w tej randze od 15 maja do 7 lipca 1945 był p.o. dowódcy 9 batalionu strzelców flandryjskich.
Po zakończeniu II wojny światowej powrócił do Polski i osiadł w Sanoku. Był prześladowany przez władze komunistyczne, został uznany za agenta i wroga klasowego, był poddany ciężkim śledztwom, represjonowany także za rozgłaszanie informacji o zbrodni katyńskiej. Po aresztowaniu był przetrzymywany w aresztach UB w Szczecinku i Koszalinie oraz więziony. Po odwilży gomułkowskiej 1956 został uniewinniony i zrehabilitowany.
Ponownie zamieszkał w Sanoku, rozpoczął pracę zawodową i działalność społeczną. Był pracownikiem Zarządu Lasów Państwowych. Pod koniec lat 60. był zastępcą dyrektora Ośrodka Transportu Leśnego w Sanoku. Od 1957 był członkiem Komisji Handlu Miejskiej Rady Narodowej w Sanoku (nie pełniąc mandatu radnego), był wybierany radnym Powiatowej Rady Narodowej w Sanoku (1965, 1969). Przeszedł na emeryturę w 1973.
Był działaczem Związku Bojowników o Wolność i Demokrację, wybrany członkiem zarządu oddziału powiatowego ZBoWiD w Sanoku 17 marca 1963, 6 lutego 1966 wybrany członkiem zarządu oddziału (w toku zmian w nomenklaturze z 1964 oddział powiatowy został zastąpiony oddziałem), ponownie 20 października 1968, 23 maja 1971, 21 października 1973 wybrany członkiem zarządu oddziału miejskiego (działającego od 1 stycznia 1973 wskutek przekształcenia oddziału powiatowego na podstawie zmian administracyjnych), potem został też przewodniczącym komisji historycznej. Był też prelegentem z ramienia ZBoWiD. We wrześniu 1973 został delegowany przez zarząd oddziału miejskiego w Sanoku ZBoWiD do Komisji Oficerów Rezerwy przy Zarządzie Miejskim LOK. Po kolejnej restrukturyzacji ZBoWiD z 1975 w dniu 15 listopada 1976 wybrany członkiem zarządu koła miejsko-gminnego w Sanoku i ponownie przewodniczącym komisji historycznej, a z zrezygnował z tej funkcji latem 1979 z uwagi na swój stan zdrowia. Był też członkiem Klubu Oficerów Rezerwy i Związku Kombatantów Rzeczypospolitej Polskiej i Byłych Więźniów Politycznych. W okresie PRL był bezpartyjny.
20 czerwca 1939 w Sanoku poślubił Barbarę Annę Nowak (1917-2008, wnuczka właścicieli ziemskich Stanisława Nowaka i Henryka Kapiszewskiego), a świadkiem na ich ślubie był dowódca 2psp, podpułkownik Stefan Szlaszewski. Zmarł 26 sierpnia 1995. Został pochowany w grobowcu rodziny Nowaków na Cmentarzu Centralnym w Sanoku.

</doc>
<doc id="3004851" url="https://pl.wikipedia.org/wiki?curid=3004851" title="Randki internetowe">
Randki internetowe



</doc>
<doc id="3004865" url="https://pl.wikipedia.org/wiki?curid=3004865" title="Ocelot (ujednoznacznienie)">
Ocelot (ujednoznacznienie)



</doc>
<doc id="3004866" url="https://pl.wikipedia.org/wiki?curid=3004866" title="Nicholas Latifi">
Nicholas Latifi

Nicholas Latifi (ur. 29 czerwca 1995 w Toronto) – kanadyjski kierowca wyścigowy, od sezonu 2020 startujący w mistrzostwach świata Formuły 1. Od 2020 do 2022 roku kierowca zespołu Williams F1 Team.
Życiorys.
Początki kariery.
Latifi rozpoczął karierę w jednomiejscowych bolidach wyścigowych w wieku 16 lat w 2011 roku poprzez starty w Skip Barber presents the Mazda Winter Series Formula w klasie Skip Barber 2000. Tam też wygrał swój pierwszy wyścig w karierze na torze w Miami.
Formuła 3.
Rok później rozpoczął już starty we Włoskiej Formule 3. W ciągu 24 wyścigów zdołał 1 zwyciężyć i w dwóch stanąć na podium. Dorobek 117 punktów dał mu siódmą lokatę w klasyfikacji generalnej. Na początku 2013 roku wystartował w Toyota Racing Series New Zealand, gdzie zajął 9 pozycję w klasyfikacji końcowej.
Na sezon 2013 Formuły 3 Latifi podpisał kontrakt z brytyjską ekipą Carlin na starty w Europejskiej Formule 3 oraz Brytyjskiej Formule 3. Z dorobkiem odpowiednio 45 i 97 punktów ukończył sezon na odpowiednio piętnastej i piątej pozycji w klasyfikacji generalnej. Rok później startował w Europejskiej Formule 3 w bolidzie Prema Powerteam. Uzbierane 128 punktów uplasowało go na dziesiątej pozycji w klasyfikacji generalnej.
Formuła Renault 3.5.
W sezonie 2014 Latifi podpisał kontrakt z francuską ekipą Tech 1 Racing na starty w prestiżowej Formule Renault 3.5. Podczas drugiego wyścigu na torze Circuito de Jerez stanął na drugim stopniu podium. W ciągu sześciu wyścigów, w których wystartował, uzbierał łącznie dwadzieścia punktów, co dało mu dwudzieste miejsce w końcowej klasyfikacji kierowców. Ponadto podczas ostatniej rundy sezonu serii GP2 Kanadyjczyk dołączył do zespołu Hilmer Motorsport. W głównym wyścigu uplasował się na 22 pozycji, a w sprincie był siedemnasty. Został sklasyfikowany na 32 miejscu w klasyfikacji generalnej.
W roku 2015 został etatowym zawodnikiem brytyjskiej ekipy Arden Motorsport. Kanadyjczyk ośmiokrotnie sięgał po punkty. Najlepiej spisał się na torze Spa-Francorchamps i Red Bull Ring, gdzie rywalizację zakończył tuż za podium, na czwartej lokacie. Dorobek 55 punktów sklasyfikował go na 11. miejscu.
Seria GP2/Formuła 2.
Po raz pierwszy w serii GP2 pojawił się w 2014 roku. W niemieckim zespole Hilmer Motorsport, w ostatniej rundzie sezonu na torze w Abu Zabi, zastąpił Daniela Abta. Kanadyjczyk rywalizację zakończył wówczas na końcu stawki – w pierwszym starcie był dwudziesty drugi, natomiast w drugim awansował na siedemnastą lokatę.
W 2015 roku współpracę z ekipą MP Motorsport rozpoczął na węgierskim torze Hungaroring. Linię mety przeciął wówczas na piętnastej i czternastej lokacie. Po opuszczeniu eliminacji na torze Spa-Francorchamps i Autodromo Nazionale di Monza, wrócił do kokpitu holenderskiego teamu i wziął udział we wszystkich trzech pozostałych rundach. Ponownie nie udało mu się zapunktować. Najbliżej był w niedzielnych zmaganiach na torze Sakhir, gdzie był jedenasty.
W sezonie 2016 został etatowym kierowcą francuskiej ekipy DAMS. Pierwszy wyścig był bardzo udany dla Nicholasa. Do końca walczył o zwycięstwo z Francuzem Normanem Nato, z którym przegrał na mecie niecałe półtorej sekundy. Dzień później startował awansował na siódmą lokatę po starcie z ósmej. Kolejne wyścigi były jednak pasmem nieszczęść. W przeciągu czterech wyścigów rozegranych na ulicznych torach w Monte Carlo oraz Baku nie ukończył, natomiast w jednym z nich dojechał trzynasty. Zaledwie jeden punkt podczas sobotniej rywalizacji na austriackim torze Red Bull Ring zdobył za dziesiątą pozycję. Niedzielnego wyścigu także nie ukończył – tym razem na skutek rozbicia pojazdu na śliskim torze. Kolejne weekendy ponownie okazały się bezowocne w walce o punkty. Po dwa za dziewiątą lokatę odnotował dopiero w pierwszym starcie na torze Yas Marina w Abu Zabi. Dorobek dwudziestu trzech punktów pozwolił mu zająć 16. pozycję w końcowej klasyfikacji. Wypadł jednak mizernie na tle jego zespołowego partnera, Alexa Lynna, który na koniec sezonu był szósty z dorobkiem stu dwudziestu czterech punktów.
W 2017 roku francuska ekipa pomimo przeciętnego sezonu Kanadyjczyka postanowiła dać mu jeszcze jedną szansę. Seria GP2 została przemianowana na Formułę 2. Nicholas poprawił się, zwłaszcza względem zespołowego partnera, Brytyjczyka Olivera Rowlanda. Pierwszy wyścig w Bahrajnie zakończył na jedenastej lokacie. W drugim jednak wykorzystał wyjazd samochodu bezpieczeństwa do awansu na czwartą pozycję. Po szóstym miejscu w sobotniej rywalizacji, na hiszpańskim torze w Barcelonie, w niedzielę Latifi startował z trzeciej lokaty. Kanadyjczyk wyszedł na prowadzenie po starcie i długo prowadził w wyścigu. Na dwudziestym drugim okrążeniu zblokował jednak koła i wyjechał na żwir, w konsekwencji czego utracił pozycję na rzecz Japończyka Nobuharu Matsushity oraz zespołowego partnera Rowlanda, z którym jednak do końca walczył o drugie miejsce. W pierwszym starcie, na ulicznym torze Monte Carlo, Latifi przedwcześnie zakończył rywalizację na skutek awarii silnika. W drugim zdołał awansować na trzynastą lokatę. Bardzo udanie zakończył się start na kolejnym z ulicznych obiektów, w azerskim Baku. Nicholas w obydwóch startach zmagania zakończył jako trzeci. W drugim starcie do końca wywierał presję na dominatorze serii, Monakijczyku Charlesowi Leclercu. Podczas sobotniego startu na austriackim Red Bull Ringu Latifi ponownie do ostatniego okrążenia stanowił zagrożenie dla Leclerca – i tym razem jednak musiał uznać jego wyższość. Było to już jednak trzecie podium z rzędu. Na brytyjskim torze Silverstone Kanadyjczyk dojechał na ósmym miejscu, dzięki czemu dzień później startował z pole position. Nicholas wykorzystał ten przywilej, od startu do mety pewnie jadąc po pierwsze w karierze zwycięstwo. Na węgierskim Hungaroringu Latifi po raz pierwszy utworzył dublet z zespołowym partnerem, finiszując za nim zaledwie dwie dziesiąte sekundy. Dzień później awansował o jedną lokatę, dojeżdżając na szóstej pozycji. Po wakacyjnej przerwie zaliczył nieudany weekend na belgijskim torze Spa-Francorchamps – wszystko przez fakt, że zgasł mu bolid na starcie do sobotniego wyścigu. Zupełnie inaczej wyglądała runda na włoskiej Monzie, gdzie stanął na podium w deszczowym wyścigu. Trzecie miejsce otrzymał jednak dopiero po wyścigu po tym, jak nałożono pięciosekundową karę na zwycięzcę Lucę Ghiotto. Na hiszpańskim torze Jerez de la Frontera Latifi ponownie był bliski podium – przegrał go jednak po chaotycznym restarcie na rzecz innego Włocha, Antonio Fuoco. Dzień później jednak zdołał włączyć się do walki o zwycięstwo. Długo walczył z liderem Alexem Palou, jednak ostatecznie i on, i Hiszpan, zostali pokonani przez Rosjanina Artioma Markiełowa. Kanadyjczyk zdołał jednak po raz ósmy w karierze stanąć na podium, w tym po raz trzeci na drugiej lokacie. Pierwszy start na torze Yas Marina w Abu Zabi zakończył na siódmej lokacie, jednak dzięki dyskwalifikacji Rowlanda i Fuoco awansował na piąte miejsce. Finałowe zawody zakończył po raz dziewiąty na podium, w tym po raz piąty na jego najniższym stopniu, po walce z Matsushitą. Dorobek stu siedemdziesięciu ośmiu punktów zapewnił mu wysoką 5. lokatę w końcowej klasyfikacji. Czwarte miejsce przegrał z Ghiotto różnicą zaledwie siedmiu punktów.
W roku 2018 zaliczył trzeci sezon w ekipie DAMS. Pojawiła się nowa konstrukcja bolidu, która została wyposażona w system „halo”, mający chronić głowę kierowcy. Latifi w pierwszej fazie sezonu wyraźnie nie radził sobie z ustawieniem pojazdu oraz pracą opon. Inauguracyjny weekend na torze Sakhir w Bahrajnie zakończył bez punktów, kończąc wyścigi na jedenastym i dziesiątym miejscu (po starcie z piętnastej pozycji). Na ulicznym torze w Baku Kanadyjczyk popełnił błąd na okrążeniu pomiarowym, w konsekwencji czego zniszczył ogumienie i nie odnotował konkurencyjnego czasu. Sobotni wyścig po starcie z końca stawki pojechał jednak bezbłędnie, a dzięki kilku neutralizacjom linię mety przeciął jako piąty. W niedzielę zaliczył udany start i do końca walczył o miejsce na podium. Do mety dojechał na trzecim miejscu, tuż przed goniącym go Brytyjczykiem Lando Norrisem. Na torze pod Barceloną po raz pierwszy odnotował dobrą sesję kwalifikacyjną, którą zakończył na szóstej pozycji. Tym razem popełnił błąd na starcie, dławiąc silnik. W konsekwencji wpadł w głąb stawki. W późniejszej fazie wyścigu miał problemy z samochodem, w związku z czym zakończył wyścig z okrążeniem straty do lidera. W niedzielnej rywalizacji zaliczył dobry start, a dzięki przyzwoitemu tempu zdołał wspiąć się na ósme miejsce. Na krętych ulicach Monte Carlo Kanadyjczyk po raz kolejny nie ustrzegł się błędów, w efekcie czego po raz kolejny startował z końca stawki. W trakcie sobotnich zmagań poradził sobie zdecydowanie lepiej, dzięki czemu linię mety przeciął jako dziewiąty. W niedzielę zyskał jedną pozycję na starcie, co pozwoliło mu wywalczyć jeden punkt za ósmą pozycję. Dodatkowe dwa punkty zyskał dzięki uzyskaniu najlepszego okrążenia wyścigu. Wyścig główny na francuskim torze Paul Ricard rozpoczął z dziesiątego miejsca. Linię mety przeciął na siódmym miejscu. Na starcie niedzielnych zmagań zyskał pozycję lidera kosztem Japończyka Tadasuke Makino. Kanadyjczyk nie prezentował jednak konkurencyjnego tempa, w związku z czym sukcesywnie zaczął tracić kolejne lokaty. Pod koniec rywalizacji wyraźnie cierpiał z powodu nadmiernej degradacji opon. Ostatecznie wyścig zakończył na ósmej pozycji. Na austriackim Red Bull Ringu Nicholas zaliczył wyjątkowo kiepskie kwalifikacje, przez co zajął przedostatnie miejsce z ponad sekundą straty do zdobywcy pole position. W wyścigu poradził sobie zdecydowanie lepiej, jednak dojechał tuż za Amerykaninem Santino Feruccim, na niepunktowanej jedenastej lokacie. Wyższą formę zaprezentował w niedzielę, kiedy to zdołał wywalczyć punkt za ósme miejsce. Bardzo nieudany weekend zaliczył na Silverstone. W kwalifikacjach zajął szesnastą pozycję, by ostatecznie dojechać na ostatniej siedemnastej lokacie. Dzień później linię mety przeciął jedynie przed Brazylijczykiem Sérgio Sette Câmara, który w trakcie rywalizacji musiał zjechać na nieplanowany postój w związku z uszkodzeniem przedniego skrzydła. Na Hungaroringu sobotni start rozpoczął z czternastej lokaty. Wyścig zakończył rozbiciem bolidu w zmiennych warunkach. W niedzielnej rywalizacji wprawdzie dojechał do mety, jednak na przedostatniej pozycji. Po wakacyjnej przerwie Latifi udał się na rundę w Belgii. W drugiej fazie sezonu Kanadyjczyk prezentował zdecydowanie lepsze osiągi. Kwalifikacje zakończył na dwunastym miejscu. Wyścig pojechał na alternatywnej strategii, która polegała na wyraźnym opóźnieniu pierwszej wizyty w boksach. Ostatecznie zaowocowała ona przecięciem linii mety na ósmej pozycji. Start z pole position Kanadyjczyk wykorzystał w najlepszy możliwy sposób. Dzięki szybkiej i bezbłędnej jeździe sięgnął po pierwsze zwycięstwo w sezonie z przewagą ponad dziesięciu sekund nad walczącymi o tytuł Norrisem i Tajem Alexem Albonem. Dodatkowe dwa punkty zdobył dzięki najszybszemu okrążeniu wyścigu. Na Monzie Nicholas zakwalifikował się na piątej pozycji. Na starcie stracił swoją lokatę, jednak pod koniec rywalizacji odebrał ją mającemu problemy z degradacją ogumienia Norrisowi. W niedzielę kierowca DAMS zaliczył znakomity start z czwartego pola, dzięki czemu wyszedł na czoło stawki. Przed szykaną Variante zblokował jednak koła, w konsekwencji czego był zmuszony przejechać po wysokich krawężnikach. Kanadyjczyk utrzymał wprawdzie swoją pozycję, jednak w dalszej fazie rywalizacji nie prezentował na tyle wysokiego tempa, aby utrzymać miejsce na podium. Do trzeciego Sette Camary stracił jednak nieco ponad sekundę na mecie. Na torze w Soczi Kanadyjczyk sobotni start rozpoczął z czwartej lokaty. Nicholas zaliczył udany start i prezentował przyzwoite tempo. Ostatecznie pokonał w walce o drugie miejsce Holendra Nycka de Vriesa. Linię mety przeciął jednak jedenaście sekund za zespołowym partnerem Albonem, który wyraźnie górował nad nim w tegorocznym sezonie, mimo iż Taj był dopiero debiutantem. Niedzielny start Nicholas zakończył zaraz po starcie. W tył jego bolidu wjechał bowiem Włoch Alessio Lorandi, który zbyt mocno opóźnił hamowanie. Kwalifikacje na torze Yas Marina w Abu Zabi były najlepszymi w sezonie Kanadyjczyka, gdyż zakończył je na trzeciej pozycji. Sobotni start rozpoczął się jednak dla niego dramatycznie. Latifi zgasił silnik. W jego bolid wjechał Hindus Arjun Maini. Kanadyjczyk wyszedł z pojazdu o własnych siłach, jednak był zmuszony udać się do centrum medycznego. Uniknął poważniejszych obrażeń, dzięki czemu mógł wystartować w finałowym wyścigu sezonu. Poobijany Nicholas nie był jednak w stanie zaprezentować dobrego tempa, w efekcie czego dojechał na ostatniej pozycji. Przeciętny sezon zakończył na 9. miejscu z dorobkiem 91 punktów i trzech miejsc na podium. Jego zespołowy partner Albon został drugim wicemistrzem serii, mając na koncie osiem podiów i 212 punktów.
Sezon 2019 był czwartym i ostatnim zarówno w zespole DAMS, jak i całej serii. Kanadyjczyk zaliczył jednak wyraźny progres wyników w nowym samochodzie, co potwierdził już w pierwszej rundzie sezonu w Bahrajnie. Po starcie z czwartej lokaty Kanadyjczyk prezentował równe tempo. Dzięki zadbaniu o opony był w stanie wyprzedzić na dziewiątym okrążeniu Szwajcara Louisa Delétraza, obejmując tym samym prowadzenie w wyścigu. Prowadził do wizyty w boksach, jednak problem z przykręceniem koła kosztował go cztery sekundy, w konsekwencji czego spadł za trzech rywali. Znakomite tempo ponownie pozwoliło mu objąć prowadzenie, którego nie oddał do końca rywalizacji. Było to pierwsze zwycięstwo Kanadyjczyka w wyścigu głównym, dzięki któremu po raz pierwszy również został liderem klasyfikacji generalnej. W niedzielnym starcie ponownie zaprezentował znakomite osiągi, które pozwoliły mu stanąć na najniższym stopniu podium. Linię mety przeciął tuż za Brazylijczykiem Sergio Sette Câmarą. Sobotni start na ulicznym torze w Baku rozpoczął z siódmej pozycji. Latifi udanie wystartował, dzięki czemu był w stanie po raz kolejny walczyć o podium. Do ostatniego okrążenia wyścigu jechał na trzeciej lokacie. Stracił ją jednak na rzecz Brytyjczyka Jordana Kinga, który miał dużo świeższe opony. Dzień później utrzymał trzecie miejsce po starcie, by w przeciągu sześciu okrążeń uporać się zarówno z Amerykaninem Juanem Manuelem Correą, jak i Indonezyjczykiem Seanem Gelaelem. Następnie sukcesywnie budował przewagę aż do okresu neutralizacji. Po niej jednak Nicholas nie dał sobie odebrać prowadzenia, sięgając po drugie zwycięstwo w sezonie. To pozwoliło mu umocnić się na pozycji lidera tabeli. Na hiszpańskim torze pod Barceloną zakwalifikował się na drugiej pozycji. Na starcie zyskał pozycję kosztem Włocha Luki Ghiotto, jednak stracił na rzecz Chińczyka Guanyu Zhou. Kanadyjczyk wyprzedził rywala krótko po wizycie w boksach, by ostatecznie sięgnąć po pewną wygraną. Było to drugie z rzędu, a trzecie w sezonie zwycięstwo. Na starcie niedzielnego wyścigu stracił pozycję na starcie. Początkowo jechał spokojnym tempem. Pod koniec rywalizacji jego osiągi były jednak zdecydowanie lepsze od Brytyjczyków Jacka Aitkena oraz Jordana Kinga, dzięki czemu bez trudu ich wyprzedził. Ostatecznie linię mety przeciął jako szósty. Dodatkowe dwa punkty wywalczył za wykręcenie najlepszego czasu okrążenia. Na krętych ulicach Monte Carlo startował z szóstej lokaty. Kanadyjczyk kiepsko wystartował, a jego tempo nie było najlepsze. Najwięcej stracił na kolizji Kolumbijki Tatiany Calderón z Niemcem Mickiem Schumacherem, która zablokowała nitkę toru w zakręcie Rascasse. Latifi był jednym z zawodników, którzy utknęli w korku. Ostatecznie dojechał na dwunastej pozycji z okrążeniem do zwycięzcy. Był nim Holender Nyck de Vries, który znacznie przybliżył się w klasyfikacji do kierowcy DAMS. Na francuskim torze Paul Ricard kierowca DAMS stracił pozycję lidera na rzecz De Vriesa po tym, jak Holender sięgnął po kolejną wygraną. Kanadyjczyk w sobotniej rywalizacji startował z szóstej lokaty. Latifi zaliczył solidny wyścig, który zakończył na piątym miejscu. Niedzielny start tym razem nie przebiegł po myśli Nicholasa. Ostatecznie dojechał szósty. Za sprawą dziesiątej pozycji De Vriesa zdołał odrobić do Holendra trzy punkty w punktacji. Na austriackim Red Bull Ringu ponownie zakwalifikował się na szóstym miejscu. W sobotę Kanadyjczyk brał udział w kolizji ze swoim zespołowym partnerem, Sergio Sette Câmarą. Winą za incydent sędziowie obarczyli Brazylijczyka. W konsekwencji Latifi linię mety przeciął jako dziewiąty. W niedzielę Nicholas zdołał awansować w wyścigu, dzięki czemu dojechał na szóstej pozycji. Kwalifikacje na torze Silverstone zakończył na czwartej lokacie. W sobotnim starcie Kanadyjczyk zaliczył bardzo dobry start, dzięki któremu awansował na trzecie miejsce. Po wizycie w boksach przeskoczył Chińczyka Guanyu Zhou i pojedynkował się o prowadzenie z Lucą Ghiotto, doprowadzając nawet do kontaktu. Wykorzystawszy dogrzane opony, zdołał wyprzedzić rywala, jednak gdy ten także doprowadził ogumienie do odpowiedniej temperatury, wyprzedził Latifiego w zakręcie jedenastym i odskoczył na dystans ponad trzech sekund. Ostatecznie w takiej odległości przecięli linię mety na dwóch pierwszych pozycjach. Na starcie niedzielnego wyścigu Nicholas ponownie zyskał kilka pozycji. Długo odpierał ataki Niemca Micka Schumachera, jednak zachował lepszą kondycję opon w końcowej fazie wyścigu, dzięki czemu utrzymał piąte miejsce. Sobotni start na Hungaroringu Latifi rozpoczął z trzeciego miejsca. Kanadyjczyk po raz kolejny popisał się dobrym startem i wyprzedził głównego rywala do tytułu mistrzowskiego, a zarazem zdobywcę pole position De Vriesa w trzecim zakręcie. Dzięki szybkiemu tempu w wydłużonym przejeździe zdołał utrzymać prowadzenie przed Holendrem. Chwile zwątpienia odczuł na dwunastym okrążeniu, kiedy w wyniku tłoku na torze stracił czas za Amerykaninem Juanem Manuelem Correą. Ostatecznie przeciął linię mety po raz czwarty w sezonie jako pierwszy, tuż przed kierowcą ART Grand Prix. Niedzielny wyścigu zakończył na siódmym miejscu, tuż za Holendrem. Kanadyjczyk długo próbował wyprzedzić rywala, jednak układ toru skutecznie mu to uniemożliwił. Po wakacyjnej przerwie przyszedł czas na wyścigu na Spa-Francorchamps. Nicholas kwalifikacje zakończył na dziesiątej pozycji, natomiast jego rywal De Vries wywalczył pole position. Wyścig ostatecznie został zakończony po trzech okrążeniach w wyniku makabrycznego wypadku z udziałem Francuza Anthoine’a Huberta i Juana Manulea Correi. Po ogłoszeniu komunikatu o śmierci pierwszego z nich sprint został odwołany. W ten sposób Kanadyjczyk uniknął realnej szansy na utratę punktów w klasyfikacji do Holendra. Na włoskim torze Monza miał jednak ostatecznie stracić realne szanse na mistrzostwo. Początek sobotniej rywalizacji zapowiadał jednak udany weekend. Nicholas zaliczył udany start z siódmej lokaty i długo walczył o miejsce w czołówce. Ostatecznie jednak pogrzebał swoje szanse w szykanie Variante Della Roggia, gdzie po kontakcie z Guanyu Zhou uszkodził przednie skrzydło i lewą oponę. Aby zjechać do boksów, musiał pokonać zdecydowanie większą część nitki toru. W konsekwencji wyścig zakończył na ostatnim trzynastym miejscu z okrążeniem straty do zwycięzcy. De Vries stanął wówczas na najniższym stopniu podium. W niedzielnym sprincie linię mety przeciął jako dziesiąty, podczas Holender ponownie był trzeci. To oznaczało, że Nyck miał szansę przypieczętować mistrzostwo już w kolejnej eliminacji, na torze w Soczi. Kanadyjczyk kwalifikacje zakończył na drugim miejscu, tuż za De Vriesem. Na starcie nie był w stanie zaatakować Holendra i mimo usilnych starań musiał uznać wyższość kierowcy ART Grand Prix. Nyck zwycięstwem przypieczętował tegoroczne mistrzostwo. Latifi drugą pozycją umocnił się jednak na pozycji wicelidera tabeli. W niedzielnym starcie Nicholas wyścig zakończył na piątej lokacie. Awansował jednak na czwartą dzięki karze czasowej nałożonej na jego zespołowego partnera Camarę. Dodatkowe dwa punkty wywalczył za najszybsze okrążenie wyścigu. Do ostatniej rundy sezonu na torze Yas Marina przystępował z bezpieczną przewagą nad Ghiotto i Camarą. Długi wyścig rozpoczął z siódmego miejsca i na takim też zakończył. Zwycięstwo zespołowego partnera oznaczało jednak, że Kanadyjczyk posiadał zaledwie sześć punktów przewagi przed ostatnią rundą sezonu. Do sprintu Nicholas startował jednak z drugiej pozycji. Kanadyjczyk zaliczył przeciętny start, jednak dzięki przyzwoitemu tempu wyścigowemu dojechał na drugiej lokacie. Tytuł wicemistrzowski przypieczętował dodatkowa punktami za najszybsze okrążenie. Sezon zakończył z dorobkiem 214 punktów – 7 przed Ghiotto i 10 przed Camarą.
Brytyjski Puchar Porsche Carrera.
W roku 2014 Nicholas zadebiutował w Brytyjskim Pucharze Porsche Carrera. Reprezentując zespół Redline Racing na torze Rockingham, w pierwszym wyścigu nie dojechał do mety, jednak w drugim z końca stawki zdołał awansować na czwartą lokatę. Czternaście punktów sklasyfikowało 24. miejscu.
W kolejnym sezonie zaliczył osiem startów w tej serii. Tym razem ścigał się w barwach TV Racing. Kanadyjczyk punktował w siedmiu wyścigach, stając na średnim stopniu podium w pierwszym starcie na torze Oulton Park. Z dorobkiem 72 punktów zmagania zakończył na 11. pozycji.
Formuła 1.
W roku 2019 był kierowcą testowym i rozwojowym zespołu Williams Racing. 28 listopada 2019, szefowa zespołu Williams – Claire Williams – ogłosiła, że Latifi został etatowym kierowcą zespołu na sezon 2020. Po sezonie 2022 opuścił Williamsa, jego miejsce zajął Logan Sargeant.
Wyniki.
Formuła 1.
‡ – Przyznano połowę punktów, gdyż zostało przejechane mniej niż 75% wyścigu.

</doc>
<doc id="3004870" url="https://pl.wikipedia.org/wiki?curid=3004870" title="Tuvalu na Mistrzostwach Świata w Lekkoatletyce 2013">
Tuvalu na Mistrzostwach Świata w Lekkoatletyce 2013

Tuvalu na Mistrzostwach Świata w Lekkoatletyce 2013 – reprezentacja Tuvalu podczas Mistrzostw Świata w Moskwie liczyła 1 zawodnika, który nie zdobył medalu.

</doc>
<doc id="3004874" url="https://pl.wikipedia.org/wiki?curid=3004874" title="Odrodzone Królestwo Hanthawaddy">
Odrodzone Królestwo Hanthawaddy

Odrodzone Królestwo Hanthawaddy (birm. ဟံသာဝတီ ပဲခူး တိုင်းပြည်) – królestwo władające terenem Dolnej Birmy i częścią obszaru Górnej Birmy od roku 1740 do 1757. Powstało w konsekwencji buntu Monów, którzy w tym okresie stanowili większość ludności Dolnej Birmy, przeciwko birmańskiemu królestwu Toungoo z Ava w Górnej Birmie. Skutkiem rebelii było odrodzenie upadłego mońskiego Królestwa Hanthawaddy, które władało obszarem Dolnej Birmy od roku 1287 do 1539. Wspierane przez Francuzów, nowo powstałe królestwo szybko wykroiło dla siebie przestrzeń w Dolnej Birmie i kontynuowało ekspansję w kierunku północy. W kwietniu 1752 r. jego armia zdobyła Ava kończąc w ten sposób żywot liczącej 266 lat dynastii Toungoo.
Wyzwaniem dla sił z południa stało się założenie w Górnej Birmie przez Alaungpayę nowej dynastii zwanej Konbaung i rozpoczęcie przez nią w grudniu 1753 r. podboju Górnej Birmy. Po tym, gdy dokonany przez Hanthawaddy najazd na Górną Birmę zakończył się w roku 1754 porażką, królestwo zaczęło się rozpadać. Jego przywódca wykonał samobójcze kroki mordując królewską rodzinę Toungoo i prześladując rodowitych Birmańczyków na południu, co tylko wzmocniło Alaungpayę. W 1755 r. Alaungpaya najechał Dolną Birmę. Siły Konbaung zajęły w maju 1755 r. deltę Irawadi, w lipcu 1756 r. broniony przez Francuzów port Thanlyin i w końcu, w maju 1757 r. stolicę królestwa – Pegu.
Upadek Odrodzonego Królestwa Hanthawaddy był początkiem końca trwającej od wieków dominacji Monów w dolnej Birmie. Akcje odwetowe armii Konbaung zmusiły tysiące Monów do ucieczki do Syjamu. Do początku XIX w. asymilacja, mieszane małżeństwa i masowa migracja birmańskich rodzin z północy spowodowały spadek liczebności populacji Monów do rozmiarów niewielkiej mniejszości.
Powstanie królestwa.
Rebelia na południu stanowiła dla utrzymującej się już ostatkiem sił dynastii Taungngu najpoważniejsze zagrożenie. Jej słabi królowie nie byli w stanie powstrzymać ciągłych najazdów na dolinę rzeki Czinduin dokonywanych przez siły Manipuru począwszy od roku 1724, ani stłumić trwającej od 1727 r. dokuczliwej rebelii w Lanna na wschodzie. Około listopada 1740 r. wodzowie Monów wybrali mówiącego po mońsku i mającego moński tytuł Smim Htaw Buddhaketi pochodzącego z linii królewskiej Birmańczyka na króla Hanthawaddy. W 1742 r. armia Hanthawaddy rozpoczęła coroczne najazdy wzdłuż rzeki Irawadi sięgające w jej górę aż do Ava. Około roku 1745 królestwo Hanthawaddy kontrolowało większość Dolnej Birmy oraz część Górnej Birmy aż do Pyain i Taungngu. (Nowe królestwo nie miało władzy nad północną częścią wybrzeża Taninthayi. Władcy Martabanu i Tawè zwrócili się o opiekę do Syjamu i otrzymali ją).
Działania wojenne o niewielkiej intensywności ciągnęły się do listopada 1751 r., kiedy Binnya Dala, który zastąpił na tronie Smim Htawa w 1747 r., rozpoczął na pełną skalę najazd na Górną Birmę. Armie Hanthawaddy posuwały się stopniowo na północ aby ostatecznie, w marcu 1752 r., zająć stołeczne miasto Ava. Królewska rodzina została deportowana do Pegu. Sądząc błędnie, że Górna Birma została zwyciężona, wodzowie Hanthawaddy powrócili przedwcześnie do Pegu pozostawiając jedynie trzecią część swoich sił pod dowództwem gen. Dalabana w celu stłumienia resztek oporu.
Upadek.
Nieuniknione było szybkie ujawnienie się oporu Birmańczyków. W marcu 1752 r. Aung Zeya, naczelnik wsi Moksobo, założył dynastię Konbaung przyjmując tytuł Alaungpaya i zaczął walczyć z mońską okupacją. Alaungpaya zdobywał szybko zwolenników w całej Górnej Birmie. W grudniu 1752 r. odbił on całą Górną Birmę na północ od Ava, a rok później także samo miasto. W marcu 1754 r. Binnya Dala najechał Górną Birmę wszystkimi swoimi siłami. Początkowo odniósł sukces rozpoczynając oblężenie Ava i posuwając się daleko w głąb kraju, jednak ostatecznie ofensywa załamała się i Monowie musieli wycofać się ponosząc ciężkie straty.
Po poniesionej porażce przywódcy Hanthawaddy zaczęli eskalować autodestrukcyjną politykę polaryzacji etnicznej na południu kraju. Zamordowali oni zakładników wziętych w Ava, w tym ostatniego króla Taungngu, i zaczęli wymagać, aby wszyscy Birmańczycy na południu nosili kolczyk z pieczęcią następcy tronu Pegu oraz aby ścinali włosy na modłę mońską, jako znak swojej lojalności.
W r. 1755 Alaungpaya zaczął napierać na południe zajmując deltę Irawadi w kwietniu oraz Dagon (obecnie Rangun) w maju. Bronione przez Francuzów portowe miasto Thanlyin zostało zdobyte dopiero po 14-miesięcznym oblężeniu w lipcu 1756 r. wraz z ustaniem francuskiego wsparcia nadszedł koniec królestwa. Stołeczne Pegu padło 6 maja 1757 r.
Spuścizna.
Upadek królestwa oznaczał koniec niezależności Monów oraz ich wielowiekowej dominacji w Dolnej Birmie. Prowadzone na południu kraju przez armie Konbaung chaotyczne grabieże zmusiły tysiące Monów do ucieczki do Syjamu. Na terenie delty zaczęły osiedlać się rodziny rodowitych Birmańczyków z północy. Do początku XIX w. asymilacja, mieszane małżeństwa i masowa migracja birmańskich rodzin z północy spowodowały spadek liczebności populacji Monów do rozmiarów niewielkiej mniejszości.

</doc>
<doc id="3004875" url="https://pl.wikipedia.org/wiki?curid=3004875" title="Berlińska Secesja">
Berlińska Secesja

Berlińska Secesja (niem. "Berliner Secession") – ugrupowanie artystyczne, jednoczące w końcu XIX wieku berlińskich malarzy i rzeźbiarzy sprzeciwiających się konserwatywnej sztuce akademickiej. Zostało założone 2 maja 1898. Obok niego istniały w Berlinie ugrupowania "Neue Secession" i "Freie Secession".
Spory, które doprowadziły do powstania Berlińskiej Secesji i innych ugrupowań, rozpoczęły się w roku 1891 podczas Wielkiej Wystawy Sztuki w Berlinie. Przedmiotem sporu stał się dział sztuki norweskiej, gdy komisja wystawowa odrzuciła obrazy Edvarda Muncha.
Malarze pod przewodem Waltera Leistikowa, Franza Skarbiny i Maxa Liebermanna utworzyli w lutym 1892 „Wolne zrzeszenie w celu organizacji wystaw” i wystawiali swoje obrazy pod nazwą „Grupy Jedenastu” ("Die Elf").
W listopadzie 1892 doszło ponownie do skandalu, gdy z inicjatywy większości malarzy berlińskich zamknięto wystawę dzieł Edwarda Muncha. Obrońcy Muncha byli nie dość liczni, aby móc opuścić oficjalne salony wystawowe.
W roku 1898 jury Wielkiej Berlińskiej Wystawy sztuki odrzuciło krajobraz Waltera Leistikowa. To stało się dowodem, że sztuka współczesna nie znajduje poparcia istniejących organizacji artystycznych. 65 artystów pod przywództwem Waltera Leistikowa utworzyło „Berlińską Secesję”. Prezesem wybrano Maxa Liebermanna. Kuzyni Bruno i Paul Cassirer, właściciele berlińskiej galerii, zajęli się administracją.
19 maja 1899 otwarto w Berlinie-Charlottenburgu przy Kantstraße niewielki budynek, mieszczący 330 obrazów i grafik oraz 50 rzeźb. W roku 1902 konserwatywna mniejszość członków secesji opuściła stowarzyszenie. W roku 1905 przeniesiono się na Kurfürstendamm 208. 
W roku 1910 doszło do rozłamu, gdy jury odrzuciło dzieła 27 ekspresjonistów. Odrzuceni utworzyli grupę Neue Secession” pod przewodnictwem Maxa Pechsteina.
Po korespondencyjnym sporze z Liebermannem wykluczono Emila Noldego. W roku 1911 Lovis Corinth zastąpił Maxa Liebermanna, a w roku 1912 kierownictwo objął Paul Cassirer. W roku 1913 wskutek odrzucenia prac przez jury 13 członków zorganizowało własną wystawę. Gdy odmówili odejścia ze stowarzyszenia, wraz z nimi odeszło 40 członków. Kierownictwo objął ponownie Lovis Corinth. 1915 stowarzyszenie objęło nowy budynek na Kurfürstendamm. Po śmierci Corintha nie obrano nowego prezesa. Dopiero w roku 1934 obrano prezesem Leo von Königsa.
W lutym 1933 wybrano nowy zarząd. 25 kwietnia 1933 odczytał Max Pechstein deklarację współpracy z nowymi władzami.
2 maja 1933 wybrano nowy zarząd, składający się z członków Związku walki o niemiecką kulturę (Kampfbund für deutsche Kultur). Wskutek sporów działalność stowarzyszenia zaczęła stopniowo zanikać, w roku 1936 praktycznie ustała.
Uwaga: Stowarzyszenia „Berlińska Secesja” nie należy utożsamiać ze stylem, zwanym potocznie secesją (niem. Jugendstil, franc. Art Nouveau).

</doc>
<doc id="3004876" url="https://pl.wikipedia.org/wiki?curid=3004876" title="Frezarka do pni">
Frezarka do pni

Frezarka do pni – maszyna służąca do usuwania pniaków przez ich skrawanie do postaci zrębków.
W odróżnieniu od mulczerów, które usuwają pozostałości na powierzchni gruntu lub do małej głębokości, frezarki mogą usuwać pniak do głębokości od kilkudziesięciu centymetrów do 1,5 metra (w zależności od typu i wielkości frezarki).
Elementem roboczym może być stosunkowo wąska tarcza o poziomej osi obrotu, wyposażona w twarde zęby lub frezu tarczowego o pionowej osi obrotu, z zębami na przedniej powierzchni oraz na powierzchni bocznej.
Tarcza o poziomej osi jest przemieszczana w poprzek pnia, zaś frez o pionowej osi obrotu opuszczany jest z góry i przemieszczany w głąb. 
W zależności od potrzeb i możliwości stosuje się frezarki różnej wielkości, od przemieszczanych ręcznie na podwoziu kołowym i napędzanych niewielkim silnikiem spalinowym, przez frezarki zawieszone na trzypunktowym zawieszeniu traktora lub wysięgniku koparki (napędzanych przez wał odbioru mocy lub hydraulicznie) do ciężkich, samobieżnych maszyn na podwoziu kołowym lub gąsienicowym, napędzanych silnikiem spalinowym o mocy rzędu 200 KM.
Użycie frezarki jest korzystne w porównaniu z karczowaniem, gdyż powoduje naruszenie znacznie mniejszego obszaru gruntu. Wyrywanie pniaka z dużą częścią systemu korzeniowego może też naruszyć przebiegające w pobliżu instalacje podziemne lub uszkodzić korzenie blisko rosnących roślin. Pozostałe po frezowaniu zrębki są łatwiejsze do utylizacji niż duże karpy.

</doc>
<doc id="3004878" url="https://pl.wikipedia.org/wiki?curid=3004878" title="Wormerveer">
Wormerveer

Wormerveer – miasto w północnej Holandii, w prowincji Holandia Północna, w gminie Zaanstad. Do 1974 roku miasto stanowiło siedzibę administracyjną gminy o tej samej nazwie.
W mieście znajduje się dworzec kolejowy, z którego pociągi do Amsterdamu kursują cztery razy na godzinę.
Z Wormerveer związani są:

</doc>
<doc id="3004882" url="https://pl.wikipedia.org/wiki?curid=3004882" title="Tarowanie">
Tarowanie



</doc>
<doc id="3004884" url="https://pl.wikipedia.org/wiki?curid=3004884" title="Jann Mardenborough">
Jann Mardenborough

Jann Mardenborough (ur. 9 września 1991 w Darlington) – brytyjski kierowca wyścigowy.
Życiorys.
Wyścigi GT.
Mardenborough zaczynał karierę nietypowo, gdyż po wygraniu mistrzostw w rywalizacji komputerowej, trafił do Akademii GT przygotowującej do startów w wyścigach. Wyścigową karierę rozpoczął więc dopiero w wieku 20 lat w 2011 roku poprzez starty w Europejskim Pucharze GT4. Tam wystartował jednak jedynie w jednym wyścigu i nie zdołał zdobyć punktów.
Rok później pojawił się w Blancpain Endurance Series, gdzie jednak nie był sklasyfikowany. Jednakże Brytyjskich Mistrzostwach GT w sezonie 2012 zdołał odnieść zwycięstwo i trzykrotnie stawał na podium. Dorobek 108,5 punktu dał mu 6 lokatę w klasyfikacji generalnej.
W latach 2013-2015 wystartował w 24-godzinnym wyścigu Le Mans. Najlepszy wynik odnotował w pierwszym starcie, kiedy to zajął 3. miejsce w klasie LMP2. W brytyjskim zespole Greaves Motorsport partnerował mu Niemiec Miechael Krumm oraz Hiszpan Lucas Ordóñez. W 2015 roku po raz pierwszy wystartował w kategorii LMP1. Reprezentując Nissana, partnerował Francuzowi Olivierowi Pla oraz swojemu rodakowi Maxowi Chiltonowi. Zmagań jednak nie ukończyli.
Formuła 3.
Na sezon 2013 poza wyścigami endurance i długodystansowymi Brytyjczyk podpisał kontrakt z brytyjską ekipą Carlin na starty w Europejskiej Formule 3 oraz w Brytyjskiej Formule 3. Z dorobkiem odpowiednio 12 i 85 punktów ukończył sezon odpowiednio na 21 i szóstej pozycji w klasyfikacji generalnej.
Seria GP3.
Na sezon 2014 Brytyjczyk podpisał kontrakt z brytyjską ekipą Arden International. Wystartował łącznie w osiemnastu wyścigach, spośród których dwukrotnie stawał na podium. Był najlepszy w drugim wyścigu w Niemczech. Uzbierał łącznie 77 punktów, które zapewniły mu dziewiąte miejsce w końcowej klasyfikacji kierowców.
W roku 2015 Jann przeniósł się do innego angielskiego teamu, Carlin. Sezon rozpoczął obiecująco, głównie za sprawą doświadczenia z oponami Pirelli, które były bardzo wrażliwe na pracę. Dzięki zachowaniu ich w odpowiednim stanie sięgnął po spore punkty w pierwszych trzech wyścigach sezonu. Na torze Circuit de Barcelona-Catalunya stanął na najniższym stopniu podium. Na kolejną zdobycz musiał czekać października. Na rosyjskim torze Soczi ponownie wykorzystał wysokie tempo w końcówce i zdobył punkty, zajmując najniższy stopień podium. Dorobek 58 punktów pozwolił mu ponownie zajął 9. miejsce w końcowej klasyfikacji.
Seria GP2.
W sezonie 2015 wystartował w jednym z wyścigów GP2. Reprezentując barwy Carlina na torze Autodromo Nazionale di Monza, Anglik był jednak daleki od zdobyczy punktowej. Rywalizację zakończył odpowiednio na dziewiętnastym i dwudziestym miejscu.

</doc>
<doc id="3004886" url="https://pl.wikipedia.org/wiki?curid=3004886" title="Xandee">
Xandee

Xandee, właśc. Sandy Boets (ur. 18 grudnia 1978 w Tienen) – belgijska piosenkarka, współzałożycielka zespołu Touch Of Joy.
Kariera muzyczna.
W wieku sześciu lat zaczęła występować publicznie na konkursach muzycznych. W 1994 założyła z Sergem Quisquaterem zespół Taste Of Joy, jednak z powodu istnienia innej grupy o tej samej nazwie zmienili nazwę duetu na Touch Of Joy. Tworzyli muzykę w stylu eurodance i wydali cztery albumy studyjne: "Keep On Moving" (1996), "Enjoy" (1997), "Dance To The Rhythm" (1998) i "Don't Say It's Over" (2000).
W 2002 rozpoczęła karierę solową, a jej menedżerem został Quisquater. Wzięła udział w rozbieranej sesji okładkowej dla magazynu „Cover Magazine”. W 2004 z utworem „1 Life” autorstwa Marca i Dirka Paelincków zwyciężyła w programie "Eurosong '04", dzięki czemu została ogłoszona reprezentantką Belgii w 49. Konkursie Piosenki Eurowizji organizowanym w Stambule. Przed udziałem w konkursie była jedną z głównych faworytek do wygrania finału.Dzięki zajęciu miejsca w pierwszej jedenastce przez zespół Urban Trad podczas konkursu w 2003 roku, Xandee miała zapewnione miejsce w stawce finałowej kolejnego widowiska. 15 maja wystąpiła w koncercie finałowym widowiska i zajęła ostatecznie 22. miejsce spośród 24 reprezentantów. W tym samym miesiącu wydała swoją debiutancką płytę studyjną zatytułowaną "1 Life". Oficjalna premiera albumu odbyła się podczas specjalnej konferencji prasowej zorganizowanej w "Amerikaans Theater" w Heizel, w trakcie której piosenkarka zaprezentowała kilka utworów: „Always You”, „The Power of Music”, „Ay que calor!” oraz eurowizyjny numer „1 Life”.
Kilka tygodni po finale Eurowizji wydała singiel „Ay que calor”, a później – „The Power of Music” autorstwa Paula Barry’ego, twórcy przebojów „Believe” amerykańskiej piosenkarki Cher oraz „Hero” hiszpańskiego piosenkarza Enrique Iglesiasa. Początkowo utwór miał zostać nagrany przez Tinę Turner, jednak artystka wycofała się z projektu podjęcia nagrania singla. W styczniu 2005 przeznaczyła singiel „Geef een teken”, złotą płytę za sprzedaż singla „1 Life” oraz swoją eurowizyjną sukienkę na aukcje charytatywne, z których dochód został przeznaczony na organizacje wspierające ofiary tsunami.

</doc>
<doc id="3004890" url="https://pl.wikipedia.org/wiki?curid=3004890" title="Siedmiokąt">
Siedmiokąt

Siedmiokąt (siedmiobok, heptagon) – wielokąt o siedmiu bokach i siedmiu kątach wewnętrznych. Suma miar kątów w dowolnym siedmiokącie wynosi 900°.
Siedmiokąt foremny to wielokąt foremny o siedmiu równych bokach oraz kątach wewnętrznych o mierze formula_1 Niemożliwy do skonstruowania za pomocą cyrkla i linijki. Ma dwa razy więcej przekątnych niż boków.
Brytyjskie monety o nominałach 20 pensów i 50 pensów mają kształt siedmiokąta foremnego.
Własności.
Niech formula_2 oznacza długość jednego boku siedmiokąta foremnego, wówczas:

</doc>
<doc id="3004891" url="https://pl.wikipedia.org/wiki?curid=3004891" title="Wąsal szkarłatny">
Wąsal szkarłatny

Wąsal szkarłatny ("Pogonornis bidentatus") – gatunek średniej wielkości ptaka z rodziny tukanowatych (Ramphastidae). Występuje w centralnej Afryce. Nie jest zagrożony wyginięciem. Przez niektórych autorów bywa umieszczany w rodzaju "Lybius".
Morfologia.
Długość ciała wynosi 22–25 cm, zaś jego masa 72–120 g. Skrzydło mierzy 96–107 mm, skok 29–32 mm, zaś ogon 73–82 mm.
Dziób gruby, kremowy. Na górnej szczęce, w połowie długości, znajdują się dwa płaskie wyrostki skierowane w dół (czemu gatunek zawdzięcza swą angielską nazwę, "Double-toothed Barbet"). Obecna żółta lub biała obrączka oczna, zaś za okiem jasny trójkątny pas nagiej skóry łączący się z obrączką oczną. Wierzch głowy czarny w cienkie, czerwone pasy, zaś pierś, spód ciała i boki szyi czerwone. Pozostała część głowy czarna, podobnie jak i broda, boki ciała (z wyjątkiem białej plamy z przodu) oraz wierzch ciała. Kuper biały. Skrzydła czarne z wyjątkiem czerwonych pokryw I rzędowych. Sterówki czarne. Nogi różowoszare.
Podgatunki i zasięg występowania.
Wyróżnia się następujące podgatunki:
Proponowane podgatunki "friedmanni" (od południowego Kamerunu do Kabindy w północnej Angoli) oraz "aethiops" (Etiopia) zostały zsynonimizowane z podgatunkiem "aequatorialis".
Behawior.
Przebywa w parach lub małych grupach. Żeruje na wysokości do 10 m w małych grupach. Żywi się mrówkami, chrząszczami, termitami, owocami palm, awokado, papryką i figami. 
Lęgi.
Okres lęgowy trwa od maja do sierpnia. Gniazduje kooperatywnie w dziupli na wysokości 2–20 m; wejście do niej jest bronione. Wejście ma średnicę około 5 cm, zaś głębokość do 46 cm. Gniazdo znalezione w Ugandzie w 1964 roku cechowały następujące wymiary: szerokość wejścia 37 mm, średnica wewnętrzna dziupli 88 mm, zaś jej głębokość 40,6 cm. W lęgu 2–4 białe jaja o wymiarach 27×19 mm. Inkubacja trwa 13 dni, wysiadują oba ptaki z pary. Młode są w pełni opierzone po 46 dniach od wyklucia. Wieczorem młode powracają do dziupli, by pilnować wejścia.
Status.
Międzynarodowa Unia Ochrony Przyrody(IUCN) uznaje wąsala szkarłatnego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako szeroko rozpowszechniony i dość pospolity. Ze względu na brak istotnych zagrożeń BirdLife International uznaje trend liczebności populacji za stabilny.

</doc>
<doc id="3004893" url="https://pl.wikipedia.org/wiki?curid=3004893" title="Soestduinen">
Soestduinen

Soestduinen - miejscowość w holenderskiej prowincji Utrecht. Jest częścią miasta Soest, położoną 3 km od jego centrum.

</doc>
<doc id="3004901" url="https://pl.wikipedia.org/wiki?curid=3004901" title="Scott Forbes">
Scott Forbes

Scott Forbes (ur. 11 września 1920, zm. 25 lutego 1997) – angielski aktor i scenarzysta.
Filmografia.
scenarzysta
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3004902" url="https://pl.wikipedia.org/wiki?curid=3004902" title="Polinezja Francuska na Mistrzostwach Świata w Lekkoatletyce 2013">
Polinezja Francuska na Mistrzostwach Świata w Lekkoatletyce 2013

Polinezja Francuska na Mistrzostwach Świata w Lekkoatletyce 2013 – reprezentacja Polinezji Francuskiej podczas czempionatu w Moskwie liczyła 1 zawodniczkę.

</doc>
<doc id="3004905" url="https://pl.wikipedia.org/wiki?curid=3004905" title="Przewoźna wciągarka z urządzeniem przetwarzającym">
Przewoźna wciągarka z urządzeniem przetwarzającym

Przewoźna wciągarka z urządzeniem przetwarzającym – samojezdna maszyna dźwignicowa służąca do przenoszenia kłód i umieszczania ich na ciężarówce dostawczej. Używana jest głównie w terenie trudno dostępnym dla innych maszyn. Przenoszenie może odbywać się za pomocą specjalnych przewodów lub chwytaka.

</doc>
<doc id="3004908" url="https://pl.wikipedia.org/wiki?curid=3004908" title="Peru na Mistrzostwach Świata w Lekkoatletyce 2013">
Peru na Mistrzostwach Świata w Lekkoatletyce 2013

Peru na Mistrzostwach Świata w Lekkoatletyce 2013 – reprezentacja Peru podczas czempionatu w Moskwie liczyła 2 zawodników.

</doc>
<doc id="3004911" url="https://pl.wikipedia.org/wiki?curid=3004911" title="Zamek w Hubkowie">
Zamek w Hubkowie

Zamek w Hubkowie – ruiny zamku wybudowanego w XV wieku w Hubkowie na Wołyniu. Jego pierwszymi właścicielami byli Siemaszkowie, którzy mieli tu główną siedzibę.
Historia.
Zamek wzmiankowany w kronice z 1504 roku, więc prawdopodobnie późniejszy postawiono na miejscu warowni zniszczonej przez Tatarów. Zamek w stylu renesansowym zbudowany został w 1613 r. przez Konstantego Siemaszkę. W 1629 r. właścicielem zamku był Stanisław Daniłowicz, ożeniony z Maryną, córką Mikołaja Siemaszki, ostatniego z rodu właściciela warowni. W 1676 r. zamek, wniesiony jako wiano, należy do starosty lwowskiego Jana Cetnera a później w drodze ugody rodzinnej przeszedł na własność Teofili żony Józefa Felicjana Potockiego. Zamek był zamieszkały do 1708 r., kiedy to (podczas III Wojny Północnej ostatecznie został zniszczony przez wojska szwedzkie. Potoccy nie odbudowywali już zamku tylko przenieśli się do pobliskich Siedliszcz i tam zbudowali nową siedzibę. Od tego czasu zamek niszczał.
Architektura.
Za czasów Mikołaja Siemaszki zamek stał na dwóch przeciwległych górach, połączonych ze sobą mostem. Otoczony był murami obronnymi i basztami ze strzelnicami. Na dziedzińcu znajdowała się studnia a pod całymi zabudowaniami zamku ciągnęły się murowane lochy, które prawdopodobnie stanowiły przejście do rzeki. T. J. Stecki w 1879 r. tak pisze w "Wieku" o zwaliskach zamku: "odłamy baszt, obwodowe mury, a w nich ślady strzelnic, wszystko tak dobrze zachowane, że nawet rozporządzenie komnat jeszcze gdzieniegdzie widoczne. Jedna baszta od wschodu najwznioślejsza, oba swe piętra zachowała, dachu tylko na niej brakuje. W ogólności ruiny te przedstawiają się niezmiernie efektownie i malowniczo". Pod koniec XIX w. stały jeszcze baszty i mury obronne, a także widoczne były pozostałości pomieszczeń mieszkalnych.

</doc>
<doc id="3004912" url="https://pl.wikipedia.org/wiki?curid=3004912" title="Hollenbach (ujednoznacznienie)">
Hollenbach (ujednoznacznienie)

Niemcy:
Osoby:

</doc>
<doc id="3004913" url="https://pl.wikipedia.org/wiki?curid=3004913" title="Dane Bird-Smith">
Dane Bird-Smith

Dane Alex Bird-Smith (ur. 15 lipca 1992) – australijski lekkoatleta specjalizujący się w chodzie sportowym.
Uplasował się w pierwszej dziesiątce podczas mistrzostw świata do lat 17 (2009) i mistrzostw świata do lat 19 (2010). Złoty medalista mistrzostw Oceanii w 2012. Rok później zajął 11. miejsce na mistrzostwach świata w Moskwie. W 2015 zdobył złoty medal uniwersjady. Brązowy medalista igrzysk olimpijskich w Rio de Janeiro (2016) oraz szósty chodziarz światowego czempionatu w Londynie (2017). Mistrz igrzysk Wspólnoty Narodów (Gold Coast 2018).
Złoty medalista mistrzostw Australii.
Rekord życiowy w chodzie na 20 kilometrów: 1:19:28 (13 sierpnia 2017, Londyn).

</doc>
<doc id="3004914" url="https://pl.wikipedia.org/wiki?curid=3004914" title="Palestyna na Mistrzostwach Świata w Lekkoatletyce 2013">
Palestyna na Mistrzostwach Świata w Lekkoatletyce 2013

Palestyna na Mistrzostwach Świata w Lekkoatletyce 2013 – reprezentacja Palestyny podczas czempionatu w Moskwie liczyła 1 zawodnika.

</doc>
<doc id="3004922" url="https://pl.wikipedia.org/wiki?curid=3004922" title="Ronald Musagala">
Ronald Musagala

Ronald Musgala (ur. 16 grudnia 1992) – ugandyjski lekkoatleta specjalizujący się w biegach średniodystansowych.
Medalista mistrzostw Ugandy.
Rekordy życiowe: bieg na 800 metrów – 1:45,27 (8 czerwca 2014, Hengelo); bieg na 1500 metrów – 3:30,58 (12 lipca 2019, Monako i 24 sierpnia 2019, Paryż) rekord Ugandy.

</doc>
<doc id="3004925" url="https://pl.wikipedia.org/wiki?curid=3004925" title="Władysław Radwański">
Władysław Radwański

Władysław Radwański (ur. 25 maja 1932 w Krakowie, zm. 11 sierpnia 2013 tamże) – polski hokeista, trener, nauczyciel szkolny. Dziadek Agnieszki i Urszuli Radwańskich.
Życiorys.
Przed II wojną światową zamieszkiwał w Płaszowie. 
Początkowo trenował piłkę nożną i od 1947 grał w zespole juniorskim Cracovii. Następnie trafił do sekcji hokejowej Cracovii, której był wieloletnim zawodnikiem do 1960. W 1959 wraz z drużyną wywalczył awans do ówczesnej I ligi. W trakcie kariery określany pseudonimem "Siwy". Po zakończeniu kariery zawodniczej przez siedem lat był szkoleniowcem reprezentacji Polski juniorów (1964-1970), w tym na mistrzostwach Europy w tej kategorii wiekowej (1968-1970). W latach 1970-1986 był trenerem Cracovii, w tym dwukrotnie szkoleniowcem pierwszej drużyny. Łącznie przez 24 lata pracował jako trener hokejowy.
Absolwent Wyższej Szkoły Wychowania Fizycznego w Krakowie. Był nauczycielem wychowania fizycznego. Przez wiele lat pracował w Szkole Podstawowej nr 29 w dzielnicy Podgórze. Pracował także w Zespole Szkół Ogólnokształcących im. Juliusza Słowackiego Społecznego Towarzystwa Oświatowego w Krakowie. Po przejściu na emeryturę także w Szkole Społecznej nr 10.
Jego braćmi byli Marek i Wiesław. Miał żonę Barbarę. Ich syn Robert był tenisistą klubu KS Nadwiślan, uprawiał też łyżwiarstwo figurowe w KS Krakowianka. Wnuczki, Agnieszka i Urszula są tenisistkami. We wczesnym czasie ich kariery zapewnił im wsparcie finansowe.
W 2010 powstał film dokumentalny pt. "Za czapkę gruszek" w reżyserii i według scenariusza Dominiki Montean, który został poświęcony trzem hokeistom i trenerom Cracovii: Julianowi Korzeniakowi, Antoniemu Monteanowi (ojciec realizatorki) i Władysławowi Radwańskiemu.
Zmarł 11 sierpnia 2013 na skutek choroby nowotworowej. 17 sierpnia 2013 został pochowany na Cmentarzu Rakowickim w Krakowie. Uroczystość ceremonii pogrzebowej uświetniła swoim śpiewem śpiewaczka Elżbieta Towarnicka.

</doc>
<doc id="3004929" url="https://pl.wikipedia.org/wiki?curid=3004929" title="Roy Nissany">
Roy Nissany

Roy Nissany (ur. 30 listopada 1994 w Tel Awiwie) – izraelski kierowca wyścigowy. W 2022 roku kierowca Formuły 2 w zespole DAMS. Od 2020 roku jest także kierowcą testowym zespołu Williams Racing w Formule 1.
Życiorys.
Początki.
Nissany rozpoczął karierę w jednomiejscowych bolidach wyścigowych w wieku 15 lat w 2009 roku poprzez gościnne starty w Węgierskich Mistrzostwach E-2000. Rok później pojawił się już na starcie LO Formel Lista Junior. Mimo zdobycia pole position do niedzielnego wyścigu na torze Autodromo Nazionale di Monza, ani raz nie zdołał stanąć na podium. Sezon ukończył na 8 pozycji w klasyfikacji generalnej.
Formuła Master.
Na lata 2011-2012 Roy podpisał kontrakt z niemiecką ekipą Mücke Motorsport na starty w Formule ADAC Masters. Gdy w pierwszym sezonie startów stanął dwukrotnie na podium i zajął ostatecznie 11 lokatę w klasyfikacji końcowej, w 2012 roku zdołał już po raz pierwszy w karierze zwyciężyć w wyścigu. Z dorobkiem 98 punktów uplasował się na 9 miejscu w klasyfikacji końcowej.
Formuła 3.
W 2013 roku Nissany przeniósł się do Formuły 3, gdzie startował w Europejskiej Formule 3 z zespołem kfzteile24 Mücke Motorsport. Z dorobkiem jedenastu punktów ukończył sezon na 22 pozycji w klasyfikacji generalnej. Rok później wystartował łącznie w 33 wyścigach, w ciągu których uzbierał 26 punktów. Wystarczyło to na siedemnaste miejsce w końcowej klasyfikacji kierowców.
Formuła Renault 3.5.
W sezonie 2015 awansował do Formuły Renault 3.5. Ścigając się w barwach francuskiego teamu Tech 1 Racing, punktował tylko pięciokrotnie, jednak w jednym z wyścigów stanął na najniższym stopniu podium. Sukces ten odnotował w drugim starcie na austriackim torze Red Bull Ring. Dorobek 27 punktów sklasyfikował go na 13. miejscu

</doc>
<doc id="3004931" url="https://pl.wikipedia.org/wiki?curid=3004931" title="Demokratyczna Republika Konga na Mistrzostwach Świata w Lekkoatletyce 2013">
Demokratyczna Republika Konga na Mistrzostwach Świata w Lekkoatletyce 2013

Demokratyczna Republika Konga na Mistrzostwach Świata w Lekkoatletyce 2013 – reprezentacja Demokratycznej Republiki Konga podczas Mistrzostw Świata w Moskwie liczyła 1 zawodnika, który nie zdobył medalu.

</doc>
<doc id="3004932" url="https://pl.wikipedia.org/wiki?curid=3004932" title="Mistrzostwa Polski Par Klubowych na Żużlu 1977">
Mistrzostwa Polski Par Klubowych na Żużlu 1977

Mistrzostwa Polski Par Klubowych na Żużlu 1977 – zawody żużlowe, mające na celu wyłonienie medalistów mistrzostw Polski par klubowych w sezonie 1977. Rozegrano cztery turnieje ćwierćfinałowe, dwa półfinałowe oraz finał, w którym zwyciężyli zawodnicy Stali Gorzów Wielkopolski.

</doc>
<doc id="3004937" url="https://pl.wikipedia.org/wiki?curid=3004937" title="Mistrzostwa Polski Par Klubowych na Żużlu 2013">
Mistrzostwa Polski Par Klubowych na Żużlu 2013

Mistrzostwa Polski Par Klubowych na Żużlu 2013 – zawody żużlowe, mające na celu wyłonienie medalistów mistrzostw Polski par klubowych w sezonie 2013. Rozegrano trzy turnieje eliminacyjne (w Łodzi, Ostrowie Wielkopolskim i Krakowie oraz finał (w Gorzowie Wielkopolskim), w którym zwyciężyli zawodnicy Unia Tarnów.

</doc>
<doc id="3004942" url="https://pl.wikipedia.org/wiki?curid=3004942" title="André Rudersdorf">
André Rudersdorf

André Rudersdorf (ur. 9 września 1995 roku w Hadamar) – niemiecki kierowca wyścigowy.
Kariera.
Rudersdorf rozpoczął karierę w jednomiejscowych bolidach wyścigowych w wieku 16 lat w 2011 roku poprzez starty w Formule ADAC Masters. W ciągu 24 wyścigów zdobył tam 12 punktów, co mu dało 18 lokatę w klasyfikacji generalnej.
W 2012 roku André pojawił się na starcie ATS Formel 3 Trophy oraz w Austriackiej Formule 3. W niemieckiej edycji na 21 wyścigów odniósł 14 zwycięstw. Dało mu to 377 punktów, które pozwoliły na zdecydowaną wygraną w serii. W Austriackiej Formule 3 Niemiec również zdobył tytuł mistrzowski. 
Na sezon 2013 Rudersdorf podpisał kontrakt z niemiecką ekipą ma-con na starty w Europejskiej Formule 3. Z dorobkiem trzech punktów ukończył sezon na 24 pozycji w klasyfikacji generalnej.

</doc>
<doc id="3004943" url="https://pl.wikipedia.org/wiki?curid=3004943" title="Isaías Guardiola">
Isaías Guardiola

Isaías Guardiola Villaplana (ur. 1 października 1984 w Petrer) – hiszpański piłkarz ręczny, reprezentant kraju grający na pozycji prawego rozgrywającego. Obecnie występuje w Bundeslidze, w drużynie Rhein-Neckar Löwen. Brat bliźniak Gedeóna, hiszpańskiego szczypiornisty.

</doc>
<doc id="3004944" url="https://pl.wikipedia.org/wiki?curid=3004944" title="Bunkamura">
Bunkamura

 - wielkie centrum kultury w tokijskiej dzielnicy Shibuya. Znajdują się w nim: teatr "Cocoon", sala widowiskowo-koncertowa "Orchard Hall" na 2150 miejsc, kino z dwoma salami (Le Cinema 1 i Le Cinema 2), galeria sztuki, muzeum, sklepy, restauracje, kawiarnie. Kompleks został otwarty w 1989 roku. 
Centrum należy do korporacji "Tokyu Group", właściciela m.in. sieci domów towarowych i linii kolejowych w rejonie Wielkiego Tokio. 
Bunkamura współpracuje z Tokijską Orkiestrą Filharmoniczną. 
Od 1990 odbywa się tu Międzynarodowy Festiwal Filmowy. 

</doc>
<doc id="3004946" url="https://pl.wikipedia.org/wiki?curid=3004946" title="Marcin Żórawski">
Marcin Żórawski

Marcin Żórawski herbu Trzaska – podstoli płocki, marszałek konfederacji województwa płockiego w konfederacji radomskiej 1767 roku.

</doc>
<doc id="3004947" url="https://pl.wikipedia.org/wiki?curid=3004947" title="Gedeón Guardiola">
Gedeón Guardiola

Gedeón Guardiola Villaplana (ur. 1 października 1984 w Petrer) – hiszpański piłkarz ręczny, reprezentant kraju grający na pozycji obrotowego. Mistrz Świata 2013. Obecnie występuje w Bundeslidze, w drużynie Rhein-Neckar Löwen. Brat bliźniak Isaíasa, hiszpańskiego szczypiornisty.

</doc>
<doc id="3004956" url="https://pl.wikipedia.org/wiki?curid=3004956" title="Angola na Mistrzostwach Świata w Lekkoatletyce 2013">
Angola na Mistrzostwach Świata w Lekkoatletyce 2013

Angola na Mistrzostwach Świata w Lekkoatletyce 2013 – reprezentacja Angoli podczas Mistrzostw Świata w Moskwie liczyła 1 zawodnika.

</doc>
<doc id="3004959" url="https://pl.wikipedia.org/wiki?curid=3004959" title="Mikołaj (Murawjow-Uralski)">
Mikołaj (Murawjow-Uralski)

Mikołaj, imię świeckie Władimir Michajłowicz Murawjow-Uralski (ur. 21 lipca 1882 w Jekaterynburgu, zm. 30 marca 1961 w Ugliczu) - rosyjski lekarz i biskup prawosławny.
Ukończył studia medyczne w Wojskowej Akademii Medycznej w 1910. Równocześnie jako wolny słuchacz uczęszczał do Petersburskiej Akademii Duchownej, kończąc pełny kurs w 1912. W tym samym roku złożył wieczyste śluby mnisze, następnie został wyświęcony na kapłana i podniesiony do godności archimandryty. Żył w petersburskiej Ławrze św. Aleksandra Newskiego.
Po wybuchu I wojny światowej został zmobilizowany jako lekarz i kapelan wojskowy na froncie południowo-zachodnim. Następnie żył w Piotrogrodzie i pracował jako lekarz i kierownik szpitala wojskowego Armii Czerwonej. 3 lutego 1924 został aresztowany, a następnie w zbiorowym procesie członków prawosławnych bractw religijnych skazany na trzy lata łagru.
Do 1927 przebywał w łagrze w dawnym Monasterze Sołowieckim, gdzie spełniał obowiązki lekarza w jednym z obozowych szpitali. Po zwolnieniu otrzymał zakaz zamieszkania w sześciu centralnych guberniach kraju oraz w guberniach granicznych. Miał on obowiązywać przez trzy lata, następnie został skrócony. Osiadł w Leningradzie, gdzie był proboszczem parafii przy dawnej cerkwi filialnej Ławry Pieczerskiej. Następnie mieszkał w Gatczynie i w Kalininie.
29 marca 1931 został wyświęcony na biskupa kimrskiego, wikariusza eparchii kalinińskiej i kaszyńskiej. Swoje obowiązki wykonywał do września, gdy został aresztowany. Opuścił więzienie jeszcze w tym samym roku, jednak nie podjął już pracy duszpasterskiej w eparchii twerskiej. W 1932 został biskupem rybińskim, wikariuszem eparchii jarosławskiej i rostowskiej. W maju 1933 został przeniesiony do eparchii włodzimierskiej i suzdalskiej, także jako biskup pomocniczy, z tytułem biskupa muromskiego. Faktycznie jednak nie podjął nowych obowiązków i nominacja ta została po miesiącu wycofana. Hierarcha pozostawał wikariuszem eparchii jarosławskiej do kolejnego aresztowania, które nastąpiło w marcu 1934 lub w końcu tego roku.
Skazany na dziesięć lat łagrów, przebywał w obozach do 1948, po czym został skazany powtórnie i odzyskał wolność dopiero w 1956. Zamieszkał w Ugliczu i nie podjął więcej pracy duszpasterskiej. Pracował w miejscowym szpitalu jako lekarz - otolaryngolog. Zmarł w 1961 i został pochowany w Ugliczu, w sąsiedztwie cerkwi św. Dymitra Carewicza.

</doc>
<doc id="3004960" url="https://pl.wikipedia.org/wiki?curid=3004960" title="Schronisko na Kriškiej gorze">
Schronisko na Kriškiej gorze

Schronisko na Kriškiej gorze (słoweń. "Koča na Kriški gori") – schronisko turystyczne, które leży na słonecznej stronie zachodniego pasma Kriškiej gory. Zarządza nim Towarzystwo Górskie Križe.
Opis.
Schronisko znajduje się na zachodniej stronie. Ponieważ na południe i zachód od schroniska nie ma lasu, dobrze widać przede wszystkim Gorenjska ravninę i w tle Alpy Julijskie. W pobliżu zaś dobrze widać Dobrčę z Lešanską planiną i Begunjščicę. Między obydwoma wymienionymi szczytami z tyłu widać Stol. Schronisko w letnim sezonie jest stale otwarte, a w innych porach roku w soboty, niedziele i święta. Przed schroniskiem jest wiele stołów i ław.

</doc>
<doc id="3004961" url="https://pl.wikipedia.org/wiki?curid=3004961" title="Daniela Jordanowa">
Daniela Jordanowa



</doc>
<doc id="3004963" url="https://pl.wikipedia.org/wiki?curid=3004963" title="Felix Serralles">
Felix Serralles



</doc>
<doc id="3004964" url="https://pl.wikipedia.org/wiki?curid=3004964" title="Żuraw białogłowy">
Żuraw białogłowy

Żuraw białogłowy ("Grus monacha") – gatunek dużego ptaka z rodziny żurawi (Gruidae). Występuje we wschodniej Azji. Narażony na wyginięcie. Nie wyróżnia się podgatunków.
Długość ciała wynosi około 100 cm, rozpiętość skrzydeł 160–180 cm. Masa ciała samców waha się między 3280–4870 g, zaś samic 3400–3740 g. Tęczówka pomarańczowa do czerwonej. Głowa i szyja do połowy białe. Czoło czarne, zaś na wierzchu głowy z przodu czerwona czapeczka z nagiej skóry. Dziób żółty. Pozostałe części ciała szare, lotki nieco ciemniejsze.
Gatunek wędrowny. Miejsca lęgowe mieszczą się w południowo-wschodniej Rosji oraz północnych Chinach (w prowincji Heilongjiang). Zimuje przeważnie w południowej Japonii (około 80% populacji wybiera właśnie Japonię na zimowiska), poza tym w Korei Południowej i wschodnio-środkowych Chinach. W okresie lęgowym spotykany na wyizolowanych bagnach oraz terenach podmokłych na dużych wysokościach; osobniki niegniazdujące przebywają w otwartych terenach trawiastych. Zimuje na wybrzeżach rzek i płytkich jezior, trawiastych bagnach, polach ryżowych i innych terenach rolniczych.
Na terenach lęgowych żywi się roślinami wodnymi, jagodami, owadami, żabami i salamandrami. W zimie zjada kłącza, nasiona i zboża oraz ryż. Zawołanie wysokie i głośne.
Składanie jaj przypada na późny kwiecień lub wczesny maj. Gniazdo zbudowane jest z wilgotnego mchu, torfu, łodyg turzyc oraz patyków brzozowych lub modrzewiowych. W zniesieniu zwykle dwa jaja. Inkubacja trwa 27–30 dni. Młode w pełni opierzone po około 75 dniach. Dojrzałość płciową żurawie białogłowe uzyskują w wieku 3–4 lat.
IUCN uznaje żurawia białogłowego za gatunek narażony na wyginięcie (VU, "Vulnerable") nieprzerwanie od 2000 roku (stan w 2021). Globalny trend liczebności uznawany jest za spadkowy, choć trendy liczebności niektórych populacji nie są znane. Głównym zagrożeniem dla tych ptaków jest utrata siedlisk związana z osuszaniem mokradeł celem uzyskania miejsca pod uprawy oraz budową tam (w tym Tamy Trzech Przełomów). W dwóch miejscach w Chinach pola ryżowe zamieniono na uprawy bawełny, co również przyczyniło się do spadku populacji. Na jednym z zimowisk w Japonii wskutek dokarmiania żurawi białogłowych tworzą się ich nienaturalnie duże skupiska, co powoduje ryzyko gwałtownego spadku populacji, np. gdy wystąpi epidemia. W Chinach ptakom grozi również zanieczyszczenie wód, rozprzestrzenianie się gatunku inwazyjnego trawy "Spartina alterniflora", zatrucie pestycydami, niepokojenie przez ludzi i nadmierny połów ryb.

</doc>
<doc id="3004965" url="https://pl.wikipedia.org/wiki?curid=3004965" title="Nikola Manojlović">
Nikola Manojlović

Nikola Manojlović; serbs. Никола Манојловић (ur. 1 grudnia 1981 w Belgradzie) – serbski piłkarz ręczny, reprezentant kraju grający na pozycji lewego rozgrywającego. Wicemistrz Europy 2012. Obecnie występuje w lidze białoruskiej, w drużynie Mieszkow Brześć.

</doc>
<doc id="3004966" url="https://pl.wikipedia.org/wiki?curid=3004966" title="Mistrzostwa Polski Par Klubowych na Żużlu 1990">
Mistrzostwa Polski Par Klubowych na Żużlu 1990

Mistrzostwa Polski Par Klubowych na Żużlu 1990 – zawody żużlowe, mające na celu wyłonienie medalistów mistrzostw Polski par klubowych w sezonie 1990. Rozegrano trzy turnieje eliminacyjne oraz finał, w którym zwyciężyli zawodnicy Polonii Bydgoszcz.

</doc>
<doc id="3004968" url="https://pl.wikipedia.org/wiki?curid=3004968" title="Mistrzostwa Świata w Lekkoatletyce 2013 – bieg na 400 m przez płotki kobiet">
Mistrzostwa Świata w Lekkoatletyce 2013 – bieg na 400 m przez płotki kobiet

Bieg na 400 metrów przez płotki kobiet – jedna z konkurencji rozgrywanych podczas lekkoatletycznych mistrzostw świata na Łużnikach w Moskwie.
Obrończynią tytułu mistrzowskiego z 2011 roku była Amerykanka Lashinda Demus.
Statystyka.
Rekordy.
Tabela prezentuje rekord świata, rekordy poszczególnych kontynentów oraz rekord mistrzostw świata przed rozpoczęciem mistrzostw.
Listy światowe.
Tabela przedstawia 10 najlepszych wyników uzyskanych w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzy zawodniczki do startu w tej konkurencji. Jedna z nich mogła mieć spełnione minimum B, pozostałe musiały wypełnić warunek A.

</doc>
<doc id="3004972" url="https://pl.wikipedia.org/wiki?curid=3004972" title="Veran APC">
Veran APC

Veran APC – kanadyjski, kołowy transporter opancerzony. Pojazd po raz pierwszy został zaprezentowany w roku 2013 na targach IDEX w Abu Zabi.
Transporter opancerzony Veran posiada opancerzenie o poziomie IV według STANAG 4569. Zapewnia ono ochronę przed pociskami kal. do 14,5 mm. Ponadto podwozie ma kształt litery V, dzięki czemu zapewnienia ochronę przed wybuchem min i ładunków IED.
Proponowanym uzbrojeniem jest jeden zdalnie sterowany wielkokalibrowy karabin maszynowy kal. 12,7 mm. Jako alternatywę można zamontować granatnik automatyczny kal. 40 mm lub karabin maszynowy kal. 7,62 mm.

</doc>
<doc id="3004973" url="https://pl.wikipedia.org/wiki?curid=3004973" title="Era Jazzu">
Era Jazzu

Era Jazzu – ogólnopolski cykl koncertów klubowych i galowych z udziałem gwiazd współczesnego jazzu organizowany od 1998 roku. Pomysłodawcą oraz dyrektorem projektu jest Dionizy Piątkowski. Program Ery Jazzu obejmuje zarówno koncerty wielkich gwiazd, jak i szeroką prezentację najciekawszych jazzowych zjawisk i trendów. I to nie tylko poprzez koncerty najwybitniejszych twórców tego gatunku, ale także poprzez liczny udział entuzjastów tej muzyki w wielu koncertowych przedsięwzięciach. Klubowe koncerty, galowe recitale w prestiżowych salach oraz okolicznościowe wydawnictwa to najważniejsze propozycje cyklu Era Jazzu. 
Największe gwiazdy Ery Jazzu to m.in. Herbie Hancock, Keith Jarrett, Diana Krall, Marcus Miller, Al Di Meola, Dionne Warwick, John Scofield, David Murray, The Manhattan Transfer, Taj Mahal, Mariza, Angelique Kidjo, Cassandra Wilson, Diane Reeves, John Abercrombie, Steve Lacy, AACM Quartet, Birelli Lagrene, Dave Liebman, Lee Konitz, James Blood Ulmer, Ethnic Heritage Ensemble, Abbey Lincoln, Dee Dee Bridgewater, Dino Saluzzi, The New York Voices, Jan Garbarek &amp; The Hilliard Ensemble, kwartet Oregon, The Kronos Quartet, Orkiestra Kameralna PR pod dyr. Agnieszki Duczmal &amp; Al Di Meola, Patricia Barber, Jacky Terrasson, Jacques Loussier Trio, Larry Coryell, Flora Purim, Airto Moreira, Joe Zawinul, Wayne Shorter...
Koncerty Ery Jazzu mają charakter ogólnopolski: prezentowane są w wielu miastach Polski (Poznań, Warszawa, Gdańsk, Kraków, Wrocław, Lublin, Łódź, Szczecin, Toruń...). Prezentacje odbywają się w Warszawie - Sala Kongresowa, Teatr Palladium, Studio Polskiego Radia S-1, Teatr Roma; w Poznaniu - aula UAM, Teatr Wielki, Pałac Działyńskich; we Wrocławiu - Filharmonia Wrocławska, Teatr Polski). Recitale Ery Jazzu (np. trasa koncertowa Jana Garbarka oraz The Hilliard Ensemble) prezentowana była (dla wielotysięcznej publiczności) w katedrach i bazylikach (np. Katedra w Oliwie, kościół Mariacki w Krakowie). Koncerty plenerowe (np. Tribute To Glenn Miller Orchestra) prezentowano na wrocławskim Rynku oraz w poznańskim Parku Wilsona. Niezwykły koloryt i środowiskowy prestiż mają koncerty klubowe Ery Jazzu np. w poznańskim klubie Blue Note. Koncerty Ery Jazzu retransmitowała TVP (np. Kronos Quartet, Gato Barbieri, Dino Saluzzi &amp; Al Di Meola, Al Di Meola &amp; Amadeus). 

</doc>
<doc id="3004974" url="https://pl.wikipedia.org/wiki?curid=3004974" title="Justyna Barciak">
Justyna Barciak

Justyna Barciak, po mężu Kamińska (ur. 21 maja 1984) – polska zapaśniczka, wicemistrzyni Uniwersjady (2005)
Kariera sportowa.
Była zawodniczką LKS Mazowsze Teresin. Jej największym sukcesem w karierze był srebrny medal Uniwersjady w 2005 w kat. 59 kg. W mistrzostwach Polski wywalczyła brązowy medal w 2003 w kat. 59 kg, wicemistrzostwo Polski w kat. 59 kg w 2005 i w kat. 63 kg w 2006, brązowy medal mistrzostw Polski w 2007 w kat. 63 kg. Karierę zawodniczą zakończyła w 2008

</doc>
<doc id="3004976" url="https://pl.wikipedia.org/wiki?curid=3004976" title="Antonio Galli Bibiena">
Antonio Galli Bibiena

Antonio Luigi Galli Bibiena (ur. 1 stycznia 1697 w Parmie, zm. 28 stycznia 1774 w Mediolanie) − włoski architekt epoki baroku, scenograf i malarz.
Życiorys.
Uczył się w Bolonii u boku ojca Ferdinando Galli da Bibbiena. Jakiś czas spędził też w Barcelonie i Wiedniu. Współpracował z ojcem w pracach restauracyjnych przy Teatro della Fortuna w Fano, a następnie w 1720 z wujem Francesco przy Teatro Aliberti w Rzymie. Jako scenograf brał pierwsze szlify w Teatro Fornaciari w Bolonii w 1721 oraz w Teatro Vicini w Cento. W latach 1723-1724 wraz z bratem Giuseppem tworzył scenografie dla teatru na dworze cesarskim w Wiedniu, dekorując też pałac Questenberg. W 1726 pracował nad dekoracjami w katedrze w Veszprém na Węgrzech. W 1727 ożenił się z córką swojego współpracownika Santino Bussiego Eleonorą. Został mianowany drugim inżynierem teatralnym dworu wiedeńskiego. W następnych latach dekorował Peterskirche w Wiedniu, pracował też w Klosterneuburgu, Bratysławie, Ansbach oraz Trnawie. W 1737 restaurował fasadę Kościoła św. Barnaby w Mantui. Po 1737 przez szereg lat pracował dla Emeryka Esterházyego, najpierw biskupa Veszprém (1723-1725), potem arcybiskupa Ostrzyhomia (1725-1745). W 1745 powrócił do Wiednia. W 1747 otrzymał urząd architekta cesarskiego. W 1751 powrócił do Włoch, gdzie najpierw odrestaurował Teatro dei Rinnovati w Sienie. Następnie pracował w Colle di Val d'Elsa, Pistoi, Florencji, Forlì, Rawennie, Cremonie, Weronie, Piacenzy, Maceracie i Treviso. Tworzył scenografie dla teatrów w Mediolanie, Parmie, Reggio nell'Emilia i Bolonii. Zaprojektował kościół w Villa Pasquali.

</doc>
<doc id="3004977" url="https://pl.wikipedia.org/wiki?curid=3004977" title="CRM.pad">
CRM.pad

CRM.pad – mobilna aplikacja CRM firmy Update software AG na urządzenia Apple iPad, która umożliwia stały dostęp do funkcji CRM oraz danych klientów podczas pracy w terenie (tryb online i offline).
Premiera aplikacji miała miejsce w maju 2012 r.
CRM.pad umożliwia niezależne od lokalizacji wyszukiwanie i przechowywanie danych, a także administrowanie kontaktami oraz dokumentowanie spotkań - w drodze i w czasie rzeczywistym. Aplikacja pozwala wyszukiwać klientów w okolicy miejsca, w którym akurat znajduje się użytkownik za pomocą lokalizacji satelitarnej GPS. Integracja z Google Maps umożliwia prezentację adresów na mapie.
Aplikacja na iPada przetwarza dane klienta oraz udostępnia je w centralnym systemie CRM. Integracja z przeglądarką internetową umożliwia wyświetlanie dokumentów bezpośrednio w aplikacji w formatach pdf, ppt, xls, doc, a także jako zdjęcia lub materiały wideo.
Zabezpieczenia.
Aplikację CRM.pad firmy update CRM charakteryzuje wysoki poziom bezpieczeństwa poufnych danych klientów zapisanych na urządzeniu. Oprócz szyfrowania SSL podczas przesyłania informacji, iPad chroni dane zapisane w urządzeniu przed dostępem ze strony niewłaściwych osób przez sprzętowe, 256-bitowe szyfrowanie AES. Konfiguracja szyfru zabezpieczeń jest niedostępna użytkownikom. W przypadku utraty urządzenia, administrator lub użytkownik może zdalnie usunąć wszystkie dane i zablokować urządzenie.

</doc>
<doc id="3004978" url="https://pl.wikipedia.org/wiki?curid=3004978" title="Gabriel Wodzyński">
Gabriel Wodzyński



</doc>
<doc id="3004980" url="https://pl.wikipedia.org/wiki?curid=3004980" title="Timor Wschodni na Mistrzostwach Świata w Lekkoatletyce 2013">
Timor Wschodni na Mistrzostwach Świata w Lekkoatletyce 2013

Timor Wschodni na Mistrzostwach Świata w Lekkoatletyce 2013 – reprezentacja Timoru Wschodniego podczas Mistrzostw Świata w Moskwie liczyła 1 zawodnika.

</doc>
<doc id="3004981" url="https://pl.wikipedia.org/wiki?curid=3004981" title="Pipo Derani">
Pipo Derani

Luís Felipe Derani (ur. 12 października 1993 w São Paulo) – brytyjski kierowca wyścigowy.
Kariera.
Formuła Renault.
Derani rozpoczął karierę w wyścigach samochodowych w wieku 16 lat w 2009 roku poprzez starty w Europejskim Pucharze Formuły Renault 2.0 oraz w Północnoeuropejskim Pucharze Formuły Renault 2.0. Podczas gdy w serii europejskiej zdobył tylko dwa punkty, w edycji północnoeuropejskiej dwukrotnie stawał na podium. Sezony zakończył odpowiednio na 27 i 7 pozycji w klasyfikacji generalnej.
Formuła 3.
W sezonie 2010 Pipo przeniósł się do Formuły 3, gdzie wystartował w niemieckiej edycji. Po 18 wyścigach miał na koncie 20 punktów, co dało mu 10 lokatę w klasyfikacji generalnej. Na 2011 rok podpisał kontrakt z ekipą Double R Racing na starty w Brytyjskiej Formule 3. W ciągu całego sezonu raz zdołał stanąć na podium. Z dorobkiem 36 punktów uplasował się na 15 miejscu w klasyfikacji końcowej. W kolejnym już sezonie startów w Brytyjskiej Formule 3 zdołał dwukrotnie zwyciężyć i pięciokrotnie stanąć na podium. Dało to mu 8 lokatę w klasyfikacji kierowców.
Na sezon 2013 Derani podpisał kontrakt z brytyjską ekipą Fortec Motorsport na starty w Europejskiej Formule 3. W ciągu 30 wyścigów, w których wystartował, trzykrotnie stawał na podium. Z dorobkiem 143 punktów uplasował się na ósmej pozycji w klasyfikacji generalnej.
Statystyki.
† – Derani nie był zaliczany do klasyfikacji.

</doc>
<doc id="3004983" url="https://pl.wikipedia.org/wiki?curid=3004983" title="Juliana van Stolberg">
Juliana van Stolberg

Juliana van Stolberg (ur. 15 lutego 1506 w Stolberg (Harz); zm. 18 czerwca 1580) – holenderska hrabina, matka Wilhelma I Orańskiego.
Urodziła się w 1506 roku jako córka hrabiego Bodo VIII i jego żony Anny. Była wychowywana w wierze katolickiej. Dwa razy zmieniła religię - pierwszy raz na luteranizm, potem na kalwinizm. W 1523 roku poślubiła Filipa II, hrabiego Hanau-Münzenberg. Miała z nim pięcioro dzieci:
W 1529 owdowiała. W 1531 roku poślubiła Williama, hrabiego Nassau-Dillenburg. Miała z nim dwanaścioro dzieci.
Juliana miała w sumie 17 dzieci i 123 wnuków.

</doc>
<doc id="3004986" url="https://pl.wikipedia.org/wiki?curid=3004986" title="Tonia (piosenkarka)">
Tonia (piosenkarka)

Tonia, właściwie Arlette Antoine Dominicus (ur. 25 lipca 1947 w Anderlechcie) – belgijska piosenkarka, reprezentantka Belgii podczas 20. Konkursu Piosenki Eurowizji w 1966 roku.
Życiorys.
Na początku swojej kariery nagrywała angielskie i francuskie covery popularnych niemieckich piosenek. W 1963 roku wydała debiutancki singel „Mon p'tit copain de vacances”.
W 1966 roku została wybrana na reprezentantkę Belgii podczas 20. Konkursu Piosenki Eurowizji. Za utwór „Un Peu De Poivre, Un Peu De Sel”, który napisali Paul Quintens i Phil van Cauwenbergh, zdobyła 14 punktów, zajmując 4. miejsce.
W 1981 roku wydała swój pierwszy album "This Is My Day", a w 1990 - "Les plus grand succès de Tonia".
Życie prywatne.
Dominicus jest dwukrotnie zamężna. Jej pierwszym mężem był Albert Mertens, a drugim - Paul Bourdiaudhy.

</doc>
<doc id="3004987" url="https://pl.wikipedia.org/wiki?curid=3004987" title="Spartan APC">
Spartan APC

Spartan APC – kanadyjski samochód opancerzony produkowany przez firmę Streit Group.
Spartan APC bazuje na podwoziu samochodu Ford F550. Opancerzenie zapewnia ochronę załogi przed ostrzałem małokalibrowej broni strzeleckiej na poziomie CEN Level 7. Podłoga zapewnia ochronę przed wybuchem min na poziomie II STANAG 4569.

</doc>
<doc id="3004988" url="https://pl.wikipedia.org/wiki?curid=3004988" title="W cichy wieczór">
W cichy wieczór

W cichy wieczór (bułg. "В тиха вечер") – bułgarski film live-action z 1960 roku reżyserii Borisława Szaralijewa. Film ten jest adaptacją noweli Emilijana Stanewa.

</doc>
<doc id="3004992" url="https://pl.wikipedia.org/wiki?curid=3004992" title="Spike Goddard">
Spike Goddard

Richard „Spike” Goddard (ur. 17 sierpnia 1992 roku) – australijski kierowca wyścigowy.
Życiorys.
Formuła Ford.
Goddard rozpoczął karierę w jednomiejscowych bolidach wyścigowych w wieku 18 lat w 2010 roku poprzez starty w Formule Ford Victoria. I od razu stanął na podium klasyfikacji końcowej – był trzeci.
Rok później najlepiej spisał się w Brytyjskiej Formule Ford, gdzie z dorobkiem 246 punktów uplasował się na 10 pozycji w klasyfikacji generalnej. Poza tym startował również w Europejskiej Formule Ford oraz podczas Festiwalu Formuły Ford, jednak nie był tam klasyfikowany.
Formuła 3.
W sezonie 2012 Harry przeniósł się do Formuły 3, gdzie wystartował w brytyjskiej edycji oraz Euro Series. Gdy w europejskiej serii wystartował jedynie gościnnie, w edycji brytyjskiej w klasie narodowej spisał się bardzo dobrze. 12 zwycięstw i 23 podia pozwoliły Australijczykowi zdobyć 427 punktów. Dzięki temu zdobył pierwszy w swojej karierze mistrzowski tytuł.
Na sezon 2013 Goddard podpisał kontrakt z brytyjską ekipą ThreeBond with T-Sport na starty w Europejskiej Formule 3 oraz w Brytyjskiej Formule 3. Tylko w edycji brytyjskiej był klasyfikowany. Z dorobkiem czternastu punktów ukończył tam sezon na dwunastej pozycji w klasyfikacji generalnej.
W 2014 roku Australijczyk przedłużył kontrakt z brytyjską ekipą ThreeBond with T-Sport. Wystartował łącznie w trzydziestu wyścigach, w ciągu których uzbierał trzy punkty. Wystarczyło to na 23. miejsce w końcowej klasyfikacji kierowców.
Wyniki.
Podsumowanie.
† – Goddard nie był zaliczany do klasyfikacji.

</doc>
<doc id="3004993" url="https://pl.wikipedia.org/wiki?curid=3004993" title="FXX">
FXX

FXX – kanał rozrywkowy, który jest skierowany głównie do mężczyzn, produkowany przez spółkę Fox. Emituje popularne amerykańskie seriale komediowe, kryminalne, dramaty, reality-show, programy rozrywkowe i sportowe. Oferta kanału ma być uzupełnieniem tego, co pokazuje na swojej antenie siostrzana stacja FX. FXX wystartował 2 września 2013 roku, zastępując Fox Soccer.

</doc>
<doc id="3004994" url="https://pl.wikipedia.org/wiki?curid=3004994" title="Siding Spring Survey">
Siding Spring Survey

Siding Spring Survey – program poszukiwania obiektów bliskich Ziemi (NEO), finansowany przez NASA, a realizowany przez Obserwatorium Siding Spring należące do Australian National University. Celem przedsięwzięcia było katalogowanie planetoid i komet, w celu wyznaczenia ich orbit, a co za tym idzie oszacowania ryzyka zderzenia z Ziemią. Program wykorzystywał półmetrowy teleskop Schmidta ("Uppsala Schmidt Telescope"), w 1982 roku przeniesiony z Obserwatorium Mount Stromlo.
W programie uczestniczyli astronomowie Robert McNaught i Gordon Garradd. Program był odpowiednikiem Catalina Sky Survey (CSS), działającego na półkuli północnej; zespół CSS odpowiadał za oprogramowanie używane przez Siding Spring Survey.
Z powodu wstrzymania finansowania program został zamknięty w 2013 roku.
W ramach tego przeglądu nieba w latach 2004–2013 odkryto 2690 planetoid. Odkryta została także między innymi niezwykle jasna kometa jednopojawieniowa C/2006 P1 (McNaught) (Wielka Kometa z 2007 roku), oraz komety okresowe: 162P/Siding Spring, 186P/Garradd, 191P/McNaught i 254P/McNaught.
W ramach innych programów obserwacyjnych realizowanych przez to obserwatorium w latach 1975–2007 odkryto 1847 nowych planetoid.

</doc>
<doc id="3004995" url="https://pl.wikipedia.org/wiki?curid=3004995" title="Największe i najmniejsze jednostki terytorialne w Polsce">
Największe i najmniejsze jednostki terytorialne w Polsce

Największe i najmniejsze jednostki terytorialne w Polsce – zestawienie przedstawiające największe i najmniejsze jednostki podziału terytorialnego Polski.
Pod uwagę wzięto jednostki na poziomie lokalnym, tj. powiatowym i gminnym, a za cechę określającą "wielkość" jednostki przyjmowano (niezależnie) powierzchnię, liczbę ludności i gęstość zaludnienia. Zestawienie opracowano korzystając z Banku Danych Lokalnych prowadzonego przez Główny Urząd Statystyczny.
Pod względem powierzchni.
Podane w nawiasach liczby to powierzchnia wyrażona w kilometrach kwadratowych, według stanu na 2008 rok.
Pod względem liczby ludności.
Liczby podane w nawiasach to ludność faktycznie zamieszkała według stanu w dniu 31 XII 2017.
Pod względem gęstości zaludnienia.
Podane w nawiasach liczby to gęstość zaludnienia wyrażona w osobach na kilometr kwadratowy, obliczona na podstawie uśrednionej liczby ludności z 30 czerwca 2008 i 31 grudnia 2008 oraz powierzchni z 1 stycznia 2008.
Podsumowanie.
Wszystkie jednostki terytorialne występujące w powyższych zestawieniach zostały poniżej uporządkowane według województw.

</doc>
<doc id="3004996" url="https://pl.wikipedia.org/wiki?curid=3004996" title="Zara (piosenkarka)">
Zara (piosenkarka)

Zara, właśc. Zarifa Paszajewna Mgojan, ros. "Зарифа Пашаевна Мгоян" (ur. 26 lipca 1983 w Leningradzie) – rosyjska piosenkarka i aktorka pochodzenia kurdyjskiego.
Zarifa Paszajewna Mgojan urodziła się w rodzinie kurdyjskiej mieszkającej w Sankt Petersburgu. Jej ojcem jest kandydat nauk fizyczno-matematycznych Paszał Bimbaszyjewicz Mgojan (ros. "Пашал Бимбашиевич Мгоян"), matką – Nadi Dżamałowna Mgojan (ros. "Нади Джамаловна Мгоян").
Życie prywatne.
Pierwszym mężem Zary był biznesmen, milioner Siergiej Matwijenko – syn gubernator Sankt Petersburga Walentiny Matwijenko (pełniła urząd w latach 2003-2011). Aby móc wziąć z nim ślub w cerkwi prawosławnej, na co nalegał narzeczony, piosenkarka przeszła z dotychczasowego wyznania – jezydyzmu – na chrześcijaństwo. Na chrzcie w cerkwi otrzymała imię Złata. Ślub artystki i Matwijenki odbył się w soborze Kazańskiej Ikony Matki Bożej w Petersburgu. Małżeństwo trwało od 2004 do 2006 roku.
Drugim mężem Zary jest Siergiej Iwanow – były biznesmen branży farmaceutycznej, obecnie naczelnik wydziału farmacji w departamencie zdrowia miasta Moskwy. 7 maja 2010 roku urodziła syna.
Jest znana ze związków z Kremlem i aktywnego wspierania prezydenta Putina, w wyborach prezydenckich roku 2018 była jego mężem zaufania. W kwietniu 2022 poparła agresję Rosji na Ukrainę, wcześniej wspierała bombardowania Rosji w Syrii.

</doc>
<doc id="3005001" url="https://pl.wikipedia.org/wiki?curid=3005001" title="Wołodymyr Birczak">
Wołodymyr Birczak

Wołodymyr Birczak (ur. 12 marca 1881 w Lubieńcach - zm. 11 września 1952) – ukraiński działacz społeczny, pedagog, pisarz.
Prowadził działalność społeczną w Galicji, a od początku lat 20. - na Zakarpaciu, głównie w szkolnictwie i Płaście. W czasie I wojny światowej żołnierz Legionu Ukraińskich Strzelców Siczowych.
Członek Ukraińskiej Partii Socjal-Demokratycznej, z jej ramienia w 1918 był delegatem do Ukraińskiej Rady Narodowej. Był członkiem rzeczywistym Towarzystwa Naukowego im. Szewczenki.
Należał do grupy literackiej Mołoda Muza, był autorem kilkunastu powieści historycznych, rozpraw literackich oraz podręczników do ukraińskich szkół Zakarpacia.
Aresztowany przez władze radzieckie w 1945 w Pradze, 11 stycznia 1946 został skazany na karę łagru. Zmarł w 1952 w gułagu w obwodzie krasnojarskim ZSRR.

</doc>
<doc id="3005009" url="https://pl.wikipedia.org/wiki?curid=3005009" title="Psałterz">
Psałterz

Psałterz (w średniowiecznej łacinie "psalterium" od późnogr. "psaltērion") – wydana oddzielnie księga zawierająca 150 biblijnych psalmów używana jako modlitewnik, śpiewnik, bądź też przeznaczona do celów liturgicznych w chrześcijaństwie lub judaizmie. Nazwa księgi pochodzi od strunowego szarpanego instrumentu muzycznego posiadającego płaskie pudło rezonansowe, nazywanego w języku greckim "psalterium". Niektóre psałterze w wersji Septuaginty, jak np. Psałterz synajski, zawierają też dodatkowe kantyki znane jako Ody.
Pierwotnie Księga Psalmów została spisana w języku hebrajskim. Jednak późniejsze rękopisy bądź wydania drukowane w językach narodowych były tłumaczone z łacińskiej Wulgaty w Kościele Zachodnim bądź z greckiej Septuaginty w Kościele Wschodnim. Kościoły protestanckie powróciły do tłumaczeń z języka hebrajskiego.
Najstarszym znanym polskim psałterzem jest pochodzący z drugiej połowy XIV wieku trójlingwiczny (polsko-niemiecko-łaciński) Psałterz floriański. Kolejnym samodzielnym tłumaczeniem był Psałterz puławski z drugiej połowy XV wieku. W XVI wieku pojawiło się kilka nowych przekładów psałterzy, a wśród nich pierwsze polskie tłumaczenie wierszowane Jakuba Lubelczyka (1558) i wierszowana parafraza – Psałterz Dawidów Jana Kochanowskiego (1579). Rymowany "Psałterz Dawida" opublikował również Franciszek Karpiński (1786).

</doc>
<doc id="3005010" url="https://pl.wikipedia.org/wiki?curid=3005010" title="Parauszek i przyjaciele">
Parauszek i przyjaciele

Parauszek i przyjaciele – polski serial animowany, wyprodukowany w 2013 roku przez wytwórnię filmową Se-ma-for w Łodzi. Serial został zrealizowany w technice poklatkowej ("stop motion") animacji lalkowej.
Serial powstał w oparciu o bajki Wojciecha Próchniewicza. Pomysłodawcą stworzenia bajki, której głównym bohaterem byłby zajączek jest prezes studia Se-ma-for, Zbigniew Żmudzki.
Premiera serialu odbyła się 1 września 2013 roku na antenie MiniMini+.
Oryginalne lalki z serialu "Parauszek i przyjaciele" znajdują się na ekspozycji w Se-ma-for Muzeum Animacji w Łodzi.
W 2015 roku serial przetłumaczono na język gaelicki szkocki i wyemitowano go w telewizji BBC Alba w paśmie dziecięcym. W tej wersji tytułowy Parauszek nosił imię "Flapair""."
Opis fabuły.
Bajka dokonuje antropomorfizacji zwierząt. Serial przedstawia przygody Parauszka, małego zajączka, który wraz ze swoimi przyjaciółmi mieszka w krainie zwanej Naszym Lasem. Losy Parauszka i przyjaciół obserwowane są przez wszechwiedzącą, mądrą sowę Uhu, komentującą wydarzenia z dorosłego punktu widzenia. Dzięki perypetiom zwierzątek dziecięcy widzowie uczą się dobrego wychowania, zasad, działania w grupie, odpowiedzialności i wiary we własne siły. Seria była konsultowana z psychologiem dziecięcym. Wartość edukacyjna jest podawana dyskretnie, za pomocą delikatnej pedagogiki. Według Zbigniewa Żmudzkiego (prezesa studia Se-ma-for i pomysłodawcy serialu) studio chciało na początku XXI wieku kontynuować serial z przygodami Misia Uszatka. Władze TVP zasugerowały jednak stworzenie czegoś nowego, stąd pomysł wykreowania nowego, lalkowego bohatera – zajączka. Ostatecznie telewizja publiczna nie była zainteresowana koprodukcją.
Dubbing.
Głosów użyczyli:
Piosenkę wykonali: Jan Radwan, Jędrzej Lemański, Anna Walczak
Dźwięk: Janusz Czubak
Montaż: Janusz Czubak, Piotr Kubiak

</doc>
<doc id="3005011" url="https://pl.wikipedia.org/wiki?curid=3005011" title="Madame de Brinvilliers">
Madame de Brinvilliers

Madame de Brinvilliers, właśc. Marie-Madeleine-Marguerite d’Aubray, Markiza de Brinvilliers, z domu margrabina d’Aubray (ur. 22 lipca 1630, zm. 16 lipca 1676 w Paryżu) – francuska trucicielka, której proces rozpoczął w kraju aferę trucicielską.
Życiorys.
Córka radcy parlamentu Antoine’a Dreuxa d’Aubraya. Podczas procesu Madame zeznała, że w wieku siedmiu lat była wykorzystywana seksualnie, ale nie nazwała winowajcy. Zeznała też, że miała relację seksualną z młodszym bratem Antoine, którego potem otruła
W 1651 roku poślubiła Antoine’a Gobelina, margrabiego de Brinvilliers, barona de Nourar, regimentarza pułku normandzkiego. Miała wielu kochanków, podczas procesu wyznała, że troje jej dzieci miało nie być Antoine’a. Jednym z jej kochanków był Godin de Sainte-Croix. Jej ojciec, niezadowolony z niewierności córki, doprowadził do aresztu Sante-Croix w Bastylii, gdzie ten miał się nauczyć przyrządzania trucizn, a po uwolnieniu przekazać tę wiedzę Madame.
W 1666, Madame otruła ojca, który zmarł 10 września. Madame wynajęła człowieka, który przez długi okres podawał d’Aubrayowi truciznę opracowaną przez Glasera, sprawiającą, że śmierć wyglądała jak ta z przyczyn naturalnych.
W 1670 otruła dwóch braci: Antoine zmarł 17 czerwca, François we wrześniu. Autopsje wykazały podejrzany kolor wnętrzności obu braci, ale i tak zakończyły się uznaniem, że umarli z powodu „złośliwych humorów”. Madame dokonała tych zabójstw w celu odziedziczenia posiadłości i majątku swoich (męskich) członków rodziny.
Kiedy Sante-Croix zmarł z przyczyn naturalnych w 1672, odkryto jego listy, w których opisywał poczynania swoje i kochanki. Kiedy w 1673 wydano nakaz aresztowania markizy, ta uciekła, planując ukrycie się w Anglii Uciekłszy z rodzinnych stron, przebywała w Cambrai, Valenciennes, i Antwerpii. W 1676, próbowała zamieszkać w klasztorze w Liège, gdzie została rozpoznana przez władze i aresztowana. Po kilku dniach tortur i ostatecznym przyznaniu się do zarzucanych jej win, Brinvilliers została skazana na śmierć. Na dzień egzekucji wyznaczono 17 lipca. Od świtu torturowano ją tak zwaną tocą (tortura polegająca na zmuszeniu ofiary do połknięcia około ośmiu litrów wody i jednoczesnym rozciąganiu), po czym przewieziono skazaną na miejsce egzekucji, ścięto (jako szlachcianka miała prawo do śmierci od miecza) i spalono na stosie.
Proces i sensacyjne wyznanie winy skruszonej markizy zwróciły uwagę na sporą liczbę nagłych i niewyjaśnionych śmierci wśród przedstawicieli arystokracji w ostatnim czasie, co zapoczątkowało aferę trucicielską na dworze Króla-Słońce.

</doc>
<doc id="3005012" url="https://pl.wikipedia.org/wiki?curid=3005012" title="Martinsried">
Martinsried

Martinsried – miejscowość w niemieckiej gminie Planegg, leżąca około 15 km na południowy zachód od centrum Monachium.
Znajduje się w niej Max Planck Institute of Biochemistry, Max Planck Institute of Neurobiology, a także park biotechnologiczny, w którym ma swoją siedzibę wiele firm z branży biotechnologicznej i chemicznej oraz wydziały chemii i biologii Uniwersytetu Ludwika i Maksymiliana w Monachium. 
Do Martinsried można dojechać autobusem 266 spod stacji Klinikum Großhadern na linii U6 monachijskiego metra.

</doc>
<doc id="3005019" url="https://pl.wikipedia.org/wiki?curid=3005019" title="Miedziany Bastion">
Miedziany Bastion

Miedziany Bastion – formacja skalna znajdująca się mniej więcej w połowie długości południowo-wschodnich stoków Miedzianego w polskich Tatrach Wysokich. Autorem nazwy jest Władysław Cywiński. Miedziany Bastion opada z wysokości ok. 2150 m z dolnej krawędzi Miedzianego Tarasu do wysokości ok. 1920 m, ma więc wysokość 230 m. Składa się z dwóch stromych filarów przedzielonych depresją, która w górnej części ma postać szerokiego i głęboko wciętego żlebu, w dolnej jest to urwisko z dwoma niemal pionowymi zacięciami. Najwyższe części filarów są oddalone o kilkadziesiąt metrów od siebie, górą są wąskie, dołem zamieniają się w szerokie ściany. Najniższa ich część opada do Trawnika Babińskich i Żlebu Babińskich, po bokach ograniczone są dwoma depresjami opadającymi z grani Miedzianego.
W taternickim rozumieniu filary Miedzianego Bastionu to prawdziwa ściana. Poprowadzono tutaj kilka dróg wspinaczkowych. Pierwsze przejście letnie: Aleksandra Babińska i Mieczysław Babiński 21 lipca 1946 (Droga Babińskich). Jednak wszyscy taternicy, którzy przechodzili Miedzianym Bastionem, twierdzą, że w opisie ich przejścia nic się nie zgadza z faktyczną topografią Miedzianego Bastionu. Pewne są natomiast opisane przez W. Cywińskiego przejścia znane jako Droga Górki i Droga Ratowników (w zależności od wersji II-V stopień w skali trudności UIAA, w tym drugim przejściu brał udział m.in. W. Cywiński). Przejścia zimowego brak (według Cywińskiego opisane zimowe przejście Drogą Babińskich nie jest przejściem Miedzianego Bastionu, lecz jego okolicami). Obecnie wspinaczka w rejonie Miedzianego jest zakazana.
Powyżej Miedzianego Bastionu przez Miedziany Taras ciągnie się do grani Miedzianego płytka grzęda odchodząca od zwornika znajdującego się kilkadziesiąt metrów na północny wschód od najwyższej kulminacji Miedzianego (2233 m).

</doc>
<doc id="3005021" url="https://pl.wikipedia.org/wiki?curid=3005021" title="Obdam">
Obdam

Obdam – była gmina w Holandii, w prowincji Holandia Północna. Jednostkę zniesiono 1 stycznia 2007, łącząc ją z gminą Wester-Koggenland. Powstała wówczas gmina Koggenland. Obszar nieistniejącej jednostki terytorialnej znalazł się w granicach miast i wsi, takich jak: Berkmeer, Obdam, Hensbroek oraz Wogmeer. Od 1503 do 1665 teren gminy był w posiadaniu rodziny van Duvenvoorde.
W 2005 roku gminę zamieszkiwało ok. 6,8 tys. mieszkańców.

</doc>
<doc id="3005023" url="https://pl.wikipedia.org/wiki?curid=3005023" title="Królewo (przystanek kolejowy)">
Królewo (przystanek kolejowy)

Królewo – zlikwidowany wąskotorowy przystanek osobowy w Zarzeczu, w gminie Stare Pole, w powiecie malborskim, w województwie pomorskim. Położony był na linii kolejowej z Malborka Kałdowa Wąskotorowego do Świetlik. Odcinek do Królewa został otwarty w 1903 roku.

</doc>
<doc id="3005024" url="https://pl.wikipedia.org/wiki?curid=3005024" title="Bouke Benenga">
Bouke Benenga

Bouke Benenga (ur. 27 marca 1888 w Rotterdamie, zm. 4 stycznia 1968 tamże) – holenderski pływak, uczestnik Letnich Igrzysk 1908 w Londynie.
Podczas igrzysk w 1908 roku wystartował na 100 metrów stylem dowolnym, lecz odpadł w eliminacjach. Wziął również udział w turnieju piłki wodnej, gdzie ze swoją drużyną zajął 4. miejsce.
Jego starszym bratem był olimpijczyk Lambertus Benenga.

</doc>
<doc id="3005025" url="https://pl.wikipedia.org/wiki?curid=3005025" title="Hasan Muzaffar">
Hasan Muzaffar

Hasan Jusuf Muzaffar al-Ghajlani (arab. حسن يوسف مظفر الغيلاني, ur. 26 czerwca 1980 w Surze) – omański piłkarz grający na pozycji lewego obrońcy w klubie Al-Mudhaibi SC, reprezentant swojego kraju.

</doc>
<doc id="3005026" url="https://pl.wikipedia.org/wiki?curid=3005026" title="Richard Goddard">
Richard Goddard



</doc>
<doc id="3005027" url="https://pl.wikipedia.org/wiki?curid=3005027" title="Lambertus Benenga">
Lambertus Benenga

Lambertus „Lamme” Benenga (ur. 17 lutego 1886 w Rotterdamie, zm. 3 sierpnia 1963 w Geldrop) – holenderski pływak, uczestnik Letnich Igrzysk 1908 w Londynie.
Podczas igrzysk w 1908 roku wystartował na 100 metrów stylem dowolnym, lecz odpadł w eliminacjach.
Jego młodszym bratem był olimpijczyk Bouke Benenga.

</doc>
<doc id="3005028" url="https://pl.wikipedia.org/wiki?curid=3005028" title="Królewice (przystanek kolejowy)">
Królewice (przystanek kolejowy)

Królewice – zlikwidowany wąskotorowy przystanek osobowy w Królewie, w gminie Stare Pole, w powiecie malborskim, w województwie pomorskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005030" url="https://pl.wikipedia.org/wiki?curid=3005030" title="Piet Ooms">
Piet Ooms

Pieter Lodewijk „Piet” Ooms (ur. 11 grudnia 1884 w Amsterdamie, zm. 14 lutego 1961 tamże) – holenderski pływak, uczestnik Letnich Igrzysk 1908 w Londynie.
Podczas igrzysk w 1908 roku wystartował na 1500 metrów stylem dowolnym, lecz odpadł w eliminacjach. Wziął również udział w turnieju piłki wodnej, gdzie ze swoją drużyną zajął 4. miejsce.

</doc>
<doc id="3005032" url="https://pl.wikipedia.org/wiki?curid=3005032" title="Jonaszewo">
Jonaszewo

Jonaszewo – zlikwidowany wąskotorowy przystanek osobowy w Janówce, w gminie Stare Pole, w powiecie malborskim, w województwie pomorskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005033" url="https://pl.wikipedia.org/wiki?curid=3005033" title="Friedrich Meuring">
Friedrich Meuring

Friedrich Wilhelm „Frits” Meuring (ur. 6 czerwca 1882 w Amsterdamie, zm. 28 maja 1973 w Haarlem) – holenderski pływak, uczestnik Letnich Igrzysk 1908 w Londynie.
Podczas igrzysk w 1908 roku wystartował na 400 metrów stylem dowolnym, lecz odpadł w eliminacjach.

</doc>
<doc id="3005034" url="https://pl.wikipedia.org/wiki?curid=3005034" title="Sköndal">
Sköndal

Sköndal – dzielnica ("stadsdel") Sztokholmu, położona w jego południowej części (Söderort) i wchodząca w skład "stadsdelsområde" Farsta. Graniczy z dzielnicami Skarpnäcks gård, Orhem, Larsboda, Farsta, Hökarängen i Gubbängen.
Według danych opublikowanych przez gminę Sztokholm, 31 grudnia 2020 r. Sköndal liczyło 10 148 mieszkańców. Powierzchnia dzielnicy wynosi łącznie 3,10 km², z czego 0,37 km² stanowią wody jeziora Drevviken.

</doc>
<doc id="3005035" url="https://pl.wikipedia.org/wiki?curid=3005035" title="Skład Sekretariatu KC RKP(b) i WKP(b) 1918–1952">
Skład Sekretariatu KC RKP(b) i WKP(b) 1918–1952

Skład Sekretariatu KC RKP(b) i WKP(b) 1918-1952
Sekretariat KC RKP(b) wybrany na plenum KC 25 marca 1919.
22 listopada 1919 na plenum KC wybrani: Nikołaj Krestinski (sekretarz odpowiedzialny) i Jelena Stasowa jako sekretarz KC.
Sekretariat KC RKP(b) wybrany na plenum KC 26 kwietnia 1923.
14 czerwca 1923 decyzją Politbiura KC RKP(b) zostali wyznaczeni na zastępców sekretarzy KC: Isaak Zielenski i Wasilij Michajłow.
3 lutego 1924 na plenum KC został wybrany na sekretarza KC Andriej Andriejew
Sekretariat KC RKP(b) wybrany na plenum KC 2 czerwca 1924.
Decyzją Politbiura KC z 12 czerwca 1924 zostali wyznaczeni na zastępców członków Sekretariatu: Nikołaj Antipow, Piotr Załucki, Kławdija Nikołajewa.
20 sierpnia 1924 na plenum KC został wybrany na sekretarza KC Nikołaj Ugłanow
30 kwietnia 1925 na plenum KC został wybrany na sekretarza KC Andriej Bubnow
Sekretariat WKP(b) wybrany na plenum KC 1 stycznia 1926.
Józef Stalin – sekretarz generalny. Grigorij Jewdokimow (zwolniony z funkcji przez plenum KC 6-9.04.1926), Stanisław Kosior, Wiaczesław Mołotow, Nikołaj Ugłanow – sekretarze KC
Aleksandra Artiuchina, Andriej Bubnow (wybrany sekretarzem KC przez plenum KC 6-9.04.1926), Nikołaj Szwernik (zwolniony z funkcji przez plenum KC 13-16.04.1927).
Na plenum KC 13-16 kwietnia 1927 został wybrany na sekretarza KC Nikołaj Kubiak.
Sekretariat KC WKP(b) wybrany na plenum KC 19 grudnia 1927.
Józef Stalin – sekretarz generalny. Stanisław Kosior (zwolniony z funkcji na plenum 4-12.7.1928), Nikołaj Kubiak (zwolniony z funkcji na plenum 6-11.04.1928), Wiaczesław Mołotow, Nikołaj Ugłanow (zwolniony z funkcji na plenum 29.04.1929) – sekretarze KC.
Aleksandra Artiuchina, Andriej Bubnow, Iwan Moskwin
Na połączonym plenum KC i CKK WKP(b) 6-11.04.1928 na sekretarza KC został wybrany Aleksandr Smirnow, na zastępcę członka sekretariatu Karl Bauman (wybrany na sekretarza KC na plenum KC 29.04.1929)
4 - 12.07.1928 na plenum KC został wybrany na sekretarza KC Łazar Kaganowicz
29.04.1929 na plenum KC został wybrany na sekretarza KC Karl Bauman
Sekretariat KC WKP(b) wybrany na plenum KC 13 lipca 1930.
Józef Stalin – sekretarz generalny. Karl Bauman (zwolniony z funkcji na plenum KC 29.09-2.10.1932), Łazar Kaganowicz, Wiaczesław Mołotow (zwolniony z funkcji na plenum KC 17-21.12.1930), Paweł Postyszew - sekretarze KC.
Iwan Moskwin (zwolniony z funkcji na plenum KC 29.9-2.10.1932), Nikołaj Szwernik.
Sekretariat KC WKP(b) wybrany na plenum KC 10 lutego 1934.
1 lutego 1935 na plenum KC został wybrany na sekretarza KC Nikołaj Jeżow
28 lutego 1935 został wybrany na sekretarza KC Andriej Andriejew
Sekretariat KC wybrany na plenum KC 22 marca 1939.
5 maja 1941 na sekretarza KC został wybrany Aleksandr Szczerbakow (zm. 10.05.1945).
Sekretariat wybrany na plenum KC 18 marca 1946.
6.05.1946 obiegiem (bez plenum KC) został wybrany na sekretarza KC Nikołaj Patoliczew, zwolniony z funkcji obiegiem 24.05.1947 
24.05.1947 obiegiem (bez plenum KC) został wybrany na sekretarza KC Michaił Susłow
1.07.1948 obiegiem (bez plenum KC) zostali wybrany na sekretarzy KC: Gieorgij Malenkow i Pantelejmon Ponomarienko 
16.12.1949 obiegiem (bez plenum KC) został wybrany na sekretarza KC Nikita Chruszczow

</doc>
<doc id="3005037" url="https://pl.wikipedia.org/wiki?curid=3005037" title="Kaczynos (przystanek kolejowy)">
Kaczynos (przystanek kolejowy)

Kaczynos – zlikwidowany wąskotorowy przystanek osobowy w Kaczynosie, w gminie Stare Pole, w powiecie malborskim, w województwie pomorskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005038" url="https://pl.wikipedia.org/wiki?curid=3005038" title="Eduard Meijer">
Eduard Meijer

Eduard Meijer (ur. 25 25 lutego 1878 w Amsterdamie, zm. 20 marca 1929 tamże) – holenderski pływak i piłkarz wodny, uczestnik igrzysk olimpijskich w 1900 i 1908.
Podczas igrzysk olimpijskich w 1900 w Paryżu zajął 5. miejsce w wyścigu na 4000 metrów stylem dowolnym.
Osiem lat później w Londynie wystartował na dystansie 1500 metrów stylem dowolnym, lecz odpadł w eliminacjach. Zajął jednak 4. miejsce ze swoją drużyną w turnieju piłki wodnej.
Jego młodszym bratem jest olimpijczyk Karel Meijer.

</doc>
<doc id="3005039" url="https://pl.wikipedia.org/wiki?curid=3005039" title="Tijs Goldschmidt">
Tijs Goldschmidt

Paul-Tijs Goldschmidt (ur. 30 stycznia 1953 w Amsterdamie) – holenderski biolog ewolucyjny i pisarz, znany przede wszystkim jako specjalista w dziedzinie radiacji adaptacyjnej pielęgnicowatych w Jeziorze Wiktorii, związany z Uniwersytetem w Lejdzie i Uniwersytetem im. Radbouda w Nijmegen; autor bestselleru "Wymarzone jezioro Darwina. Dramat w Jeziorze Wiktorii", książki wydanej w dziewięciu wersjach językowych.
Życiorys.
Pradziad Tijsa Goldschmidta, Calmon, przybył do Holandii z Niemiec w roku 1860. Założył w Amsterdamie wytwórnię octu. Siostrzeniec Calmona był znawcą Talmudu i autorem książki niem. "Über das Notwendigste" (pol. "O nieuchronności"). Tijs Goldschmidt urodził się w Amsterdamie w roku 1953. Tam też ukończył liceum i zaczął studiować biologię. W Amsterdamie studiował też na Akademii Sztuk Pięknych. Tytuł magistra biologii otrzymał w roku 1980 po ukończeniu – z wyróżnieniem ("cum laude") – studiów na Uniwersytecie w Lejdzie. Studiował pod kierownictwem wychowanków Niko Tinbergena (1907–1988), wybitnego etologa, laureata – wspólnie z Karlem von Frischem i Konradem Lorenzem – Nagrody Nobla (1973) za odkrycia dotyczące wzorców zachowań zwierząt.
W latach 1981–1986 T. Goldschmidt, jako pracownik naukowy uniwersytetu w Lejdzie, przebywał w Tanzanii, zajmując się przede wszystkim problemami specjacji „furu” – pielęgnicowatych z jeziora Wiktorii. Po powrocie do Lejdy przez kilka lat prowadził uniwersyteckie wykłady z zoologii (był też związany z Section Plant Genetics w Radboud University Nijmegen). W roku 1989 uzyskał doktorat. Jego popularnonaukowa książka na temat badań i pobytu w Tanzanii ukazała się po raz pierwszy w języku holenderskim w roku 1994 pod tytułem "Darwins Hofvijver. Een drama in her Victoriameer". Zyskała dużą popularność i wkrótce została wydana w 8 innych wersjach językowych (m.in. pol. "Wymarzone jezioro Darwina.Dramat w jeziorze Wiktorii", ang. "Darwin's Dreampond. Drama in Lake Victoria", fr. "Le vivier de Darwin: un drame dans le lac Victoria", niem. "Darwins Traumsee: Nachrichten von meiner Forschungsreise nach Afrika", wł. "Lo strano caso del Lago Vittoria. Storia naturale di un microcosmo in bilico Einaudi").
Recenzenci stwierdzili, że traktując losy furu z Jeziora Wiktorii jako biologiczne studium przypadku Goldschmidt rzetelnie, a równocześnie interesująco – z wykorzystaniem wielu anegdot dotyczących pobytu w Tanzanii – wyjaśnia podstawowe zagadnienia taksonomii, koncepcje w biologii ewolucyjnej (np. zagadnienia doboru naturalnego, specjacji allopatrycznej i sympatrycznej lub radiacji adaptacyjnej), wpływ gatunków introdukowanych na strukturę ekosystemu jeziora oraz na warunki życia ludzi w jego otoczeniu i zmiany lokalnych struktur społecznych.
Już przed ukazaniem się książki T. Goldschmit zrezygnował z pracy na uniwersytecie i poświęcił się pisarstwu, przede wszystkim różnym formom publicystyki. Uczestniczy w pracach "Netherlands Institute for Advanced Study in the Humanities and Social Sciences". Był jednym z doradców naukowych w czasie realizacji filmu "Darwin's Nightmare" (Koszmar Darwina).
Badania pielęgnicowatych z Jeziora Wiktorii.
Od lat 50. XX w. liczne zespoły taksonomów, anatomów, genetyków, etologów, ekologów zajmują się ekosystemem Jeziora Wiktorii, próbując wyjaśnić mechanizm jego powstania i zapobiec niekorzystnym zmianom.
Jezioro, odizolowane od innych zbiorników wodnych, powstało ok. 12,5 tys. lat temu. W tym okresie zachodziła w nim szybka radiacja adaptacyjna, w wyniku której powstało ponad 500 nowych gatunków ryb z rodzaju Haplochromis (rodzina pielęgnicowate), noszących wspólną lokalną nazwę „furu”. Pod wrażeniem tych odkryć Tijs Goldschmidt napisał w książce "Wymarzone jezioro Darwina. Dramat w Jeziorze Wiktorii":
Haplochromis charakteryzują się bardzo dużą różnorodnością morfologiczną, behawioralną i ekologiczną – mają zróżnicowane nisze ekologiczne (różne preferencje pokarmowe i strefy żerowania). W latach 1981–1986 holenderski zespół naukowców z Lejdy, do którego należał Tijs Goldschmidt, wyłowił z wód zatoki Mwanza (nazwanej od nazwy regionu) i zbadał m.in. przedstawicieli ponad 130 gatunków furu rybożernych, ponad 29 gatunków owadożernych, 26 gatunków pedofagów (przechwytujących jaja i narybek pyszczaków), co najmniej 13 gatunków mułożernych i 13 – krewetkożernych, co najmniej 12 gatunków wyciągających ślimaki z muszli, 9 gatunków kruszących muszle ślimaków i 9 – odcinających liście, co najmniej 3 gatunków zdrapujących glony z kamieni, 2 gatunków czyszczących (usuwających pasożyty innych ryb), gatunku ryb zeskrobujących łuski z ogonowych części innych ryb. Uczestniczący w badaniach genetycy wykazali, że wszystkie gatunki tworzą jeden rój – pochodzą od jednego gatunku-przodka.
T. Goldschmidt szczegółowo badał mechanizmy specjacji, w tym przebieg doboru płciowego, na który mają wpływ trzeciorzędowe cechy płciowe, m.in. kształt, wielkość i kolor atrap jajowych na odbytowych płetwach samców oraz charakterystyczne ubarwienie ryb. W czasie tych badań wykorzystywał m.in. wcześniejsze obserwacje innych gatunków (np. ciernikowatych), w tym prowadzone przed II wojną światową w Lejdzie przez jego mistrza, Niko Tinbergena. Napisał m.in.:
Obserwowany w ostatnich dziesięcioleciach wzrost mętności wód jeziora (spowodowany zmianami struktury ekosystemu) skomentował:
Publikacje (wybór).
(wykorzystane jako przypisy w książce "Wymarzone jezioro Darwina"; autorstwo i współautorstwo):
Kolejne artykuły ukazały się po opublikowaniu książki, m.in.:
Jako pisarza i publicystę T. Goldschmidta cechuje wielka różnorodność poruszanych tematów. Zajmuje się zarówno tematyką z dziedziny różnych nauk przyrodniczych, jak zagadnieniami psychologicznymi i socjologicznymi lub z pogranicza różnych dziedzin – pisze np. o ptakach, rybach i biogeografii wysp, prezentuje sylwetki interesujących ludzi (znanych biogeografów, ewolucjonistów, biologów, pisarzy, malarzy), analizuje koncepcje memetyki, problemy pochodzenia języka i poezji, podobieństwa między człowiekiem i zwierzęciem, możliwości przeciwdziałania dramatycznym zjawiskom krzywdzenia ludzi i zwierząt (sytuacjom, w których przeciętnie wrażliwy człowiek odczuwa „zastępczy wstyd” za innych ludzi i „chciałby odwrócić wzrok”). Recenzenci stwierdzają, że w tych tematycznie różnorodnych tekstach czytelnicy zawsze odnajdują zaskakujący dodatkowy wymiar, wskazujący np. związki między antropologią i sztuką, historią naturalną i kulturą. W Digitale Bibliotheek voor de Nederlandse Letteren (DBNL) znajdują się m.in.:
Wyróżnienia.
Książka "Darwins Hofvijver" została wydana w 9 wersjach językowych, m.in. w wersji niemieckiej, francuskiej, włoskiej, chińskiej i polskiej. W roku 1995 otrzymała nominację do prestiżowej literackiej nagrody AKO. W portalu "Wheelers Books" znalazła się w roku 1997 na „Shortlisted for Natural World Book”. W roku 2001 Tijs Goldschmidt otrzymał wielką nagrodę literacką im. Jana Hanlo ("Jan Hanlo Essayprijs Groot") za pracę "Oversprongen".
Na początku roku 2013 były współpracownik T. Goldschmidta, dr Frans Witte doniósł, że zespołowi naukowców z Naturalis Biodiversity Center (Research Department Marine Zoology) i Institute of Biology Leiden (Section Integrative Zoology) udało się jednoznacznie opisać dwa nowe gatunki "Haplochromis", różniące się charakterystycznymi atrapami jajowymi na płetwach odbytowych samców. Jeden z tych gatunków nazwano "H. goldschmidti". Uhonorowano w ten sposób kolegę, któremu 25 lat wcześniej szybkie wówczas wymieranie furu z zatoki Mwanza uniemożliwiło jednoznaczne potwierdzenie słuszności swojej koncepcji, dotyczącej ewolucyjnej roli tych atrap. Drugi z oznaczonych gatunków nazywano "H. argens" (nawiązanie do "H. „dusky argens”" – tymczasowej nazwy tych ryb, stosowanej w czasie pracy doktorskiej T. Goldschmidta).

</doc>
<doc id="3005040" url="https://pl.wikipedia.org/wiki?curid=3005040" title="Bartholomeus Roodenburch">
Bartholomeus Roodenburch

Bartholomeus Adrianus Roodenburch (ur. 29 czerwca 1866 w Amsterdamie, zm. 16 lipca 1939 w Oegstgeest) – holenderski pływak, uczestnik Letnich Igrzysk Olimpijskich 1908 w Londynie.
Podczas igrzysk w 1908 roku wystartował na 100 metrów stylem grzbietowym, lecz odpadł w eliminacjach.

</doc>
<doc id="3005042" url="https://pl.wikipedia.org/wiki?curid=3005042" title="Stare Pole Wąskotorowe">
Stare Pole Wąskotorowe

Stare Pole Wąskotorowe – zlikwidowany wąskotorowy przystanek osobowy w Starym Polu, w gminie Stare Pole, w powiecie malborskim, w województwie pomorskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005043" url="https://pl.wikipedia.org/wiki?curid=3005043" title="Obsesja (ujednoznacznienie)">
Obsesja (ujednoznacznienie)



</doc>
<doc id="3005044" url="https://pl.wikipedia.org/wiki?curid=3005044" title="Johan Cortlever">
Johan Cortlever

Johan George Cortlever (ur. 4 sierpnia 1885 w Amsterdamie, zm. 14 kwietnia 1972 tamże) – holenderski pływak, uczestnik Letnich Igrzysk w 1908 i 1920
Podczas igrzysk w 1908 roku wystartował na 100 metrów stylem grzbietowym, lecz odpadł w eliminacjach. Wziął również udział w turnieju piłki wodnej, gdzie ze swoją drużyną zajął 4. miejsce.
Podczas Letnich Igrzysk 1920 w Antwerpii, jego drużyna piłki wodnej przegrała z belgijską w ćwierćfinale.

</doc>
<doc id="3005045" url="https://pl.wikipedia.org/wiki?curid=3005045" title="Szlagnowo (przystanek kolejowy)">
Szlagnowo (przystanek kolejowy)

Szlagnowo – zlikwidowany wąskotorowy przystanek osobowy w Szlagnowie, w gminie Stare Pole, w powiecie malborskim, w województwie pomorskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005047" url="https://pl.wikipedia.org/wiki?curid=3005047" title="Hrabstwo Platte (Nebraska)">
Hrabstwo Platte (Nebraska)

Hrabstwo Platte (ang. "Platte County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 684,59 mil2 (1 773,08 km2). Według danych z 2010 r. hrabstwo miało 32 237 mieszkańców. Hrabstwo powstało w 1856 roku, a jego nazwa pochodzi od rzeki Platte, której z kolei nazwa pochodzi od francuskiego słowa "platte", będącego tłumaczeniem otoskiej nazwy tej rzeki oznaczającej "płaską rzekę".

</doc>
<doc id="3005058" url="https://pl.wikipedia.org/wiki?curid=3005058" title="Larsboda">
Larsboda

Larsboda – dzielnica ("stadsdel") Sztokholmu, położona w jego południowej części (Söderort) i wchodząca w skład "stadsdelsområde" Farsta. Graniczy z dzielnicami Farsta strand, Farsta i Sköndal oraz z gminą Huddinge.
Według danych opublikowanych przez gminę Sztokholm, 31 grudnia 2020 r. Larsboda liczyła 2323 mieszkańców. Powierzchnia dzielnicy wynosi łącznie 1,55 km², z czego 0,35 km² stanowią wody.

</doc>
<doc id="3005059" url="https://pl.wikipedia.org/wiki?curid=3005059" title="Fiszewo Wąskotorowe">
Fiszewo Wąskotorowe

Fiszewo Wąskotorowe – zlikwidowany wąskotorowy przystanek osobowy w Fiszewie, w gminie Gronowo Elbląskie, w powiecie elbląskim, w województwie warmińsko-mazurskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005060" url="https://pl.wikipedia.org/wiki?curid=3005060" title="Rozgart (przystanek kolejowy)">
Rozgart (przystanek kolejowy)

Rozgart – zlikwidowany wąskotorowy przystanek osobowy w Rozgarcie, w gminie Gronowo Elbląskie, w powiecie elbląskim, w województwie warmińsko-mazurskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005061" url="https://pl.wikipedia.org/wiki?curid=3005061" title="Arawana (ujednoznacznienie)">
Arawana (ujednoznacznienie)



</doc>
<doc id="3005062" url="https://pl.wikipedia.org/wiki?curid=3005062" title="Scleropages">
Scleropages

Scleropages – rodzaj słodkowodnych ryb kostnojęzykoształtnych z rodziny kostnojęzykowych (Osteoglossidae).
Występowanie.
Azja Południowo-Wschodnia i Australia.
Cechy charakterystyczne.
10–17 promieni branchiostegalnych. Około 20 miękkich promieni w płetwie grzbietowej. Występują wąsiki podbródkowe. Samce są pyszczakami.
Klasyfikacja.
Gatunki zaliczane do tego rodzaju:
Wymieniane są jeszcze 3 gatunki o kwestionowanej pozycji
Gatunkiem typowym rodzaju jest "Scleropages leichardti".

</doc>
<doc id="3005063" url="https://pl.wikipedia.org/wiki?curid=3005063" title="Bert Haanstra">
Bert Haanstra

Bert Haanstra (ur. 31 maja 1916 w Holten, zm. 23 października 1997 w Hilversum) – holenderski reżyser, twórca filmów dokumentalnych, oficer Oranje-Nassau. Był absolwentem Akademii Sztuk Pięknych w Amsterdamie. Został pochowany w Laren. Jego żoną była Angeneta Barendiena Wijtmans. W związku małżeńskim byli od 1944 roku do śmierci Haanstry.

</doc>
<doc id="3005065" url="https://pl.wikipedia.org/wiki?curid=3005065" title="Brzeszczotek afrykański">
Brzeszczotek afrykański



</doc>
<doc id="3005066" url="https://pl.wikipedia.org/wiki?curid=3005066" title="MDNA Tour (album)">
MDNA Tour (album)



</doc>
<doc id="3005068" url="https://pl.wikipedia.org/wiki?curid=3005068" title="Hasan Muzafar">
Hasan Muzafar



</doc>
<doc id="3005071" url="https://pl.wikipedia.org/wiki?curid=3005071" title="Polonia Bydgoszcz (hokej na lodzie)">
Polonia Bydgoszcz (hokej na lodzie)

Polonia Bydgoszcz – sekcja hokeja na lodzie klubu Polonia Bydgoszcz, istniejąca w latach 1928-1939 i 1949-1992.
Historia.
Sekcję hokejową w BKS Polonia założono w 1928 roku. Bazą do uprawniania hokeja było początkowo lodowisko przy parku Jana Kochanowskiego (0,4 ha), a od 1932 przy ul. Hetmańskiej z bufetem, oświetleniem i megafonami. Po II wojnie światowej sekcję hokejową założono w KS Partyzant. Jego skład zestawiono spośród członków bydgoskiej Polonii oraz repatriantów, byłych zawodników drużyny Ognisko Wilno, która grała w przedwojennej ekstraklasie. W 1949 kluby: Polonia, Partyzant i Burza wcielono do nowo powołanego Zrzeszenia Sportowego Gwardia.
Od 1948 hokeiści Gwardii uczestniczyli w rozgrywkach I ligi. W latach 50. zespół zaliczał się do najlepszych w Polsce. W 1954 i 1955 uzyskał tytuł wicemistrza kraju (za OWKS Warszawa), a trzech zawodników zaliczono do kadry narodowej. Trenerem drużyny był pamiętający czasy przedwojennej – biało-czerwonej Polonii – Alfred Labenz, odkrywca talentu jednego z najlepszych bramkarzy polskiego hokeja na lodzie – Andrzeja Tkacza – wychowanka Polonii, bramkarza mistrzowskiej drużyny z 1966. Labenz w czasie drugiej wojny światowej trafił do obozu koncentracyjnego, tam dokonywano na nim eksperymenty medyczne.
W 1959 roku zbudowano w czynie społecznym czwarte w Polsce sztuczne lodowisko (po Katowicach, Warszawie i Łodzi) przy Bydgoskich Zakładach Mięsnych, które dostarczały mocy chłodniczej. W konkursie Ilustrowanego Kuriera Polskiego lodowisko otrzymało nazwę Torbyd i stało się bazą dla zawodników Polonii Bydgoszcz. Zespół Polonii w 1960 awansował do ekstraklasy, gdzie dwa razy osiągnął 3. miejsce (1964 i 1965), a w 1963 także puchar Polskiego Związku Hokeja na Lodzie. W 1966 hokeiści Polonii uzyskali tytuł mistrza Polski juniorów, w latach 1967 i 1972 – tytuł wicemistrza kraju, a w 1963, 1973 i 1975 – 3. miejsca. Polonia występowała w ekstraklasie aż do 1978, kiedy po spadku do II ligi została przekazana do BKS Budowlani, który z kolei grał w ekstraklasie w latach 1980-1984.
W latach 70. był organizowany hokejowy Puchar Bydgoszczy.
W 1984 hokej wrócił do Polonii, która przejęła na własność od miasta lodowisko Torbyd. W sezonie II ligi 1985/1986 Polonia awansowała do I ligi. rzy lata później, mimo awansu sportowego wywalczonego w sezonie II ligi 1988/1989, drużyna Polonii nie przystąpiła następnie do gry w I lidze 1989/1990 z powodu trudności finansowych (ograniczenie finansowania ze strony Ministerstwa Spraw Wewnętrznych). Wobec tego Polonia występowała w sezonie II ligi 1989/1990, w którego II rundzie nie wyjeżdżała na mecze wyjazdowe z powodu oszczędności środków. W trakcie sezonu II ligi 1990/1991 Polonię wzmocniło dwóch hokeistów z Czechosłowacji. W sezonie II ligi 1991/1992 Polonia zajęła trzecie miejsce w Grupie Północnej, po czym w półfinale rozgrywek uległa Stoczniowcowi Gdańsk.
W 1992 sekcja hokejowa usamodzielniła się i działała pod nazwą BTH Bydgoszcz, występując na zapleczu ekstraklasy.
Sezony w polskiej lidze.
Rozgrywki hokeistów Polonii Bydgoszcz (od 1953):

</doc>
<doc id="3005074" url="https://pl.wikipedia.org/wiki?curid=3005074" title="Johannes Bloemen">
Johannes Bloemen

Johannes Dirk Bloemen (ur. 26 maja 1864 w Amsterdamie, zm. 15 marca 1939 w Alkmaar) – holenderski pływak, uczestnik Letnich Igrzysk w 1900 w Paryżu.
Zajął 4. miejsce w wyścigu na 200 metrów stylem grzbietowym podczas Letnich Igrzysk w 1900.

</doc>
<doc id="3005077" url="https://pl.wikipedia.org/wiki?curid=3005077" title="Stalewo (przystanek kolejowy)">
Stalewo (przystanek kolejowy)

Stalewo – zlikwidowany wąskotorowy przystanek osobowy w Stalewie, w gminie Markusy, w powiecie elbląskim, w województwie warmińsko-mazurskim. Położony był na linii kolejowej z Malborka Kałdowa Wąskotorowego do Świetlik. Odcinek do Stalewa został otwarty w październiku 1909 roku.

</doc>
<doc id="3005079" url="https://pl.wikipedia.org/wiki?curid=3005079" title="Puchar Polski w piłce siatkowej mężczyzn (2013/2014)">
Puchar Polski w piłce siatkowej mężczyzn (2013/2014)

Puchar Polski w piłce siatkowej mężczyzn 2013/2014 - 57. sezon rozgrywek o siatkarski Puchar Polski odbywający się od 1932 roku.
System rozgrywek.
Rozgrywki składały się z siedmiu rund wstępnych, ćwierćfinałów i turnieju finałowego. Drużyny, które grają w II lidze i niższych ligach rozpoczynają od 1. rundy. Następnie w 3. rundzie do zwycięzców z 2. rundy dojdą drużyny z I ligi, następnie w 7. rundzie rozpoczną rozgrywki drużyny z PlusLigi, które po pierwszej części sezonu zajęły miejsca 7-12. A od ćwierćfinału występować będą drużyny z pierwszej szóstki pierwszej części sezonu zasadniczego. Gospodarzem w rundach wstępnych jest drużyna, która zajęła niższą pozycję w klasyfikacji końcowej lub z niższej ligi.

</doc>
<doc id="3005080" url="https://pl.wikipedia.org/wiki?curid=3005080" title="Caroline Bos">
Caroline Bos

Caroline Bos (ur. 1959 w Rotterdamie) – holenderska architektka. 
Życiorys.
Bos urodziła się w 1959 roku w Rotterdamie. Studiowała historię sztuki w Londynie, następnie uzyskała tytuł magistra w dziedzinie architektury na Uniwersytecie w Utrechcie. Pracowała jako dziennikarka. W 1988 roku wraz z Benem van Berkel założyła Berkel &amp; Bos Architectuurbureau w Amsterdamie, gdzie pełniła funkcję wewnętrznego krytyka i opisywała przyszłe projekty. Oprócz swojej pracy jako architekt i projektant, Bos uczyła się również na Uniwersytecie Technicznym w Wiedniu. Razem z Benem van Berkel została wykładowcą na Princeton University w 2000 roku.

</doc>
<doc id="3005083" url="https://pl.wikipedia.org/wiki?curid=3005083" title="Tadeusz Nowak (poeta)">
Tadeusz Nowak (poeta)



</doc>
<doc id="3005088" url="https://pl.wikipedia.org/wiki?curid=3005088" title="Świetliki (stacja kolejowa)">
Świetliki (stacja kolejowa)

Świetliki – zlikwidowana wąskotorowa stacja kolejowa w Jasnej, w gminie Dzierzgoń, w powiecie sztumskim, w województwie pomorskim. Położona była na linii kolejowej z Malborka Kałdowa Wąskotorowego do Świetlik. Odcinek do Świetlik został otwarty w grudniu 1909 roku.

</doc>
<doc id="3005091" url="https://pl.wikipedia.org/wiki?curid=3005091" title="Święty Franciszek otrzymujący stygmaty (obraz El Greca z 1570)">
Święty Franciszek otrzymujący stygmaty (obraz El Greca z 1570)

Święty Franciszek otrzymujący stygmaty (typ I, Titianesque) – obraz autorstwa hiszpańskiego malarza pochodzenia greckiego Dominikosa Theotokopulosa, znanego jako El Greco. Obraz jest sygnowany wielkimi greckimi literami: DOMÉNIKOS THEOTOKÓPOULOS EPOÍEI.
El Greco wielokrotnie malował portret św. Franciszka. Przedstawiał go w różnych pozach ekstazy, modlitwy czy w chwili otrzymania stygmatów. Po raz pierwszy po temat sięgnął około roku 1570 (według Wetheya ok. 1560), jeszcze podczas swojego pobytu w Wenecji. Stworzył wówczas trzy wersje. Jedna znajduje się w Fundación Lázaro Galdiano w Madrycie, druga w prywatnej kolekcji Zuloaga w Genewie, a trzecia w Museo di Capodimonte w Neapolu i jest to bardzo wierna kopia tej drugiej
Opis obrazu.
Inspiracją do stworzenia takiej kompozycji było dzieło nauczyciela El Greca, Tycjana. Spokojna postać Franciszka ukazana została w centralnej części obrazu, na tle wzgórza Mount Alvernia. Na jego twarzy zwróconej ku niebu widać wyraz ekstazy. Na jego głowę spływają złote promienie boskiego światła. Dopełnieniem mistycznej sceny są rozwarte ramiona ukazujące stygmaty na dłoniach. Z prawej strony leży brat Rufus, a za nim rozciąga się rozmyty krajobraz. Drzewo z lewej strony bardzo podobne jest do tego z "Tryptyku modeńskiego". Kolorystyka obrazu nawiązuje do dzieł Tintoretta, które El Greco przez trzy lata pobytu w Wenecji studiował. Również szybkie, zwięzłe pociągnięcia pędzla są typowe dla szkoły weneckiej. Tradycyjny dla tego okresu jest rozmiar pracy.
Proweniencja.
Pierwotnie obraz znajdował się prawdopodobnie w kolekcji Pedro Salazar de Mendoza w Toledo, później został odnotowany w kolekcji Nardiz w Bilbao. W 1908 roku znajdował się w kolekcji Ignacio de Zuloaga w Genewie.
Inne wersje.
Według Wethey’a wersja pochodząca z Madrytu jest słabą kopią obrazu z kolekcji neapolitańskiej.

</doc>
<doc id="3005092" url="https://pl.wikipedia.org/wiki?curid=3005092" title="Tatiana Calderón">
Tatiana Calderón

Tatiana Calderón Noguera (ur. 10 marca 1993 w Bogocie) – kolumbijska zawodniczka startująca w wyścigach samochodowych. Od sezonu 2018 jest kierowcą testowym Alfy Romeo w Formule 1.
Życiorys.
Początki kariery.
Calderón rozpoczęła karierę w wyścigach samochodowych w wieku 15 lat w 2008 roku poprzez starty w klasei Scholarship Skip Barber National Karting. Rok później w Radical European Master Series, klasie SR5 zdołała wygrać wyścig i dziesięciokrotnie stawała na podium. Wystarczyło to na 240 punktów i tytuł wicemistrzowski w serii.
Rok później w Star Mazda Championship Presented by Goodyear Kolumbijka w ciągu 13 wyścigów uzbierała 320 punktów, co starczyło na 10 lokatę w klasyfikacji generalnej. Rok później w tej samej serii dwukrotnie stawał na podium. Pozwoliło to na 6 pozycję w klasyfikacji końcowej.
Formuła 3.
W latach 2011–2012 Calderón rozpoczęła starty w European F3 Open. W głównej serii nie stanęła ani raz na podium. W latach tych zajęła odpowiednio 21 i 9 lokatę w klasyfikacji kierowców. Nieco lepiej spisała się w edycji zimowej w sezonie 2012. Była tam bowiem w stanie stanąć na podium. W tym samym toku pojawiła się także na starcie Alpejskiej Formuły Renault. Tam jednak nie była sklasyfikowana.
Na sezon 2013 Kolumbijka podpisała kontrakt z brytyjską ekipą Double R Racing na starty w Europejskiej Formule 3 oraz w Brytyjskiej Formule 3. Jedynie w edycji brytyjskiej była klasyfikowana. Z dorobkiem 79 punktów ukończyła tam sezon na siódmej pozycji w klasyfikacji generalnej.
W 2014 roku Calderón zmieniła zespół na szwajcarski Jo Zeller Racing. Wystartowała łącznie w 33 wyścigach, w ciągu których uzbierała 29 punktów. Wystarczyło to na piętnaste miejsce w końcowej klasyfikacji kierowców.
W sezonie 2015 przeniosła się do brytyjskiej ekipy Carlin. W ciągu trzydziestu trzech rozegranych wyścigu ani razu nie udało jej się jednak zapunktować. Najbliżej czołowej dziesiątki była podczas drugiego startu na niemieckim torze ulicznym Norisring, gdzie była dwunasta.
Mistrzostwa MRF Challenge Formula 2000.
W przerwie zimowej zaangażowała się w MRF Challenge Formula 2000. Kolumbijka spisała się nadspodziewanie dobrze, siedmiokrotnie meldując się na podium. Na torze w Dubaju odniosła pierwsze w karierze zwycięstwo. Dorobek 199 pozwolił jej sięgnąć po tytuł wicemistrzowski.
Seria GP3.
W roku 2016 przeniosła się do serii GP3, w której nawiązała współpracę z brytyjską ekipą Arden International.
Wyniki.
Super Formula.
‡ - Przyznano połowę punktów, gdyż zostało przejechane mniej niż 75% wyścigu.

</doc>
<doc id="3005093" url="https://pl.wikipedia.org/wiki?curid=3005093" title="Munir Fachri Abd an-Nur">
Munir Fachri Abd an-Nur

Munir Fachri Abd an-Nur, "Mounir Fakhry Abdel Nour" (arab. منير فخري عبد النور, ur. 21 sierpnia 1945) - egipski polityk, członek Nowej Partii Wafd, w latach 2011-2013 minister turystyki, a od lipca 2013 minister przemysłu i handlu zagranicznego w rządzie Egiptu. 
Życiorys.
Jest absolwentem Uniwersytetu Kairskiego oraz Uniwersytetu Amerykańskiego w Kairze. Po studiach związał się z biznesem, początkowo jako pracownik firmy American Express, a od 1981 jako przedsiębiorca działający na własny rachunek. Zasiadał też w zarządach giełd papierów wartościowych w Kairze i Aleksandrii. 
W 1995 rozpoczął karierę polityczną, bez powodzenia kandydując w wyborach parlamentarnych. W 2000 uzyskał mandat parlamentarny, a nieco później objął stanowisko sekretarza generalnego swojej macierzystej partii. W lutym 2011 został ministrem turystyki w gabinecie premiera Ahmada Szafika. Po zamachu stanu w 2013 roku i powstaniu rządu tymczasowego pod wodzą premiera Hazima al-Biblawiego został przeniesiony na stanowisko ministra przemysłu i handlu zagranicznego. 
Należy do mniejszości koptyjskiej.

</doc>
<doc id="3005095" url="https://pl.wikipedia.org/wiki?curid=3005095" title="Mistrzostwa Świata w Lekkoatletyce 2013 – bieg na 110 m przez płotki mężczyzn">
Mistrzostwa Świata w Lekkoatletyce 2013 – bieg na 110 m przez płotki mężczyzn

Bieg na 110 metrów przez płotki mężczyzn – jedna z konkurencji rozegranych podczas lekkoatletycznych mistrzostw świata na Łużnikach w Moskwie.
Obrońcą tytułu mistrzowskiego z 2011 roku był Amerykanin Jason Richardson.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A.

</doc>
<doc id="3005096" url="https://pl.wikipedia.org/wiki?curid=3005096" title="Malta na Letnich Igrzyskach Olimpijskich 1980">
Malta na Letnich Igrzyskach Olimpijskich 1980

Maltę na Letnich Igrzyskach Olimpijskich 1980 reprezentowało ośmioro zawodników (siedmiu mężczyzn i jedna kobieta). Był to siódmy występ reprezentacji Malty na letnich igrzyskach.
Łucznictwo.
Kobiety
Mężczyźni

</doc>
<doc id="3005101" url="https://pl.wikipedia.org/wiki?curid=3005101" title="Egipt ptolemejski">
Egipt ptolemejski

Egipt ptolemejski ( "Ptolemaike Basileia", Królestwo Ptolemeuszów) – okres hellenistyczny w historii starożytnego Egiptu, który rozpoczął się wraz ze śmiercią Aleksandra Macedońskiego (323 p.n.e.) i podziałem jego imperium przez diadochów, a zakończył wkroczeniem legionów rzymskich Oktawiana Augusta oraz samobójczą śmiercią ostatniej królowej Kleopatry VII i Marka Antoniusza (30 p.n.e.)
Walka o kształt spuścizny po wielkim Aleksandrze okazała się jedynie wstępem do budowy nowego ładu politycznego, a na gruzach imperium wyrosły nowe państwa i rządzące nimi dynastie. Dzięki racjonalnym decyzjom pierwszego władcy, kraj nad Nilem okazał się jednym z najtrwalszych elementów nowego porządku, z kolei stolica królestwa Aleksandria, dzięki przemyślanej polityce kulturalnej, zyskała miano wiodącego ośrodka świata antycznego.
W kolejnych stuleciach rozpoczęła się faza powolnego kryzysu i stagnacji, które zyskały na gwałtowności w II wieku p.n.e. Zbiegło się to z coraz większym niezadowoleniem miejscowej ludności, upośledzonej w stosunku do odgrywających niepodzielne role polityczne i blokujących stanowiska urzędnicze Greków. Wzrost potęgi Rzymu, który początkowo jedynie przyglądał się rozwojowi wypadków, doprowadził do sytuacji, w której sprawy wewnętrzne Egiptu uzależnione zostały od układu sił w rzymskim Senacie. Ostatecznie tryumfujące jedynowładztwo zlikwidowało nad Tybrem obawę, związaną z powierzeniem władzy w Aleksandrii ambitnemu rzymskiemu politykowi. Egipt stał się perłą w koronie cesarstwa, podstawą niezależności finansowej jego władców oraz fundamentem ich potęgi.
Rozpad imperium i początek epoki hellenistycznej.
Po niespodziewanej śmierci Aleksandra Wielkiego (323 p.n.e.) ujawniły się wszystkie słabości stworzonego przez niego imperium. Brak następstwa spowodował wysunięcie się na pierwszy plan elity dowódczej, zwanej później diadochami ( "diadochos", następcy). Pod naciskiem swoich żołnierzy obwołali oni królem niepełnosprawnego umysłowo przyrodniego brata Aleksandra Arridajosa (jako Filipa III), a także usunęli wszystkich Persów ze stanowisk satrapów, rozdzielając je między siebie (rola dominująca przypadła, będącemu głównym zwolennikiem jedności imperium Perdikkasowi).
Współcześnie uważa się, że spór o kształt dziedzictwa po Aleksandrze był osią wszystkich konfliktów mających miejsce w początkach epoki hellenistycznej. Dążenie do utrzymania jedności ścierało się z partykularyzmami i chęcią budowy własnych domen, a wobec wykazującego zbyt wysokie ambicje Perdikkasa szybko zawiązała się koalicja, do której weszli: Antypater, Lizymach, Krateros, Antygon i Ptolemeusz. Interweniujący Perdikkas karną ekspedycję rozpoczął od Egiptu, jednak dotarłszy bez większych przeszkód nad deltę został zamordowany przez własnych oficerów.
Nowego podziału imperium dokonano podczas spotkania w Triparadejsos (południowa Syria, 321 p.n.e.) Wtedy to rola opiekuna królów (wdowa po Aleksandrze Roksana urodziła syna Aleksandra IV) przypadła Antypatrowi, z kolei Seleukosowi, przywódcy spisku przeciwko Perdikkasowi, obiecana została satrapia Babilonii. Ptolemeusz, kiedy zaproponowano mu miejsce zamordowanego i przejęcie dowództwa nad armią odmówił, ponieważ wolał budować własne królestwo. Stał się tym samym jednym z „separatystów” (razem z Seleukosem i Lizymachem) pozostających w konflikcie z Antygonem I Jednookim i jego synem Demetriuszem, którzy przejęli rolę strażników jedności.
Początki dynastii.
Przejmując Egipt (jeszcze przed śmiercią Perdikkasa) Ptolemeusz napotkał niespodziewaną przeszkodę w postaci Kleomenesa z Naukratis. Był to miejscowy Grek, nomarcha odpowiedzialny za zbieranie podatków, który w sposób budzący wiele wątpliwości zdołał zgromadzić ogromny majątek (ok. 8000 talentów). Kleomenes został zamordowany pod zarzutem sprzyjania Perdikkasowi, a jego bogactwa przeszły na własność króla.
Pomimo tego, że nowy egipski władca odciął się od uniwersalistycznych idei Aleksandra, nie zamierzał całkowicie wycofywać się z rozgrywek pomiędzy pozostałymi "spadkobiercami". Podstawowym powodem tej postawy była obawa, aby to z czego sam zrezygnował nie udało się któremuś z byłych towarzyszy. Nie mniej ważna była także chęć powiększenia swojego terytorium o tereny zasobne w surowce. I tak już w pierwszych latach rządów, zręcznie wykorzystując konflikty pomiędzy greckimi poleis, zdołał narzucić swoje zwierzchnictwo Cyrenajce, w 312 p.n.e. zawładnął bogatym w rudy Cyprem (w samym Egipcie surowce zostały wyeksploatowane jeszcze w czasach faraońskich), a w 301 p.n.e. ustanowił swoje rządy w niezwykle ważnej strategicznie Syropalestynie. Ta ostatnia, odebrana zajętemu na wschodzie Seleukosowi, stała się przedmiotem długotrwałego konfliktu (wojny syryjskie), który kilka dekad później ogarnął państwa Ptolemeuszy i Seleukidów.
W 305 p.n.e., biorąc przykład z Antygona, Ptolemeusz ogłosił się królem ( "basileus"). W jego przypadku miało to jednak wymiar formalny i było zaledwie usankcjonowaniem wzajemnych relacji pomiędzy egipskim władcą a jego greckimi poddanymi, dla rodowitych Egipcjan Ptolemeusz był faraonem od 323 p.n.e. i od tej daty liczone były jego rządy. Jeszcze w tym samym roku w ich ślady poszli pozostali pretendenci do dziedzictwa po Aleksandrze, a wydarzenie to znane jako „rok królów” stanowiło bardzo ważną cezurę. Przyjęcie tytułów królewskich oznaczało bowiem realną porażkę koncepcji powszechnego imperium, co zamykało pierwszy etap kształtowania się nowego porządku. W 301 p.n.e. w bitwie pod Ipsos zostali również pokonani utożsamiani z nią Antygonidzi.
Bardzo istotnym posunięciem natury symbolicznej było sprowadzenie nad Nil szczątków wielkiego Aleksandra (321 p.n.e.) W stolicy Egiptu wybudowano piękny grobowiec, który stał się wkrótce świątynią kultu nie tylko samego wodza, ale również całej dynastii Ptolemeuszów. Jego dokładny opis znamy z naocznej relacji Diodora Sycylijskiego ("Biblioteka" XVIII.26.3-6) i Strabona
("Geografia" XVII.8), z kolei dzięki Swetoniuszowi wiemy, że już w starożytności stał się on miejscem licznych pielgrzymek, m.in. cesarzy rzymskich, w tym Oktawiana Augusta.
Ptolemeusz I zmarł w 282 p.n.e. po trwających 41 lat rządach. Jego następca, syn z drugiego małżeństwa Ptolemeusz II Filadelfos rządził 39 lat i przyjmuje się, że ten pierwszy, charakteryzujący się wewnętrzną stałością okres miał decydujący wpływ na sukces dynastyczny oraz późniejszą trwałość domeny Ptolemeuszów.
Wojny syryjskie, wojna chremonidejska i laodikejska.
Panowanie Filadelfosa było kontynuacją polityki ojca. Spacyfikowawszy zagrożenie jakie płynęło z Cyrenajki (jej zarządca Megas będąc spokrewniony z Ptolemeuszami zapragnął tronu egipskiego) Ptolemeusz II zwrócił swoje zainteresowanie w kierunku Azji Mniejszej. Już jego ojciec dokonał pewnych cesji egejskiego władztwa Antygonidów, a teraz pod panowaniem Filadelfosa znalazło się również południowo-zachodnie wybrzeże Anatolii wraz z Miletem, Samos, Karią, możliwe również że Lidią i część Cylicji.
W tym samym czasie wybuchła wojna z Seleukidami o sporne tereny syryjskie, która przekształciła się w długotrwałą serię konfliktów, nadmiernie angażujących obie strony. Uniemożliwiło to Filadelfosowi pełne uczestnictwo w kolejnym starciu z Antygonidami, a przegrana w wojnie chremonidejskiej, kosztowała go planowaną na Morzu Egejskim dominację.
Ptolemeusz II znany był nie tylko z powodu talentów politycznych. Jego przydomek ( "Filadelfos", miłujący własną siostrę) odnosi się do małżeństwa jakie zawarł z rodzoną siostrą, wdową po Lizymachu Arsinoe. Wątpliwym jest fakt, aby grecka część jego poddanych bez sprzeciwu aprobowała ten stan rzeczy, w tym wypadku jednak dobitnie zaakcentowany został charakter monarchii hellenistycznej, władca jest ponad normami obowiązującymi zwykłych śmiertelników.
Na panowanie Ptolemeusza III Euergetesa ( "Euergetes", dobroczyńca), które miało miejsce w latach 246-222 p.n.e., przypadają zmagania wojenne daleko poza granicami Egiptu. Po przedwczesnej śmierci Antiocha II, jego żona, a siostra Ptolemeusza Berenike znalazła się w śmiertelnym niebezpieczeństwie. Do schedy po zmarłym rościli sobie bowiem prawa jego synowie z pierwszego małżeństwa (z Laodike). Pomimo interwencji wojskowej siostra Euergetesa wraz z dzieckiem została zamordowana, co dla Ptolemeusza stanowiło doskonały pretekst. Na czele armii przekroczył Eufrat, a z późniejszej inskrypcji z Adoulis (OGIS 54) wiemy, że w wyniku tej kampanii uznał się za pana Mezopotamii, Babilonii, Suzjany, Perysydy i Medii. Pewna pasywność jego późniejszych rządów każe doszukiwać się niektórym badaczom oznak początków kryzysu. Prawdą jest jednak, że wojska Ptolemeusza III prowadziły działania również na Morzu Egejskim, a sprawy dotyczące Grecji ograniczone zostały do praktyk natury dyplomatycznej.
Kryzys.
Panowanie dwóch kolejnych przedstawicieli dynastii: Ptolemeusza IV Filopatora (221-204 p.n.e.) i jego syna Ptolemeusza V Epifanesa (204-180 p.n.e.) uznawane jest jednogłośnie za początek kryzysu. W wyniku młodego wieku lub wręcz małoletności następców (Filopator 17 lat, Epifanes 5 lat), do władzy doszli pełniący funkcje faworytów-regentów Agatokles z Samos i Sosibios. Pierwszą rzeczą, o jaką dwaj dostojnicy zadbali, było, skutkujące powszechnym niezadowoleniem, pozbawienie stanowisk wszystkich potencjalnych konkurentów. W tej sytuacji dowódca wojsk egipskich w Syrii niejaki Theodotos, z obawy o swoją przyszłość, przeszedł na stronę Seleukidów. W wojnie do jakiej doszło (221 p.n.e.) utracono wszystkie zdobycze w Mezopotamii, z czasów panowania poprzednika, a ponieważ większość armii stacjonowała w Syrii, niedobory kadrowe w wojsku Ptolemeuszów po raz pierwszy uzupełniono Egipcjanami. Pomimo tego, że Antioch III został pokonany (bitwa pod Rafią), a Syria i Palestyna odzyskane, skutki wygranej były opłakane.
Egipscy żołnierze po powrocie do kraju podnieśli bunt, domagając się dla siebie pozycji równoważnej z tą jaką mieli ich greccy pobratymcy. Doprowadziło to do oderwania się Tebaidy i powstania na południu oddzielnego państwa nubijskich faraonów (secesję zlikwidowano dopiero w 186 p.n.e.) Sytuacja ta miała tak fatalne skutki dla finansów, zrujnowanego podatkami na armię królestwa, że niezadowolenie z władzy Ptolemeuszów wyraźnie wzrosło.
Po śmierci Filopatora jego następcą został pięcioletni syn Ptolemeusz V Epifanes, a nieprzerwanie pozostający u steru Agathokles z Sosibiosem, w celu zapewnienia sobie wpływu na małoletniego monarchę, pozbyli się tym razem wszystkich uprawnionych do regencji i następstwa tronu. Według Plutarcha zamordowana została cała najbliższa rodzina małego króla tzn.: jego brat Lizymach, wuj Magas, babka Berenika II, a na końcu jego własna matka Arsinoe ("Historie" XV.25). W czasach regencji definitywnie utracono też na rzecz Antiocha Syropalestynę i część posiadłości małoazjatyckich na rzecz Macedonii. Młody władca zmarł w 180 p.n.e. najprawdopodobniej otruty.
Kolejne półtora wieku zajęły Ptolemeuszom wewnątrz dynastyczne walki, prowadzące do powolnej ruiny państwa. Po śmierci Epifanesa władza przypadła trójce jego dzieci i sprawującej regencję żonie Kleopatrze I. Najstarszy syn Ptolemeusz VI (180-145 p.n.e.), o kultowym przydomku "Filometor" (, kochający matkę), objął rządy w 175 p.n.e. i pojął za żonę siostrę Kleopatrę II. W roku 170 p.n.e. wybuchła kolejna wojna pomiędzy Egiptem a państwem Seleukidów, w której mający zdecydowaną przewagę militarną Antioch IV Epifanes musiał się już jednak liczyć z reakcją Rzymu. W wyniku osobistego spotkania Ptolemeusza i Antiocha doszło do porozumienia, na mocy którego Seleukida objął patronat nad królem Egiptu. Na dworze aleksandryjskim, nie specjalnie zdającym sobie sprawę z własnej słabości, zostało to przyjęte z wrogością i w odpowiedzi nowym królem obwołano młodszego z braci Ptolemeusza VIII (Euergetesa II), znanego również jako "Fyskon" (, brzuchacz), po czym ożeniono go z jego siostrą Kleopatrą II (która mimo to nie przestała być żoną Ptolemeusza VI). Zmiana sytuacji na wschodzie doprowadziła do wmieszania się w konflikt do tej pory obojętnego Rzymu (neutralność była korzystna do momentu zakończenia wojny macedońskiej). Do Antiocha wysłano Gajusza Popiliusza Laenasa z listem od Senatu, a scenę spotkania w bardzo obrazowy sposób przedstawił Liwiusz. Według niego do rozmowy doszło niedaleko Aleksandrii, gdzie legat zakreśliwszy kijem okrąg dookoła osoby króla stwierdził, że nie pozwoli mu wyjść poza jego granice dopóki nie udzieli jasnej odpowiedzi ("Ab Urbe condita" XLV.12).
Polityka Rzymu wobec Egiptu.
Wzajemne relacje egipsko-rzymskie rozpoczęły się od poselstwa Ptolemeusza II wysłanego w 273 p.n.e. i życzliwej neutralności Egiptu, podczas wojen Rzymu z Kartaginą (m.in. odmówienie Fenicjanom pożyczki). Interwencja Rzymu (poselstwo Laenasa) stanowi cezurę, od której rozpoczęła się jego „opieka” nad Egiptem. Wtedy to kraj nad Nilem stał się zakładnikiem wewnętrznych tarć senackich frakcji i pozostawał pozornie niezależny jedynie z powodów czysto pragmatycznych. Senatorowie woleli bowiem na tronie Egipskim któregoś z Ptolemeuszów, niż ambitnego krajana rządzącego zasobną prowincją.
W roku 165 p.n.e. doszło do poważnej rewolty niejakiego Dionizjosa Petosarapisa. Początkowo działając na korzyść młodszego ze skonfliktowanych braci Petosarapis podburzył aleksandryjczyków, gdy Filometor z Fyskosem zdążyli się jednak pogodzić, uciekł ze stolicy podburzając cały kraj.
Ptolemeusz VI zmarł w 145 p.n.e., w wyniku ran odniesionych w kolejnej wojnie z Seleukidami, wywołanej tym razem przez stronę egipską. Gdy po jego śmierci rodzeństwo nie zdołało kontynuować polityki ingerencji, stało się jasne, że Egipt stracił zdolność do prowadzenia jakiejkolwiek, ambitniejszej polityki zagranicznej.
Kleopatra II rządząca w imieniu małoletniego Ptolemeusza VII (syna zmarłego Ptolemeusza VI Filometora) została zmuszona przez ludność Aleksandrii, do ożenku z pozostałym przy życiu Ptolemeuszem VIII Fyskonem. Ten, nie chcąc mieć konkurentów, zamordował bratanka, po czym ożenił się z córką swojej żony Kleopatrą III, nie przeprowadzając z tą pierwszą żadnego formalnego rozwodu (miał zatem dwie żony matkę i córkę, z którymi sam był spokrewniony!) Cała, nienawidząca się wzajemnie trójka zwarła się w koszmarnym uścisku, a próbując się wzajemnie wyeliminować doszczętnie zrujnowała kraj.
Po śmierci Fyskona (116 p.n.e.) i Kleopatry II (115 p.n.e.) władza w państwie przeszła w ręce regentki Kleopatry III (matki przyszłego władcy Ptolemeusza X Aleksandera), z kolei nieślubny syn „brzuchacza” Ptolemeusz Apion dostał w zarząd Cyrenajkę. Walki rozgorzały na nowo, ponieważ pominięty w testamencie Ptolemeusz IX Soter (o przydomku "Lathyros", groszek) postanowił dochodzić swoich praw. W 96 p.n.e. rządzący Cyrenajką Apion przekazał ją w testamencie Rzymowi (prowincja od 76 p.n.e.), a kilka lat później w 87 p.n.e. na podobny akt zdecydował się pokonany przez "Lathyrosa" Aleksander (przekazując cały Egipt, jednak bez odzewu ze strony Republiki). Po kilku latach dynastią targnął wstrząs, kiedy wszyscy męscy potomkowie dostali się do niewoli króla Pontu Mitrydatesa, uciec zdołał tylko Ptolemeusz XI, syn Ptolemeusza X (obydwaj z przydomkiem Aleksander), który, po 3-tygodniowych rządach zginął w zamieszkach.
Ok. 80 p.n.e. władzę przejęli synowie Ptolemeusza IX, Ptolemeusz XII w Egipcie i jego brat również Ptolemeusz na Cyprze. W roku 59 p.n.e. w Senacie rzymskim zapadła decyzja o włączeniu wyspy do imperium, wobec czego młodszy z braci popełnił samobójstwo, a w wyniku braku reakcji na politykę Rzymu, Ptolemeusz XII musiał uchodzić z kraju. Wrócił pod osłoną legionów.
Rządy Kleopatry VII.
Ptolemeusz XII zmarł w 51 p.n.e. pozostawiając rządy swojemu potomstwu, najstarszej Kleopatrze VII i Ptolemeuszowi XIII. Dzieci tradycyjnie zawarły małżeństwo, które tradycyjnie nie uchroniło ich od konfliktu. Kiedy w Aleksandrii wybuchły skierowane przeciw Kleopatrze zamieszki, sytuację na korzyść królowej przeważył Juliusz Cezar (pojawił się w Egipcie w pogoni za Pompejuszem). W samym tumulcie zginął uważany za ich organizatora Ptolemeusz XIII. Po wyjeździe Cezara, Kleopatra powiła syna Cezariona, a do czasu śmierci kochanka (44 p.n.e.) zdążyła jeszcze wyjść za mąż za młodszego brata Ptolemeusza XIV (którego później kazała zgładzić) i odwiedzić Rzym.
Ostatnie lata życia ostatniej królowej Egiptu znaczy związek z Markiem Antoniuszem (urodziła mu trójkę dzieci). Jego przegrana w bitwie pod Akcjum była również przegraną Kleopatry. Para popełniła samobójstwo w 30 p.n.e., a Oktawian August nie zamierzał pozostawiać przy życiu syna Cezara. Egipt stał się jego osobistą domeną.
Administracja.
Nowa władza (po 323 p.n.e.) nie wprowadziła większych zmian w stosunku do tradycyjnego, egipskiego systemu administracyjnego, który był nadzwyczaj sprawny i rozbudowany, a także przystosowany do specyficznych miejscowych warunków. Cechą charakterystyczną monarchii Ptolemejskiej, w przeciwieństwie do innych państw hellenistycznych, była niechęć do zakładania znanych z Grecji właściwej polis, których samorządność prowadziła do zmniejszenia kompetencji władzy centralnej. Podstawą podziału administracyjnego były wobec tego wsie i nomy, które w późniejszym okresie zgrupowano w tzw. toparchie ( "toparhis", dystrykt, czyli kilka wiosek) i analogiczne do nich, grupujące po kilka, kilkanaście nomów, jednostki regionalne.
Mający charakter nadzoru nad uprawami, irygacją i ściąganiem podatków podział administracyjny implikował istnienie klasy urzędniczej. Od czasów staroegipskich była ona ściśle zhierarchizowana i dobrze opłacana, ze względu jednak na fakt iż nadzór odbywał się poprzez nakładanie się niektórych funkcji różnych szczebli, nadzwyczaj często dochodziło do przekraczania przez urzędników uprawnień i w efekcie nadużyć w stosunku do ludności. Na szczeblu nomu istniał charakterystyczny urzędowy trójpodział. Nomarcha zajmował się rolnictwem (, "nomarchos"), ekonom podatkami (, "oikonomos"), a pisarz królewski (, "basilikos grammateus") prowadził rejestry. Przez cały III wiek p.n.e. układ ten ewoluował w kierunku funkcji stratega ( "strategos", dowódca wojskowy), który stał się najwyższym urzędnikiem nomu.
Grupę najwyższych dostojników odróżniało noszenie dworskich tytułów. Najwyżsi byli "Krewni" (tytularni), później "Pierwsi Przyjaciele", "Dowódcy straży", "Przyjaciele", "Następcy" i "Członkowie straży przybocznej". Zasada ich uzyskiwania była dwojaka, król mógł przydzielać je sam (za zasługi) lub też przysługiwały z tytułu piastowanego urzędu. Do tych drugich uprawnieni byli zarządca Cypru, szefowie większych nomów (później strategowie) i kancelarii królewskich, namiestnicy Aleksandrii, zarządcy regionów ("diojkeci"), kapłani Musejonu, a także dowódcy armii i floty.
Armia i flota.
Armie okresu hellenistycznego były w większości przypadków armiami zawodowymi. Początkowo gros najemników stanowili Grecy oraz mieszkańcy greckich terytoriów peryferyjnych np. Trakowie i Lidyjczycy, w II i I wieku p.n.e. pojawili się Semici, Żydzi i Arabowie oraz celtyccy Galaci. Oficerowie rekrutowani byli spośród Macedończyków i Greków, co powodowało przyspieszoną hellenizację żołnierzy. Dla tych drugich służba w armii stanowiła o możliwości awansu społecznego i wliczenia ich w poczet uprzywilejowanych Hellenów, jednak ze względu na fakt iż służący za pieniądze najemnicy odznaczali się małą karnością i skłonnością do zdrady, władcy hellenistyczni starali się stworzyć własną bazę rekrutacyjną w postaci wojskowych osadników (kleruchów).
Początkowo armia hellenistycznego Egiptu została stworzona z oddziałów, jakie przysługiwały Ptolemeuszowi w związku z pełnioną przez niego funkcją satrapy. Na miejscu zastał on również grupę egipskich żołnierzy zwanych "machimoi" (, zdolni do walki) używanych później do zadań porządkowych i rekrutowania załóg okrętów. O liczebności armii ptolemejskiej z końca III wieku świadczy przekaz Polibiusza, który podał konkretne liczby odnoszące się do wojsk egipskich z bitwy pod Rafią. Grecki historyk wymienił ok. 70 tys. piechurów, 5000 jazdy i 73 słonie bojowe ("Dzieje" V.65), wtedy też doszło do zrównania statusu żołnierzy greckich i egipskich.
Obszarem działania floty były głównie Morze Śródziemne i Egejskie, a także Morze Czerwone i Nil. Zdecydowanie największych sił wymagała imperialna polityka wobec wysp Morza Egejskiego i południowych wybrzeży anatolijskich. Morze Czerwone podlegało raczej rutynowej działalności związanej z osłoną szlaków handlowych, a Nil działaniom policyjnym związanym z zapewnieniem drożności szlaków komunikacyjnych. W wyniku częstych buntów na południu Egiptu w II wieku w Ptolemais w Tebaidzie ustanowiono dowództwo floty rzecznej, powiększonej o okręty morskie. Flota Ptolemeuszów należała do największych w świecie hellenistycznym i za panowania Ptolemeusza II Filadelfosa liczyła 336 jednostek (w większości dużych okrętów) obsługiwanych przez ok. 90 tys. osób załogi.
Społeczeństwo.
Podstawowy podział ludności Egiptu przebiegał wzdłuż różnic natury etnicznej. Wszystkich przybyszy nazywano Hellenami i stanowili oni warstwę uprzywilejowaną w stosunku do ludności miejscowej. Skład tej grupy nie był jednak jednorodny, oprócz Greków i Macedończyków zaliczano do niej bowiem wszystkich nie-Egipcjan, w tym Traków, celtyckich Galatów, a nawet Żydów. W związku z tą różnorodnością, długo utrzymał się zwyczaj podawania po imieniu nazwy państwa pochodzenia tzw. "ethne" (, grupa, plemię), np. "Ptolemaios, syn Glaukiasa, Macedończyk" (Papirus UPZ I 10). Ponieważ przybysze stanowili odrębny stan, wiązało się to z różnicami natury prawnej, dotyczyły ich prawa polis z których pochodzili i podlegali odrębnym sądom .
Dużym skupiskiem greckich kolonistów było Fajum, gdzie ulokowano większość kleruchów (osadników wojskowych), liczba Greków w pozostałych wioskach była niewielka. Ci którzy nie byli żołnierzami zajmowali stanowiska w królewskiej biurokracji lub handlu, często pośrednicząc w obrocie gotówkowym, który dla rodzimych Egipcjan był ciągle pewną nowością. Greckiej odrębności broniły szkoły i gimnazjony, dlatego też pomimo odgórnych zabiegów, koloniści pozostali przez cały okres hellenistyczny grupą odrębną. Ta pielęgnowana i uprzywilejowana pozycja stanowiła podstawę wrogości Egipcjan, wyrażaną w masowych wystąpieniach II i I wieku p.n.e. Niewątpliwie również niewielka ilość greckich polis była przyczyną tego, że miejscowi poza większymi miastami, oparli się hellenizacji.
Kultura.
Aleksandria (Musejon i biblioteki).
Założona jeszcze przez wielkiego Aleksandra, przyszła stolica ptolemejskiego Egiptu szybko stała się pierwszym miastem świata antycznego. Za czasów Diodora Sycylijskiego (80-20 p.n.e.) liczyła sobie 300 tys. wolnych mieszkańców i przyciągała nie tylko ze względu na możliwości handlowe i swoje dwa porty (morski i rzeczny), ale również ze względów kulturowych. Stanowiący etniczną mozaikę aleksandryjczycy byli społecznością aż nazbyt skorą do rozruchów. Rozwarstwienie, napięcia etniczne, a nade wszystko gotowość do wykorzystania tłumów przez rywalizujących ze sobą członków dynastii, prowadziły do sytuacji, w której tumulty stawały się czynnikiem kształtującym sytuację polityczną (szczególnie w wieku II i I p.n.e.)
Wszyscy władcy państw hellenistycznych wspierali twórców, ale tylko w Aleksandrii znaleźć można było finansowane przez nich instytucje wspierające ludzi nauki i sztuki. Dało to niezwykle trwałe rezultaty, a Aleksandria była jednym z najbardziej znaczących ośrodków kulturalnych jeszcze w okresie późnego cesarstwa.
To z inicjatywy pierwszego z Ptolemeuszów powstał Musejon ( "Museion"). Była to instytucja wzorowana na Akademii Ateńskiej i Lykeionie z tą różnicą, że mianowany przez króla przewodniczący, był jednocześnie kapłanem. Musejon miał więc charakter na poły religijny (świątynia w której czczono muzy). Uprawiano w nim nauki takie jak geografia, astronomia, matematyka i filologia. Nieopodal założono również ogród botaniczny i zoologiczny.
Również za czasów Ptolemeusza I Sotera wybudowano słynną Bibliotekę Aleksandryjską. Z natury rzeczy miała ona służyć członkom Musejonu, ale była instytucją odrębną. Już za czasów Ptolemeusza II liczyła podobno 500 tys. zwojów (a przed okresem rzymskim 700 tys.) Mniejsza, otwarta dla wszystkich biblioteka mieściła się przy centrum kultu Serapisa Serapejonie i liczyła ok. 70 tys. zwojów.
Instytucje aleksandryjskie tworzyły bardzo trwałe ramy kulturowe, oddziałujące również poza granicami. Stały się ponadto miejscem przenikania się kultur helleńskiej i egipskiej. Mając na celu oswojenie miejscowej zwyczajów oraz uczynienie ich bardziej zrozumiałymi dla przybyszów, podejmowano się tłumaczenia egipskich tekstów (także religijnych) lub pisania zupełnie nowych, uwzględniających kulturowe różnice. Jedną z takich osób był kapłan Isodoros, którego liryki odnaleziono na ścianach hellenistycznej świątyni Izydy w Medinet Madi. Kolejną znacznie wcześniejszą Manethon opisujący w języku greckim historię Egiptu ("Święte Teksty"), którego prace do dziś dzień stanowią podstawę dla periodyzacji dziejów Egiptu.
Architektura.
Ożywioną działalność budowlaną, na co wskazują zabytki tebańskie, prowadzili głównie pierwsi władcy dynastii ptolemejskiej. Ptolemeusz II i Ptolemeusz III znacznie rozbudowali stare centrum kultu Amona. Pierwszy z nich nakazał budowę bramy do okręgu Mut, drugi bramy w okręgu Amona, przed świątynią Chonsu oraz bramy przy głównej alei procesyjnej. Ptolemeusz VIII zbudował świątynię Opet poświęconą Ozyrysowi w Karnaku. Wznoszone były według starych tradycji architektonicznych. Znaczące budowle powstawały również poza głównymi ośrodkami i stanowią do dzisiaj najlepiej zachowane zabytki architektury egipskiej. Poza stolicą hellenizacja nie postępowała tak szybko. Przykładem może być wspomniana już świątynia Horusa w Edfu, nad wykończeniem której pracowały później kolejne pokolenia.
Do tradycyjnej formy architektonicznej znanej chociażby z okresu faraońskiego wniesiono niewiele. Wyraźnie zauważalną nowościa były tylko bogato zdobione kapitele kolumn i różne kształty ich głowic. Również w rzeźbie utrzymywano stare tradycje, poza zindywidualizowanymi portretami władców, wykonywanymi na wzór grecki. Ta specyficzna dychotomia kulturowa, potęgowana faktem niewielkiej ilości greckich polis (oprócz stolicy to Naukratis i Ptolemais Hermiou), sprawiała, że o Aleksandrii mówiono, że leży przy Egipcie, a nie w Egipcie.
Religia i kapłani.
Jednym z ciekawszych zjawisk religijnych tego okresu był tzw. synkretyzm religijny. Ze względu na fakt, iż w religiach politeistycznych bóstwo związane było z terytorium, dla egipskich Greków i Macedończyków naturalną rzeczą było zaspokajanie potrzeb natury religijnej poprzez uczestnictwo w kultach lokalnych. Nie przeszkadzało im to jednak w doszukiwaniu się w miejscowych wierzeniach podobieństw do tych znanych z Grecji właściwej. Proces nadawania bogom egipskim imion reprezentantów greckiego panteonu nazywa się w dzisiejszej historiografii "interpretatio graeca" (tłumaczeniem na grekę).
Doprowadziło to do powstania nowych bóstw takich jak chociażby Sarapis, którego kult miał korzenie w egipskich wierzeniech związanych z Ozyrysem-Apisem (świętym bykiem). Grecy utożsamiali go z Zeusem, Dionizosem i Asklepiosem. Szybko stał się on głównym bogiem dynastii ptolemejskiej, a centrum kultu był aleksandryjski Sarapejon. Ta sama kwestia dotyczyła Izydy, łączonej z grecką Demeter, i jej syna Harpokratesa (Horusa). Ptolemeusze wspierali kult Serapisa po to aby uzyskać wśród poddanych, różniących się etnicznie i kulturowo, większą jedność i posłuch.
Zupełnie nieźle miały się tradycyjne egipskie religie, szczególnie Amona tebańskiego i Ptaha memfickiego. Kapłani starych kultów (z głównych ośrodków) jako nieliczni Egipcjanie zaliczani byli do elity politycznej i ekonomicznej od samego początku trwania dynastii ptolemejskiej. O sile oddziaływania kleru egipskiego świadczyć mogą dwie, zachowane do naszych czasów stele Kamień z Rosetty i Kamień z Kanopos. Zawierają one dekrety kończące tradycyjne memfickie synody. Jeden z czasów panowania Ptolemeusza III Euergetesa (Kamień z Kanopos 238 p.n.e.), drugi (Kamień z Rosetty 196 p.n.e.) z czasów panowania Ptolemeusza V Epifanesa.
Dekret z Kanopos zawiera „zalecenia” dla władcy i informację o reformie kalendarza wprowadzanej za pośrednictwem świątyń. Świadczyć to może o potędze jaką posiadali kapłani i ich znaczeniu w utrzymaniu posłuchu w państwie Ptolemeuszów. Bez wątpienia to również kapłani tebańscy mieli swój wielki udział w secesji południa w wyniku zaburzeń jakie wybuchły po czwartej wojnie syryjskiej.

</doc>
<doc id="3005102" url="https://pl.wikipedia.org/wiki?curid=3005102" title="Egipt hellenistyczny">
Egipt hellenistyczny



</doc>
<doc id="3005103" url="https://pl.wikipedia.org/wiki?curid=3005103" title="Egipt Lagidów">
Egipt Lagidów



</doc>
<doc id="3005105" url="https://pl.wikipedia.org/wiki?curid=3005105" title="Tom Kempers">
Tom Kempers

Tom Kempers (ur. 1 czerwca 1969 w Bussum) – holenderski tenisista.
Kariera tenisowa.
Karierę zawodową rozpoczął w 1988 roku, a zakończył w 1999 roku.
Specjalizował się w grze podwójnej, w której wygrał cztery turnieje rangi ATP World Tour oraz osiągnął dwa finały.
W rankingu singlowym Kempers najwyżej był na 253. miejscu (28 lutego 1994), a w klasyfikacji deblowej na 42. pozycji (10 sierpnia 1998).

</doc>
<doc id="3005106" url="https://pl.wikipedia.org/wiki?curid=3005106" title="André Nelis">
André Nelis

André Nelis (ur. 29 października 1935 w Borgerhout, zm. 9 grudnia 2012 w Antwerpii) – belgijski żeglarz sportowy, dwukrotny medalista olimpijski.
Startował w klasie Finn. Zdobył w niej srebrny medal na igrzyskach olimpijskich w 1956 w Melbourne i brązowy na igrzyskach olimpijskich w 1960 w Rzymie. Na obu tych igrzyskach był chorążym reprezentacji Belgii. Startował również na igrzyskach olimpijskich w 1964 w Tokio, gdzie zajął 10. miejsce.
Był zwycięzcą Finn Gold Cup, czyli mistrzostw świata w klasie Finn w 1956 i 1961, wicemistrzem w latach 1958-1960 oraz brązowym medalistą w 1957 i 1962.
Później zajął się wytwarzaniem żagli. Jego fabryka spłonęła w 1984, wraz z medalami olimpijskimi, których kopie ofiarował Nelisowi Jacques Rogge (przewodniczący MKOl i były olimpijczyk w klasie Finn) 25 lat później.
Zmarł w 2012 na raka.

</doc>
<doc id="3005108" url="https://pl.wikipedia.org/wiki?curid=3005108" title="Zalew Bernatka">
Zalew Bernatka

Zalew Bernatka – niewielki sztuczny zbiornik wodny uformowany w biegu rzeki Bernatka (lewy dopływ Kamiennej) – przepływowy, zamknięty jazem. Podstawowa funkcja zbiornika to retencja wód w biegu rzeki Bernatka.
Położenie.
Położony w zachodniej części miasta Skarżysko-Kamienna, na skraju historycznej wsi "Milica" (obecnie Osiedle Milica). Graniczy z obszarem leśnym ciągnącym się do Niekłania Wielkiego.
Dojazd ul. Paryską poprzez skrzyżowanie z drogą europejską E77, ok. 3 km od centrum Skarżyska-Kam.
Dane techniczne zbiornika.
Powierzchnia czaszy zwierciadła wody przy normalnym piętrzeniu – 1,71 ha
Rzędna przy normalnym spiętrzeniu – 252,30 m n.p.m.
Głębokość średnia przy normalnym spiętrzeniu – 1,40 m
Jaz
Funkcja rekreacyjna.
Zbiornik pełnił w przeszłości także funkcję rekreacyjną. Znajdowało się tam kąpielisko z wypożyczalnią sprzętu rekreacyjnego czynną w sezonie letnim. Dawniej prężnie działający ośrodek wypoczynkowy przy zbiorniku jest w stanie ruiny (budynki rozebrane, pozostałe fundamenty). Obecnie teren jest w rękach prywatnego inwestora.
Przebudowa.
Przy obecnym stanie technicznym i parametrach technicznych funkcja retencyjna zbiornika jest połowiczna. Władze miasta rozpisały przetarg na gruntowną przebudowę zbiornika w tym przebudowę zapory, kanałów burzowych i otoczenia zbiornika.

</doc>
<doc id="3005110" url="https://pl.wikipedia.org/wiki?curid=3005110" title="Antonio Giovinazzi">
Antonio Giovinazzi

Antonio Giovinazzi (ur. 14 grudnia 1993 w Martina Franca) – włoski kierowca wyścigowy. Od sezonu 2019 do sezonu 2021 był kierowcą zespołu Alfa Romeo Racing, gdzie tworzył duet kierowców wraz z Kimim Räikkönenem. Obecnie startuje w Formule E i jest kierowcą rezerwowym Ferrari w Formule 1.
Życiorys.
Początki.
Giovinazzi rozpoczął karierę w jednomiejscowych bolidach wyścigowych w wieku 19 lat w 2012 roku poprzez starty w Formule Pilota China. Spisał się tam bardzo dobrze. Dzięki sześciu zwycięstwom i trzynastu podium uzbierał 229 punktów, co dało mu tytuł mistrzowski. W tym samym sezonie pojawił się także gościnnie na starcie Europejskiej Formuły Abarth, gdzie też dwukrotnie zwyciężył.
Formuła 3.
Na sezon 2013 Włoch podpisał kontrakt z brytyjską ekipą Double R Racing na starty w Europejskiej Formule 3 oraz w Brytyjskiej Formule 3. Z dorobkiem odpowiednio 31 i 135 punktów ukończył sezon odpowiednio na siedemnastej i drugiej pozycji w klasyfikacji generalnej. Tym samym zdobył tytuł wicemistrzowski w Brytyjskiej Formule 3.
W 2014 roku Włoch startował w bolidzie brytyjskiej ekipy Jagonya Ayam with Carlin. Wystartował łącznie w 33 wyścigach, w ciągu których siedmiokrotnie stawał na podium, w tym dwukrotnie na jego najwyższym stopniu. Uzbierał łącznie 238 punktów. Wystarczyło to na szóste miejsce w końcowej klasyfikacji kierowców.
W sezonie 2015 Antonio kontynuował współpracę z brytyjskim teamem. Włoch walczył o tytuł mistrzowski i przez pewien okres był nawet liderem klasyfikacji generalnej. Ostatecznie jednak musiał uznać wyższość bardziej doświadczonego Szweda Felixa Rosenqvista, który wyprzedził go różnicą aż 115,5 punktu. Na przestrzeni sezonu Giovinazzi dwudziestokrotnie meldował się w pierwszej trójce, z czego sześciokrotnie na jego najwyższym stopniu. Poza tym czterokrotnie startował z pole position oraz uzyskał najszybsze okrążenie wyścigu.
Włoch wystartował również w dwóch prestiżowych wyścigach – Masters of Formula 3 oraz Grand Prix Makau. W pierwszym z nich uległ w kwalifikacjach Brazylijczykowi Sérgio Sette Câmara, jednak w wyścigu kwalifikacyjnym i głównym nie miał sobie równych. Na torze Guia Circuit z kolei rywalizację ukończył poza podium, na czwartym miejscu.
DTM.
W 2015 roku Włoch zadebiutował w niemieckich mistrzostwach samochodów turystycznych – DTM – podczas rundy na rosyjskim torze Moscow Raceway. Reprezentując zespół Audi Sport Team Phoenix Giovinazzi rywalizację zakończył jednak dopiero na dziewiętnastym i dwudziestym pierwszym miejscu.
Seria GP2.
W roku 2016 Włoch wraz z rodzimym zespołem Prema Powerteam zadebiutował w serii GP2. Antonio był zdecydowanie największym objawieniem sezonu. Zainteresowani byli nim włodarze Mercedesa, którzy złożyli mu propozycję dołączenia do ich programu rozwoju młodych kierowców. Włoch jednak odrzucił ofertę. Po dwóch weekendach bez punktów popisał się rewelacyjną jazdą na ulicznym torze w Baku, całkowicie dominując tam rywalizację. W drugim starcie pokonał na ostatnim okrążenia swojego zespołowego partnera, Francuza Pierre’a Gasly, z którym do końca walczył o tytuł mistrzowski. Po trzech zwycięstwach w przeciągu czterech wyścigów na torach Spa-Francorchamps, Monza i Sepang Giovinazzi przystępował z siedmiopunktową przewagą nad juniorem Red Bulla. Znakomita forma Francuza na torze w Abu Zabi uniemożliwiła mu jednak obronę pozycji lidera i przegrał mistrzostwo różnicą dziewięciu punktów. W trakcie sezonu ośmiokrotnie stawał na podium, w tym pięciokrotnie na jego najwyższym stopniu. Poza tym dwukrotnie sięgał po pole position oraz uzyskał najszybszy czas okrążenia.
Formuła 1.
W roku 2016 ogłoszono, że nowym kierowcami Saubera zostaną Antonio Giovinazzi oraz Pascal Wehrlein, którzy będą kolejno kierowcą testowym i kierowcą wyścigowym. Na początku nowego sezonu Wehrlein doznał kontuzji która wykluczyła go ze startów na początku sezonu pozwalając Włochowi na debiut w F1.
25 września 2018 zespół Sauber ogłosił, że w sezonie 2019 Giovinazzi będzie ich kierowcą wyścigowym. Jego partnerem z zespołu będzie Kimi Raikkonen.
Wyniki.
Podsumowanie.
† – Giovinazzi nie był zaliczany do klasyfikacji.

</doc>
<doc id="3005111" url="https://pl.wikipedia.org/wiki?curid=3005111" title="Koszaliński Pułk Obrony Terytorialnej">
Koszaliński Pułk Obrony Terytorialnej

Koszaliński Pułk Obrony Terytorialnej por. Henryka Droździarza – oddział obrony terytorialnej ludowego Wojska Polskiego.
Koszaliński Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana, w terminie do 30 maja 1963 roku, poza normami wojska, w garnizonie Koszalin, według etatu pułku OT kategorii „C”.
Pod koniec 1973 roku pułk został przeformowany, a w 1984 roku rozformowany.

</doc>
<doc id="3005112" url="https://pl.wikipedia.org/wiki?curid=3005112" title="INS Vikrant (2013)">
INS Vikrant (2013)

INS Vikrant – współczesny indyjski lotniskowiec, pierwszy okręt tej klasy wybudowany w Indiach, którego konstrukcja została opracowana przy udziale przedsiębiorstw zachodnich. Ma wyporność 37 500 ton i długość 262 metrów. Jednostka została zwodowana w 2013 roku. Ma przenosić 40 samolotów i śmigłowców.
Budowa.
Indyjska Marynarka Wojenna od lat 60. XX wieku posiadała w swoim składzie lotniskowce budowy brytyjskiej. W 1989 wszczęto prace nad zaprojektowaniem w Indiach własnego lotniskowca w celu zastąpienia starych okrętów, początkowo prowadzone z pomocą francuskiego koncernu DCN. Program był początkowo prowadzony pod nazwą "Air Defence Ship" (ADS, okręt obrony powietrznej). Planowano rozpoczęcie budowy na 1993 rok, lecz program ten został anulowany z uwagi na kryzys gospodarczy. Ponownie decyzję o budowie własnego lotniskowca rząd Indii podjął 14 czerwca 1999 roku. Tym razem prace projektowe podjęto z udziałem włoskiego koncernu Fincantieri, który był odpowiedzialny także za integrację urządzeń napędowych. Wybrano dla lotniskowca konfigurację STOBAR, z krótkim startem samolotów przy pomocy skoczni dziobowej i lądowaniem z użyciem aerofiniszera, na wzór przebudowanego w Rosji dla Indii lotniskowca INS „Vikramaditya”. Pomocy w konstruowaniu udzielało także rosyjskie Newskie Biuro Konstrukcyjne. Od sierpnia 2005 roku program był prowadzony pod nazwą "Indigenous Aircraft Carrier" (IAC, rodzimy lotniskowiec).
Uroczyste cięcie pierwszych blach odbyło się 11 kwietnia 2005 roku, a oficjalne położenie stępki miało miejsce 28 lutego 2009 roku. Według założeń okręt miał wejść do służby w 2012 roku, lecz budowa znacząco się opóźniła, najpierw z powodu wzrostu cen rosyjskiej stali okrętowej, która musiała zostać zastąpiona krajową, po uruchomieniu jej produkcji, a później w 2011 roku przez wadliwe przekładnie główne krajowej produkcji. Kadłub został zwodowany technicznie 29 grudnia 2011 roku w celu zwolnienia doku, przy masie 14 000 ton, po czym powrócił do doku w 2012 roku. Oficjalne wodowanie i chrzest miały miejsce 12 sierpnia 2013 roku w stoczni Cochin Shipyard. Lotniskowiec otrzymał nazwę „Vikrant” (w sanskrycie: odważny, śmiały), tradycyjna już dla indyjskich lotniskowców, noszoną przez pierwszy okręt tej klasy. Okręt następnie ponownie trafił do suchego doku, który opuścił 10 czerwca 2015 roku. Wyposażanie okrętu jednak znacznie się przeciągnęło, częściowo przez fakt, że indyjski przemysł nie miał doświadczeń z budową tak złożonych okrętów. W 2019 roku po raz pierwszy uruchomiono siłownię lotniskowca.
4 sierpnia 2021 roku lotniskowiec rozpoczął próby morskie. Okręt wszedł do służby 2 września 2022 roku. Koszt budowy szacowano na około 3 miliardy dolarów. Budowa okrętu uznana została za symbol możliwości i samowystarczalności przemysłu indyjskiego, aczkolwiek szereg kluczowych elementów pochodzi od dostawców zagranicznych, w szczególności napęd i radary. W budowie brał udział szereg indyjskich przedsiębiorstw, wymagała ona też opracowania w Indiach nowych stopów stali. Oficjalnie określono udział materiałów i wyposażenia wytworzonych w Indiach na 76%. Mimo przyjęcia do służby, proces wyposażenia jeszcze nie był zakończony, m.in. brak było anten radaru wielofunkcyjnego. Do połowy 2023 roku miały zakończyć się próby bazowania lotnictwa na okręcie, a gotowość operacyjną miał on uzyskać do końca 2023 roku.
Opis.
Kadłub i architektura.
Okręt ma ogólną architekturę typową dla współczesnych lotniskowców, z wąską wyspową nadbudówką na prawej burcie oraz szerokim pokładem lotniczym mieszczącym pokład startowy w części dziobowej i ukośny pokład do lądowania na lewej burcie. Na skutek skonstruowania w rzadziej stosowanej konfiguracji STOBAR, okręt jest podobny do lotniskowców o genezie rosyjskiej, w tym indyjskiego „Vikramaditya”, przede wszystkim z uwagi na zaprojektowany w podobny sposób wznoszący się pokład startowy na oprofilowanym wysokim dziobie okrętu. Z uwagi na wybór konfiguracji, okręt nie posiada katapult. Podobnie jak w „Vikramaditya”, na pokładzie wytyczono dwie drogi do startu samolotów, zaczynające się na pokładzie do lądowania i zbiegające się u szczytu rampy dziobowej. „Vikrant” ma jednak bardziej regularny obrys pokładu, z równoległymi krawędziami, zapewniający obszerniejsze miejsce do parkowania samolotów po prawej stronie. Powierzchnia pokładu lotniczego wynosi 12 500 m².
Według nowszych informacji, wyporność okrętu (prawdopodobnie pełna) wynosi 43 000 ton. Długość wynosi 262,5 m, a szerokość 61,6 m. Zanurzenie według wczesnych danych wynosi 8,4 m.
Grupa lotnicza.
Grupa lotnicza okrętu według planów może składać się z 30 samolotów i 10 śmigłowców. Ma przenosić początkowo 24 samoloty myśliwskie MiG-29K, także w wersji szkolno-bojowej MiG-29KUB. Oprócz ograniczonej posiadanej liczby samolotów, których 45 sztuk kupiono w Rosji dla obu lotniskowców (z tego cztery uległy katastrofom do 2023), problemem może być ich niska sprawność, uzależniona od dostaw części z Rosji. Z tego powodu Indie zamierzają kupić 26 samolotów pokładowych produkcji zachodniej – w grę wchodzą Dassault Rafale lub F/A-18E/F Super Hornet, które przetestowano pod kątem możliwości startu z pokładu ze skocznią. Przewidywano także możliwość przenoszenia lekkich jednosilnikowych myśliwców produkcji indyjskiej Tejas Mk 2. Ostatecznie jako docelowy samolot planowany jest nowy indyjski dwusilnikowy samolot rozwijany pod oznaczeniem TEDBF ("Twin Engine Deck Based Fighter"), którego oblot przewidywany jest na 2026 roku, a wejście do służby na 2032 rok. Oprócz samolotów, lotniskowiec ma przenosić do 10 śmigłowców różnych typów, w tym MH-60R Seahawk, Ka-31 (wczesnego ostrzegania) i HAL Dhruv.
Uzbrojenie i wyposażenie.
„Vikrant” posiada uzbrojenie obronne w postaci 32 pionowych wyrzutni izraelskich pocisków przeciwlotniczych bliskiego zasięgu Barak 8. Uzbrojenie to uzupełniają cztery rosyjskie zestawy artyleryjskie obrony bezpośredniej AK-630 z kierowanym radarowo działkiem rotacyjnym kalibru 30 mm. Według niektórych informacji, uzbrojenie mają także stanowić cztery automatyczne armaty uniwersalne OTO Melara 76 mm.
Okręt ma przenosić nowoczesne odpowiednie wyposażenie radioelektroniczne, przede wszystkim oparte o radar dozoru powietrznego dalekiego zasięgu Selex RAN-40L oraz wielofunkcyjny radar IAI Elta EL/M-2248 MF-STAR.
Napęd.
Napęd okrętu stanowią cztery amerykańskie turbiny gazowe General Electric LM2500+, o łącznej mocy 80 000 kW. Turbiny pracują w układzie COGAG i napędzają dwie śruby poprzez przekładnie. Okręt wyposażony jest w generatory elektryczne o łącznej mocy 24 000 kW.

</doc>
<doc id="3005113" url="https://pl.wikipedia.org/wiki?curid=3005113" title="Mózg Boltzmanna">
Mózg Boltzmanna

Mózg Boltzmanna – hipotetyczny samoświadomy podmiot, który wyłania się z chaosu w wyniku przypadkowych fluktuacji. Pomysł pochodzi od fizyka Ludwiga Boltzmanna (1844-1906), który postulował, że znany Wszechświat powstał z przypadkowej fluktuacji, podobnej do procesu, w którego wyniku mógłby powstać mózg Boltzmanna.
Paradoks mózgu Boltzmanna.
Mózgi Boltzmanna często określa się w kontekście „paradoksu mózgu Boltzmanna” lub „problemu mózgu Boltzmanna”. Są one również określane jako „dzieci Boltzmanna”.
Koncepcja wynika z potrzeby wyjaśnienia, dlaczego obserwujemy tak duży stopień organizacji we Wszechświecie. Druga zasada termodynamiki stwierdza, że całkowita entropia w zamkniętym wszechświecie nigdy się nie zmniejszy. Wobec tego najbardziej prawdopodobny wszechświat powinna cechować wysoka entropia, nieuporządkowanie i jednorodność. Dlaczego więc obserwowana entropia jest tak niska?
Boltzmann zaproponował, że my i nasz obserwowany świat o niskiej entropii powstał w wyniku przypadkowej fluktuacji we wszechświecie o wyższej entropii. Nawet w stanie bliskim równowagi będą występowały stochastyczne wahania poziomu entropii. Najczęściej występujące wahania będą stosunkowo małe, co spowoduje tylko niewielki poziom organizacji, podczas gdy większe wahania oraz wynikające z nich zwiększenie poziomu organizacji będą stosunkowo rzadkie. Duże wahania będą niemal niewyobrażalnie rzadkie, ale są możliwe dzięki ogromnym rozmiarom wszechświata i koncepcji, że jeśli jesteśmy wynikiem fluktuacji, to istnieje „błąd selekcji”: widzimy ten bardzo mało prawdopodobny wszechświat, ponieważ mało prawdopodobne warunki są konieczne dla nas, abyśmy tutaj mogli być, jest to wyraz zasady antropicznej.
Jeśli nasz obecny poziom organizacji, posiadający wiele samoświadomych podmiotów, jest wynikiem przypadkowej fluktuacji, a jest on o wiele mniej prawdopodobny niż poziom organizacji, który tworzy tylko samodzielne samoświadome podmioty, to w każdym wszechświecie z poziomem organizacji, który widzimy, powinna istnieć ogromna liczba samotnych mózgów Boltzmanna pływających w nierozpoznanych środowiskach. W nieskończonym wszechświecie, liczba samoświadomych mózgów spontanicznie, losowo wyłaniających się z chaosu, wraz z fałszywymi wspomnieniami z życia, takiego jak nasze, powinna znacznie przewyższać liczbę prawdziwych mózgów wyewoluowanych w obserwowalnym wszechświecie, powstałym z niewyobrażalnie rzadkich fluktuacji.
Paradoksem mózgu Boltzmanna jest to, że jakikolwiek obserwator (samoświadomy mózg ze wspomnieniami takimi, jakie mamy my, który obejmuje nasz mózg) jest znacznie bardziej prawdopodobnie mózgiem Boltzmanna niż wyewoluowanym mózgiem. Stwierdzenie to obala również argument o błędzie selekcji.
Według Seana M. Carrolla wyjaśnieniem paradoksu Boltzmanna może być fakt, że łatwiej jest stworzyć nowy wszechświat (i mózgi, które w nim wyewoluują) niż sam mózg.

</doc>
<doc id="3005114" url="https://pl.wikipedia.org/wiki?curid=3005114" title="Mounir Fakhry Abdel Nour">
Mounir Fakhry Abdel Nour



</doc>
<doc id="3005115" url="https://pl.wikipedia.org/wiki?curid=3005115" title="Złocik zielony">
Złocik zielony

Złocik zielony ("Chlorostilbon olivaresi") – gatunek małego ptaka z rodziny kolibrowatych (Trochilidae). Występuje endemicznie w Kolumbii. Został opisany w roku 1996. Nie jest zagrożony wyginięciem.
Taksonomia.
Holotyp, dorosły samiec, zebrany został 24 listopada 1992 roku, znajduje się obecnie w posiadaniu Instituto de Ciencias Naturales. Zebrany został w górach Serranía de Chiribiquete na wysokości 570 m n.p.m. Nazwa gatunkowa upamiętnia Antonio Olivaresa, zaś nazwa angielska, "Chiribiquete Emerald", odnosi się do miejsca występowania. Jest to gatunek monotypowy.
Morfologia.
Poniższe wymiary dotyczą holotypu. Dziób mierzy 19,5 mm, skok 4,4 mm, zaś ogon 25,6 mm. Długość zgiętego skrzydła wynosi 49,6 mm, masa ciała 3,4 g. Wierzch głowy, kark, grzbiet i kuper metalicznozielony (w odcieniu Shamrock Green). W okolicach nozdrzy mała liczba piór opalizuje złoto. Pokrywy nadogonowe niebieskawe. Boki głowy oraz szyja szmaragdowozielone, opalizują żółtozielono i turkusowo. Część środkowych sterówek niebieskawa. 2. i 3. para sterówek bardziej ciemnoniebieskie, natomiast kolejne w kolorze indygo. Samica z wierzchu bardziej zielonobrązowa, boki głowy ciemnoszare. Od spodu jasna. Zakończenia zewnętrznych sterówek białe.
Zasięg występowania.
Zasięg występowania szacowany na 6500 km2 obejmuje pasmo górskie Serranía de Chiribiquete. Maksymalna jego wysokość to 900 m n.p.m. 
Ekologia i zachowanie.
W okolicach odnalezionego holotypu przeważały niegęsto rozmieszczone krzewy o wysokości 2–3 m, w dużej ilości były to "Bonnetia martiana" (Bonnetiaceae); poza tym napotkano krzewy "Bonnetia", "Clusia chiribi-quetensis" (Guttiferae), "Tepuianthus savannensis" ("Tepuianthaceae"), "Graf-fenriedia" (Melastomataceae) oraz "Decagonocarpus cornutus". Gleba piaszczysta. Badane osobniki przebywały szczególnie w zaroślach krzewów "Bonnetia".
W żołądku holotypu odnaleziono muchówkę. W opisanym habitacie obie płcie widywane były żerujące na czerwonopomarańczowych kwiatach "Decagonocarpus cornutus". Obserwowano także zjadanie małych stawonogów, w tym z powierzchni liści krzewów "Bonnetia", przy których zaobserwowano także szmaragdziki modrogłowe ("Amazilia versicolor"), wobec których złociki zielone zachowywały się obojętnie. W lipcu 1993 złapano samicę, która była w trakcie pierzenia. Podobnie jak inni przedstawiciele "Chlorostilbon", "C. olivaresi" jest gatunkiem przeważnie cichym, odzywającym się jedynie ostrym suchym szorstkim "cht".
Status.
IUCN uznaje złocika zielonego za gatunek najmniejszej troski (LC, "Least Concern") nieprzerwanie od 2000 roku. Liczebność światowej populacji nie została oszacowana, ale ptak ten opisany został jako najpospolitszy z kolibrów w swoim ograniczonym zasięgu występowania. Trend liczebności populacji nie jest znany.

</doc>
<doc id="3005116" url="https://pl.wikipedia.org/wiki?curid=3005116" title="Sean Gelael">
Sean Gelael

Muhammad Sean Ricardo Gelael (ur. 1 listopada 1996) – indonezyjski kierowca wyścigowy. Wicemistrz Asian Le Mans Series oraz World Endurance Championship w 2021 roku w kategorii LMP2. W 2022 roku kierowca Team WRT w World Endurance Championship w klasie LMP2.
Życiorys.
Początki kariery.
Gelael rozpoczął karierę w jednomiejscowych bolidach wyścigowych w wieku 16 lat w 2012 roku poprzez starty w Formule Pilota China. Spisał się tam bardzo dobrze. Dzięki jednemu zwycięstwu i sześciu podium uzbierał 132 punkty, co dało mu czwartą lokatę w klasyfikacji generalnej. W tym samym sezonie pojawił się także gościnnie na starcie Europejskiej Formuły Abarth, gdzie też dwukrotnie zwyciężył.
Europejska Formuła 3.
Na sezon 2013 Indonezyjczyk podpisał kontrakt z brytyjską ekipą Double R Racing na starty w Europejskiej Formule 3 oraz w Brytyjskiej Formule 3. Jedynie w edycji brytyjskiej był klasyfikowany.
W 2014 roku Indonezyjczyk zmienił zespół na brytyjską ekipą Jagona Ayam with Carlin. Wystartował łącznie w 33 wyścigach, w ciągu których uzbierał 25 punktów. Wystarczyło to na osiemnaste miejsce w końcowej klasyfikacji kierowców.
Formuła Renault 3.5.
W sezonie 2015 Sean kontynuował współpracę z angielskim zespołem w Formule Renault 3.5. Gelael wyraźnie odstawał od doświadczonego Francuza Toma Dillmana, który zdobył 122 punkty w porównaniu do zaledwie siedmiu Indonezyjczyka. Punktował trzykrotnie, najlepszy rezultat odnotowując na ulicznym torze Monte Carlo, gdzie był ósmy. W klasyfikacji generalnej uplasował się 19. miejscu.
Seria GP2.
W roku 2015 Indonezyjczyk zadebiutował w serii GP2. Pierwszy start w zespole Carlin odnotował na węgierskim torze Hungaroring. Wystartował we wszystkich pozostałych rundach, jakie pozostały (z wyjątkiem tej rozegranej na włoskim torze Autodromo Nazionale di Monza, gdyż kolidowała z eliminacją serii Formuły Renault 3.5 na Silverstone w Wielkiej Brytanii). W ciągu dziewięciu startów ośmiokrotnie dojechał do mety. Był jednak daleki od zdobycia punktów. Najlepszy rezultat odnotował na torze Sakhir, gdzie był piętnasty.
W sezonie 2016 został etatowym zawodnikiem hiszpańskiej ekipy Campos Racing.
Formuła 1.
W październiku 2017 roku wystąpił w treningu podczas Grand Prix Meksyku w bolidzie Toro Rosso.
Wyniki.
Podsumowanie.
† – Gelael nie był zaliczany do klasyfikacji.

</doc>
<doc id="3005117" url="https://pl.wikipedia.org/wiki?curid=3005117" title="Lista zabytków Miastka">
Lista zabytków Miastka

W granicach administracyjnych miasta Miastka znajdują się następujące zabytki chronione prawem (według rejestru zabytków oraz Wojewódzkiej Ewidencji Zabytków):

</doc>
<doc id="3005118" url="https://pl.wikipedia.org/wiki?curid=3005118" title="Krakowski Pułk Obrony Terytorialnej">
Krakowski Pułk Obrony Terytorialnej

Krakowski Pułk Obrony Terytorialnej im. Bartosza Głowackiego – oddział obrony terytorialnej ludowego Wojska Polskiego.
Krakowski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w garnizonie Kraków, według etatu pułku OT kategorii „A”.
Minister Obrony Narodowej rozkazem Nr 21/MON z dnia 5 lipca 1966 roku nadał pułkowi imię Bartosza Głowackiego oraz ustanowił dzień 5 lipca dorocznym świętem jednostki.
Na podstawie zarządzenia Szefa Sztabu Generalnego WP Nr 080/Org. z dnia 22 grudnia 1973 roku pułk został przeformowany.
Na podstawie rozkazu Ministra Obrony Narodowej Nr 0101/Org. z dnia 25 sierpnia 1989 roku pułk został rozformowany w marcu 1990 roku.

</doc>
<doc id="3005120" url="https://pl.wikipedia.org/wiki?curid=3005120" title="Hamdan Odha Al-Bishi">
Hamdan Odha Al-Bishi



</doc>
<doc id="3005122" url="https://pl.wikipedia.org/wiki?curid=3005122" title="Malta na Letnich Igrzyskach Olimpijskich 1984">
Malta na Letnich Igrzyskach Olimpijskich 1984

Maltę na Letnich Igrzyskach Olimpijskich 1984 reprezentowało siedmioro zawodników (pięciu mężczyzn i dwie kobiety). Był to ósmy występ reprezentacji Malty na letnich igrzyskach.

</doc>
<doc id="3005124" url="https://pl.wikipedia.org/wiki?curid=3005124" title="Gdański Pułk Obrony Terytorialnej">
Gdański Pułk Obrony Terytorialnej

Gdański Pułk Obrony Terytorialnej im. gen. Józefa Wybickiego – oddział obrony terytorialnej ludowego Wojska Polskiego.
Gdański Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w garnizonie Koszalin, według etatu pułku OT kategorii „B”.
Minister Obrony Narodowej rozkazem Nr 10/MON z dnia 16 marca 1965 roku nadał pułkowi imię generała Józefa Wybickiego.
W sierpniu 1989 roku została podjęta decyzja o rozformowaniu pułku w terminie do końca marca 1990 roku.

</doc>
<doc id="3005125" url="https://pl.wikipedia.org/wiki?curid=3005125" title="Bydgoski Pułk Obrony Terytorialnej">
Bydgoski Pułk Obrony Terytorialnej

Bydgoski Pułk Obrony Terytorialnej im. Juliana Marchlewskiego – oddział obrony terytorialnej ludowego Wojska Polskiego.
Bydgoski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w garnizonie Grudziądz, według etatu pułku OT kategorii „B”.
Minister Obrony Narodowej rozkazem Nr 13/MON z dnia 13 kwietnia 1966 roku nadał pułkowi imię Juliana Marchlewskiego.
W marcu 1989 roku pułk został rozformowany.

</doc>
<doc id="3005126" url="https://pl.wikipedia.org/wiki?curid=3005126" title="Supersoaker">
Supersoaker

Super-soaker – singel zespołu Kings of Leon, zapowiadający ich szósty album studyjny pt. "Mechanical Bull". W Polsce utwór można było usłyszeć przedpremierowo 6 lipca 2013 podczas festiwalu Heineken Open’er. Światowa premiera singla odbyła się 17 lipca 2013 na antenie BBC Radio One. Pierwsza prezentacja telewizyjna na żywo miała miejsce 22 lipca 2013 w programie "Late Night With Jimmy Fallon".
Teledysk.
Światowa premiera wideoklipu nastąpiła 6 sierpnia 2013 r. w serwisie Vevo. Trwa 3:57.

</doc>
<doc id="3005127" url="https://pl.wikipedia.org/wiki?curid=3005127" title="Królestwo Ptolemeuszów">
Królestwo Ptolemeuszów



</doc>
<doc id="3005128" url="https://pl.wikipedia.org/wiki?curid=3005128" title="Malta na Letnich Igrzyskach Olimpijskich 1988">
Malta na Letnich Igrzyskach Olimpijskich 1988

Maltę na Letnich Igrzyskach Olimpijskich 1988 reprezentowało sześcioro zawodników (pięciu mężczyzn i jedna kobieta). Był to dziewiąty występ reprezentacji Malty na letnich igrzyskach.

</doc>
<doc id="3005130" url="https://pl.wikipedia.org/wiki?curid=3005130" title="24 kaprysy na skrzypce solo">
24 kaprysy na skrzypce solo

24 kaprysy na skrzypce solo Op. 1, to napisane przez Niccolò Paganiniego pomiędzy rokiem 1802 i 1817 a opublikowane w 1819 roku najsłynniejsze kaprysy o charakterze popisowym.
Kaprysy są utworzone w formie etiud, gdzie każda z nich ćwiczy różne umiejętności gry na skrzypcach (wielodźwięki, tryle, szybkie zmiany pozycji, smyczka, pizzicato lewą ręką itp.).
Historia.
Paganini zaczął komponować Kaprysy po ukończeniu studiów w Parmie. Kiedy je wydał, utwory zadedykował „wszystkim artystom”, nie konkretnej osobie.
Po raz pierwszy zostały opublikowane w 1819 roku.

</doc>
<doc id="3005131" url="https://pl.wikipedia.org/wiki?curid=3005131" title="Nowa Zelandia na Zimowych Igrzyskach Olimpijskich 1968">
Nowa Zelandia na Zimowych Igrzyskach Olimpijskich 1968

Nowa Zelandia na Zimowych Igrzyskach Olimpijskich 1968 – sześcioosobowa kadra sportowców reprezentujących Nową Zelandię na igrzyskach w 1968 roku w Grenoble.
Reprezentacja składała się z dwóch kobiet i czterech mężczyzn, którzy wystąpili w jednej z dziesięciu dyscyplin, które Międzynarodowy Komitet Olimpijski włączył do kalendarza igrzysk. Wszyscy zawodnicy wystartowali w zawodach narciarstwa alpejskiego i dla każdego z nich był to debiut na igrzyskach olimpijskich. Najmłodszym reprezentantem Nowej Zelandii była niespełna osiemnastoletnia Margot Blakely, najstarszym zaś mający dwadzieścia pięć lat Thomas Huppert, który był jednocześnie chorążym reprezentacji.
W składzie reprezentacji znajdował się również Chris Womersley, który jednak z powodu kontuzji nie wystartował w żadnej konkurencji, a także dwóch oficjeli. Rolę attaché olimpijskiego pełnił Jacques Arthaud.
Nowozelandzki Komitet Olimpijski, powstały w 1911 roku i uznany przez MKOl w roku 1919, po raz pierwszy wysłał zawodników na zimowe igrzyska w 1952 roku, a następnie w roku 1960. Brak reprezentacji w latach 1956 i 1964 spowodowany był niskim w ocenie selekcjonerów kadry poziomem zawodników. Igrzyska w Grenoble były zatem trzecim startem Nowozelandczyków – w poprzednich dwóch występach reprezentanci tego kraju nie zdobyli żadnego medalu. 
Najwyższą pozycję – trzydziestą – zajęła Anne Reid w żeńskim slalomie, wyprzedzając jednakże tylko jedną zawodniczkę. Za najlepszy wynik Nowozelandzki Komitet Olimpijski uznał zatem 42. lokatę Roberta Palmera wśród 73 sklasyfikowanych w zjeździe zawodników.
Wyniki.
Narciarstwo alpejskie.
Wszyscy reprezentanci Nowej Zelandii na tych igrzyskach – dwie kobiety i czterech mężczyzn – wystartowali w narciarstwie alpejskim. Wzięli oni udział we wszystkich trzech konkurencjach zaliczając łącznie piętnaście startów.
Trzech Nowozelandczyków zaprezentowało się w rozegranym 9 lutego zjeździe. Spośród siedemdziesięciu trzech zawodników, którzy ukończyli zawody, Robert Palmer był 42., Thomas Huppert 61., przejazd Murraya Gardnera zakończył się zaś dyskwalifikacją. Triumfatorem okazał się Francuz Jean-Claude Killy, który zwyciężył również z pozostałych dwóch męskich konkurencjach.
Żeńska rywalizacja w tej konkurencji odbyła się dzień później – Anne Reid zajęła 37. lokatę na trzydzieści dziewięć uczestniczących zawodniczek, z których jedna przejazdu nie ukończyła. Najszybsza na trasie zjazdu była Austriaczka Olga Pall.
W rozegranym w dniach 11 i 12 lutego slalomie gigancie prócz nowozelandzkiej trójki, która zadebiutowała w zjeździe, zaprezentował się również Michael Dennis. Robert Palmer nie został sklasyfikowany nie ukończywszy pierwszego przejazdu, pozostali nowozelandzcy narciarze w obu przejazdach plasowali się w ósmej dziesiątce. Michael Dennis, Thomas Huppert i Murray Gardner zajęli zatem odpowiednio miejsca 74–76. 
Cała czwórka wystąpiła także 16 lutego w slalomie. Wyścigi eliminacyjne rozgrywane były w sześcioosobowych grupach, z których do fazy finałowej awansowała czołowa dwójka. Pozostali zawodnicy mogli jednak uzyskać awans jako zwycięzcy swojej czteroosobowej grupy w drugiej rundzie. Żaden z Nowozelandczyków nie uzyskał premiowanego miejsca i nie awansował do rozegranej dzień później rundy finałowej, a tym samym nie został sklasyfikowany.
Slalom kobiet odbył się 13 lutego i wystartowały w nim obie reprezentantki Nowej Zelandii. Margot Blakely w olimpijskim debiucie nie ukończyła pierwszego przejazdu, a odniesiona wówczas kontuzja wyeliminowała ją z dalszych startów. Anne Reid ponownie uplasowała się na przedostatniej pozycji, a wśród trzydziestu jeden sklasyfikowanych zawodniczek najlepsza okazała się Francuzka Marielle Goitschel.
W przeciwieństwie do męskiego slalomu giganta żeńska rywalizacja odbywała się nadal w formie jednego przejazdu. 15 lutego Anne Reid zajęła ostatnią, 42. pozycję, ze stratą ponad dwudziestu jeden sekund do zdobywczyni złotego medalu, Kanadyjki Nancy Greene.
Mężczyźni
Kobiety

</doc>
<doc id="3005132" url="https://pl.wikipedia.org/wiki?curid=3005132" title="Dennis van de Laar">
Dennis van de Laar

Dennis Alphons Ronald van de Laar (ur. 3 lutego 1994 w Haarlemie) – holenderski kierowca wyścigowy.
Życiorys.
Van de Laar rozpoczął karierę w wyścigach samochodowych w wieku 16 lat w 2010 roku poprzez starty w Formido Swift Cup. W ciągu 14 wyścigów jeden zwyciężył i pięciokrotnie stawał na podium. Dzięki uzbieranym 160 punktom ukończył sezon na trzeciej pozycji w klasyfikacji generalnej. Rok później pojawił się na starcie Dutch Race Driver Organisation w samochodach Diesel. Tam nie dość, że we wszystkich wyścigach stawał na podium, to w tylko jednym nie wygrał. Zdecydowanie został mistrzem serii. Poza tymi startami Holender został również zgłoszony do Brytyjskiej Formuły 3 oraz Północnoeuropejskiego Pucharu Formuły Renault 2.0. W obu seriach nie stawał na podium. Z dorobkiem odpowiednio 40 i 186 punktów uplasował się na 16 i 7 pozycji w klasyfikacji generalnej.
W sezonie 2012 Holender spisał się najlepiej w ATS Formel 3 Cup. Dzięki jednemu podium uzbierał 110 punktów, co mu dało 9 lokatę w klasyfikacji kierowców. W tym samym roku wygrał jeden wyścig w AHC RiskStrategy Diesel i ukończył sezon na 11 miejscu. Poza tym w Formule 3 Euro Series w ciągu trzech wyścigów nie zdobył punktów.
Na sezon 2013 van de Laar podpisał kontrakt z holenderską ekipą Van Amersfoort Racing na starty w Europejskiej Formule 3. Z dorobkiem 22 punktów ukończył sezon na dwudziestej pozycji w klasyfikacji generalnej.
W 2014 roku Holender zmienił zespół na włoską ekipę Prema Powerteam. Wystartował łącznie w 33 wyścigach, w ciągu których uzbierał łącznie 38 punkty. Wystarczyło to na czternaste miejsce w końcowej klasyfikacji kierowców. Wystąpił jako debiutant w ostatniej rundzie Porsche Supercup w USA.
Wyniki.
Podsumowanie.
† – van de Laar nie był zaliczany do klasyfikacji.

</doc>
<doc id="3005134" url="https://pl.wikipedia.org/wiki?curid=3005134" title="Głos Tybetu">
Głos Tybetu



</doc>
<doc id="3005135" url="https://pl.wikipedia.org/wiki?curid=3005135" title="Applause">
Applause

Applause – pierwszy singiel amerykańskiej piosenkarki Lady Gagi pochodzący z jej trzeciego albumu studyjnego Artpop. Piosenka wydana została 12 sierpnia 2013 roku jako pierwszy singiel promujący najnowszą płytę artystki. Applause odniósł wielki sukces komercyjny, singiel zadebiutował na 4 pozycji Billboardu Hot 100. Utwór stał się numerem jeden m.in. w Grecji, Hiszpanii oraz na Węgrzech.
Tło.
12 lipca 2013 Lady Gaga ogłosiła datę wydania pierwszego singla z nadchodzącego albumu razem z datą wydania albumu. Pod koniec lipca artystka ujawniła tytuł, a także okładkę singla. Pierwotnie "Applause"
miał zostać wydany 19 sierpnia 2013 jednak po serii wycieku fragmentów piosenki Lady Gaga postanowiła wydać singiel tydzień wcześniej, 12 sierpnia.
Teledysk.
Teledysk do utworu został nakręcony w Los Angeles i wyreżyserowany przez Inez &amp; Vinoodh. Premiera klipu odbyła się 19 sierpnia 2013 w programie "Good Morning America" oraz na oficjalnym kanale VEVO Lady Gagi. Teledysk znalazł się na pierwszym miejscu listy "Top 5 video" prowadzonej przez ZPAV.
Występy na żywo.
25 sierpnia 2013 roku singiel po raz pierwszy został wykonany na żywo podczas rozdania nagród na gali MTV Video Music Awards. Lady Gaga wykonała "Applause" po raz drugi 1 września 2013 podczas iTunes Festival. Singiel został wykonany także 9 września 2013 w "Good Morning America", inspiracją do występu była powieść Czarnoksiężnik z Krainy Oz. 10 listopada 2013 roku piosenkę wykonano na koncercie artRave. 29 listopada 2013 r. piosenkarka wystąpiła w programie "Japan’s Music Station", gdzie zaśpiewała piosenkę "Applause". 2 grudnia piosenkę wykonano w popularnym japońskim programie "SMAP x SMAP". Lady Gaga zaśpiewała akustyczną wersję "Applause" w japońskim programie "SUKKIRI". Piosenka od 4 maja 2014 roku jest cały czas wykonywana podczas trasy artRave: ARTPOP Ball Tour.

</doc>
<doc id="3005136" url="https://pl.wikipedia.org/wiki?curid=3005136" title="Mrucznik słoniopyski">
Mrucznik słoniopyski

Mrucznik słoniopyski ("Campylomormyrus elephas") – gatunek słodkowodnej ryby kostnojęzykokształtnej z rodziny mrukowatych (Mormyridae), opisany naukowo z Upoto (Lisala) przez Boulengera w 1898 pod nazwą "Gnathonemus elephas".
Występowanie.
Jest szeroko rozprzestrzeniony w Afryce Środkowej, w dorzeczu rzeki Kongo, na terenie Angoli, Kongo i Zambii. Występuje w strefie przydennej, w licznych populacjach. Lokalnie pospolity.
Cechy morfologiczne.
Ciało wydłużone, zwężone w części ogonowej. Głębokość korpusu stanowi od 1/3 do 1/4, a długość głowy 1/4 do 1/5 długości całkowitej. Górny profil głowy zstępuje bardzo stromym łukiem; pysk znacznie wydłużony, rurkowaty, mocno ścieśniony, skierowany w dół. Żuchwa z krótkim, cylindrycznym wyrostkiem skórnym o długości zbliżonej do długości oka. Zęby stożkowe, 3 w szczęce, 4 w żuchwie. W płetwie grzbietowej 31–35 promieni, w odbytowej 33–37. Płaty ogonowe zaostrzone. 70–80 łusek w linii bocznej. Grzbiet brązowawy. Na bokach ciała młodych osobników, pomiędzy płetwą grzbietową i odbytową, występuje czarny pas z żółtawym obrzeżem.
Długość całkowita do 400 mm.
Mrucznik słoniopyski wytwarza słaby prąd elektryczny.
Biologia i ekologia.
Pomimo licznego występowania na wielu obszarach zasięgu, biologia i ekologia tego gatunku pozostaje słabo poznana. 
Znaczenie gospodarcze.
Mrucznik słoniopyski nie ma znaczenia w rybołówstwie ze względu na małe rozmiary. Jest poławiany dla potrzeb akwarystyki, jako ryba akwariowa.

</doc>
<doc id="3005137" url="https://pl.wikipedia.org/wiki?curid=3005137" title="Campylomormyrus elephas">
Campylomormyrus elephas



</doc>
<doc id="3005139" url="https://pl.wikipedia.org/wiki?curid=3005139" title="Gnathonemus elephas">
Gnathonemus elephas



</doc>
<doc id="3005141" url="https://pl.wikipedia.org/wiki?curid=3005141" title="Måns Grenhagen">
Måns Grenhagen

Måns Grenhagen (ur. 20 lipca 1993 roku) – szwedzki kierowca wyścigowy.
Kariera.
Początki.
Grenhagen rozpoczął karierę w jednomiejscowych bolidach wyścigowych w wieku 16 lat w 2009 roku poprzez starty w LO Formel Lista Junior. Tam właśnie po raz pierwszy w karierze stanął na podium. Z dorobkiem 53 punktów zakończył sezon na 8 lokacie w klasyfikacji generalnej. Rok później Szwed wystartował w Włoskiej Formule Abarth. W ciągu ośmiu wyścigów uzbierał 20 punktów, co mu dało 15 miejsce w końcowej klasyfikacji kierowców. W tym samym sezonie pojawił się również w Szwedzkiej Formule Renault.
Formuła 3.
W sezonie 2012, po roku przerwy w startach, Måns przeniósł się do Formuły 3, gdzie wystartował w hiszpańskiej edycji (European F3 Open). Tu trzy zwycięstwa i osiem podium dały mu 211 punktów. Umożliwiło mu to zdobycie miejsca na najniższym stopniu podium w klasyfikacji generalnej.
Na 2013 rok Szwed podpisał kontrakt z holenderską ekipą Van Amersfoort Racing na starty w Europejskiej Formule 3. Jednak w żadnym z trzynastu wyścigów, w których wystartował, nie zdobył punktów. Został sklasyfikowany na 26 pozycji.
Statystyki.
† – Grenhagen nie był zaliczany do klasyfikacji.

</doc>
<doc id="3005142" url="https://pl.wikipedia.org/wiki?curid=3005142" title="Zielonogórski Pułk Obrony Terytorialnej">
Zielonogórski Pułk Obrony Terytorialnej

Zielonogórski Pułk Obrony Terytorialnej – oddział obrony terytorialnej ludowego Wojska Polskiego.
Zielonogórski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normą wojska, w Skwierzynie, według etatu pułku OT kategorii „C”. Później oddział został dyslokowany do Czerwieńska.
W 1985 roku pułk został rozformowany na podstawie zarządzenia szefa Sztabu Generalnego Wojska Polskiego z października 1984 roku.

</doc>
<doc id="3005144" url="https://pl.wikipedia.org/wiki?curid=3005144" title="Radio Plus Gryfice">
Radio Plus Gryfice

Radio Plus Gryfice – nieistniejąca katolicka stacja radiowa archidiecezji szczecińsko-kamieńskiej, mająca siedzibę w Gryficach przy ul. 3 Maja 17. Stacja należała do sieci Radia Plus.
Historia.
Emisja radiowa rozpoczęła się oficjalnie 16 września 1996 roku, jako sygnał lokalnego Radia Fala. Do 1998 studio radiowe nadawało jako Katolickie Radio FM Gryfice, później, do 2005 jako Radio Plus Gryfice, a następnie pod nazwą Radio Łagodne Przeboje Gryfice. W latach 2005-2010 rozgłośnia należała do sieci radia Vox FM. Od 2010 do końca istnienia ponownie nadawała jako Radio Plus Gryfice. Od początku stacja nadawała na częstotliwości 90,7 MHz. 
25 grudnia 2022 stacja za pośrednictwem swojego profilu na Facebooku zapowiedziała zawieszenie działalności. Archidiecezja szczecińsko-kamieńska będąca właścicielem stacji poinformowała, że decyzja była podyktowana względami ekonomicznymi. Nadajnik został wyłączony 30 grudnia 2022 o godzinie 10.
Zasięg.
Radio Plus Gryfice nadawało na częstotliwości 90,7 MHz z wieży Kościoła Wniebowzięcia NMP w Gryficach. Nadajnik miał moc 2 kW. Takie parametry pozwalały na pokrycie terenów w promieniu ok. 30 km od Gryfic, trafiając do mieszkańców powiatów gryfickiego, kamieńskiego, częściowo także goleniowskiego, łobeskiego i kołobrzeskiego. W zasięgu, prócz Gryfic znajdowały się takie miejscowości jak: Trzebiatów, Kamień Pomorski, Nowogard, Resko, Płoty, Golczewo, Brojce oraz Rewal.

</doc>
<doc id="3005145" url="https://pl.wikipedia.org/wiki?curid=3005145" title="Rzeszowski Pułk Obrony Terytorialnej">
Rzeszowski Pułk Obrony Terytorialnej

Rzeszowski Pułk Obrony Terytorialnej im. gen. broni Karola Świerczewskiego „Waltera” – oddział obrony terytorialnej ludowego Wojska Polskiego.
Rzeszowski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normą wojska, w Radymnie, według etatu pułku OT kategorii „C”. Później oddział został dyslokowany do Przemyśla.
Minister Obrony Narodowej rozkazem Nr 12/MON z dnia 13 kwietnia 1966 roku nadał pułkowi imię generała broni Karola Świerczewskiego „Waltera”.
W 1973 obchodzono 10-lecie istnienia jednostki. Pod koniec 1973 roku pułk przeformowano na nowy etat.
W 1975 roku pułk został rozformowany na podstawie zarządzenia szefa Sztabu Generalnego Wojska Polskiego z dnia 28 października 1974 roku.

</doc>
<doc id="3005147" url="https://pl.wikipedia.org/wiki?curid=3005147" title="Łotariew D-18T">
Łotariew D-18T



</doc>
<doc id="3005148" url="https://pl.wikipedia.org/wiki?curid=3005148" title="Mistrzostwa Polski Par Klubowych na Żużlu 1991">
Mistrzostwa Polski Par Klubowych na Żużlu 1991

Mistrzostwa Polski Par Klubowych na Żużlu 1991 – zawody żużlowe, mające na celu wyłonienie medalistów mistrzostw Polski par klubowych w sezonie 1991. Rozegrano trzy turnieje eliminacyjne oraz finał, w którym zwyciężyli zawodnicy Polonii Bydgoszcz.

</doc>
<doc id="3005149" url="https://pl.wikipedia.org/wiki?curid=3005149" title="Ayutla">
Ayutla

Ayutla, Ciudad Tecún Umán lub Ayutla Tecún Umán – miasto na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 13 196 osób.
Ayutla jest położona około 75 km na południowy zachód od stolicy departamentu – miasta San Marcos, po wschodniej stronie rzeki Suchiate, będącej w tym miejscu rzeką graniczną pomiędzy Gwatemalą a meksykańskim stanem Chiapas. Miasto jest zlokalizowane na wysokości 20 metrów nad poziomem morza, na nizinie Oceanu Spokojnego, około 20 km od wybrzeża.
Ayutla jest umiejscowiona w rejonie bardzo aktywnym sejsmicznie. Niedaleko przebiega przechodzący w poprzek Gwatemali uskok Montagua, oddzielający płytę karaibską od płyty północnoamerykańskiej. Ponadto na Pacyfiku, w odległości około 100 km od wybrzeża, przebiega aktywny uskok łączący płytę karaibską z płytą kokosową. Takie położenie sprawia, że trzęsienia ziemi o sile ponad 4 stopni w skali Richtera zdarzają się w każdym miesiącu. Co kilka lat zdarzają się wstrząsy o sile powyżej 7 w skali Richtera. Ostatni taki wstrząs miał miejsce 7 listopada 2012 roku.
W mieście funkcjonuje klub piłkarski Deportivo Ayutla.
Gmina Ayutla.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 38 056 mieszkańców.
Gmina, jak na warunki Gwatemali, jest średniej wielkości – jej powierzchnia obejmuje 204 km². Mieszkańcy utrzymują się głównie z rolnictwa, hodowli zwierząt, rzemiosła artystycznego oraz handlu i usług. W rolnictwie dominuje uprawa olejowca gwinejskiego, tytoniu, kukurydzy, ryżu, bananów, sezamu indyjskiego oraz uprawa drzew owocowych.
Klimat gminy jest równikowy. Według klasyfikacji Köppena należy do klimatów tropikalnych monsunowych ("Am"), z wyraźną porą deszczową występującą od maja do października. W tym okresie wypada średnio 118 dni deszczowych. Średnia temperatura wynosi 23ºC, natomiast maksymalne temperatury zawierają się między 30 a 45ºC a minimalne wahają się pomiędzy 17 a 23ºC. Suma rocznych opadów zawiera się w przedziale 1200 – 3000 mm. Większość terenu pokryta jest dżunglą.

</doc>
<doc id="3005152" url="https://pl.wikipedia.org/wiki?curid=3005152" title="Peter Gwynne">
Peter Gwynne

Peter Gwynne (ur. 1929 w Nowej Zelandii, zm. 17 listopada 2011) – był australijskim aktorem charakterystycznym, występującym w produkcjach telewizyjnych i kinowych.
Był żonaty z Cecily, z którą ma córkę Amandę. 

</doc>
<doc id="3005155" url="https://pl.wikipedia.org/wiki?curid=3005155" title="Gromada Niemojki">
Gromada Niemojki



</doc>
<doc id="3005157" url="https://pl.wikipedia.org/wiki?curid=3005157" title="Gary Thompson">
Gary Thompson

Gary Thompson (ur. 31 maja 1992 roku w Dublinie) – irlandzki kierowca wyścigowy.
Kariera.
Formuła BMW.
Thompson rozpoczął karierę w jednomiejscowych bolidach wyścigowych w wieku 17 lat w 2009 roku poprzez starty w Europejskiej i Pacyficznej edycji Formuły BMW. Jednak jedynie w serii pacyficznej był klasyfikowany. Dzięki 1 zwycięstwu i 10 podium Irlandczyk uzbierał 180 punktów. Dało mu to tytuł wicemistrzowski w serii.
Formuła 3.
W sezonie 2010 Gary przeniósł się do Formuły 3, gdzie wystartował w japońskiej edycji. Tu dwukrotnie stawał na podium. Z dorobkiem 33 punktów uplasował się na 5 pozycji w klasyfikacji generalnej klasy narodowej. W kolejnym sezonie startów w edycji japońskiej znów był piąty. Tym razem jednak dorobek punktowy był większy. 1 zwycięstwo i 6 podium dało mu 52 punkty. W klasie narodowej Japońskiej Formuły 3 wystartował również w sezonie 2012. Tym razem jednak 1 zwycięstwo i 6 podium sklasyfikowało go tuż za podium w klasie narodowej.
Na sezon 2013 Irlandczyk podpisał kontrakt z włoską ekipą Romeo Ferraris na starty w Europejskiej Formule 3. Jednak w żadnym z sześciu wyścigów, w których wystartował, nie zdobył punktów. Został sklasyfikowany na 29 pozycji.
Statystyki.
† – Thompson nie był zaliczany do klasyfikacji

</doc>
<doc id="3005158" url="https://pl.wikipedia.org/wiki?curid=3005158" title="Niemojki (gromada 1969–1972)">
Niemojki (gromada 1969–1972)

Niemojki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niemojki z siedzibą GRN w Niemojkach utworzono 1 stycznia 1969 w powiecie łosickim w woj. warszawskim z obszaru zniesionej gromady Łysów oraz wsi Dzięcioły, Lipiny, Niemojki, Nowosielc i Patków ze zniesionej gromady Zakrze w tymże powiecie.
Gromada przetrwała do końca 1972 roku, czyli do kolejnej reformy gminnej.
Uwaga: Gromada Niemojki (o innym składzie) istniała w powiecie łosickim (oraz początkowo w siedleckim) także w latach 1954–1961.

</doc>
<doc id="3005159" url="https://pl.wikipedia.org/wiki?curid=3005159" title="Łosice (gromada)">
Łosice (gromada)

Łosice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łosice z siedzibą GRN w mieście Łosice (nie wchodzącym w jej skład) utworzono 1 stycznia 1969 w powiecie łosickim w woj. warszawskim z obszaru zniesionych gromad Chotycze, Hadynów (bez wsi Bolesty, Hadynów, Pietrusy, Radlnia i Szawły) i Zakrze (bez wsi Dzięcioły, Lipiny, Niemojki, Nowosielc i Patków) w tymże powiecie; równocześnie z nowo utworzonej gromady Łosice wyłączono wieś Wyczółki, włączając ją do gromady Olszanka w tamże.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie łosickim utworzono gminę Łosice.

</doc>
<doc id="3005160" url="https://pl.wikipedia.org/wiki?curid=3005160" title="Potyczka pod Kościanem (1770)">
Potyczka pod Kościanem (1770)

Potyczka pod Kościanem – potyczka konfederatów barskich z siłami rosyjskimi, do której doszło pod Kościanem 16 sierpnia 1770.
W marcu 1770 Poznań rządzony przez konfederatów barskich, został zajęty przez siły rosyjskie pod dowództwem Karola Rönnego. Wcześniej przednie straże kozackie pod wodzą barona Schlippenbacha wyparły resztki wojsk konfederackich, m.in. po potyczce pod Tarnowem Podgórnym. Strata miasta została uznana za wielką klęskę Konfederacji. Rönne, po objęciu dowództwa w Poznaniu, umocnił fortyfikacje, nałożył kontrybucje na mieszczan i zapędził część z nich do prac ziemnych. Poznań stał się punktem wypadowym do walk z oddziałami konfederackimi operującymi na terenie Wielkopolski.
14 maja 1770 Rada Generalna Konfederacji mianowała na stanowisko regimentarza województw wielkopolskich, łęczyckiego, rawskiego, Prus Królewskich i Ziemi Dobrzyńskiej Józefa Zarembę – bogatego szlachcica spod Sieradza, który wcześniej służył w wojskach saskich i zwalczał Hajdamaków na Ukrainie.
Zaremba postawił sobie za cel odbicie Poznania z rąk Rosjan. Sposobność ku temu nadarzyła się latem 1770, chociaż nie ma bezpośrednich dowodów na to, że chciał on wtedy od razu wkroczyć do Poznania, czy tylko podejść jak najbliżej w rejon miasta. Wojska konfederackie wyruszyły spod Koniecpola w kierunku stolicy Wielkopolski. Rönne, nie chcąc doprowadzić do oblężenia Poznania, wysłał naprzeciw Polakom 200-osobowy oddział swoich ludzi. Do starcia doszło w rejonie Kościana, gdzie wojska rosyjskie zostały całkowicie zlikwidowane.
Wieść o zmasakrowaniu Rosjan spowodowała zintensyfikowanie prac fortyfikacyjnych w Poznaniu i zaniechanie dalszych wycieczek zbrojnych okupanta. Konfederaci jednak nie wykorzystali swojego zwycięstwa i nie doprowadzili do ataku na Poznań, czego powodem były niesnaski pomiędzy Zarembą a regimentarzem Sieroszewskim.

</doc>
<doc id="3005161" url="https://pl.wikipedia.org/wiki?curid=3005161" title="Domowe Melodie">
Domowe Melodie

Domowe Melodie – polski zespół muzyczny wykonujący muzykę alternatywną, założony w 2012. 2 grudnia 2018 zespół ogłosił zakończenie działalności.
Historia zespołu.
Zespół powstał w 2012 z inicjatywy kompozytorki, wokalistki i pianistki Justyny „Jucho” Chowaniak, która zaprosiła do współpracy Staszka Czyżewskiego (kontrabas, akordeon) i Kubę Dykierta (perkusja, gitara). W 2012 wydali swój debiutancki album studyjny, zatytułowany "Domowe melodie". Ręcznie robione okładki z odciskiem po kubku z kawą zdobyły wyróżnienie w plebiscycie Cover Awarts 2013. Pochodzący z płyty utwór "Grażka" zadebiutował na drugim miejscu Listy Przebojów Programu III Polskiego Radia, a w kolejnym tygodniu zdobył szczyt notowania. W 2013 zespół zagrał podczas trasy Męskiego Grania 2013. W czerwcu wystąpił podczas Halfway Festival w Białymstoku. W kolejnym miesiącu zagrał w Gdyni na festiwalu Heineken Open'er, na który powrócił także w 2014.
17 grudnia 2014 zespół wydał podwójny album, zatytułowany "3", na którym znalazły się łącznie 22 piosenki. W lipcu 2015 wystąpił podczas SLOT Art Festival w Lubiążu. W 2015 wystąpił na małej, a w 2017 – na dużej scenie festiwalu Przystanek Woodstock w Kostrzynie nad Odrą.
29 listopada 2017 zespół ogłosił zawieszenie, a 2 grudnia 2018 – zakończenie działalności.

</doc>
<doc id="3005164" url="https://pl.wikipedia.org/wiki?curid=3005164" title="Polonia Bydgoszcz">
Polonia Bydgoszcz

Polonia Bydgoszcz – wielosekcyjny bydgoski klub sportowy, istniejący w latach 1920–2003. Bezpośrednim spadkobiercą klubu jest Klub Piłkarski Polonia Bydgoszcz, a także Żużlowy Klub Sportowy Polonia Bydgoszcz S.A., który nawiązuje do tradycji klubowej poprzez nazwę i symbolikę.
Historia.
Pierwsza Polonia.
Nabór do Klubu Sportowego Polonia rozpoczęto za pośrednictwem "Dziennika Bydgoskiego" 14 maja 1920 roku z inicjatywy powstańca wielkopolskiego, poznańskiego działacza sportowego Edmunda Szyca (wcześniej założył Wartę Poznań oraz Polonię Leszno):
Oficjalna rejestracja klubu nastąpiła 29 września 1920. Klub powołano m.in. w celu krzewienia polskości w mieście i regionie poprzez sport. Dlatego na nazwę klubu wybrano Polonia (po łacinie Polska), a barwy klubowe – biało-czerwone. Działacze zadbali, aby klub był w pełni profesjonalny: posiadał swój statut, określone obowiązki, zadania, herb oraz hymn klubowy. W 1921 (po powrocie Edmunda Szyca do Poznania) prezesem klubu został bydgoski nauczyciel Bernard Golz.
Początkowo działały sekcje: piłki nożnej (od 1920), lekkoatletyczna i boksu (obie od 1926), hokeja na lodzie (od 1928), a także kolarstwa, koszykówki, piłki ręcznej, pływania, siatkówki, kręglarstwa, tenisa stołowego i tenisa ziemnego. Niektórzy sportowcy Polonii uprawiali także wioślarstwo w barwach BTW oraz strzelectwo w ramach Bractwa Kurkowego. Według statutu klubu Polonia była towarzystwem wielosekcyjnym, lecz na pierwszym planie stawiano piłkę nożną. Do czasu budowy własnego stadionu treningi przeprowadzano na placu Patzera, a potem na placu przy ul. Hetmańskiej. Klub włączono w struktury Poznańskiego Okręgowego Związku Piłki Nożnej, a w 1928 m.in. inicjatywy działaczy Polonii przeniesiono z Torunia do Bydgoszczy siedzibę Pomorskiego OZPN.
Polonia bezpośrednio powiązana była z polskimi elitami miasta (kupcy, właściciele firm, urzędnicy miejscy, nauczyciele, wojskowi), a politycznie sprzyjała Chrześcijańskiej Demokracji. Reprezentacyjnym klubem Bydgoszczy Polonia stała się za czasów prezesostwa (1933-1937) dyrektora bydgoskiego oddziału Banku Polskiego Stanisława Wody. Liczba członków klubu systematycznie wzrastała od 100 na początku lat 20. do 480 w 1939 roku.
3 sierpnia 1924 uroczyście otwarto stadion Polonii w obecności ówczesnego prezydenta Stanisława Wojciechowskiego i wojewody wielkopolskiego Adolfa Bnińskiego. Obiekt zwany Stadionem Miejskim (od 1935 im. Józefa Piłsudskiego) rozbudowywano w kolejnych latach o trybuny, tor kolarski, żużlowy, łuczniczy, a w jego sąsiedztwie urządzono boiska treningowe i korty tenisowe. Do sukcesów sportowych klubu w okresie międzywojennym należały m.in.:
W okresie okupacji klub zlikwidowano. Podczas represji hitlerowskich wobec ludności Bydgoszczy jesienią 1939 zamordowano m.in. prezesa Stanisława Wodę oraz działacza Alojzego Stryszyka.
31 marca 1945 przy Zarządzie Miejskim reaktywowano "Bydgoski Klub Sportowy" z dwoma sekcjami: wioślarską i tenisa ziemnego. 21 października 1945 przywrócono nazwę "BKS Polonia", nawiązując w ten sposób do tradycji przedwojennej. Klub utrzymywał się z dotacji uzyskiwanych od prywatnych przedsiębiorców, co stanowiło podstawę do określania go przez ówczesne władze komunistyczne mianem klubu burżuazyjnego. Ocenę tę, uchodzącą wówczas za negatywną, pogłębił fakt odrzucenia w 1947 przez Zarząd Polonii propozycji przejęcia kurateli i finansowania klubu przez związany z PPR Związek Walki Młodych. W latach 1948–1956 za sprawą tajnych agentów, donosów i inwigilacji, na listę rzekomo wrogo usposobionych do ustroju komunistycznego w Polsce wpisano szereg działaczy klubu. Przykład Polonii był publicznie piętnowany jako elementu nieodpowiadającego klasowo nowej rzeczywistości. Polonia prowadziła wówczas trzy sekcje: piłki nożnej, tenisa ziemnego i motocyklową. W 1948 klub liczył około 300 członków. Pod względem sportowym wyróżniali się piłkarze (mistrz Pomorza z 1947) oraz tenisiści, dzięki wstąpieniu do klubu przedwojennej mistrzyni Polski Jadwigi Jędrzejowskiej.
Gwardia-Polonia.
W nieprzyjaznych warunkach politycznych próbowano ratować klub wchodząc w Zrzeszenie sportowe Spójnia. Jednak 12 lutego 1949 władze przystąpiły do reorganizacji sportu na wzór sowiecki, zmuszając działaczy do samorozwiązania klubu oraz przekazania majątku na rzecz MKS Gwardia. Część sportowców (głównie piłkarze i motocykliści) przeszła do Gwardii, inni zrezygnowali z uprawiania sportu. "MKS Gwardia Bydgoszcz" była klubem resortu Spraw Wewnętrznych, utworzonym na bazie KS Partyzant (klub Milicji Obywatelskiej), BKS Polonia i Harcerskiego Klubu Sportowego.
W latach 1949–1956 BKS Polonia oficjalnie nie istniała, lecz ciągłość historyczna została zachowana dzięki działalności Milicyjnego Klubu Sportowego Gwardia, w której uczestniczyła część kadry sportowej i administracyjnej Polonii. W 1950 w klubie uprawiano 17 dyscyplin sportowych. Wysoki poziom i długoletnią działalność osiągnęło jednakże 6 sekcji: lekkoatletyczna (przejęta z HKS Bydgoszcz), piłka nożna i żużel (przejęte z Polonii), hokeja na lodzie i tenisa (przejęte z KS Partyzant) oraz judo (zał. 1961). W latach 50. klub odniósł szereg sukcesów. W 1951 żużlowcy awansowali do ekstraklasy, oraz zdobyli tytuł mistrzowski (1955) i wicemistrzowski (1951, 1953). W 1953 piłkarze po raz pierwszy awansowali do ekstraklasy. Hokeiści na lodzie dwukrotnie wywalczyli wicemistrzostwo Polski (1954, 1955). Do 1953 sukcesy odnosili również lekkoatleci, po czym sekcję przeniesiono do OWKS Bydgoszcz.
24 maja 1957 na fali popaździernikowej odwilży władze zezwoliły na reaktywację Polonii, pod warunkiem fuzji z Gwardią. Nowy klub o nazwie "MKS Polonia" przejął spuściznę obu podmiotów, lecz pozostał pod kontrolą Ministerstwa Spraw Wewnętrznych. W zarządzie klubu obok milicjantów znalazło się wielu działaczy dawnej Polonii. Do 1970 ze względów koniunkturalnych nie przyznawano się oficjalnie do ciągłości z przedwojenną Polonią. Nie powrócono również do tradycyjnych insygniów klubowych, pozostając przy barwach czerwono-biało-niebieskich oraz gwardyjskim herbie. W 1962 powrócono do nazwy "BKS Polonia", lecz w 1974 zmieniono na "GKS Polonia".
W latach 1956–1990 klub odnosił szereg sukcesów sportowych na arenie krajowej. Wizytówką klubu byli żużlowcy, nieprzerwanie występujący w ekstraklasie, a w latach 60. także piłkarze i hokeiści. W 1959 w pobliżu kompleksu sportowego Polonii wzniesiono sztuczne lodowisko Torbyd, które było bazą dla hokeja oraz sekcji łyżwiarstwa figurowego. Stadion modernizowano dla potrzeb rozgrywanych tu imprez żużlowych. Pod koniec lat 80. GKS Polonia posiadał około 1500 członków, z czego około 700 sportowców. Połowa była pracownikami resortu spraw wewnętrznych.
Druga Polonia.
W 1990 resort przestał dotować klub, który popadł w kłopoty finansowe. W tej sytuacji patronat nad klubem oficjalnie przejęło miasto, które zostało także właścicielem stadionu. Apogeum kryzysu przypadło na 1992 rok. Część sekcji judo usamodzielniło się wówczas pod nazwą Policyjny Klub Sportowy Gwardia przy Komendzie Wojewódzkiej Policji w Bydgoszczy, rozwiązano piłkarską drużynę seniorów (odbudowaną w 1994), a hokeiści utworzyli własny klub BTH Bydgoszcz.
W latach 90. XX w. dzięki sponsorom i prężnej działalności rozkwit przeżywała sekcja żużlowa, a od 1998 także piłki nożnej, tenisowa i judo. W latach 1998–2002 (prezes Lech Różycki) sukcesy odnosili sportowcy wszystkich istniejących wówczas sekcji. Żużlowcy zdobyli 3 tytuły DMP (1998,2000,2002), tenisiści przez 5 kolejnych sezonów (1999-2003) byli w pierwszej trójce mistrzostw Polski, piłkarze trzy lata z rzędu (1998-2001) awansowali do wyższych klas rozgrywkowych, a w sekcji judo Waldemar Banaszak zdobywał dla Polonii medale mistrzostw Polski. Od 1998 na stadionie Polonii rozgrywano regularnie Grand Prix Polski na żużlu. Dla potrzeb imprezy zmodernizowano stadion budując nową zadaszoną trybunę, oświetlenie i zaplecze dla zawodników. Polonię wyróżniono jako klub organizujący najlepsze imprezy sportowe w Polsce. W 2000 roku obchodzono uroczyście 80-lecie klubu.
Pomyślny okres rozwoju klubu został przerwany po wyborach samorządowych 2002, kiedy prezydentem miasta został Konstanty Dombrowicz. Był on negatywnie nastawiony do strategii biznesowej klubu oraz jego działaczy, kojarzonych z przeciwną opcją polityczną. Ostatecznie nagonka polityczna i prasowa doprowadziła likwidacji klubu z 83-letnią tradycją, jak wskazywano „z powodu 5-milionowego zadłużenia”. Bezpośrednio o bankructwie klubu przesądziła decyzja prezydenta Konstantego Dombrowicza z 17 października 2003 o wypowiedzeniu Polonii umowy użyczenia obiektów oraz żądanie zwrotu dotacji 1 mln zł. Pasjonatom bydgoskiego sportu udało się jednak ocalić sekcje klubu. W listopadzie 2003 roku powołano Klub Piłkarski Polonia oraz Żużlowy Klub Sportowy Polonia Bydgoszcz, przekształcony później w spółkę akcyjną. Sekcja tenisa usamodzielniła się pod nazwą SKT Centrum Bydgoszcz, a sekcja judo przeszła pod kuratelę AZS UKW Bydgoszcz. Kompleks sportowy Polonii (hala sportowa, korty tenisowe, kryty basen, budynek administracyjny, bez stadionu) miasto przekazało Klubowi Uczelnianemu UKW. Wywołana przez polityków zła atmosfera wokół klubu przyczyniła się do odejścia kluczowych zawodników (m.in. Tomasza Golloba) oraz obniżenia poziomu sportowego poszczególnych sekcji.
Insygnia klubowe.
Barwy.
Pierwsze barwy Polonii (lata 1920-1949) były biało–czerwono–zielone . Kolor biały i czerwony obrano na wzór barw narodowych, a kolor zielony na cześć Warty Poznań, której działacze uczestniczyli w powstaniu klubu. Piłkarze rozgrywali mecze w barwach biało-czerwonych . W 1949 po reorganizacji sportu na wzór sowiecki, Polonię wchłonęło Zrzeszenie sportowe Gwardia, które używało barw czerwono-biało-niebieskich , ułożonych na ukos. Na plastronach żużlowców od 1957 widniał także czarny gryf. Po upadku klubu w 2003, wyodrębnił się piłkarski KP Polonia, który używał przedwojennych barw biało-czerwonych oraz żużlowy ŻKS Polonia, który używał początkowo barw gwardyjskich, a w 2006 wrócił do barw biało-czerwonych .
Hymn.
W 1934 powstał hymn klubowy „"Gdy idzie Polonia z Bydgoszczy"” z inicjatywy ówczesnego prezesa klubu Stanisława Wody. Tekst skomponował lwowski poeta Henryk Zbierzchowski, a muzykę dyrektor Bydgoskiego Konserwatorium Muzycznego Wilhelm von Winterfeld. Hymn odgrywano do 1949 roku. We wrześniu 2000 odegrano go ponownie podczas żużlowych derbów Pomorza. Kolejne wersje hymnu odgrywano przy okazji imprez żużlowych i piłkarskich w latach 2009–2011.
Kompleks sportowy Polonii.
Bazą sportową klubu jest Stadion Miejski im. Marszałka Józefa Piłsudskiego otwarty 3 sierpnia 1924, w późniejszych latach wielokrotnie przebudowywany i modernizowany. Począwszy od lat 30. XX w. wokół stadionu wznoszono m.in. boiska treningowe, korty tenisowe, a w okresie powojennym halę sportową, basen pływacki, siłownie, sale do fitness i sportów walki. W 2003 wszystkie obiekty poza stadionem przekazano Uniwersytetowi Kazimierza Wielkiego, który rozbudował tutaj Centrum Edukacji Kultury Fizycznej i Sportu AZS UKW Bydgoszcz.
Sportowcy Polonii Bydgoszcz.
Najlepsi sportowcy Polski.
Sportowiec Polonii Bydgoszcz wygrał Plebiscyt „Przeglądu Sportowego” na najlepszego sportowca Polski:
Osiągnięcia sportowe.
Klub posiada w swoim dorobku 88 medali mistrzostw Polski w różnych dyscyplinach (w tym 
36 złotych, 26 srebrnych i 26 brązowych).
Sekcje.
Piłka nożna.
KP Polonia Bydgoszcz jest spadkobiercą tradycji i kontynuatorem działalności sportowej wielosekcyjnego BKS Polonia Bydgoszcz. Przed II wojną światową futboliści Polonii pięciokrotnie wygrywali pomorską ligę okręgową (1928,1929,1932,1933,1935), uzyskując prawo startu w eliminacjach o ekstraklasę. Najbliżej awansu byli w 1933, kiedy zajęli w grupie eliminacyjnej 2. miejsce za Polonią Warszawa. Sekcja piłki nożnej pięciokrotnie wygrywała turniej o mistrzostwo Bydgoszczy (1926-1929, 1931), a w 1928 za trzecie zwycięstwo z rzędu, otrzymała na własność puchar Komitetu WFiPW. Juniorzy klubu w 1937 zostali mistrzem Pomorza i uczestniczyli w rozgrywkach o klubowe mistrzostwo Polski juniorów. Rozgrywano również towarzyskie mecze z niemieckimi drużynami z Piły i Berlina. Po wojnie do początku lat 60. drużyna Polonii była wizytówką piłkarską Bydgoszczy. W 1947 została ponownie mistrzem Pomorza. W latach 1954–1961 przez 7 sezonów grała w ekstraklasie, zdobywając 5. lokatę w sezonie 1960. W tym roku Królem strzelców Ekstraklasy z 17 bramkami został zawodnik Polonii, Marian Norkowski. 11 sezonów klub spędził na zapleczu ekstraklasy (lata 1951-1953, 1957, 1962-1964, 1966, 1975-1976). Polonia słynęła również z osiągnięć w pracy z młodzieżą. Juniorzy klubu byli medalistami drużynowych mistrzostw Polski (złoto – 1980, srebro – 1984). Do znanych zawodników Polonii należeli m.in.: Marian Norkowski, Henryk Szczepański (późniejszy kapitan reprezentacji Polski), Józef Boniek (ojciec Zbigniewa Bońka), Janusz Turowski (później grał w Pogoni, Legii i w Europie), Maciej Kamiński (później grał m.in. w Lechii Gdańsk), Ryszard Kulesza (późniejszy selekcjoner kadry narodowej), Grzegorz Mielcarski.
Żużel.
W dwudziestoleciu międzywojennym na stadionie Polonii organizowano wielokrotnie wyścigi motocyklowe. Bydgoski Klub Motocyklistów wybudował tor żużlowy, na którym w 1935 bydgoszczanin Jan Witkowski zdobył pierwszy tytuł mistrza Polski na żużlu. Po II wojnie światowej w Polonii utworzono drużynę żużlową. W 1947 polonista Zygmunt Śmigiel zdobył tytuł mistrza Polski na żużlu w klasie do 250 ccm. W 1949 sekcje z KS Partyzant i BKS Polonia wcielono do Gwardii Bydgoszcz, która w latach 50. zdobyła czołową pozycję w kraju w sportach motorowych, a od 1957 spełniała rolę monopolisty w mieście i regionie. W latach 1951–2008 Gwardia-Polonia brała nieprzerwanie udział w rozgrywkach ekstraklasy. W tym czasie zawodnicy zdobyli 25 medali DMP (7 , 7 , 11 ). W Polonii występowało wielu wybitnych zawodników polskich i zagranicznych (po 1990), m.in. drużynowi mistrzowie świata: Mieczysław Połukard, Henryk Glücklich, Piotr Protasiewicz, Tony Rickardsson, Sam Ermolenko, Andreas Jonsson, Emil Sajfutdinow itd. Wychowankiem i długoletnim zawodnikiem klubu był Tomasz Gollob, uznawany za najbardziej utytułowanego polskiego żużlowca w historii. W 1999 wybrano go w Plebiscycie „Przeglądu” Sportowego najlepszym sportowcem Polski. W 2003 po upadku wielosekcyjnego BKS Polonia, sport żużlowy uprawiany jest w ŻKS Polonia Bydgoszcz S.A.
Hokej na lodzie.
Sekcję hokejową w BKS Polonia założono w 1928 roku. Bazą były lodowiska naturalne w parku Jana Kochanowskiego (0,4 ha), a od 1932 przy ul. Hetmańskiej. Po II wojnie światowej sekcję założono w KS Partyzant, w 1949 włączonym obok Polonii do Zrzeszenia Sportowego Gwardia. Od 1948 hokeiści Gwardii uczestniczyli w rozgrywkach I ligi. W latach 50. zespół zaliczał się do najlepszych w Polsce. W 1954 i 1955 uzyskał tytuł wicemistrza kraju (za OWKS Warszawa), a trzech zawodników zaliczono do kadry narodowej. Od 1959 bazą klubu było nowo zbudowane sztuczne lodowisko Torbyd. W latach 60. zespół Polonii grał w ekstraklasie, gdzie dwa razy osiągnął 3. miejsce (1964 i 1965), a w 1963 także puchar Polskiego Związku Hokeja na Lodzie. W 1966 hokeiści Polonii uzyskali tytuł mistrza Polski juniorów, w latach 1967 i 1972 – tytuł wicemistrza kraju, a w 1963, 1973 i 1975 – 3. miejsca. Polonia występowała w ekstraklasie aż do 1978, kiedy po spadku do II ligi została przekazana do BKS Budowlani. W 1984 hokej wrócił do Polonii, która przejęła na własność od miasta lodowisko Torbyd. Drużyna mimo awansu, zrezygnowała z gry w ekstraklasie z powodów finansowych. W 1992 sekcja hokejowa usamodzielniła się i działała pod nazwą BTH Bydgoszcz, występując na zapleczu ekstraklasy.
Łącznie w okresie 1948-1992 drużyna 25 sezonów grała w ekstraklasie, a przez dalszych 8 w II lidze. Wychowankami Polonii było wielu zawodników kadry Polski, m.in. Andrzej Tkacz – dwukrotny olimpijczyk (Sapporo 1972, Innsbruck 1976), 8-krotny uczestnik mistrzostw świata, późniejszy trener kadry narodowej, Marian Feter – olimpijczyk z Sapporo 1972, uczestnik czterech mistrzostw świata. Poza tym 13 zawodników Polonii w latach 60., 70. i 80. występowało w reprezentacji Polski.
Tenis.
Sekcję tenisa w BKS Polonia założono w 1926 roku. Była to wówczas jedna z popularniejszych dyscyplin, modna w sferach inteligenckich, przemysłowych i kupieckich. Dwa korty tenisowe urządzono przy Stadionie Miejskim. Po II wojnie światowej kierownikiem sekcji w „Polonii” została Jadwiga Jędrzejowska – pierwsza gwiazda polskiego tenisa, w latach 30. XX w. finalistka Roland Garros, Wimbledonu oraz US Open, mistrzyni Londynu, Węgier, Austrii, Irlandii Pn., Anglii i Walii w grze pojedynczej, mieszkanka Bydgoszczy w latach 1945–1948. W 1949 sekcje tenisa z Polonii, KS Partyzant i WKS Burza wcielono do ZS Gwardia. Klub awansował do ligi państwowej, a w kolejnych latach był wielokrotnie mistrzem okręgu bydgoskiego. W latach 60. uprawianie tenisa w Bydgoszczy skoncentrowano w GKS Polonia. W 1968 klub awansował do II ligi, a w 1972 do ekstraklasy, gdzie spędził 12 sezonów, zajmując miejsca 4÷8. Najlepszym tenisistą bydgoskim lat 70. i 80. XX w. był Henryk Drzymalski, 6-krotny mistrz Polski seniorów w grze pojedynczej, 4-krotny w hali, dwukrotny w deblu (z Wojciechem Fibakiem) i w grze mieszanej. W rozgrywkach międzynarodowych doszedł do półfinału Mistrzostw Europy, był wielokrotnym reprezentantem Polski, m.in. w Pucharze Davisa, gdzie rozegrał 22 mecze odnosząc 5 zwycięstw. Do wybitnych zawodników Polonii zaliczali się również: Czesław Szewczyk – reprezentant Polski, 2. na listach rankingowych (1965), uczestnik turniejów międzynarodowych w Europie i USA. Wśród tenisistek wyróżniały się Jolanta Rozala, Marzena Sieracka, Jadwiga Małyk, Regina Kozłowska-Sokołowska (wielokrotne mistrzynie okręgu). W 1995 tenisiści Polonii ponownie awansowali do ekstraklasy, a w od 1998 przez 5 sezonów z rzędu plasowali się w trójce najlepszych klubów tenisowych w Polsce. Po restrukturyzacji klubu w 2003 sekcja tenisa usamodzielniła się jako "SKT Centrum Bydgoszcz", a korty przekazano "AZS UKW Bydgoszcz".
Wybitną postacią bydgoskiego tenisa był Henryk Hoffman – w latach 50. zawodnik, później trener Polonii, od 1982 kapitan drużyny polskiej w Pucharze Davisa, wiceprezes Polskiego Związku Tenisowego, a w latach 90. XX w. – trener reprezentacji Polski mężczyzn i kobiet (w 1992 roku w Pucharze Federacji pod jego kierunkiem Polki awansowały do ćwierćfinału).
Judo.
Początki uprawiania judo w Polonii Bydgoszcz sięgają 1962 roku. Była to pierwsza sekcja dalekowschodnich sztuk walki w województwie bydgoskim, utworzona z inicjatywy Ministerstwa Spraw Wewnętrznych. W 1966 wychowanek Polonii Kazimierz Gwizdała został pierwszym reprezentantem kraju na Mistrzostwa Europy juniorów spoza Gdańska (judocy GKS Wybrzeże byli wówczas bezkonkurencyjni w kraju). W latach 70. XX w. sekcja judo w Polonii klasyfikowana była w pierwszej dziesiątce w Polsce. Od 1977 drużyna występowała w II lidze.
Do 2003 judocy Polonii zdobyli ponad 50 medali w mistrzostwach Polski seniorów, w tym 20 tytułów indywidualnego mistrza Polski. 19 zawodników występowało w reprezentacji Polski. Brązowe medale w mistrzostwach Europy zdobyli: Ryszard Pujszo (1982, seniorzy) i Andrzej Sądej (1976, juniorzy oraz 1978 – Akademickie Mistrzostwa Świata). W 1992 część sekcji judo usamodzielniła się pod nazwą Policyjny Klub Sportowy Gwardia przy Komendzie Wojewódzkiej Policji w Bydgoszczy. W latach 90. XX w. sukcesy ogólnokrajowe odnosił Waldemar Banaszak, zdobywając m.in. 5 medali mistrzostw Polski seniorów (5 ) oraz 6 medali mistrzostw Polski juniorów (4 , 2 ). Po upadku wielosekcyjnego BKS Polonia w 2003 roku sekcję judo przekazano do Klubu Uczelnianego AZS UKW.
Łyżwiarstwo figurowe.
Sekcję założono w 1960 po oddaniu do użytku sztucznego lodowiska Torbyd. Franciszek Spitol występujący w barwach Polonii Bydgoszcz, w latach 1961–1964 czterokrotnie zdobył tytuł mistrza Polski seniorów w kategorii solistów. Od 1970 sukcesy ogólnopolskie odnosił wychowanek Polonii Jacek Tascher – mistrz Polski juniorów (1970) i seniorów (1973, 1975). W połowie lat 70. sekcja została rozwiązana, a zawodnicy przeszli do innych klubów, m.in. Jacek Tascher do Marymontu Warszawa.
Lekkoatletyka.
W okresie międzywojennym BKS Polonia obok bydgoskiego „Sokoła” posiadała sekcję lekkoatletyczną o najwyższym poziomie sportowym w Bydgoszczy. Wyróżniającymi się zawodnikami byli m.in. Klemens Biniakowski – olimpijczyk, mistrz i rekordzista Polski w biegu na 400 m oraz tyczkarz Stanisław Zakrzewski – halowy mistrz Polski i członek kadry narodowej w latach 30. XX w. Po II wojnie światowej klub osiągał sukcesy po 1949 roku, kiedy ZS Gwardia wchłonęła Harcerski Klub Sportowy, słynący z osiągnięć lekkoatletów. Byli zawodnicy tego klubu: Zygmunt Buhl – sprinter (100 i 200 m), Bogdan Masłowski – rzut młotem, Zygfryd Weinberg – trójskok, Eulalia Szwajkowska – sprinterka (100 m), dzierżyli rekordy Polski i z powodzeniem startowali w zawodach międzynarodowych. Buhl, Weinberg i Szajkowska reprezentowali Polskę na igrzyskach olimpijskich w Helsinkach 1952, a tytuły mistrzów Polski dzierżyli także: sprinterka Janina Słowińska, Jerzy Grzanka, sprinterka Felicja Orsztynowicz, wieloboista Bernard Gmura. W 1953 roku sekcję lekkoatletyczną przeniesiono, lecz nie w całości do wojskowego OWKS Bydgoszcz. Byli zawodnicy Gwardii stworzyli tam podwaliny pod wielkie sukcesy lekkoatletyki w Bydgoszczy w latach 60. XX w. Sekcję przywrócono do życia staraniem kibiców w 2016 roku, których inicjatywą było zorganizowanie biegu na 1920 metrów po torze żużlowym. Gościem honorowym imprezy była Felicja Orsztynowicz-Murzyn. Klub zarejestrowano w 2019 roku pod nazwą Klub Sportowy "Polonia Bydgoszcz Sekcja Lekkoatletyczna im. Klemensa Biniakowskiego".
Boks.
Sekcję boksu założono w 1926 roku. Działała ona z przerwami do 1937. Pięściarze trenowali w sali gimnastycznej przy ul. Konarskiego. Pierwsze zawody zorganizowano 4 września 1926 w Resursie Kupieckiej, z udziałem zawodników bydgoskich i poznańskich. Do osiągnięć bokserów Polonii należało wicemistrzostwo Polski Józefa Pietrygi (1927) oraz mistrzostwo Pomorza Edwarda Rinke (1936) w wadze muszej. W latach 1928–1930 BKS Polonia organizowała bokserskie mistrzostwa Bydgoszczy, w których wiele tytułów zdobywali zawodnicy klubu. W latach 1928–1937 rozgrywano także towarzyskie mecze z klubami z Poznania, Gdańska, Grudziądza, Gniezna, Torunia, Tczewa, Łodzi. Najwybitniejszym bokserem Polonii był Edward Rinke – przed wojną reprezentant okręgu pomorskiego, po wojnie wybitny działacz sportowy, współpracownik Feliksa Stamma, trener zawodników Brdy i Astorii, m.in. medalisty olimpijskiego Jerzego Adamskiego.
Kolarstwo.
W 1928 włączono do Polonii założony w 1925 Bydgoski Klub Kolarzy. W tym roku zawodnik klubu Feliks Więcek został historycznym zwycięzcą pierwszego Tour de Pologne, w 1930 zwyciężył w ogólnopolskim „Biegu do Morza Polskiego”, a w 1932 w wyścigu Ilustrowanego Kuriera Codziennego na trasie Kraków-Katowice-Kraków. Więcek jeździł na rowerze „Pafaro-Rekord”, który był wyrobem bydgoskich zakładów rowerowych. W latach 30. na stadionie Polonii zbudowano ziemny tor kolarski. Sekcja została odtworzona w 2018 roku, jej zawodnicy startują w amatorskich zawodach szosowych rangi ogólnopolskiej.
Podnoszenie ciężarów.
Sekcję ciężkoatletyczną przy BKS Polonia założono wiosną 1945. Zdobyła ona tytuł drużynowego mistrza Pomorza, ale już w 1947 przeszła do ZWM „Zryw” Bydgoszcz. W 1946 kilku zawodników (Wilecki, Sokołowski, Tyniecki, Dajnowicz) odnosiło sukcesy na arenie ogólnopolskiej. S. Sokołowski z BKS dwukrotnie został wicemistrzem Polski w wadze koguciej (1946-1947), a w 1948 został mistrzem Polski.

</doc>
<doc id="3005166" url="https://pl.wikipedia.org/wiki?curid=3005166" title="Miasta Szwajcarii">
Miasta Szwajcarii



</doc>
<doc id="3005167" url="https://pl.wikipedia.org/wiki?curid=3005167" title="Miasta Indonezji">
Miasta Indonezji



</doc>
<doc id="3005168" url="https://pl.wikipedia.org/wiki?curid=3005168" title="Miasta Szwecji">
Miasta Szwecji



</doc>
<doc id="3005169" url="https://pl.wikipedia.org/wiki?curid=3005169" title="Miasta Słowenii">
Miasta Słowenii



</doc>
<doc id="3005171" url="https://pl.wikipedia.org/wiki?curid=3005171" title="Miasta Portugalii">
Miasta Portugalii



</doc>
<doc id="3005172" url="https://pl.wikipedia.org/wiki?curid=3005172" title="Miasta Litwy">
Miasta Litwy



</doc>
<doc id="3005174" url="https://pl.wikipedia.org/wiki?curid=3005174" title="Miasta Irlandii">
Miasta Irlandii



</doc>
<doc id="3005176" url="https://pl.wikipedia.org/wiki?curid=3005176" title="Miasta Hiszpanii">
Miasta Hiszpanii



</doc>
<doc id="3005177" url="https://pl.wikipedia.org/wiki?curid=3005177" title="Miasta Finlandii">
Miasta Finlandii



</doc>
<doc id="3005178" url="https://pl.wikipedia.org/wiki?curid=3005178" title="Miasta Stanów Zjednoczonych">
Miasta Stanów Zjednoczonych



</doc>
<doc id="3005180" url="https://pl.wikipedia.org/wiki?curid=3005180" title="Bed and Breakfast">
Bed and Breakfast



</doc>
<doc id="3005181" url="https://pl.wikipedia.org/wiki?curid=3005181" title="Miasta Abchazji">
Miasta Abchazji



</doc>
<doc id="3005182" url="https://pl.wikipedia.org/wiki?curid=3005182" title="Miasta Kosowa">
Miasta Kosowa



</doc>
<doc id="3005183" url="https://pl.wikipedia.org/wiki?curid=3005183" title="Miasta Bośni i Hercegowiny">
Miasta Bośni i Hercegowiny



</doc>
<doc id="3005184" url="https://pl.wikipedia.org/wiki?curid=3005184" title="Miasta Serbii">
Miasta Serbii



</doc>
<doc id="3005185" url="https://pl.wikipedia.org/wiki?curid=3005185" title="Miasta Chorwacji">
Miasta Chorwacji



</doc>
<doc id="3005187" url="https://pl.wikipedia.org/wiki?curid=3005187" title="Miasta Macedonii">
Miasta Macedonii



</doc>
<doc id="3005189" url="https://pl.wikipedia.org/wiki?curid=3005189" title="Miasta Czarnogóry">
Miasta Czarnogóry



</doc>
<doc id="3005190" url="https://pl.wikipedia.org/wiki?curid=3005190" title="Miasta Izraela">
Miasta Izraela



</doc>
<doc id="3005192" url="https://pl.wikipedia.org/wiki?curid=3005192" title="Miasta Osetii Południowej">
Miasta Osetii Południowej



</doc>
<doc id="3005193" url="https://pl.wikipedia.org/wiki?curid=3005193" title="When You Gonna Wake Up">
When You Gonna Wake Up

When You Gonna Wake Up — piosenka skomponowana przez Boba Dylana, nagrana przez niego w maju 1979 r., wydana na albumie "Slow Train Coming" w sierpniu 1979 r. oraz jako strona B singla. Znany także jako "Strenghthen the Things that Remain".
Historia i charakter utworu.
Utwór ten został nagrany w Muscle Shoals Sound Studio w Sheffield w Alabamie 2 maja 1979 r. Była to trzecia sesja nagraniowa tego albumu. Producentem sesji byli Jerry Wexler i Barry Beckett.
Niektórzy krytycy, jak np. Oliver Trager, uważają tę piosenkę za jedną z najlepszych z całego gospelowego okresu Dylana. Dylan odważnie włączył w utwór o charakterze religijnym, ewangelicznym - mocne, oskarżycielskie elementy polityczne. Już w czwartym wersie piosenki potępił Henry'ego Kissingera i Karla Marksa i tym samym ponownie wkroczył na teren zastrzeżony dla moralności z takim gniewem, z jakim zaatakował "bohaterów" piosenki "Masters of War" ponad piętnaście lat wcześniej. Oskarżeń jest w tej piosence wiele i uważnemu słuchaczowi cisną się pytania - np. jeśli oskarża kogoś za pornografię w szkole (wers dziewiąty, bez liczenia refrenu), to jaką książkę ma na myśli?.
Dylan rozpoczął wykonywanie tej piosenki na koncertach już podczas gospelowego tournée w 1979 r. oraz kontynuował wykonywanie jej w 1980 r. Na tournée promującym jego nowy album "Infidels" w 1984 r. Dylan zaprezentował nową wersję tego utworu, wykonując go pod dużym wpływem metalu. Powrócił do niego pod koniec lat 80. XX wieku. 
Dyskografia.
Strona B singla "Man Gave Names to All the Animals" 

</doc>
<doc id="3005194" url="https://pl.wikipedia.org/wiki?curid=3005194" title="Nakajima-Douglas DC-2">
Nakajima-Douglas DC-2

Nakajima-Douglas DC-2 – japoński samolot pasażerski z lat 30. XX wieku, produkowana licencyjnie kopia amerykańskiego samolotu Douglas DC-2. Zbudowano tylko pięć egzemplarzy tego samolotu które w późniejszym czasie używane były przez Siły Powietrzne Cesarskiej Armii Japońskiej. Wywiad amerykański omyłkowo uważał, że ten samolot był masowo produkowany i służył w Siłach Powietrznych Cesarskiej Marynarki Wojennej dlatego w czasie II wojny światowej otrzymał on amerykańską nazwę kodową Tess.
Tło historyczne.
Po wprowadzeniu na rynek w 1934 samolotu pasażerskiego Douglas DC-2 japoński koncern lotniczy Nakajima Hikōki Kabushiki Gaisha wyraził zainteresowanie tym samolotem i rozpoczął pertraktacje z Douglas Aircraft Corporation dotyczące jego licencyjnej produkcji. Nakajima miała bardzo bliskie związki z Douglasem już od początku lat 30., kiedy to japońska firma zaczęła wysyłać swoich inżynierów na praktyki do kalifornijskiej fabryki Douglasa.
W tym samym czasie i jeszcze przed zakończeniem pertraktacji, japońska firma Mitsui Bussan KK zakupiła w Kanadzie jeden egzemplarze tego samolotu (zakupu dokonano poprzez linie lotnicze Great Northern Airways działających jako pośrednik) i został on wysłany do Japonii w częściach (inne źródło podaje, że zakupiono jeden cały samolot i części potrzebne na złożenie drugiego). Samolot (numer seryjny 1323, rejestracja cywilna NC 14284) dotarł do Jokohamy 22 listopada 1934 (w grudniu 1934 według innego źródła) gdzie został złożony i wystawiony na widok publiczny. Po prezentacji samolotu przeleciał on do Tachikawy gdzie został przekazany inżynierom Nakajimy. Po zakończeniu inspekcji samolotu został on pokryty kamuflażem i przekazany Armii, zachował on jednak cały czas jego rejestrację cywilną. W samolocie przeprowadzono szereg testów sprawnościowych na trasach pomiędzy Japonią a Mandżurią. Pomimo że został przekazany on Armii przez cały czas był obsługiwany przez załogi linii powietrznych Nihon Kōkū Yuso KK. Testy samolotu wypadły bardzo dobrze i dyrekcja Nihon Kōkū wyraziła zainteresowanie zakupem większej ilości tych samolotów od Nakajima po zakończeniu pertraktacji z Douglasem.
Pertraktacje zostały zakończone 27 marca 1934 i Nakajima nabyła za sumę 80 tysięcy dolarów prawa do produkcji samolotów DC-2 i ich sprzedaży na terenie Japonii i Mandżurii.
Opis konstrukcji.
Nakajima-Douglas DC-2 był licencyjną kopią amerykańskiego samolotu pasażerskiego Douglas DC-2. Był to dwusilnikowy dolnopłat z podwoziem klasycznym, z kołem ogonowym, wciąganym w locie. Samolot miał konstrukcję prawie całkowicie metalową, jedynie powierzchnie sterowe były kryte płótnem. Załogę stanowiły cztery osoby, samolot mógł zabierać do czternastu pasażerów.
Początkowo napęd samolotu stanowiły 9-cylindrowe, chłodzone powietrzem silniki gwiazdowe typu Wright Cyclone F-2 zamienione w późniejszym czasie na silniki Wright Cyclone SGR-1820-F52 o mocy 730 KM. Silniki napędzały trzypłatowe śmigła metalowe typu Hamilton Standard.
Historia.
Po zakończeniu pertraktacji Douglas przekazał Nakajimie plany samolotu na początku 1935. Przed rozpoczęciem planowanej produkcji plany musiały zostać zaadaptowane do japońskich metod produkcyjnych, zadanie to powierzono trzem inżynierom Nakajimy - Kiyoshiemu Akegawie, Setsuro Nishimuriemu i Katsujiemu Nakamurze, oraz postanowiono sprowadzić główne części potrzebne do produkcji pięciu samolotów. Zakupione części kadłuba i skrzydeł (numery seryjne 1418-1422) dotarły do Japonii w 1935 i zostały złożone w fabryce Nakajimy w Koizumi. Poza głównymi częściami kadłuba i skrzydeł oraz silnikami które także były importowane, całe wyposażenie i awionika samolotów było japońskiej produkcji.
Pierwszy samolot został ukończony w lutym 1936. Zbudowane samoloty zostały przekazane liniom lotniczym Nihon Kōkū Yuso KK gdzie otrzymały one nazwy pochodzące od znanych japońskich gór i używane były do obsługi regularnych połączeń pomiędzy Fukuoka, a Tajwanem, a także, po wycofaniu Nakajima P-1, jako samoloty pocztowe na trasach pomiędzy Tokio, Osaka i Fukuoka.
W porównaniu z oryginalnymi, amerykańskimi samolotami, japońskie wersje DC-2 miały niższą masę własną i startową (odpowiednio o 120 i 187 kilogramów) ale miały nieco gorsze osiągi. Prędkość maksymalna japońskich DC-2 wynosiła 172 węzły (318 km/h), a ich pułap operacyjny 5400 metrów, w porównaniu amerykańskie DC-2 osiągały prędkość 182 węzłów (227 km/h) i miały pułap operacyjny wynoszący 7100 metrów. Różnica wynikała z różnych silników używanych w wersji japońskiej. Amerykańskie DC-2 napędzane były silnikami Wright Cyclone F-3, a japońskie przez Cyclone F-2. W późniejszym czasie silniki japońskich DC-2 zostały zamienione na bardziej niezawodne Cyclone F-52.
Już po złożeniu pierwszych pięciu samolotów ale przed rozpoczęciem konstrukcji seryjnej japońskich DC-2 spodziewano się, że samoloty te będą stanowiły główna część floty Nihon Kōkū ale po wejściu na rynek znacznie lepszego Douglas DC-3 produkcja japońskich DC-2 została zawieszona.
We wrześniu 1938 wszystkie japońskie linie lotnicze weszły pod kontrolę Armii. DC-2 oznakowane jak samoloty wojskowe były widziane nawet w Chinach. Wywiad amerykański omyłkowo uznał, że wyprodukowano dużą serię tych samolotów i używane były one przez Siły Powietrzne Marynarki Wojennej, i otrzymały one amerykańską nazwę kodową Tess.
Pomimo że samolot nie wszedł do produkcji seryjnej, samolot ten stanowił ważny epizod w historii japońskich komercyjnych linii lotniczych. Pomógł on zmodernizować standardy samolotów i wyposażenie japońskich linii lotniczych oraz był źródłem innych, udanych konstrukcji takich jak Nakajima AT-2.

</doc>
<doc id="3005196" url="https://pl.wikipedia.org/wiki?curid=3005196" title="Good Friday">
Good Friday

Good Friday – minialbum polskiej wokalistki Izy Lach. Produkcją krążka zajął się raper Snoop Dogg pod pseudonimem „Berhane”, lecz w przeciwieństwie do albumu "Off the Wire" nie można go na nim usłyszeć. Został wydany z okazji Świąt Bożego Narodzenia i udostępniony w Internecie za pomocą witryny Bandcamp.

</doc>
<doc id="3005198" url="https://pl.wikipedia.org/wiki?curid=3005198" title="Rosa Diamante">
Rosa Diamante

Rosa Diamante - amerykańska-meksykańska telenowela z 2013 roku wyprodukowana przez wytwórnię Telemundo i Argos Comunicación.
Telenowela była emitowana m.in. w Stanach Zjednoczonych na kanale Telemundo.

</doc>
<doc id="3005199" url="https://pl.wikipedia.org/wiki?curid=3005199" title="Park Narodowy Llogara">
Park Narodowy Llogara

Park Narodowy Llogara (alb. "Parku Kombëtar i Llogarasë/Llogorasë") – albański park narodowy położony w górach Çika, w okręgu Wlora. Założony został w 1966 r. obejmuje lesistą dolinę przełęczy Llogara pomiędzy poziomem 470 m a 1540 m n.p.m., w której występują m.in. sosna czarna, sosna bośniacka, jodła bułgarska oraz jesion.

</doc>
<doc id="3005201" url="https://pl.wikipedia.org/wiki?curid=3005201" title="Izumo (2013)">
Izumo (2013)

Izumo (DDH-183) – japoński śmigłowcowiec, pierwsza jednostka typu "Izumo". W Japonii ze względów politycznych klasyfikowany jako niszczyciel śmigłowcowy. Faktycznie po modernizacji w 2021 roku stanowi lotniskowiec lekki. Nazwany imieniem jednej z japońskich prowincji. Bliźniacza jednostka nosi nazwę „Kaga” (DDH-184).
Historia.
Rozpoczęcie budowy "Izumo" miało miejsce 27 stycznia 2012 roku w stoczni IHI Corporation w Jokohamie, wodowanie 6 sierpnia 2013. Do służby okręt wszedł 25 marca w 2015 roku. Jednostka o wyporności 19 500 ton i długości 248 metrów, choć ma większość cech lotniskowca, z uwagi na japońskie uwarunkowania prawne została w Japonii sklasyfikowana jako płasko-pokładowy niszczyciel, na którym stacjonuje max. 14 helikopterów. Potencjalnie może na nim bazować 28 śmigłowców. Przede wszystkim stosowane są śmigłowce zwalczania okrętów podwodnych SH-60J/K Seahawk. Przeznaczeniem okrętu jest zabezpieczanie wód terytorialnych Japonii w warunkach narastającego sporu terytorialnego z Chinami, które demonstrują własne ambicje militarne. „Izumo” jest największym japońskim okrętem od zakończenia drugiej wojny światowej.
W marcu 2020 roku rozpoczęła się przebudowa „Izumo” w celu dostosowania go do operowania samolotów krótkiego startu i pionowego lądowania F-35B, obejmująca przede wszystkim pokrycie pokładu aluminiowo-tytanową powłoką ochronną odporną na wysoką temperaturę gazów. Pierwsze próby lądowania i startu amerykańskich F-35B z dywizjonu VMFA-242 odbyły się 3 października 2021 roku, co stanowiło zarazem pierwsze lądowanie samolotów na japońskich okrętach od 1945 roku i pierwsze lądowanie na nich amerykańskich samolotów. Po przebudowie okręt ma możliwość przenoszenia 12-14 samolotów F-35B, które mają wejść na wyposażenie Japonii od 2023 roku. Na lata 2024–26 planowana jest modernizacja polegająca m.in. na zmianie kształtu pokładu lotniczego na dziobie z trapezowego na prostokątny.

</doc>
<doc id="3005202" url="https://pl.wikipedia.org/wiki?curid=3005202" title="Filar z Orłem">
Filar z Orłem

Filar z Orłem – żebro na południowo-wschodnich stokach Miedzianego w polskich Tatrach Wysokich. Autorem nazwy jest Władysław Cywiński. Nazwa utworzona została od znajdującej się w tym żebrze dużej skały Orzeł. Nazwę tej skały też utworzył W. Cywiński, przytaczając opowiadanie o przewodniku Józku z Bukowiny, który był kapitanem kursującej po Morskim Oku do lat 60. XX wieku galery, a pasażerów zazwyczaj witał słowami: „"Oreł usiadł na Miedzianem"”.
Filar z Orłem opada w kierunku południowo-wschodnim z najwyższego wierzchołka Miedzianego (2233 m). Z lewej orograficznie strony ograniczony jest depresją, z prawej żlebem. W jego środkowej części znajduje się szeroka przełęcz Miedziany Przechód. Przechodzi przez nią ciągnący się niemal poziomo południowo-wschodnimi zboczami Miedzianego system półek i zachodów zwany Wyżnią Kieszonkową Ławką. Powyżej tej przełęczy żebro Filaru z Orłem jest wąskie, niepofragmentowane i znajduje się w nim głaz Orzeł. Poniżej przełęczy znajduje się Miedziana Turnia, a poniżej niej żebro rozdziela się na dwie odnogi obejmujące rozległy i skomplikowany topograficznie obszar z licznymi skałami i turniami. Przedłużeniem górnej części żebra jest orograficznie prawa odnoga będąca obramowaniem prawego żlebu. Opada ona aż do górnej części progu Dolinki za Mnichem i znajdują się w niej dwa skalne, widoczne z daleka zęby oddzielone przełączkami, z których do ostatniego zakrętu Ceprostrady opadają trawiaste depresje. Obydwie nad Ceprostradą kończą się pionowymi ściankami, w jednej z tych ścianek znajduje się przewieszony i wąski komin. Lewa orograficznie odnoga skręca bardziej na południowy wschód i opada do ostatniego zakrętu Ceprostrady, po lewej stronie (patrząc od dołu) Żlebu Babińskich.
Obydwoma odnogami Filara z Orłem poprowadzono drogi wspinaczkowe w różnych wariantach. Obecnie wspinaczka w rejonie Miedzianego jest zakazana (obszar ochrony ścisłej).

</doc>
<doc id="3005203" url="https://pl.wikipedia.org/wiki?curid=3005203" title="Tennessee Ernie Ford">
Tennessee Ernie Ford

Tennessee Ernie Ford, właśc. Ernest Jennings Ford (ur. 13 lutego 1919 w Bristolu, zm. 17 października 1991 w Reston) – amerykański piosenkarz country, pop i gospel.
Wyróżnienia.
26 marca 1984 roku Ford został odznaczony amerykańskim Medalem Wolności. Posiada on także trzy gwiazdy na Hollywood Walk of Fame (kategorie: Telewizja, Nagranie, Radio). W 1964 roku jego album "Great Gospel Songs" wyróżniono nagrodą Grammy.

</doc>
<doc id="3005204" url="https://pl.wikipedia.org/wiki?curid=3005204" title="Zalew Bolmiński">
Zalew Bolmiński

Zalew Bolmiński – sztuczny zbiornik wodny w wyrobisku po piaskowni, zasilany dodatkowo przez rzekę Hutkę (dopływ Białej Nidy), zbiornik przepływowy, zamknięty jazem.
Położenie.
Zalew Bolmiński położony jest na terenie Chęcińsko-Kieleckiego Parku Krajobrazowego na południowy wschód od wsi Bolmin w powiecie kieleckim, gminie Chęciny. Położony tuż obok drogi wojewódzkiej 762 Kielce-Małogoszcz, około 7 km od Chęcin i 20 km od centrum Kielc.
Charakterystyka.
Powierzchnia lustra wody ma około 11 hektarów, głębokość zróżnicowana (co jest cechą tego typu zbiorników) od 1 metra dochodzi do 5 metrów. Dno piaszczyste. Spust wody poprzez jaz.
W przeważającej części akwenu głębokość wynosi 2 do 3 metrów. Wraz z plażami i otaczającym lasem zbiornik stanowi teren rekreacyjny o powierzchni 31 hektarów.
Od czerwca 2015 roku Zalew Bolmiński jest własnością prywatną. Wchodzi on w skład parku rozrywki Park Bolmin.
Kąpielisko.
Wypożyczalnia sprzętu rekreacyjnego czynna w sezonie letnim.
Woda podlega okresowemu badaniu czystości, jednostka monitorująca - Powiatowa Stacja Sanitarno Epidemiologiczna w Kielcach.
Woda o wysokiej klasie czystości, kod kąpieliska 2604PKAP0001.

</doc>
<doc id="3005206" url="https://pl.wikipedia.org/wiki?curid=3005206" title="Marie-Louise Linssen-Vaessen">
Marie-Louise Linssen-Vaessen

Marie-Louise Jean Joséphine Linssen-Vaessen (ur. 19 marca 1928 w Maastricht, zm. 15 lutego 1993 w Horst) – holenderska pływaczka, trzykrotna medalistka olimpijska.
Zdobyła srebrny medal na mistrzostwach Europy w 1947 w Monte Carlo w sztafecie 4 × 100 m stylem dowolnym (w składzie: Margot Marsman, Irma Schuhmacher, Vaessen i Hannie Termeulen).
Na igrzyskach olimpijskich w 1948 w Londynie wywalczyła brązowe medale na 100 m stylem dowolnym i w sztafecie 4 × 100 m stylem dowolnym (w składzie: Schuhmacher, Marsman, Vaessen i Termeulen)
Zdobyła złoty medal w sztafecie 4 × 100 m stylem dowolnym (w składzie: Ann Masser, Termeulen, Vaessen i Schuhmacher) na mistrzostwach Europy w 1950 w Wiedniu, a także srebrny medal na 100 m stylem dowolnym.
Na kolejnych igrzyskach olimpijskich w 1952 w Helsinkach zdobyła srebrny medal w sztafecie 4 × 100 m stylem dowolnym (w składzie: Vaessen, Koosje van Voorn, Termeulen i Schuhmacher).
Była mistrzynią Holandii na 100 m stylem dowolnym w 1950.

</doc>
<doc id="3005208" url="https://pl.wikipedia.org/wiki?curid=3005208" title="Loretta Lynn">
Loretta Lynn

Loretta Lynn, z domu Webb (ur. 14 kwietnia 1932 w Butcher Hollow, zm. 4 października 2022 w Hurricane Mills) – amerykańska piosenkarka country.
Życiorys.
W wieku 15 lat wyszła za mąż za Olivera Vanettę Lynna Jr. (27 sierpnia 1926 - 22 sierpnia 1996), który odkrył talent muzyczny żony. Pozostali małżeństwem niemal pół wieku. Mieli sześcioro dzieci. 
Na jej biografii oparty jest amerykański film "Córka górnika" ("Coal Miner's Daughter", reż. Michael Apted z 1980) z nagrodzoną Oscarem Sissy Spacek w roli głównej.
Wyróżnienia.
W 2003 otrzymała wyróżnienie Kennedy Center Honors.
8 sierpnia 2013 została odznaczona Medalem Wolności przez prezydenta Baracka Obamę.

</doc>
<doc id="3005212" url="https://pl.wikipedia.org/wiki?curid=3005212" title="Ajta asz-Szab">
Ajta asz-Szab

Ajta asz-Szab (arab. عيتا الشعب) – wieś położona w dystrykcie Kada Bint Dżubajl, w Muhafazie An-Nabatijja, w Libanie.
Położenie.
Wioska Ajta asz-Szab jest położona w niewielkiej dolinie wśród gór na wysokości 620 metrów n.p.m., w odległości około 0,5 kilometrów na wschód od granicy z Izraelem. W jej otoczeniu znajdują się wioski Ramja, Al-Kuzah, Dibil, Hanin, Ajn Ibil i Rumajsz. Na zachód od wioski, przy granicy jest położony posterunek obserwacyjny międzynarodowych sił rozjemczo-obserwacyjnych UNIFIL. Po stronie izraelskiej są moszawy Zarit, Szetula i Netu’a. W Izraelu są także zlokalizowane posterunki graniczne "Liwne" i "Sztula", oraz baza wojskowa "Biranit".
Historia.
Po I wojnie światowej w 1918 roku wioska weszła w skład francuskiego Mandatu Syrii i Libanu, który formalnie powstał w 1923 roku. W 1941 roku powstał Liban, który został oficjalnie uznany dwa lata później. W 1946 roku wycofały się ostatnie wojska francuskie. Podczas wojny domowej w Mandacie Palestyny w 1948 roku w rejonie wioski stacjonowały siły Arabskiej Armii Wyzwoleńczej, atakujące pozycje żydowskie na terenie dawnego Mandatu Palestyny. Po I wojnie izraelsko-arabskiej na przełomie 1948 i 1949 roku do Ajta asz-Szab napłynęli palestyńscy uchodźcy. Kiedy zorientowali się, że ich powrót do Palestyny nie będzie możliwy w krótkim czasie, na początku 1951 roku zaczęli opuszczać Ajta asz-Szab i osiedlać się w obozach palestyńskich uchodźców w Libanie. Około 1968 roku w rejonie wioski zaczęła prowadzić swoją działalność Organizacja Wyzwolenia Palestyny, która przeprowadzała ataki terrorystyczne w Izraelu. Tutejsze jaskinie, a zwłaszcza podziemna rzeka, stały się drogami przenikania terrorystów przez granicę libańsko-izraelską. Obszar Ajta asz-Szab był w owym czasie jednym z najbardziej aktywnych w konflikcie z Izraelem. Szczególną aktywność przejawiał wówczas tutaj Ludowy Front Wyzwolenia Palestyny. W dniu 21 czerwca 1972 roku elitarna jednostka izraelskich komandosów uprowadziła z wioski pięciu wyższych rangą funkcjonariuszy syryjskiego wywiadu. Zostali oni następnie wykorzystani w negocjacjach w sprawie wymiany za izraelskich pilotów przetrzymywanych w syryjskiej niewoli. W kwietniu 1975 roku w Bejrucie wybuchły ciężkie starcia rozpoczynające pierwszą fazę libańskiej wojny domowej. Wykorzystując osłabienie rządu, palestyńskie organizacje terrorystyczne stworzyły własne państwo w południowej części Libanu, z której prowadziły regularne ataki wymierzone przeciwko Izraelowi. Wywoływało to działania odwetowe Sił Obronnych Izraela. W dniach 24-25 maja 1975 roku w rejon wioski Ajta asz-Szab przybyli libańscy żołnierze, których zadaniem było monitorowanie sytuacji na granicy. Izraelscy żołnierze omyłkowo wzięli ich za terrorystów i zaatakowali. Zginęło wówczas 7 libańskich żołnierzy. Pomimo tego incydentu, w maju 1976 roku prezydent Sulajman Farandżijja zwrócił się do Izraela z prośbą o udzielenie pomocy wojskowej. Izrael rozpoczął wówczas dostarczać uzbrojenie dla sił chrześcijańskiej Falangi Libańskiej. Gdy następnie w konflikt libański zaangażowały się kolejne państwa arabskie, Izrael przeprowadził 14 marca 1978 roku operację „"Litani"”, w trakcie której zajęto terytorium południowego Libanu po rzekę Litani. Wycofując się po kilku dniach, Izraelczycy pozostawili na południu Libanu tzw. strefę buforową oddzielającą Izrael od Libanu. Od tego momentu wioska Ajta asz-Szab przez długi czas znajdowała się pod kontrolą sił chrześcijańskich milicji. Dodatkowy nadzór nad granicą sprawowały międzynarodowe siły UNIFIL. Po wojnie libańskiej Izraelczycy utworzyli „strefę bezpieczeństwa”, którą strzegły siły Armii Południowego Libanu. Po wycofaniu się w 2000 roku Izraelczyków, rejon wioski zajęły siły organizacji terrorystycznej Hezbollah. W dniu 12 lipca 2006 roku w pobliżu wioski doszło do przygranicznego incydentu w Zarit-Szetula. Pod osłoną ostrzału rakietowego izraelskiego moszawu Ewen Menachem, oddział Hezbollahu zabił trzech i wziął do niewoli dwóch żołnierzy izraelskich niedaleko moszawu Zarit. Odbywali oni rutynowy patrol granicy izraelsko-libańskiej. Kolejnych pięciu żołnierzy poniosło śmierć w trakcie nieudanej próby odbicia zakładników. Zniszczeniu uległ także czołg armii izraelskiej. Incydent ten doprowadził do wybuchu II wojny libańskiej. Większość mieszkańców Ajta asz-Szab opuściło swoje domy i uciekła na północ kraju. Wioska stała się miejscem ciężkich walk izraelskich żołnierzy z bojownikami Hezbollahu, którzy wcześniej przygotowali całą okolicę do obrony. W licznych bunkrach, jaskiniach i kryjówkach podziemnych okryte były stanowiska ogniowa oraz wyrzutnie rakiet. Pomimo licznych prób, Izraelczykom nie udało się zająć i utrzymać wioski. W trakcie walk zniszczeniu uległo 85% zabudowy wioski. Ajta asz-Szab stała się symbolem niezłomności Hezbollahu.
Gospodarka.
Lokalna gospodarka opiera się na rolnictwie, głównie hodowli tytoniu i oliwek.

</doc>
<doc id="3005214" url="https://pl.wikipedia.org/wiki?curid=3005214" title="Diecezja Sangmélima">
Diecezja Sangmélima

Diecezja Sangmélima – diecezja rzymskokatolicka w Kamerunie. Powstała w 1963.

</doc>
<doc id="3005215" url="https://pl.wikipedia.org/wiki?curid=3005215" title="Mistrzostwa Świata w Lekkoatletyce 2013 – siedmiobój kobiet">
Mistrzostwa Świata w Lekkoatletyce 2013 – siedmiobój kobiet

Siedmiobój kobiet – jedna z konkurencji rozegranych podczas lekkoatletycznych mistrzostw świata na Łużnikach w Moskwie.
Wyniki zaliczane były do punktacji IAAF World Combined Events Challenge w sezonie 2013
Obrończynią tytułu mistrzowskiego z 2011 roku była Brytyjka Jessica Ennis, jednak z powodu kontuzji nie przystąpiła do zawodów.
Statystyka.
Rekordy.
Tabela prezentuje rekord świata, rekordy poszczególnych kontynentów oraz rekord mistrzostw świata przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A.
Rezultaty.
Skok wzwyż.
"Klasyfikacja po 2/7 konkurencjach"
Pchnięcie kulą.
"Klasyfikacja po 3/7 konkurencjach"
Bieg na 200 metrów.
"Klasyfikacja po 4/7 konkurencjach"
Skok w dal.
"Klasyfikacja po 5/7 konkurencjach"
Rzut oszczepem.
"Klasyfikacja po 6/7 konkurencjach"

</doc>
<doc id="3005217" url="https://pl.wikipedia.org/wiki?curid=3005217" title="Diecezja Obala">
Diecezja Obala

Diecezja Obala – diecezja rzymskokatolicka w Kamerunie. Powstała w 1987.

</doc>
<doc id="3005223" url="https://pl.wikipedia.org/wiki?curid=3005223" title="Park Narodowy Shebenik-Jabllanice">
Park Narodowy Shebenik-Jabllanice

Park narodowy Shebenik-Jabllanice ( "Parku Kombëtar Shebenik-Jabllanicë") leży w górach Shebenik, w okręgu Librazhd, w Albanii. Założony został w 2008 r. Obejmuje obszar 33 928 ha.
Park narodowy Shebenik-Jabllanice obejmuje obszar przez który przepływają dwie rzeki Qarrishte i Bushtrice. Na jego terenie znajduje się 14 polodowcowych jezior, z których najwyżej położone jest na wysokości około 1900 m n.p.m. Najwyższym szczytem jest Maja e Shebenikut o wysokości 2253 m n.p.m.

</doc>
<doc id="3005224" url="https://pl.wikipedia.org/wiki?curid=3005224" title="Mychajło Nowakiwśkyj">
Mychajło Nowakiwśkyj

Mychajło Nowakiwśkyj (ur. w 1872 – zm. w 1941 na Słowacji) – ukraiński działacz społeczny, prawnik, poseł Sejmu Krajowego Galicji.
Pracował jako adwokat, do 1914 w Bohorodczanach. Działacz Ukraińskiej Partii Radykalnej, następnie Ukraińskiej Partii Socjal-Demokratycznej, a w końcu Ukraińskiej Partii Narodowo-Demokratycznej.
W 1914 był działaczem Związku Wyzwolenia Ukrainy, jednym z organizatorów Legionu Ukraińskich Strzelców Siczowych, oraz żołnierzem Legionu. W czasie wojny polsko-ukraińskiej był komisarzem rządowym ZURL powiatu skałackiego, jak również członkiem delegatem do Ukraińskiej Rady Narodowej, a następnie delegatem misji Ukraińskiej Republiki Ludowej w Warszawie.
Po zakończeniu wojny polsko-ukraińskiej wyjechał na Zakarpacie, gdzie mieszkał do marca 1939 roku. Po pierwszym arbitrażu wiedeńskim wyemigrował, zamieszkał na Słowacji.
Mąż założycielki pierwszego ośrodka Organizacji Ukraińskich Nacjonalistów na Zakarpaciu - Stefanii Nowakiwśkoj.

</doc>
<doc id="3005225" url="https://pl.wikipedia.org/wiki?curid=3005225" title="Park Narodowy Shebenik-Jabllanic">
Park Narodowy Shebenik-Jabllanic



</doc>
<doc id="3005226" url="https://pl.wikipedia.org/wiki?curid=3005226" title="Preston Foster">
Preston Foster

Preston Foster (ur. 24 sierpnia 1900, zm. 14 lipca 1970) – amerykański aktor filmowy i telewizyjny.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3005227" url="https://pl.wikipedia.org/wiki?curid=3005227" title="Monaster Pskowsko-Pieczerski">
Monaster Pskowsko-Pieczerski

Monaster Pskowsko-Pieczerski – męski prawosławny klasztor w Pieczorach, w jurysdykcji eparchii pskowskiej Rosyjskiego Kościoła Prawosławnego.
Jeden z najbardziej znanych i najważniejszych rosyjskich klasztorów prawosławnych. Założony według różnych wersji na przełomie wieku XIV i XV lub w II połowie XV stulecia, rozwinął się w okresie sprawowania godności przełożonego przez igumena Korneliusza (1529–1573). Położony w pobliżu zachodniej granicy państwa moskiewskiego, do 1721 odgrywał znaczącą rolę obronną.
Zniszczony przez bolszewików w 1918 monaster znalazł się po wojnie o niepodległość Estonii w granicach tego państwa, co uchroniło go przed likwidacją i umożliwiło odbudowę. W latach 1932–1940 mieścił seminarium duchowne Estońskiego Apostolskiego Kościoła Prawosławnego. Pozostał czynny po II wojnie światowej.
Historia.
Początki.
Moment, w którym na miejscu dzisiejszego klasztoru osiedlili się pierwsi anachoreci, nie jest precyzyjnie ustalony. Według tradycji mnisi, żyjący w niezależnych od siebie pustelniach, pojawili się tam na przełomie XIV i XV w. Podanie wymienia imię mnicha Marka, określając go jako świętego starca. Według innej wersji wydarzeń pierwszym mnichem w tym miejscu był Jonasz, który osiedlił się tam w 1473.
XVI–XIX w..
Szybki rozwój nowej wspólnoty miał miejsce w okresie sprawowania godności przełożonego przez igumena Korneliusza, kierującego klasztorem od 1529 do 1570. W okresie tym liczba mnichów wzrosła z 15 do 200. Monaster rozwijał się również dzięki wsparciu finansowemu miejscowej szlachty. Obiektem szczególnym kultu była znajdująca się w nim uważana za cudowną Pskowsko-Pieczerska Ikona Matki Bożej. Jeszcze w XVI stuleciu mnisi założyli również filię klasztoru w Pskowie, zaś w samym monasterze wznieśli murowaną cerkiew Zwiastowania, która stała się główną świątynią obiektu w miejsce starszej, drewnianej cerkwi Czterdziestu Męczenników. W 1565 klasztor otoczono murem z basztami. W okresie zarządzania monasterem igumen Korneliusz opracował również jego kronikę zatytułowaną "Powiest' o naczale Pieczerskogo monastyria", źródłem dla której były wspomnienia najstarszych zakonników.
W 1570 car Iwan IV Groźny, niesłusznie podejrzewając ihumena Korneliusza o zdradę Rosji w toczącej się wojnie litewsko-rosyjskiej, zamordował go w czasie wizyty w klasztorze.
Z racji przygranicznego położenia monaster pełnił nie tylko rolę typowo religijną, ale i wojskową, jako twierdza na zachodniej granicy państwa moskiewskiego. Był oblegany przez wojska polskie w czasie wojny polsko-rosyjskiej 1577–1582 i oblężenia Pskowa. Klasztoru broniły 2–3 sotnie strzelców. Monaster z powodzeniem bronił się przez pięć miesięcy. Według tradycji cerkiewnej monaster został ocalony za wstawiennictwem Matki Bożej, co upamiętniały w kolejnych stuleciach uroczyste procesje z jej ikoną w 7 niedzielę po Wielkanocy. W XVII w. klasztor był jeszcze wielokrotnie atakowany przez wojska szwedzkie lub polsko-litewskie. W 1701 na polecenie cara Piotra I monaster został otoczony wałem ziemnym i fosą, jak również zabezpieczony poprzez wzniesienie pięciu bastionów. Dzięki temu w 1703 oddział Iwana Nazimowa z powodzeniem odparł ataki szwedzkie na monaster. Była to ostatnia bitwa stoczona na jego terenie. Po podpisaniu pokoju w Nystad i przesunięciu granicy rosyjskiej na wschód obiekt stracił dotychczasowe znaczenie obronne.
W latach 1815–1827 na terenie monasteru wzniesiono cerkiew św. Michała Archanioła, która miała upamiętnić odbicie Połocka z rąk Francuzów w czasie wojny francusko-rosyjskiej (1812) i odparcie agresorów z regionu Pskowa.
XX wiek.
W 1918 monaster został zniszczony przez bolszewików. Remont i rozbudowy jego obiektów były prowadzone w dwudziestoleciu międzywojennym, gdy Pieczory znalazły się na terytorium niepodległej Estonii (jako Petseri). Oznaczało to włączenie monasteru Pskowsko-Pieczerskiego w struktury autonomicznego Estońskiego Kościoła Prawosławnego, a następnie podległego patriarsze Konstantynopola Estońskiego Apostolskiego Kościoła Prawosławnego. Klasztor i miejscowi wierni (Rosjanie, Seto) negatywnie odnieśli się do wystąpienia z jurysdykcji Patriarchatu Moskiewskiego. Przełożony monasteru, biskup pieczorski Jan, za swój sprzeciw w tej sprawie został zmuszony do opuszczenia wspólnoty. Od 1932 do 1940 w klasztorze działało seminarium duchowne.
Po aneksji Estonii do ZSRR w 1940 zakonnicy zarejestrowali klasztor jako „wspólnotę pracy”, by zapewnić jej przetrwanie. Dwie cerkwie monasterskie działały jako parafialne. Nowe władze zamierzały zlikwidować monaster i założyć w jego obiektach muzeum, do czego jednak nie doszło z powodu ataku Niemiec na ZSRR i zajęcia ziem estońskich oraz ziemi pskowskiej przez III Rzeszę. W sierpniu 1943 w monasterze odbyło się spotkanie biskupów działających na okupowanych przez Niemców terytoriach krajów bałtyckich (egzarcha Krajów Bałtyckich metropolita Sergiusz, arcybiskup narewski Paweł, biskup ryski Jan oraz biskup kowieński Daniel).
W końcu lutego 1944 wycofujące się wojska niemieckie wywiozły z monasteru zabytkowe przedmioty przechowywane w klasztorze. W czasie bombardowania Pieczor nocą z 31 marca na 1 kwietnia 1944 w swojej celi zginął schibiskup Makary (Wasiljew), który odmówił schronienia się w klasztornych pieczarach. Innych strat monaster nie poniósł. Wobec sukcesów odnoszonych na froncie przez Armię Czerwoną stało się jasne, że wspólnota znajdzie się w granicach ZSRR. W związku z tym część mnichów zamierzała wyjechać z Pieczor razem z najcenniejszymi przedmiotami należącymi do monasteru i przenieść się na zachód (jak się spodziewano, na ziemie niepodległej Estonii). Druga grupa była zdania, że mnisi powinni pozostać na miejscu i ostatecznie taką podjęto decyzję. 11 sierpnia 1944 wspólnota witała w Pieczorach Armię Czerwoną, wręczając żołnierzom kwiaty, bijąc w dzwony i służąc molebień dziękczynny. Przełożony monasteru brał udział w mityngu ku czci wyzwolenia miasta na zaproszenie sekretarza powiatowej organizacji partyjnej.
W sierpniu 1944 ihumen Paweł zwrócił się do metropolity leningradzkiego Grzegorza z prośbą o powtórne przyjęcie monasteru Pskowsko-Pieczerskiego w jurysdykcję Patriarchatu Moskiewskiego. W październiku tego samego roku przełożony klasztoru został aresztowany przez NKWD i oskarżony o prowadzenie agitacji antyradzieckiej. W latach 1949–1954 budynki monasterskie były remontowane, w latach 60. i 70. XX wieku prowadzono prace konserwatorskie we wnętrzach cerkwi klasztornych, od 1975 do 1988 kompleksowo odnowiono wszystkie świątynie. W 1973 wspólnota odzyskała wyposażenie zrabowane w 1944 przez wycofujących się Niemców.
XXI w..
Na początku XXI w. monaster był odwiedzany corocznie przez ok. 200 tys. pielgrzymów, którzy przybywają do niego przede wszystkim na patronalne święto Zaśnięcia Matki Bożej.
17 czerwca 2021 r. przy monasterze rozpoczęło działalność seminarium duchowne.
Życiu wspólnoty mniszej z Pieczor poświęcona jest w znacznej części autobiograficzna książka archimandryty Tichona (Szewkunowa) "Nieświęci święci".

</doc>
<doc id="3005230" url="https://pl.wikipedia.org/wiki?curid=3005230" title="Lista odcinków serialu Jess i chłopaki">
Lista odcinków serialu Jess i chłopaki

Poniżej znajduje się lista odcinków serialu telewizyjnego Jess i chłopaki ("New Girl") – emitowanego przez amerykańską stację telewizyjną FOX od 20 września 2011 roku do 15 maja 2018 roku. Łącznie powstało siedem sezonów, które składają się z 146 odcinków. W Polsce emitowany od 13 sierpnia 2012.
Sezon 2 (2012-2013).
W Polsce premierowe odcinki drugiego sezonu będą emitowane od 20 sierpnia 2013 roku na kanale Fox Life.
Sezon 3 (2013-2014).
Premierowy odcinek 3 sezonu był wyemitowany 17 września 2013 roku.
Sezon 4 (2014-2015).
7 marca 2014 roku, Fox oficjalnie zamówił czwartą serię serialu.
Sezon 5 (2016).
31 marca 2015 roku, Fox zamówiła 5 serię.
Sezon 6 (2016-2017).
13 kwietnia 2016 roku, Fox przedłużyła serial o szósty sezon.

</doc>
<doc id="3005235" url="https://pl.wikipedia.org/wiki?curid=3005235" title="Łazar Wynnyczuk">
Łazar Wynnyczuk

Łazar Wynnyczuk (ur. 1 grudnia 1849 w Uhrynowie, zm. w 1919 w Tyśmienicy) – ukraiński działacz ludowy w Galicji, wójt, pedagog, poseł do Sejmu Krajowego Galicji VII, IX i X (otrzymał 211 z 222 głoswó wyborców) kadencji.
W wyborach do Sejmu Krajowego wybierany z okręgu nr 28 Stanisławów. W latach 1918-1919 delegat do Ukraińskiej Rady Narodowej ZURL.

</doc>
<doc id="3005236" url="https://pl.wikipedia.org/wiki?curid=3005236" title="Catarina (San Marcos)">
Catarina (San Marcos)

Catarina – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 3 570 osób. 
Catarina leży około 53 km na południowy zachód od stolicy departamentu – miasta San Marcos. Leży około 8 km od rzeki Suchiate, będącej rzeką graniczną pomiędzy Gwatemalą a meksykańskim stanem Chiapas. 
Leży na wysokości 203 metry nad poziomem morza, na nizinie Oceanu Spokojnego około 40 km od wybrzeża. 
Gmina Catarina.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 34 767 mieszkańców. Gmina jak na warunki Gwatemali jest średniej wielkości, a jej powierzchnia obejmuje 76 km². Mieszkańcy gminy utrzymują się głównie z rolnictwa, hodowli zwierząt, rzemiosła artystycznego oraz handlu i usług.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Średnia temperatura powietrza wynosi około 23ºC, natomiast maksymalne temperatury zawierają się między 30 a 45ºC a minimalne są pomiędzy 17 a 23ºC. Suma rocznych opadów waha się między 1200 a 3000 mm. Większość terenu nie uprawianego rolniczo pokryta jest dżunglą.

</doc>
<doc id="3005238" url="https://pl.wikipedia.org/wiki?curid=3005238" title="Agnieszka Fornal-Urban">
Agnieszka Fornal-Urban

Agnieszka Fornal-Urban (ur. 10 listopada 1968 w Krośnie) – polska szachistka i działaczka szachowa, mistrzyni FIDE od 2011 roku.
Kariera szachowa.
Wielokrotnie startowała w mistrzostwach Polski juniorek w różnych kategoriach wiekowych, największy sukces odnosząc w 1983 r. w Katowicach, gdzie zdobyła brązowy medal w kategorii do 17 lat. Dwukrotnie zakwalifikowała się do finałów indywidualnych mistrzostw Polski kobiet, w 1988 r. w Lublinie zajęła VIII miejsce, natomiast w 1990 r. w Koninie – VII miejsce. W 1988 r. zdobyła w Krynicy brązowy medal drużynowych mistrzostw Polski, natomiast w 1992 r. w Legnicy – złoty medal drużynowych mistrzostw Polski w szachach błyskawicznych (oba w barwach klubu KSz Polonia Warszawa).
Najwyższy ranking w karierze osiągnęła 1 stycznia 1989 r., z wynikiem 2175 punktów zajmowała wówczas 9. miejsce wśród polskich szachistek. Od 1996 r. nie uczestniczy w turniejach klasyfikowanych przez Międzynarodową Federację Szachową.
Po zakończeniu czynnej kariery szachowej zajęła się działalnością organizacyjną. Wielokrotnie była wybierana do Zarządu Polskiego Związku Szachowego. W latach 1996–2004 przez dwie kadencje zajmowała stanowisko Sekretarza Generalnego, natomiast w latach 2009–2013 była Wiceprezesem Zarządu ds. Współpracy z Partnerami. Od 2009 r. pełni funkcję Dyrektora Młodzieżowej Akademii Szachowej.
Była dyrektorem lub współorganizowała wiele szachowych turniejów najwyższej rangi, m.in.: mistrzostwa Europy kobiet (Warszawa 2001) i mężczyzn (Warszawa 2005), indywidualne mistrzostwa Polski (2010, 2011, 2012), drużynowe mistrzostwa Europy (Warszawa 2013) oraz wielokrotnie mistrzostwa Europy w szachach szybkich i błyskawicznych (Warszawa, 2005–2013). Od 2012 r. posiada nadany przez Międzynarodową Federację Szachową tytuł "International Organizer". W 2014 r. pełniła funkcję kierownika polskiej reprezentacji podczas szachowej olimpiady w Tromsø.
Kariera naukowa.
Agnieszka Fornal-Urban posiada od 1999 r. tytuł doktora nauk kultury fizycznej (specjalności: higiena wychowania fizycznego, promocja zdrowia, żywienie sportowców). Ukończyła studia na Wydziale Wychowania Fizycznego Akademii Wychowania Fizycznego im. Józefa Piłsudskiego w Warszawie.

</doc>
<doc id="3005239" url="https://pl.wikipedia.org/wiki?curid=3005239" title="Agnieszka Fornal">
Agnieszka Fornal



</doc>
<doc id="3005240" url="https://pl.wikipedia.org/wiki?curid=3005240" title="Zygmunt Żyłka-Żebracki">
Zygmunt Żyłka-Żebracki

Zygmunt Żyłka-Żebracki, ps. „Żeliwa”, „Ax”, „Czarny”, „Zygmunt”, „Żelan”, także jako Henryk Zygmunt (ur. 22 kwietnia 1907 w Jaćmierzu, zm. 6 lipca 1997 w Sanoku) – pułkownik Wojska Polskiego, kawaler Krzyża Złotego i Krzyża Srebrnego Orderu Wojennego Virtuti Militari, inżynier budownictwa lądowego.
Życiorys.
Zygmunt Żebracki urodził się 22 kwietnia 1907 w Jaćmierzu. Był synem Piotra (ur. 1862, rolnik, szewc, zm. 22 kwietnia 1937 w Sanoku w wieku 75 lat) i Józefy z domu Ząbkiewicz (zm. 28 września 1940 w Krakowie w wieku 75 lat). W młodości należał do Związku Harcerstwa Polskiego. W 1923, wspólnie z trzema innymi harcerzami i uczniami Państwowego Gimnazjum im. Królowej Zofii w Sanoku (Fritz Hotze, Józef Pudełko, Tadeusz Riedrich), postawił Krzyż Powstańców na cmentarzu przy ulicy Rymanowskiej dla upamiętnienia polskich zrywów niepodległościowych, umieszczając na nim tabliczkę z napisem: "Bohaterom z 1831/63 Harcerze 1923". W sanockim hufcu pełnił funkcje zastępowego, plutonowego, drużynowego III Drużyny im. Stefana Czarnieckiego. W 1927 ukończył VIII klasę w Państwowym Gimnazjum im. Królowej Zofii w Sanoku, lecz nie zdał egzaminu dojrzałości zarówno w 1927, jak i w 1928. W okresie młodzieńczym życia w Sanoku mieszkał z rodziną w domu przy ul. Stanisława Konarskiego 30.
W latach 1930–1931 ukończył Kurs Unitarny w Szkole Podchorążych Piechoty w Różanie, a w latach 1931–1933 był podchorążym Szkoły Podchorążych Piechoty w Ostrowi Mazowieckiej. Uchwałą Magistratu w Sanoku z pierwszej połowy 1933 został uznany przynależnym do gminy Sanok. 5 sierpnia 1933 został mianowany przez Prezydenta RP Ignacego Mościckiego na stopień podporucznika ze starszeństwem z dniem 15 sierpnia 1933 i 159. lokatą w korpusie oficerów piechoty oraz postanowieniem Ministra Spraw Wojskowych wcielony do 15 pułku piechoty „Wilków” w Dęblinie. Zawodową służbę wojskową rozpoczął na stanowisku dowódcy plutonu. W okresie od 1935 do 1937 ukończył kurs chemiczny w Centrum Wyszkolenia Chemicznego i kurs inżynieryjny dla oficerów przy Centrum Wyszkolenia Saperów w Modlinie. W rezultacie uzyskał uprawnienia do prowadzenia szkolenia kadr i prowadzenia robót w dziale inżynieryjnym. 1 stycznia 1936 roku otrzymał awans na porucznika w korpusie oficerów zawodowych piechoty. W ostatnich latach II Rzeczypospolitej pełnił służbę na stanowisku instruktora pułkowej szkoły podoficerskiej oraz wykładowcy Dywizyjnego Kursu Podchorążych Rezerwy 28 DP przy 15 pułku piechoty „Wilków” w Dęblinie. W jego ramach na wiosnę 1939 stworzył sekcję szermierczą.
Po wybuchu II wojny światowej w kampanii wrześniowej 1939 walczył jako dowódca plutonu pionierów 15 pułku piechoty. 7 września brał udział w bitwie pod Pabianicami, gdzie jego pluton został rozbity, po czym przedostał się do Twierdzy Modlin, uczestniczył w jej obronie, a po jej poddaniu pozostawał w ukryciu w rejonie Maciejowic. Po nastaniu okupacji niemieckiej zaangażował się w organizowanie kolejnych organizacji podziemnych: Służby Zwycięstwu Polski, Związku Walki Zbrojnej i Armii Krajowej. W listopadzie 1939, za sprawą mjr. Stefana Drewnowskiego został zaprzysiężony do SZP, promowany przez mjr. Józefa Spychalskiego na stanowisko Komendanta Obwodu Garwolin AK (krypt. „Gołąb”), otrzymując polecenie organizowania struktur konspiracyjnych w powiecie garwolińskim. Wskutek jego działań wcielono do ZWZ siedem pomniejszych organizacji konspiracyjnych działających z tego obszaru i zorganizowano oddział dywersyjny Związku Odwetu ZWZ. Jednocześnie od 1940 zawodowo utrzymywał się z pracy w Zarządzie Drogowym i Zarządzie Dróg Wodnych w Puławach. Po wykonanym zadaniu rozbudowy służb w terenie, 3 maja 1942 został awansowany na stopień kapitana służby stałej. W czasie bezpośredniego niebezpieczeństwa ujawnieniem jego tożsamości i zagrożenia aresztowaniem w czerwcu 1942 przeniesiono go w inne miejsce działań. W sierpniu 1942 został komendantem Obwodu Puławy AK. Z jego inicjatywy stworzono lotne oddziały partyzanckie w obszarze Obwodu, a jednocześnie sformowano 15 pułk piechoty „Wilków” AK w szerokim planie odtwarzania Sił Zbrojnych sprzed 1939. Po rozpoczęciu Akcji „Burza” prowadzonej w Okręgu Lublin AK funkcjonował jako dowódca i zwierzchnik 15 pułku piechoty „Wilków” AK. Jego starania przyniosły scalenie oddziałów Batalionów Chłopskich i Armii Krajowej. 3 maja 1944 otrzymał awans na stopień majora. Po aresztowaniu Stanisława Kowalskiego ps. „Konrad”, w listopadzie 1944 został Inspektorem Inspektoratu Rejonowego AK Puławy. Po formalnym rozwiązaniu Armii Krajowej na początku 1945 i wkroczeniu wojsk sowieckich nie ujawnił się i nadał działał w podziemiu. Decyzją władz RP na uchodźstwie (ministra RP na emigracji) w 1945 otrzymał awans na stopień podpułkownika. Działał także w ramach Ruchu Oporu Armii Krajowej (ROAK) i Delegatury Sił Zbrojnych na Kraj.
W czasie trwającej wojny i okupacji niemieckiej Zygmunt Żyłka-Żebracki nie wydawał wyroków śmierci oraz rozkazów pozbawiania życia kogokolwiek. Także wobec swoich podwładnych stosował zasadę, wedle której dawał możliwość poprawy i naprawienia wyrządzonej krzywdy. Po latach określił swoją postawę słowami:
21 marca 1945 został aresztowany przez NKWD w praskiej dzielnicy Warszawy podczas odprawy. Był przetrzymywany w aresztach w Warszawie, siedzibie NKWD w Lublinie przy ul. Chopina i na zamku w Lublinie i w tym czasie brutalnie traktowany. W wyniku ogłoszonej amnestii, jednak bez przeprowadzonej rozprawy sądowej, 16 marca 1946 wyszedł na wolność i miesiąc później rozpoczął ponownie działalność konspiracyjną. Przystąpił do Zrzeszenia „Wolność i Niezawisłość”, w ramach którego został szefem wywiadu Komendy Okręgu Lublin. W związku z tą działalnością w listopadzie 1946 został ponownie aresztowany, w czasie śledztwa był poddawany torturom, po czym, na mocy amnestii z 22 lutego 1947, odzyskał wolność w połowie czerwca 1947, bez przeprowadzonej rozprawy sądowej. 27 lipca 1952 został po raz kolejny aresztowany przez Urząd Bezpieczeństwa. Zarzutem była przynależność do nielegalnej organizacji „Dzwon”, a w wyniku procesu sądowego, 30 września 1953 wyrokiem Wojskowego Sądu Rejonowego w Warszawie został skazany na karę 12 lat pozbawienia wolności, pozbawienie praw publicznych i obywatelskich praw honorowych na okres 5 lat oraz przepadek mienia. Był osadzony w zakładach karnych Warszawa-Mokotów, Wronkach i Barczew. W wyniku kolejnej amnestii warunkowo wyszedł na wolność 7 listopada 1956, po czym w 1957 został prawnie zrehabilitowany. 27 lipca 1970 został znów aresztowany, tym razem pod zarzutem przynależności do organizacji „Ruch”. Był osadzony w warszawskim areszcie śledczym, zaś zwolniony został niespełna rok później, 15 maja 1971, w wyniku umorzenia prowadzonej sprawy. 
Po wojnie pracował zawodowo w stolicy, wpierw w Państwowym Przedsiębiorstwie Traktorów i Maszyn, później w Zakładach Przemysłu Drzewnego i Zjednoczeniu Budownictwa Miejskiego (Oddział IV). W 1956 był zatrudniony w Biurze Architektoniczno-Konstrukcyjnym, następnie jako kierownik budowy w Spółdzielni Mieszkaniowo-Budowlanej „Prasa-Blok” w latach 1957-1958 oraz jako zastępca kierownika budowy w SPB OW1. 18 czerwca 1960 w Technikum Budowlanym Nr 1 im. Zdzisława Mączeńskiego przy ul. Górnośląskiej 31 zdał egzamin dojrzałości dla eksternów w zakresie programu technikum budowlanego w Ministerstwie Oświaty w Warszawie, uzyskując tytuł technika budowlanego. W 1961 podjął wyższe studia zawodowe na Wydziale Budowlanym Wyższej Szkoły Inżynierskiej w Warszawie (przy Naczelnej Organizacji Technicznej), które ukończył uzyskując 31 sierpnia 1964 tytuł inżyniera budownictwa lądowego. Kolejne stanowiska pracy tracił po ujawnieniu jego działalności konspiracyjnej z przeszłości. Od 1960 pracował w Zjednoczeniu Przedsiębiorstw Robót Kolejowych w Warszawie w Wydziale Techniki i Racjonalizacji (starszy inspektor techniczny, starszy inżynier), a zamieszkiwał przy ul. Henryka Wieniawskiego 5 w dzielnicy Żoliborz, nieopodal kościoła św. Stanisława Kostki. 
Od lat 70. zaangażował się w gromadzenie materiałów i wiedzy historycznej o jednostkach AK, w których służył oraz organizowanie byłych jej żołnierzy. Dokonywał weryfikowania członków konspiracji AK-kowskiej i wspierał uzyskiwanie praw kombatanckich przez byłych żołnierzy. Jego staraniem powstała monografia 15 pułku piechoty „Wilków” AK pt. "Zarys historii 15 Pułku Piechoty „Wilków”" (pierwotnie opracowanie zostało skonfiskowane po jego aresztowaniu w 1970), ustanowiono sztandar tego pułku. Był honorowym przewodniczącym Społecznego Komitetu ds. Obchodów Święta Niepodległości, organizującego z ramienia NSZZ „Solidarność” uroczystości 11 listopada po wprowadzeniu stanu wojennego z 1981. Z jego inicjatywy dokonywano upamiętnień – pomników i tablic pamiątkowych, w tym żołnierzy AK w obwodzie Puławy (m.in. kościół w Rykach, Zamek w Lublinie), a także w kościele Przemienienia Pańskiego w Sanoku. W 1991 Minister Obrony Narodowej, na wniosek Światowego Związku Żołnierzy Armii Krajowej, awansował Zygmunta Żyłkę-Żebrackiego na stopień pułkownika w stanie spoczynku. Postanowieniem Sądu Wojewódzkiego w Warszawie z 23 stycznia 1992 stwierdzono nieważność wyroku WSR w Warszawie z 30 września 1953.
12 lipca 1971 w Sanoku zawarł związek małżeński z Marią Aleksandrą Hrycaj, ur. 11 listopada 1911 w Borzęcinie jako córka Aleksandra (1873-1950, funkcjonariusz żandarmerii II RP i Policji Państwowej) i Marii z domu Gawełek (ur. 1886 lub 1887-1965), siostra Heleny (ur. 1921, od 1945 zamężna z Wiesławem Jarą, bratem Zbigniewa), absolwentka geografii na Wydziale Filozoficznym Uniwersytetu Jagiellońskiego, przedwojenna nauczycielka, w czasie okupacji niemieckiej zaangażowana w działalność konspiracyjną, funkcjonując pod pseudonimem „Azalia Pontyńska”, współdziałała na rzecz Polaków udających przez Sanok na Węgry oraz udzielała się jako nauczycielka tajnego nauczania, po wojnie nauczycielka biologii i geografii w II Liceum Ogólnokształcącym im. Marii Skłodowskiej-Curie w Sanoku, zm. 16 kwietnia 2007 w Sanoku). 30 kwietnia 1974 przeszedł na emeryturę. Zamieszkał wraz z żoną w Sanoku, w jej domu rodzinnym przy ul. Płowieckiej 11a w dzielnicy Zatorze (po przemianowaniu, pod adresem Za Potokiem 3). Podobnie jak w służbie wojskowej, także w życiu prywatnym Zygmunt Żyłka-Żebracki zachowywał nieugięcie zasady (m.in. nie spożywał alkoholu, nie palił papierosów, utrzymywał dbałość wypowiedzi nie używając wulgaryzmów, był uważany za dżentelmena). Z uznaniem i szacunkiem o nim wspominał ks. Adam Sudoł, który w ostatnich latach jego życia był dla niego bliskim znajomym i częstym gościem w domu. Nieludzkie metody stosowane podczas przesłuchań oraz pobyt w więzieniu spowodowały trwały uszczerbek na jego zdrowiu, w związku z czym przez wiele lat chorował. Zmarł 6 lipca 1997 w Sanoku. Został pochowany w grobowcu rodzinnym na Cmentarzu Centralnym w Sanoku 9 lipca 1997.
Zygmunt Żyłka-Żebracki miał brata Jana (ur. 1900, także żołnierz AK, podczas wojny aresztowany przez Niemców, 30 marca 1945 poniósł śmierć w obozie koncentracyjnym Buchenwald). Był szwagrem Tadeusza Wojtowicza (mąż siostry Marii Hrycaj, Zofii). Żona pułkownika, Maria Żyłka-Żebracka, była siostrzenicą dr. Franciszka Gawełka.
Upamiętnienie.
W dniu 18 sierpnia 2018 odbyły się w Sanoku uroczystości upamiętniające płk. Zygmunta Żyłkę-Żebrackiego, zorganizowane przez Światowy Związek Żołnierzy Armii Krajowej Koło w Sanoku, podczas których została odsłonięta tablica pamiątkowa pułkownika na budynku przy ul. Za Potokiem 3, w którym zamieszkiwał wraz z żoną Marią; organizatorką uroczystości była hm. Krystyna Chowaniec, a fundatorami tablicy byli krewni małżeństwa Żyłka-Żebrackich, rodzina Granickich (w tym Wanda z domu Hrycaj) oraz prof. Barbara Adamiak, która była inicjatorką upamiętnienia i dokonała odsłonięcia tablicy wspólnie z wiceburmistrzem Sanoka, Edwardem Olejką).

</doc>
<doc id="3005242" url="https://pl.wikipedia.org/wiki?curid=3005242" title="Nikołaj Kolczicki">
Nikołaj Kolczicki

Nikołaj Fiodorowicz Kolczicki (ur. 17 kwietnia 1890 w Łosce, zm. 11 stycznia 1961 w Moskwie) - rosyjski duchowny prawosławny, kanclerz Rosyjskiego Kościoła Prawosławnego w latach 1941-1960, stały członek Świętego Synodu Rosyjskiego Kościoła Prawosławnego ("ex officio").
Był synem wiejskiego kapłana prawosławnego. Wykształcenie teologiczne uzyskał w seminarium duchownym w Czernihowie, a następnie w Moskiewskiej Akademii Duchownej, gdzie studiował w latach 1911-1915, kończąc naukę uzyskanie stopnia kandydata nauk teologicznych. Jeszcze jako student przyjął kolejno święcenia diakońskie (14 września 1914) i kapłańskie (20 września 1914). Po ukończeniu studiów został skierowany do służby w eparchii charkowskiej. Był katechetą w charkowskich szkołach średnich, a od 1918 służył w soborze Zwiastowania w Charkowie. 
W czasie wojny domowej w Rosji opuścił Charków i udał się na zajęty przez wojska Białych Kaukaz Północny, do 1920 żył w Jessientukach. Następnie wrócił do Charkowa i przez kolejne trzy lata służył w soborze Zwiastowania. W 1922 otrzymał godność protoprezbitera.
W 1923 został aresztowany i był przez dwa miesiące przetrzymywany w więzieniu, chociaż nie postawiono mu żadnych zarzutów. Następnie władze nakazały mu wyjechać z Ukrainy; mimo późniejszej zmiany tej decyzji ks. Kolczicki opuścił Charków i udał się do Moskwy. Służył odtąd w soborze Objawienia Pańskiego w Moskwie-Jełochowie, początkowo jako jeden z etatowych kapłanów, zaś od grudnia 1924 jako proboszcz. W 1931 został aresztowany przez OGPU pod zarzutem prowadzenia systematycznej agitacji antyradzieckiej, jednak po dziesięciodniowym pobycie w więzieniu władze uznały, że zarzuty nie potwierdziły się (duchowny twierdził w czasie przesłuchania, że uważa się za osobę lojalną wobec władz i zaprzeczył, jakoby prowadził jakąkolwiek agitację). Po zwolnieniu wrócił do pracy duszpasterskiej w soborze Objawienia Pańskiego, który od połowy lat 30. był świątynią katedralną Patriarchatu Moskiewskiego.
Otrzymał wszystkie najważniejsze nagrody cerkiewne przeznaczone dla białego duchowieństwa: mitrę (1927), prawo służby przy otwartych carskich wrotach do modlitwy "Ojcze Nasz" oraz prawo noszenia drugiego krzyża kapłańskiego (1941).
Mianowany w kwietniu 1941 kanclerzem Patriarchatu Moskiewskiego, odgrywał znaczącą rolę w kontaktach Patriarchatu Moskiewskiego z Radą ds. Rosyjskiego Kościoła Prawosławnego. Od agresji niemieckiej na ZSRR regularnie wzywał wiernych do udziału w walce w obronie kraju. Najbliższym współpracownikiem "locum tenens" Patriarchatu, metropolity moskiewskiego i kołomieńskiego Sergiusza (następnie patriarchy moskiewskiego), stał się w 1942, gdy został razem z nim ewakuowany do Uljanowska. Po śmierci Sergiusza odegrał znaczącą rolę w przygotowaniach do Soboru Lokalnego Rosyjskiego Kościoła Prawosławnego w 1945 i stał się najbliższym współpracownikiem nowego patriarchy Aleksego I. Nadal służył w soborze Objawienia Pańskiego. Na stanowisku kanclerza Patriarchatu Moskiewskiego pozostawał do 1960. W latach 1956-1960 był także przewodniczącym Komitet Naukowego Patriarchatu Moskiewskiego i działał na rzecz odnowienia szkół teologicznych w ZSRR.
Działał w Radzieckim Komitecie na rzecz Pokoju, wielokrotnie rozmawiał w sprawach związanych z Cerkwią z radzieckimi przywódcami, w tym ze Stalinem (w 1945). W rozmowach tych starał się bronić interesów Kościoła. Jego działalność budziła kontrowersje; część wiernych uważała go za znakomitego kapłana, wybitnego kaznodzieję i troskliwego opiekuna wiernych. Inni twierdzili, że jego wpływ na działalność patriarchów Sergiusza i Aleksego był negatywny.
W 1957 otrzymał trzeci krzyż kapłański.
Zmarł w 1961. Został pochowany na terenie placówki filialnej Ławry Troicko-Siergijewskiej w Pieriediełkinie, po uroczystościach w soborze Objawienia Pańskiego prowadzonych przez patriarchę Aleksego I w obecności tysięcy wiernych.

</doc>
<doc id="3005243" url="https://pl.wikipedia.org/wiki?curid=3005243" title="Potifera">
Potifera

Potifera (hebr. פּוֹטִיפֶרַע; z egip. „"dany przez Ra"”) – postać biblijna ze Starego Testamentu, egipski kapłan z On. Jego córka Asenat została wydana za mąż za Józefa (Rdz 41,45).
Tradycja rabinistyczna uczyniła z niego przybranego ojca Asenat, która miałaby być w rzeczywistości córką zgwałconej przez Sychema Diny, adoptowaną przez Potiferę – dla pobożnych żydów było nie do pomyślenia, by patriarcha mógł poślubić cudzoziemkę i córkę kapłana obcych bóstw. W tekście masoreckim jego imię rozbito na dwa człony (פּוֹטִי פֶרַע "Poti Fera"), jego pierwotną formę zachował jednak tekst samarytański. 
Potiferę utożsamiano niekiedy z egipskim urzędnikiem Potifarem, który kupił Józefa. W Septuagincie imiona obydwu postaci zostały zapisane jednakowo.

</doc>
<doc id="3005244" url="https://pl.wikipedia.org/wiki?curid=3005244" title="Poti Fera">
Poti Fera



</doc>
<doc id="3005245" url="https://pl.wikipedia.org/wiki?curid=3005245" title="Léon Huybrechts">
Léon Huybrechts

Léon Florent Marie Huybrechts (ur. 11 grudnia 1876 w Antwerpii, zm. 9 lutego 1956 tamże) – belgijski żeglarz, olimpijczyk, trzykrotny medalista olimpijski.
Rodzina.
Jego brat Louis był razem z nim medalistą olimpijskim w 1908, a synowie Albert i Willi olimpijczykami w 1948.

</doc>
<doc id="3005246" url="https://pl.wikipedia.org/wiki?curid=3005246" title="Louis Huybrechts">
Louis Huybrechts

Pierre Louis Joseph Huybrechts (ur. 21 lutego 1875 w Antwerpii, zm. 1963) – belgijski żeglarz, olimpijczyk, zdobywca srebrnego medalu w regatach na letnich igrzyskach olimpijskich w 1908 roku w Londynie.
Na Letnich Igrzyskach Olimpijskich 1908 zdobył srebro w żeglarskiej klasie 6 metrów. Załogę jachtu "Zut" tworzyli również jego brat Léon Huybrechts oraz Henri Weewauters.

</doc>
<doc id="3005247" url="https://pl.wikipedia.org/wiki?curid=3005247" title="Ma-con">
Ma-con

ma-con – niemiecki zespół wyścigowy, założony w 2001 przez Mariana Hamprechta po likwodacji byłej ekipy GM Motorsport. Obecnie ekipa startuje jedynie w Europejskiej Formule 3, jednak w przeszłości zespół pojawiał się także na starcie w Europejskim Pucharze Formuły Renault 2000, Formule 3000, DTM, Włoskiej Formule 3000, A1 Grand Prix, Formule ADAC Masters, Austriackiej Formule 3 oraz w Formule 3 Euro Series. Siedziba zespołu znajduje się w Dortmundzie.
Starty.
Formuła 3 Euro Series.
† – Zawodnik nie był liczony do klasyfikacji.

</doc>
<doc id="3005248" url="https://pl.wikipedia.org/wiki?curid=3005248" title="Iwan Kochanowśkyj">
Iwan Kochanowśkyj

Iwan Kochanowśkyj, ukr. Іван Кохановський (ur. 15 grudnia 1867 we Lwowie – zm. 6 grudnia 1931) – ukraiński działacz społeczny, polityk, prawnik, sędzia.
Poseł Sejmu Krajowego Galicji IX i X kadencji, w latach 1918-1919 delegat Ukraińskiej Rady Narodowej. Przez pewien czas pracował jako sędzia powiatowy w Krakowcu.

</doc>
<doc id="3005249" url="https://pl.wikipedia.org/wiki?curid=3005249" title="Théo van Rysselberghe">
Théo van Rysselberghe

Théo van Rysselberghe (ur. 23 listopada 1862 w Gandawie, w Belgii, zm. 13 grudnia 1926 w Saint-Clair, gmina Le Lavandou we Francji)) – belgijski malarz postimpresjonistyczny, rzeźbiarz i designer. Współzałożyciel grupy Les XX.
Jedyny znaczący niefrancuski neoimpresjonista, który przyczynił się do popularyzacji neoimpresjonizmu w Belgii. Jego puentylistyczne portrety i pejzaże były podziwiane w Berlinie i Wiedniu.
Życiorys.
Theo van Rysselberghe urodził się jako najmłodszy syn przedsiębiorcy Jean-Baptiste'a van Rysselberghe'a i Romanie Rommens. Rodzina van Rysselberghe mieszkała w Gandawie od 1856 roku. Bracia Theo byli inżynierami (François, Julien) lub architektami (Charles, Octave).
Van Rysselberghe został w młodym wieku przyjęty do Académie van Beeldende Kunsten w Gandawie, którą ukończył w roku 1880. W tym samym roku rozpoczął studia na Królewskiej Akademii Sztuk Pięknych w Brukseli, której dyrektorem był wówczas Jean-François Portaels; jego sztuka o tematyce orientalnej wywarła wpływ na młodego adepta. W 1881 roku van Rysselberghe miał swoją pierwszą wystawę w Salonie Brukselskim. W 1882 roku otrzymał stypendium na podroż do Hiszpanii i Maroka, dokąd udał się w towarzystwie Darío de Regoyosa i Constantina Meuniera. Była to pierwsza z jego licznych podróży malarskich do Afryki Północnej, na Bliski Wschód, oraz po Europie zachodniej i wschodniej. W 1883 roku wystawił swoje malownicze, śródziemnomorskie pejzaże na wystawie zorganizowanej przez ugrupowanie artystyczne L’Essor. 28 października tego samego roku wziął udział w historycznym zjeździe założycielskim belgijskiego, awangardowego stowarzyszenia artystycznego Les XX. Pozostawał w bliskich stosunkach z sekretarzem tego stowarzyszenia Octave'em Mausem. Na wystawie Les XX w roku 1885 van Rysselberghe pokazał prace będące rezultatem jego drugiej podróży do Maroka, w tym egzotyczną "Fantazję" (Królewskie Muzeum Sztuki Nowoczesnej w Brukseli).
Dzięki członkostwu w Les XX van Rysselberghe wszedł w krąg europejskiej awangardy artystycznej i literackiej. Wpływ na jego twórczość wywarli James McNeill Whistler, Édouard Manet, Edgar Degas i Auguste Renoir. W roku 1886 van Rysselberghe i symbolistyczny poeta i krytyk Émile Verhaeren wzięli udział w ostatniej wystawie impresjonistów w Paryżu, na której ich uwagę, podobnie jak innych zwiedzających, przyciągnął obraz Georgesa Seurata "Niedzielne popołudnie na wyspie Grande Jatte".
W 1887 roku, kiedy Seurat wystawił swoje obrazy razem z członkami Les XX, van Rysselberghe zaczął adaptować technikę puentylizmu w serii portretów. W latach 90. kontynuował działalność w nurcie neoimpresjonizmu, wystawiając razem z grupą Les XX aż do jej rozwiązania w roku 1893, a potem z jej następcą, La Libre Esthétique (dla której stworzył specjalną ilustrację do jej katalogu wystawowego i w Salonie Niezależnych w Paryżu. W latach 90. Rysselberghe zwrócił się w stronę grafiki i sztuki dekoracyjnej, w tym ilustracji książkowych dla Émile'a Verhaerena i innych autorów. W 1895 roku wykonał meble, witraże, biżuterię i murale dla klientów paryskiej galerii Siegfrieda Binga.
W 1898 roku van Rysselberghe przeniósł się do Paryża, gdzie zaprzyjaźnił się z pisarzami i artystami pozostającymi w kręgu symbolizmu. Jego obraz "Emil Verhaeren podczas czytania" z 1903 roku ukazuje kilka czołowych postaci ze świata literatury, w tym André Gide'a i Maurice'a Maeterlincka. 
Po roku 1903 jego zainteresowanie van Rysselberghe'a techniką puentylistyczną osłabło, a po roku 1908 zarzucił ją. 
W 1910 roku osiadł w Prowansji. W swym stylu zaczął łączyć osiągnięcia różnych kierunków.
Pomimo intensywnych podróży i nawału zleceń z dziedziny sztuki użytkowej van Rysselberghe podtrzymywał ścisłe związki z Signac'iem, spędzając z nim czas w Saint-Tropez. Przyczynił się do rozwoju fowizmu zachęcając członków tego ugrupowania do wystawiania swoich prac w Brukseli po roku 1906.
Życie prywatne.
W 1889 roku van Rysselberghe ożenił się z Marią Monnom, dziedziczką firmy Monnom, która wydawala "Jeune Belgique" i "L'Art Moderne".
Wystawy.
Pojedyncze wystawy prac artysty miały miejsce w latach: 1895 (Paryż, rue Lafitte), 1902 (Paryż, Maison des artistes), 1905 (Druet), 1908 (Bernheim-Jeune), 1922 i 1927 (Bruksela), 1932 (Braun) i w 1962 w Gandawie na stulecie urodzin.
Styl.
Pierwsze obrazy van Rysselberghe'a utrzymane są zdecydowanie w klasycznym stylu. Przełom w jego sztuce nastąpił w 1886 roku, gdy zetknął się on z neoimpresjonizmem i jego przedstawicielami (Paul Signac, Albert Dubois-Pillet i Henri Edmond Cross).
Pod wpływem Seurata van Rysselberghe zaczął eksperymentować z dywizjonizmem i przyjął styl puentylistyczny, polegający na zestawianiu razem małych punktów czystego koloru, aby w maksymalnym stopniu osiągnąć jasność. W tym okresie powstały największe dzieła van Rysselberghe’a. W poruszających obrazach artysty uwidoczniła się jego zdolność do uchwycenia promieni słonecznych w kompozycji. Po śmierci Seurata van Rysselberghe zrezygnował z techniki puentylistycznej na rzecz swobodniejszego i bardziej realistycznego stylu.

</doc>
<doc id="3005253" url="https://pl.wikipedia.org/wiki?curid=3005253" title="Henri Weewauters">
Henri Weewauters

Henri Weewauters (ur. 8 listopada 1875, zm. ?) – belgijski żeglarz, olimpijczyk, dwukrotny medalista olimpijski.
Na Letnich Igrzyskach Olimpijskich 1908 zdobył srebro w żeglarskiej klasie 6 metrów. Załogę jachtu "Zut" tworzyli również Léon Huybrechts i Louis Huybrechts.
Dwanaście lat później zdobył zaś brąz w klasie 8 metrów (formuła 1919) na jachcie "Antwerpia V". Załogę uzupełniali wówczas Willy de l’Arbre, Georges Hellebuyck, Léopold Standaert i Albert Grisar.

</doc>
<doc id="3005254" url="https://pl.wikipedia.org/wiki?curid=3005254" title="Psałterz z Faddan More">
Psałterz z Faddan More

Psałterz z Faddan More – łaciński psałterz powstały pomiędzy VI a VIII wiekiem n.e., znaleziony na torfowisku w okolicy irlandzkiej miejscowości Faddan More (irl. "An Feadán Mór") w hrabstwie Tipperary 20 lipca 2006 roku. Jest to jeden z najstarszych manuskryptów odkrytych w Irlandii.
Historia odkrycia.
Manuskrypt został odkryty po południu 20 lipca 2006 roku w trakcie wykopywania torfu pozyskiwanego z torfowiska na eksport do szklarni i szkółek hodowlanych w Holandii. Operator koparki, Eddie Fogarty, na łyżce koparki dostrzegł przedmiot, który zwrócił jego uwagę. Zatrzymał maszynę i postanowił sprawdzić co wykopał. Okazało się, że jest to stara, zniszczona księga w skórzanej oprawie. Zadzwonił na posterunek policji a funkcjonariusze wezwali na miejsce zdarzenia miejscowego historyka. Prace przerwano, a teren zabezpieczono. Na miejsce odkrycia ściągnięto przedstawiciela Muzeum Narodowego z Dublina.
Stwierdzono, że nieznanego pochodzenia księga nie uległa całkowitemu zniszczeniu dzięki konserwacyjnym właściwościom torfu. By więc jej nie uszkodzić poprzez wystawienie na działanie promieni słonecznych i temperatury zewnętrznej przewieziono ją wraz z torfem, w którym się znajdowała, do pracowni konserwatorskiej Muzeum Narodowego w Dublinie i umieszczono w specjalnie wychłodzonym pomieszczeniu o temperaturze 14 °C.
W trakcie dalszych prac sprawdzających na stanowisku w Faddan More Bog, odnaleziono również fragmenty skórzanej torby, w której prawdopodobnie księga była przenoszona. Stąd archeolodzy wysunęli wniosek, że rękopis został pospiesznie wyniesiony z pobliskiego klasztoru i celowo ukryty w torfowisku. Mógł to zrobić jeden z zakonników, który być może uciekał z klasztoru podczas jakiegoś najazdu wikingów.
W VIII wieku Irlandia była wielokrotnie najeżdżana i grabiona przez wikingów, którzy w czasie swoich łupieżczych wypraw palili liczne kompleksy zamieszkałe przez zakonników, a zgromadzone w nich dobra grabili. Po sprawdzeniu rozmieszczenia wczesnośredniowiecznych klasztorów na terenie współczesnego hrabstwa Tipperary badacze doszli do wniosku, że psałterz pochodzi najprawdopodobniej z najbliższego klasztoru w Birr, oddalonego o 7 kilometrów od Faddan More Bog.
Badania rękopisu.
Pierwotnie karty psałterza miały format 30 na 26 cm. Ponieważ w momencie odnalezienia księga była otwarta na Psalmie 83 według numeracji Septuaginty (Psalm 84 według numeracji hebrajskiej) ustalono, że jest to psałterz. Wstępne badania wskazały, że strony manuskryptu zostały sporządzone z welinu a jego oprawa jest wykonana ze skóry. Całe zaś znalezisko było nasączone torfowymi ingredientami przez co zachodziła obawa, że manuskrypt ulegnie zniszczeniu po zastosowaniu tradycyjnych metod konserwacji i odnowy zabytku. Wiek rękopisu oszacowano na około 700-800 rok n.e.
Ze względu na wyjątkową wartość wykopanego woluminu zaproszono do Dublina międzynarodowych ekspertów z Anglii, Francji oraz Izraela. By choćby częściowo ocalić i rozdzielić zlepione torfem karty zastosowano metodę suszenia próżniowego. Po wysuszeniu psałterza zaczęto proces kompletowania jego poszczególnych stron. Pomimo że księga trzynaście wieków przeleżała w torfie, udało się uratować 30% jej zawartości.
Oprawa.
W trakcie czyszczenia skórzanej oprawy okazało się, że zawiera ona niespodziewaną podszewkę. Znajdował się w niej papirus włożony pod skórę celem ujędrnienia okładek. Szczegółowa analiza papirusu wykazała, że pochodzi on z IV w. n.e. a został wytworzony w Egipcie. W ten sposób włożony pod oprawę papirus potwierdził wysuwane wcześniej teorie o bezpośrednich kontaktach kościoła koptyjskiego z klasztorami w Irlandii.
W ocenie badaczy z Irlandzkiego Muzeum Narodowego papirus może być pierwszym ważnym dowodem wpływu koptyjskiego na kształtowanie się chrześcijaństwa na wyspie. Zdaniem archeologów możliwe jest też, że cała okładka manuskryptu powstała w Egipcie a następnie była wykorzystywana do oprawienia kilku ksiąg po sobie. W końcu poprzez Rzym albo Konstantynopol trafiła do Irlandii, gdzie użyto jej do oprawy zbioru psalmów. Na afrykańskie pochodzenie oprawy wskazuje nie tylko sam papirus, ale również styl, w jakim została wykonana. We wczesnym średniowieczu w Egipcie i na Bliskim Wschodzie powstawało wiele chrześcijańskich rękopisów, które później były bardzo cenione w całej Europie.

</doc>
<doc id="3005255" url="https://pl.wikipedia.org/wiki?curid=3005255" title="URD Rennsport">
URD Rennsport

URD Rennsport – niemiecki zespół wyścigowy, założony w 2001 przez Ersnta Ungara. Obecnie ekipa startuje jedynie w Europejskiej Formule 3, jednak w przeszłości zespół pojawiał się także na starcie w Niemieckiej Formule 3, Europejskiej i Niemieckiej Formule Ford, Formule 2, 24h Le Mans, 24h Daytona, IMSA GTP, Formule ADAC Masters oraz w Formule 3 Euro Series. Siedziba zespołu znajduje się w miejscowości Heimsheim w Badenii-Wirtembergii.

</doc>
<doc id="3005257" url="https://pl.wikipedia.org/wiki?curid=3005257" title="Katastrofa samolotu MiG-23 w Koczale">
Katastrofa samolotu MiG-23 w Koczale

Katastrofa samolotu MiG-23 w Koczale – katastrofa lotnicza samolotu wojskowego MiG-23 MF, do której doszło w Koczale, w środę 13 listopada 1985 roku około godziny 14:16 czasu środkowoeuropejskiego (CET). Zginął w niej pilot, podporucznik inż. Zbigniew Krupa.
Samolot.
Katastrofie uległ wojskowy samolot MiG-23MF o numerze seryjnym 0390224105, numerze bocznym 105. Maszyna została wyprodukowana 12 sierpnia 1982 roku. Do służby trafiła 28 sierpnia 1982 roku. Od 24 września 1982 użytkownikiem statku powietrznego był 28 pułk lotnictwa myśliwskiego w Słupsku-Redzikowie. Samolot przez cały okres eksploatacji wykonał 446 lądowań. Jego nalot wynosił 360 godzin i 10 minut. Maszyna została skreślona z ewidencji 14 stycznia 1986 protokołem kasacyjnym 1/86.
Przebieg lotu.
W środę 13 listopada 1985 roku o godzinie 13:50 czasu polskiego podporucznik Zbigniew Krupa wystartował na przechwycenie, z wykorzystaniem celownika radiolokacyjnego, celu imitowanego przez drugi samolot MiG-23 lecący na wysokości 6000 metrów. Maszynę tę pilotował kapitan Jerzy Bekus. O godzinie 14:16 ppor. Krupa zameldował o przechwyceniu celu na wysokości około 1150 metrów. Chcąc wyprowadzić samolot ze strefy przechwycenia wykonał energiczny wywrót przez prawe skrzydło. Skutkiem tego maszyna wpadła w lot nurkowy. Na wysokości ok. 700 metrów pilot zorientował się w sytuacji i rozpoczął gwałtowne wyprowadzanie samolotu z pikowania. Zbyt duża prędkość wynosząca ok. 1100 km/h oraz źle rozłożona uwaga pilota podczas manewru nie pozwoliły doprowadzić maszyny do lotu poziomego. 
MiG-23 rozbił się w miejscowości Koczała. Podporucznik Zbigniew Krupa zginął na miejscu. Była to pierwsza z dwóch katastrof samolotu MiG-23 w polskim lotnictwie wojskowym skutkująca śmiercią pilota. 

</doc>
<doc id="3005258" url="https://pl.wikipedia.org/wiki?curid=3005258" title="Słowiki Nowe (przystanek kolejowy)">
Słowiki Nowe (przystanek kolejowy)

Słowiki Nowe – dawny przystanek osobowy w Słowikach Nowych, w gminie Sieciechów, w powiecie kozienickim, w województwie mazowieckim, w Polsce. Został wybudowany w 1910 roku razem z linią kolejową z Bąkowca do Kozienic.

</doc>
<doc id="3005260" url="https://pl.wikipedia.org/wiki?curid=3005260" title="William Fox (filmowiec)">
William Fox (filmowiec)

William Fox (ur. 1 stycznia 1879, zm. 8 maja 1952) – amerykański producent filmowy pochodzenia węgierskiego.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3005265" url="https://pl.wikipedia.org/wiki?curid=3005265" title="Louis Depière">
Louis Depière

Louis Depière (ur. ?, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1920 wystąpił w klasie 6 metrów (formuła 1907) zajmując 4 pozycję. Załogę jachtu "Suzy" tworzyli również Willy Valcke i Raymond Bauwens.

</doc>
<doc id="3005266" url="https://pl.wikipedia.org/wiki?curid=3005266" title="Louis Depiere">
Louis Depiere



</doc>
<doc id="3005267" url="https://pl.wikipedia.org/wiki?curid=3005267" title="Brzeźnica k. Kozienic">
Brzeźnica k. Kozienic

Brzeźnica koło Kozienic – dawny przystanek osobowy w Psarach, w gminie Kozienice, w powiecie kozienickim, w województwie mazowieckim, w Polsce. Został wybudowany w 1910 roku razem z linią kolejową z Bąkowca do Kozienic.

</doc>
<doc id="3005270" url="https://pl.wikipedia.org/wiki?curid=3005270" title="El Szaddaj">
El Szaddaj

El Szaddaj (hebr. אל שדי) – jedno z imion Boga występujące w Starym Testamencie. Tłumaczone jest zwykle jako „Bóg Wszechmocny”, czego odpowiednikiem używanym w Wulgacie jest (łac.) "Omnipotens", zaś w Septuagincie (grec.) "Pantokrator". Jednak dokładne pochodzenie tego słowa nie jest znane, można doszukiwać się także innych znaczeń:
Tanach (Biblia Hebrajska) używa tego imienia tylko w historiach Abrahama, Izaaka i Jakuba (zob. np. ), choć człon "szaddaj" pojawia się częściej. Imię El Szaddaj jest umieszczane także w mezuzach i tefilin.

</doc>
<doc id="3005271" url="https://pl.wikipedia.org/wiki?curid=3005271" title="Jo Zeller Racing">
Jo Zeller Racing

Jo Zeller Racing – szwajcarski zespół wyścigowy, założony w 1987 przez Jo Zellera. W zespole startuje syn założyciela - Sandro Zeller. Obecnie ekipa startuje w Europejskiej Formule 3, Formel Lista Junior oraz ATS Formel 3 Cup. W przeszłości zespół pojawiał się także na starcie w Szwajcarskiej Formule 3, Austriackiej Formule 3 oraz w Formule 3 Euro Series.
Starty.
Europejska Formuła 3.
† – zawodnik nie był zaliczany do klasyfikacji.

</doc>
<doc id="3005272" url="https://pl.wikipedia.org/wiki?curid=3005272" title="Copy of A">
Copy of A

Copy of A – drugi singel amerykańskiej grupy Nine Inch Nails z najnowszego albumu "Hesitation Marks". Został udostępniony do ściągnięcia za darmo na stronie Amazon.com 13 sierpnia 2013 dla wszystkich członków posiadających amerykańskie lub brytyjskie konto. „Copy of A” przed premierą był już grany przez zespół na koncertach, które rozpoczęły się latem.

</doc>
<doc id="3005277" url="https://pl.wikipedia.org/wiki?curid=3005277" title="Melanie Costa">
Melanie Costa



</doc>
<doc id="3005280" url="https://pl.wikipedia.org/wiki?curid=3005280" title="Janików (stacja towarowa)">
Janików (stacja towarowa)

Janików – dawna towarowa stacja kolejowa w Janikowie, w gminie Kozienice, w powiecie kozienickim, w województwie mazowieckim, w Polsce. Została wybudowana w 1910 roku razem z linią kolejową z Bąkowca do Kozienic. Stacja zamknięta w 2007. W 2019 w jej miejscu powstała mijanka.

</doc>
<doc id="3005281" url="https://pl.wikipedia.org/wiki?curid=3005281" title="Wogmeer">
Wogmeer

Wogmeer – wieś w gminie Koggenland w holenderskiej prowincji Holandia Północna. Została założona w 1979. 
Wcześniej należała do gminy Obdam. Zamieszkuje ją 290 mieszkańców (2009).
Polder we wsi Wogmeer został osuszony w 1608 roku, a w 1609 rozparcelowano go okiem geodety z Alkmaar, Gerrita Dirksza Langedijk. Głównym finansistą projektu był Jacob Duvenvoorde (1574-1623), Lord Obdam i Hensbroek. Jeden z sześciu młynów (zwany "Nieuw Leven" - "Nowe Życie"), które wykorzystywano po rekultywacji, nadal stoi na zachodniej stronie grobli.

</doc>
<doc id="3005283" url="https://pl.wikipedia.org/wiki?curid=3005283" title="Angelo D’Angelo">
Angelo D’Angelo

Angelo D’Angelo (ur. 17 kwietnia 1965) – australijski aktor, występujący w produkcjach telewizyjnych i kinowych.

</doc>
<doc id="3005287" url="https://pl.wikipedia.org/wiki?curid=3005287" title="Volero Zurych">
Volero Zurych



</doc>
<doc id="3005289" url="https://pl.wikipedia.org/wiki?curid=3005289" title="Kwas difenoksylowy">
Kwas difenoksylowy



</doc>
<doc id="3005299" url="https://pl.wikipedia.org/wiki?curid=3005299" title="Raymond Bauwens">
Raymond Bauwens

Raymond Bauwens (ur. 11 grudnia 1876, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1920 wystąpił w klasie 6 metrów (formuła 1907) zajmując 4 pozycję. Załogę jachtu "Suzy" tworzyli również Willy Valcke i Louis Depière.

</doc>
<doc id="3005300" url="https://pl.wikipedia.org/wiki?curid=3005300" title="Rudolf Belling">
Rudolf Belling

Rudolf Edwin Belling (ur. 26 sierpnia 1886 w Berlinie, zm. 9 czerwca 1972 w Krailling) – niemiecki rzeźbiarz.
Życiorys.
W latach 1892–1901 uczęszczał do szkoły w berlińskiej dzielnicy Steglitz, następnie uczył się w pruskim internacie wojskowym "Luisenstift". Ukończył szkołę kupiecką, ale został uczniem w warsztacie rzemiosła artystycznego. Po ukończeniu szkoły rzemieślniczej kształcił się na kursach wieczorowych rysunku i modelowania oraz na wykładach anatomii dla artystów w berlińskiej akademii weterynaryjnej.
W roku 1908 założył wraz z Emilem Kaselowem własną pracownię rzemiosła artystycznego. W roku 1909 uzyskał zlecenia na prace scenograficzne dla Maxa Reinhardta. Dzięki nawiązanym znajomościom w kręgach artystycznych zapoznał się ze sztuką ekspresjonizmu. W jego pracach pojawiły się motywy teatru i tańca. W roku 1911 rzeźbiarz Peter Breuer, profesor rzeźby w Universität der Künste w Berlinie-Charlottenburgu przyjął go na roczny kurs mistrzowski i oddał mu do dyspozycji pracownię. W latach 1915–1917 Belling służył w wojsku na lotnisku Adlershof w pracowni modelowania.
Od 1913 związany z grupą Der Sturm, a w 1918 brał udział w tworzeniu Novembergruppe, w której do roku 1932 był przewodniczącym komisji wystawowej. W latach 20. XX w. zajmował się wystawiennictwem oraz współpracował z wieloma architektami (Bruno Taut, Wassili Luckhardt, Jan Buijs). W roku 1931 został wybrany na członka Pruskiej Akademii Sztuki. W 1933 roku został uznany przez nazistów za twórcę „sztuki zdegenerowanej” przez co był szykanowany m.in. zakazem wystawiania; cztery lata później jego dzieła znalazły się na „wystawie sztuki zdegenerowanej”. W roku 1935 wyjechał do Nowego Jorku, gdzie zaproponowano mu wykłady z zakresu rzeźby.
W roku 1937 uzyskał azyl polityczny w Turcji. W tym samym roku objął stanowisko profesora rzeźby na Uniwersytecie Sztuki w Stambule, a od 1951 był wykładowcą na Wydziale Architektury stambulskiego Uniwersytetu Technicznego. Do Niemiec powrócił dopiero w 1966 i osiedlił się w Krailling koło Monachium.
Twórczość.
Początkowo pozostawał w kręgu ekspresjonizmu. Pod wpływem prac Nauma Gabo, Aleksandra Archipenki i konstruktywistycznych ideałów panujących w Niemczech, zwrócił się ku kubizmowi, futuryzmowi i bardziej abstrakcyjnym formom. W roku 1919 stworzył słynną mahoniową rzeźbę "Dreiklang" ("Trójdźwięk"), będącą pierwszym tego rodzaju dziełem w sztuce niemieckiej, stworzonym z myślą o syntezie malarstwa, rzeźby i architektury. Równie reprezentacyjna dla tego okresu artysty jest stworzona w 1923 praca "Skulptur 23" ("Rzeźba 23") z polerowanego metalu, będąca świadomie sformalizowanym odwzorowaniem ludzkiej postaci, jako zestawu części mechanicznych.
W późniejszym okresie Belling powrócił do bardziej organicznych form, zgodnie z licznymi zamówieniami portretowymi. W latach 40. XX w. jego umiejętność tworzenia heroicznego realizmu w rzeźbie była wykorzystywana w serii projektowanych pomników, w tym naturalnej wielkości brązowego portretu prezydenta Turcji Ismeta Inönü (1944). Po powrocie do Niemiec artysta nie zaprzestał eksploracji granic między figuracją a abstrakcją, czego dowodem są takie prace, jak "Segelmotiv I" (1959), "Symbol der Gemeinsamkeit" (1968) czy "Schuttblume" (1972).

</doc>
<doc id="3005303" url="https://pl.wikipedia.org/wiki?curid=3005303" title="ThreeBond Racing">
ThreeBond Racing

ThreeBond Racing – japoński zespół wyścigowy, założony w 2000. Obecnie ekipa startuje w Europejskiej Formule 3 oraz w Super Taikyu. W przeszłości zespół pojawiał się także na starcie w Japońskiej Formule 3, Super GT, oraz w Formule 3 Euro Series. Siedziba zespołu znajduje się w Brackley.
Starty.
Europejska Formuła 3.
† – zawodnik nie był zaliczany do klasyfikacji.
Formuła 3 Euro Series.
† – zawodnik/zespół nie był liczony do klasyfikacji.

</doc>
<doc id="3005305" url="https://pl.wikipedia.org/wiki?curid=3005305" title="Eddie Foy">
Eddie Foy

Eddie Foy (ur. 9 marca 1856, zm. 16 lutego 1928) – amerykański aktor, komik i tancerz.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3005308" url="https://pl.wikipedia.org/wiki?curid=3005308" title="Eduardo Falu">
Eduardo Falu



</doc>
<doc id="3005311" url="https://pl.wikipedia.org/wiki?curid=3005311" title="Willy Valcke">
Willy Valcke

Willy Valcke (ur. ?, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1920 wystąpił w klasie 6 metrów (formuła 1907) zajmując 4 pozycję. Załogę jachtu "Suzy" tworzyli również Raymond Bauwens i Louis Depière.

</doc>
<doc id="3005313" url="https://pl.wikipedia.org/wiki?curid=3005313" title="Biblioteka Królewska Belgii">
Biblioteka Królewska Belgii

Biblioteka Królewska Belgii (nl. "Koninklijke Bibliotheek België", fr. "Bibliothèque royale de Belgique"), Albertina – belgijska biblioteka narodowa. Jest to jedna z najważniejszych instytucji kulturalnych w Belgii.
Historia.
Początki biblioteki to kolekcja 1600 woluminów króla Alberta I i przeznaczenie na jej potrzeby pałacu – Palais de Charles de Lorraine. Obecnie magazyny, czytelnie i pracownie biblioteczne umieszczone są w dobudowanym do niego nowym budynku, który został zbudowany w drugiej połowie XX wieku na wzgórzu Kunstberg (fr."Mont des Arts") w centrum Brukseli, w pobliżu głównego dworca kolejowego.
Biblioteka posiada kilka kolekcji o znaczeniu historycznym, takich jak zbiory Fétisa i jest depozytariuszem wszystkich książek, jakie kiedykolwiek były opublikowane w Belgii lub za granicą przez belgijskich autorów.
W bibliotece znajduje się również Centrum Studiów Amerykańskich, nowy instytut szkolnictwa wyższego ustanowione przez Uniwersytet w Antwerpii, Wolny Uniwersytet w Brukseli, Uniwersytet w Gandawie i Katolicki Uniwersytet w Lowanium.
Egzemplarz obowiązkowy.
Od 1965 roku gromadzenie zbiorów w Bibliotece Królewskiej Belgii odbywa się na podstawie ustawy o egzemplarzu obowiązkowym – jest to jedyna biblioteka w Belgii mająca uprawnienia do otrzymywania egzemplarza obowiązkowego od wydawców. Podlegają mu wszystkie publikacje powyżej 4 zadrukowanych kart, ale nie dotyczy dzieł kosztownych (np. albumów, reprintów), które wydawca ma obowiązek tylko udostępnić bibliotece do wglądu i rejestracji bibliograficznej. Egzemplarz obowiązkowy nie obejmuje publikacji audiowizualnych. Każdy autor belgijski (tj. mieszkający w Belgii na stałe) jest zobowiązany do przekazania bibliotece egzemplarza swoich prac wydanych za granicą, także tłumaczeń i wznowień. Biblioteka kupuje prawie wyłącznie publikacje z zakresu nauk humanistycznych, publikacje z nauk ścisłych są często bardzo drogie a szybko się dezaktualizują. Wobec tego Biblioteka Królewska podpisała umowy z kilkoma bibliotekami uniwersyteckimi, z których każda specjalizuje się w wybranej dziedzinie nauk ścisłych i zobowiązała się do kompletowania produkcji wydawniczej z tej dziedziny np. Wolny Uniwersytet Brukselski – z fizyki. Biblioteka podlega finansowo i organizacyjnie rządowi federalnemu.
Zbiory.
Biblioteka gromadzi w swych zbiorach:
Biblioteka prowadzi sześć działów zbiorów specjalnych:

</doc>
<doc id="3005315" url="https://pl.wikipedia.org/wiki?curid=3005315" title="T-Sport">
T-Sport

T-Sport – brytyjski zespół wyścigowy, założony w 2002 roku. Obecnie ekipa startuje w Europejskiej Formule 3 oraz w Brytyjskiej Formule 3. W przeszłości zespół pojawiał się także na starcie w Formule 3 Euro Series. Siedziba zespołu znajduje się w Brackley.
Starty.
Europejska Formuła 3.
† – zawodnik nie był zaliczany do klasyfikacji.
Formuła 3 Euro Series.
† – zawodnik/zespół nie był liczony do klasyfikacji.

</doc>
<doc id="3005316" url="https://pl.wikipedia.org/wiki?curid=3005316" title="Keratoskop">
Keratoskop

Keratoskop (od greckiego κερατο, "kerato" – rogówka), nazywany też dyskiem Placido (od nazwiska wynalazcy, portugalskiego okulisty Antonio Placido da Costa) – przyrząd używany w okulistyce od końca XIX wieku do badania zewnętrznego kształtu rogówki oka. W pierwotnej wersji składał się z okrągłej tarczy z otworem w środku, na której umieszczone były koncentryczne, czarne i białe okręgi, oraz uchwytu do jej trzymania. W trakcie badania obserwowano (przez otwór centralny) obrazy odbić okręgów w rogówce oka badanej osoby. Przy prawidłowym kształcie rogówki obrazy te powinny być również koncentrycznymi okręgami, natomiast jakiekolwiek deformacje rogówki (w przypadku astygmatyzmu, stożka rogówki itp.) powodują zniekształcenie odbitych obrazów.

</doc>
<doc id="3005317" url="https://pl.wikipedia.org/wiki?curid=3005317" title="Zamek w Husiatynie">
Zamek w Husiatynie

Zamek w Husiatynie – zbudowany w 1630 na urwistym brzegu rzeki Zbrucz, na północ od centrum miasta.
Historia.
Zamek powstał jako fortalicja kresowa z inicjatywy Marcina Kalinowskiego, hetmana polnego koronnego. Kiedy hetman trafił do niewoli tatarskiej w 1648, warownia została zdobyta i zniszczona przez Kozaków. Szybko odbudowana zdołała obronić się jeszcze przed Kozakami i Tatarami w 1653 i przed wojski moskiewskimi w 1655. Pomimo zwycięstwa warownia była poważnie uszkodzona. Zamek był oblegany i zdobyty w czasie wojny polsko-tureckiej w latach 70-80. XVII w. W 1683 po klęsce Turków pod Wiedniem został odbity przez wojska polskie pod dowództwem Jędrzeja Potockiego, kasztelana krakowskiego. Jednakże Turcy wycofując się zniszczyli mury obronne miasta i częściowo także zamku. Dotrwał w dobrym stanie do końca I Rzeczypospolitej. Istniejący w stanie wpół ruiny zamek sprzedał Agenor Romuald Gołuchowski w pierwszej połowie XIX wieku miejscowemu rabinowi, który rozebrał budowlę i zbudował dla siebie nowy pałac i bożnicę, które zostały całkowicie zniszczone w latach 1914-18, w czasie I wojny światowej. Przed 1939 istniała Brama wjazdowa w ruinach Ruiny zamku w Brzeżanach. zamku w Husiatynie.
Do współczesności dotrwał jako kompletna ruina, z której niewiele się zachowało. Ślady starych murów opierają się końcami o bieg rzeki.
Właściciele i goście.
Do 1729 budowla należała do rodziny Kalinowskich, następnie Potockich, a od 1819 zakupili majątek hr. Zabielscy, których był własnością do połowy XIX w., kiedy został siedzibą żydowskiego cadyka. W swojej historii na zamku gościli królowie polscy Władysław IV Waza oraz Jan Kazimierz Waza.

</doc>
<doc id="3005320" url="https://pl.wikipedia.org/wiki?curid=3005320" title="Nationalliga A szwajcarska w piłce siatkowej kobiet">
Nationalliga A szwajcarska w piłce siatkowej kobiet

Nationalliga A — najwyższa w hierarchii klasa żeńskich ligowych rozgrywek siatkarskich w Szwajcarii, założona w 1959 roku. Rywalizacja w niej toczy się co sezon — systemem ligowym wraz z fazą play-off — o tytuł mistrza Szwajcarii. Za jej prowadzenie odpowiada Szwajcarski Związek Piłki Siatkowej (fr. "Swiss Volley"). 
Drużyny które nie utrzymały się w lidze relegowane są do Nationalliga B.

</doc>
<doc id="3005321" url="https://pl.wikipedia.org/wiki?curid=3005321" title="Mnichowa Płaśń">
Mnichowa Płaśń

Mnichowa Płaśń – duży taras na południowo-wschodnich stokach Miedzianego w polskich Tatrach Wysokich. Położony jest na średniej wysokości ok. 1650 m, po lewej stronie (patrząc od dołu) grzędy tworzącej ograniczenie Szerokiego Żlebu, a powyżej żółtego szlaku turystycznego zwanego Ceprostradą. Na niektórych mapach opisywany jest jako Płaśń pod Mnichem. Dawniej były to tereny pasterskie Hali za Mnichem i stąd pochodzi nazwa tarasu. Stał na nim prymitywny szałas (właściwie raczej koleba). Obecnie jest to zamknięty dla turystów i taterników obszar ochrony ścisłej.

</doc>
<doc id="3005322" url="https://pl.wikipedia.org/wiki?curid=3005322" title="Monteverde (obszar chroniony)">
Monteverde (obszar chroniony)

Monteverde (hiszp. Reserva Monteverde, Reserva biológica Bosque Nuboso Monteverde) – prywatny obszar chroniony o powierzchni 4125 ha leżący na terenie północno-środkowej Kostaryki, na północny wschód od stolicy państwa, San José, utworzony i zarządzany przez Centro Científico Tropical. Większa część terenu, na którym leży ten obszar chroniony to teren wykupiony przez kwakrów.
Warunki naturalne.
Rezerwat znajduje się na wysokości 1460 m n.p.m. Średnia roczna temperatura wynosi 18,8 Co, suma opadów 2519 mm. Wyróżnić można 3 sezony. Porę deszczową (maj-październik) cechuje czyste niebo i chmury typu cumulus, opady występują po południu i wczesnym wieczorem. W porze przejściowej (listopad-styczeń) występują silne wiatry, chmury typu stratus i stratocumulus, wilgoć nanoszona jest przez wiatr. Pora sucha występuje od lutego do kwietnia, chmury typu stratus lub ich brak, obecna mgła nanoszona przez wiatr.
Fauna.
Na terenie obszaru chronionego stwierdzono około 434 gatunków ptaków, z czego 91 to ptaki, które przebywają na terenie Monteverde jedynie w trakcie wędrówek. Cztery gatunki gnieżdżą się na terenie rezerwatu, lecz migrują po sezonie lęgowym, są to m.in. tyranopiracik ("Legatus leucophaius") i wireonek białobrzuchy ("Vireo flavoviridis"). 68 gatunków odbywa jedynie wędrówki na inną wysokość. Z ptaków osiadłych wymienić można kwezala herbowego ("Pharomachrus mocinno"), konurę pomarańczowoczelną ("Eupsittula canicularis"), nocolota szarego ("Nyctibius griseus"), uszatka brązowego ("Colibri delphinae"), pleszówkę ciemnogłową ("Myioborus miniatus") i klarnetnika ciemnolicego ("Myadestes melanops"). Występują tu również pierwowróblowce, jak modrogrzbiecik długosterny ("Chiroxiphia linearis"), perłowiec brunatny ("Premnoplex brunnescens") i dzwonnik trójsoplowy ("Procnias tricarunculatus"). Brak gatunków endemicznych.
W Monteverde ze ssaków występuje 6 gatunków torbaczy, 3 gat. ryjówkowatych, 58 gatunków nietoperzy, 3 naczelne, 7 szczerbaków, 2 króliki, jeden gatunek susła, 3 wiewiórki, jeden gatunek z rodzaju "Acomys" i około 15 myszowatych, jednego jeżozwierza, aguti "Dasyprocta punctata", 2 gatunki psowatych, 5 łasicowatych, 4 gatunki szopowatych, 6 kotowatych, 2 pekari oraz po jednym gatunku jelenia i tapira.
W rezerwacie występuje także około 1200 gatunków gadów i płazów, w tym wymarła ropucha złota oraz około 5000 gatunków ciem.
Flora.
Na terenie Monteverde stwierdzono około 2500 gatunków roślin, z czego 420 stanowią przedstawiciele storczykowatych. Występuje tu około 800 gatunków epifitów.

</doc>
<doc id="3005323" url="https://pl.wikipedia.org/wiki?curid=3005323" title="Fernand Carlier">
Fernand Carlier

Fernand Carlier (ur. 1882, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 8 metrów zajmując 4 pozycję. Załogę jachtu "Antwerpia V" tworzyli również Maurice Passelecq, Emmanuel Pauwels, Victor Vandersleyen i Paul Van Halteren.

</doc>
<doc id="3005324" url="https://pl.wikipedia.org/wiki?curid=3005324" title="To nie koniec świata">
To nie koniec świata

To nie koniec świata! – polski serial obyczajowy, emitowany od 8 września 2013 do 29 maja 2014 na antenie stacji Polsat.
Okres zdjęciowy pierwszej serii rozpoczął się 23 lipca 2013, a drugiej 14 stycznia 2014. Zdjęcia kręcone były w Warszawie, Białej Podlaskiej oraz w Uroczysku Zaborek niedaleko Janowa Podlaskiego.
22 maja 2014 telewizja Polsat poinformowała, że serial zakończy się na drugiej serii. Powodem tej decyzji są niezadowalające wyniki oglądalności serialu.
Fabuła.
Historia Pawła (Krystian Wieczorek) – warszawskiego amanta i menedżera piłkarskiego, który traci pracę. Postanawia przeprowadzić się do Białej Podlaskiej, bo tam ma odziedziczony po dziadku dom. Chce go sprzedać, ale okazuje się, że połowę budynku zajmuje Anka (Karolina Gorczyca), dziewczyna kochająca naturę i pracę z dziećmi, która w dniu swojego ślubu uciekła sprzed ołtarza. Relacje Anki i Pawła na początku nie są dobre, bo oboje są z zupełnie innych światów, ale potem zmieniają się w gorące uczucie.

</doc>
<doc id="3005325" url="https://pl.wikipedia.org/wiki?curid=3005325" title="Płaśń pod Mnichem">
Płaśń pod Mnichem



</doc>
<doc id="3005326" url="https://pl.wikipedia.org/wiki?curid=3005326" title="Chevrolet Rezzo">
Chevrolet Rezzo



</doc>
<doc id="3005329" url="https://pl.wikipedia.org/wiki?curid=3005329" title="Double R Racing">
Double R Racing

Double R Racing (dawniej: Räikkönen Robertson Racing) – brytyjski zespół wyścigowy, założony w 2004 przez kierowcę Formuły 1 Kimiego Räikkönena oraz jego menadżera Steve'a Robertsona. Obecnie ekipa startuje w Europejskiej Formule 3 oraz w Brytyjskiej Formule 3, zaś w przeszłości zespół pojawiał się także na starcie w Europejskiej Formule BMW oraz w Formule 3 Euro Series.
Starty.
Europejska Formuła 3.
† – zawodnik nie był zaliczany do klasyfikacji.
Formuła 3 Euro Series.
† – zawodnik/zespół nie był zaliczany do klasyfikacji.

</doc>
<doc id="3005330" url="https://pl.wikipedia.org/wiki?curid=3005330" title="Maurice Passelecq">
Maurice Passelecq

Maurice Passelecq (ur. 3 czerwca 1875 w Ciply, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 8 metrów zajmując 4 pozycję. Załogę jachtu "Antwerpia V" tworzyli również Fernand Carlier, Emmanuel Pauwels, Victor Vandersleyen i Paul Van Halteren.

</doc>
<doc id="3005332" url="https://pl.wikipedia.org/wiki?curid=3005332" title="Biały ślad">
Biały ślad

Biały Ślad – czarno-biały polski film fabularny w reżyserii Adama Krzeptowskiego z roku 1932. Przed premierą film wyświetlany był na festiwalu w Wenecji jako pierwszy polski film tam zaprezentowany. Zdobył wówczas wyróżnienie za zdjęcia. 

</doc>
<doc id="3005334" url="https://pl.wikipedia.org/wiki?curid=3005334" title="Emmanuel Pauwels">
Emmanuel Pauwels

Emmanuel Pauwels (ur. 1903, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 8 metrów zajmując czwartą pozycję. Załogę jachtu "Antwerpia V" tworzyli również Fernand Carlier, Maurice Passelecq, Victor Vandersleyen i Paul Van Halteren.

</doc>
<doc id="3005335" url="https://pl.wikipedia.org/wiki?curid=3005335" title="Mistrzostwa Świata w Lekkoatletyce 2013 – chód na 20 km mężczyzn">
Mistrzostwa Świata w Lekkoatletyce 2013 – chód na 20 km mężczyzn

Chód na 20 kilometrów mężczyzn – jedna z konkurencji rozegranych podczas lekkoatletycznych mistrzostw świata na Łużnikach w Moskwie.
Obrońca tytułu mistrzowskiego z 2011 roku, a także mistrz świata z 2009 roku – Rosjanin Walerij Borczin nie wziął udziału w zawodach.
W marcu 2019 roku unieważniono wszystkie rezultaty Aleksandra Iwanowa od 9 lipca 2012 do 17 sierpnia 2014 roku, co oznaczało, że złoty medal otrzymał Chen Ding, srebro Miguel Ángel López, a brąz João Vieira.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A. Dodatkowo pierwszych 3 zawodników oraz zawodniczek z IAAF Race Walking Challenge Final 2012 zostało automatycznie zakwalifikowanych do startu w tej konkurencji i są uważani jako spełnili minimum A.

</doc>
<doc id="3005338" url="https://pl.wikipedia.org/wiki?curid=3005338" title="Trycykl">
Trycykl



</doc>
<doc id="3005341" url="https://pl.wikipedia.org/wiki?curid=3005341" title="Zamek w Husiatyniu">
Zamek w Husiatyniu



</doc>
<doc id="3005344" url="https://pl.wikipedia.org/wiki?curid=3005344" title="Mistrzostwa Polski Par Klubowych na Żużlu 1992">
Mistrzostwa Polski Par Klubowych na Żużlu 1992

Mistrzostwa Polski Par Klubowych na Żużlu 1992 – zawody żużlowe, mające na celu wyłonienie medalistów mistrzostw Polski par klubowych w sezonie 1992. Rozegrano trzy turnieje eliminacyjne oraz finał, w którym zwyciężyli zawodnicy Stali Gorzów Wielkopolski.

</doc>
<doc id="3005346" url="https://pl.wikipedia.org/wiki?curid=3005346" title="Mistrzostwa Świata w Lekkoatletyce 2013 – chód na 20 km kobiet">
Mistrzostwa Świata w Lekkoatletyce 2013 – chód na 20 km kobiet

Chód na 20 kilometrów kobiet – jedna z konkurencji rozgrywanych podczas lekkoatletycznych mistrzostw świata w Moskwie.
Obrończynią tytułu mistrzowskiego z 2011 roku była nieobecna w Moskwie Olga Kaniskina.
Statystyka.
Rekordy.
Tabela prezentuje rekord świata, rekordy poszczególnych kontynentów oraz rekord mistrzostw świata przed rozpoczęciem mistrzostw.
Listy światowe.
Tabela przedstawia 10 najlepszych wyników uzyskanych w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzy zawodniczki do startu w tej konkurencji. Jedna z nich mogła mieć spełnione minimum B, pozostałe musiały wypełnić warunek A.

</doc>
<doc id="3005349" url="https://pl.wikipedia.org/wiki?curid=3005349" title="Victor Vandersleyen">
Victor Vandersleyen

Victor Vandersleyen (ur. 1904, zm. ?) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 8 metrów zajmując 4 pozycję. Załogę jachtu "Antwerpia V" tworzyli również Fernand Carlier, Maurice Passelecq, Emmanuel Pauwels i Paul Van Halteren.

</doc>
<doc id="3005352" url="https://pl.wikipedia.org/wiki?curid=3005352" title="Hans Heinrich Landolt">
Hans Heinrich Landolt



</doc>
<doc id="3005357" url="https://pl.wikipedia.org/wiki?curid=3005357" title="Van Amersfoort Racing">
Van Amersfoort Racing

Van Amersfoort Racing – holenderski zespół wyścigowy, założony w 1975 roku. Obecnie ekipa startuje w Europejskiej Formule 3, ATS Formel 3 Cup oraz w Północnoeuropejskim Pucharze Formuły Renault 1.6. W przeszłości zespół pojawiał się także na starcie w Północnoeuropejskim Pucharze Formuły Renault 2000 oraz w Formule 3 Euro Series. Siedziba zespołu znajduje się w Huizen.
Starty.
Europejska Formuła 3.
† – zawodnik nie był liczony do klasyfikacji.
Formuła 3 Euro Series.
† – zawodnik/zespół nie był liczony do klasyfikacji.

</doc>
<doc id="3005364" url="https://pl.wikipedia.org/wiki?curid=3005364" title="Adem Kilicci">
Adem Kilicci



</doc>
<doc id="3005365" url="https://pl.wikipedia.org/wiki?curid=3005365" title="Tadeusz Trzaskalik">
Tadeusz Trzaskalik

Tadeusz Trzaskalik (ur. 3 lipca 1950 w Katowicach) – polski ekonomista, profesor nauk ekonomicznych, wykładowca Uniwersytetu Ekonomicznego w Katowicach. Kierownik katedry Badań Operacyjnych na tej uczelni. W swojej pracy naukowej skupia się na tematyce wielokryterialnym podejmowaniu decyzji, programowaniu dynamicznym oraz zastosowaniu badań operacyjnych w problematyce finansów.
Życiorys.
W 1973 ukończył studia matematyczne na Uniwersytecie Śląskim. W następnych latach pracował na ówczesnej Akademii Ekonomicznej w Katowicach (obecnie Uniwersytet Ekonomiczny), gdzie w 1980 uzyskał stopień doktora nauk ekonomicznych, a w 1991 doktora habilitowanego za pracę pod tytułem "Wielokryterialne dyskretne programowanie dynamiczne. Teoria i zastosowanie w praktyce gospodarczej". W 1999 został mu nadany tytuł profesora nauk ekonomicznych.
Na Akademii Ekonomicznej pełnił szereg funkcji. Do najważniejszych możemy zaliczyć funkcję prorektora w latach 1996-1999 czy też kierownika studium doktoranckiego. Ponadto od 1999 jest kierownikiem Katedry Badań Operacyjnych.
W trakcie swojej pracy naukowej był również członkiem wielu gremiów naukowych, m.in.: Polskiego Towarzystwa Matematycznego (od 1987), Polskiego Towarzystwa Badań Operacyjnych i Systemowych czy też Komitetu Statystyki i Ekonometrii Polskiej Akademii Nauk.

</doc>
<doc id="3005366" url="https://pl.wikipedia.org/wiki?curid=3005366" title="Królowie Jordanii">
Królowie Jordanii



</doc>
<doc id="3005367" url="https://pl.wikipedia.org/wiki?curid=3005367" title="I liga polska w hokeju na lodzie (2013/2014)">
I liga polska w hokeju na lodzie (2013/2014)

I liga polska w hokeju na lodzie w sezonie 2013/2014 została rozegrana na przełomie 2013 i 2014. Był to 58. sezon rozgrywek o mistrzostwo I ligi w hokeju na lodzie.
Drużyny.
Po zakończeniu sezonu 2012/2013 ustalona została ostateczna kolejność w rozgrywkach. Poprzednią edycję wygrał i awansował do PLH zespół Polonii Bytom. Z ekstraligi w sezonie 2012/2013 został zdegradowany zespół Nesty Toruń, który w jego trakcie wycofał się z rozgrywek.
Zgłoszenia klubów.
W sezonie 2012/2013 w I lidze występował siedem klubów. Przed sezonem 2013/2014 doszło do zmian, które stanowią różnicę wobec poprzednich edycji. Zwycięzca I ligi, Polonia Bytom, uzyskała awans do nowych rozgrywek pod nazwą Polska Hokej Liga, które zastąpiły ekstraligę PLH. Ponadto drugi poziom rozgrywek opuścił klub MMKS Podhale Nowy Targ, który uzyskał tzw. dziką kartę, uprawniającą do gry w PHL. Do II ligi został zdegradowany z PLH zespół Nesta Toruń. Ponadto do rozgrywek II ligi zostały zgłoszone drużyny 1928 KTH (w poprzednim sezonie pod nazwą KKH Kaszowski Krynica wygrała II ligę) i UKH Dębica.
12 sierpnia 2013 licencję otrzymały kluby MUKS Orlik Opole, HUKS Legia Warszawa, UKH Dębica, KS Toruń HSA. Ostatecznie do rozgrywek przystąpiło i zostało przyjętych osiem zespołów.
Sezon regularny.
12 września 2013 przedstawiono terminarz sezonu regularnego, którego inaugurację wyznaczono na 14 września 2013; składał się z sześciu rund (drużyna rozegrała z każdym rywalem po trzy razy mecz i rewanż). W trakcie sezonu z ligi wycofał się klub 1928 KTH z Krynicy, który od tego czasu prowadził wyłącznie drużynę ekstraligową.
Tabela.
Legenda: "Lp. = lokata, M = liczba rozegranych spotkań, Pkt = Liczba zdobytych punktów, G+ = Gole strzelone, G- = Gole stracone,     = Awans do Play-off"
Faza play-off.
Faza play-off rozpoczęła się 1 marca 2014. W jej pierwszej rundzie odbyły się półfinały (pary złożone z drużyn uplasowanych w sezonie zasadniczym na miejscach 1 i 4 oraz 2 i 3).

</doc>
<doc id="3005369" url="https://pl.wikipedia.org/wiki?curid=3005369" title="Reakcja Landolta">
Reakcja Landolta



</doc>
<doc id="3005370" url="https://pl.wikipedia.org/wiki?curid=3005370" title="Ilmień">
Ilmień



</doc>
<doc id="3005371" url="https://pl.wikipedia.org/wiki?curid=3005371" title="Reakcja Harcourta-Essona">
Reakcja Harcourta-Essona



</doc>
<doc id="3005372" url="https://pl.wikipedia.org/wiki?curid=3005372" title="Dobrynek">
Dobrynek

Dobrynek (także Dobrzynek) – jezioro na Pojezierzu Mrągowskim. Posiada słabo rozwiniętą linię brzegową o długości 2700 m, brzegi są wysokie i strome. Ławica w części opada stromo, są tu dwie głęboczki. Flora wynurzona jest uboga, występuje głównie trzcina. Wśród zanurzonej wyróżniamy rogatek i jaskier. 
Najczęściej występujące ryby to szczupaki, okonie, leszcze i płocie. Ryby drapieżne znajdują się głównie w południowej części jeziora.

</doc>
<doc id="3005373" url="https://pl.wikipedia.org/wiki?curid=3005373" title="Zjazd szlachty wielkopolskiej (1770)">
Zjazd szlachty wielkopolskiej (1770)

Zjazd szlachty wielkopolskiej w 1770 – zjazd szlachty z terenu Wielkopolski, zwołany przez Karola Rönnego (rosyjskiego zarządcę miasta po wypędzeniu konfederatów barskich) w Poznaniu w dniu 10 maja 1770.
W marcu 1770 Poznań rządzony przez konfederatów barskich, został zajęty przez siły rosyjskie pod dowództwem Rönnego. Wcześniej przednie straże kozackie pod wodzą barona Schlippenbacha wyparły resztki wojsk konfederackich, m.in. po potyczce pod Tarnowem Podgórnym. Strata miasta została uznana za wielką klęskę Konfederacji. Rönne, po objęciu dowództwa w Poznaniu, umocnił fortyfikacje, nałożył kontrybucje na mieszczan i zapędził część z nich do prac ziemnych. Poznań stał się punktem wypadowym do walk z oddziałami konfederackimi operującymi na terenie Wielkopolski. 
Oprócz sukcesu militarnego, Rosjanie pragnęli także zyskać poparcie polityczne szlachty wielkopolskiej, co zamierzano osiągnąć bazując na ludziach przychylnych okupantowi, takich jak kasztelan poznański Józef Klemens Mielżyński, marszałek litewski Władysław Roch Gurowski, podkomorzy gnieźnieński Aleksander Gurowski i Kazimierz Raczyński. Zorganizowany w tym celu zjazd miał za zadanie potępić Konfederację i spowodować wycofanie się z niej przedstawicieli wielkopolskiej szlachty. Władza rosyjska miała także nadzieję, że obecni na zjeździe ujawnią miejsca przetrzymywania broni i magazynowania żywności dla barzan, jak również uregulują zaległe podatki. 
Powyższe żądania wywołały silne protesty uczestników zjazdu, którym przewodził wojewoda sieradzki Leon Wojciech Opaliński. Ostatecznie Rönne zrezygnował z przymusu składania tzw. recesów (wystąpień) z Konfederacji i zgodził się na dobrowolność w tym zakresie (był świadom, że w przeciwnym wypadku zjazd zakończy się całkowitym niepowodzeniem). W związku z powyższym z szeregów konfederackich wystąpiło 190 szlachciców. Osoby te zostały 14 maja 1770 potępione przez Radę Generalną Konfederacji rezydującą w Preszowie (zagrożono im konfiskatą majątków lub śmiercią). 
Ostatecznie celów zjazdu nie udało się Rosjanom osiągnąć - przede wszystkim nie zawiązano w Poznaniu i Wielkopolsce szerokiej koalicji antykonfederackiej.

</doc>
<doc id="3005374" url="https://pl.wikipedia.org/wiki?curid=3005374" title="Uciekaj... kocham cię">
Uciekaj... kocham cię

Uciekaj... kocham cię (bułg. "Бягай... обичам те") – bułgarski film live-action z 1979 roku reżyserii Raszki Uzunowa. 

</doc>
<doc id="3005375" url="https://pl.wikipedia.org/wiki?curid=3005375" title="Paul Van Halteren">
Paul Van Halteren

Paul Van Halteren (ur. 23 lipca 1898 w Brukseli, zm. 4 stycznia 1949 w Auderghem) – belgijski żeglarz, olimpijczyk.
Na regatach rozegranych podczas Letnich Igrzysk Olimpijskich 1924 wystąpił w klasie 8 metrów zajmując 4 pozycję. Załogę jachtu "Antwerpia V" tworzyli również Fernand Carlier, Maurice Passelecq, Emmanuel Pauwels i Victor Vandersleyen.

</doc>
<doc id="3005390" url="https://pl.wikipedia.org/wiki?curid=3005390" title="MTV Video Music Awards 2013">
MTV Video Music Awards 2013

Trzydziesta gala MTV Video Music Awards odbyła się 25 sierpnia 2013 w hali Barclays Center w Nowym Jorku i została wyemitowana na żywo przez MTV. Po raz pierwszy statuetki za najlepsze teledyski w minionym roku zostały wręczone na Brooklynie. Najwięcej nominacji, bo aż siedem, otrzymał Justin Timberlake, zaś na drugim miejscu plasują się Macklemore i Ryan Lewis z sześcioma.
Zwycięzcy i nominowani.
Nominacje ogłoszono 17 lipca 2013. Zwycięzcy zostali ogłoszeni 25 sierpnia 2013 podczas gali i poza nią.

</doc>
<doc id="3005391" url="https://pl.wikipedia.org/wiki?curid=3005391" title="Killzone Najemnik">
Killzone Najemnik

Killzone Najemnik – gra akcji z widokiem z perspektywy pierwszej osoby, jest to piąta część serii "Killzone". Tytuł wyprodukowany został przez studio Guerrilla Cambridge z myślą o technicznych możliwościach konsoli PlayStation Vita. Gracz wciela się w rolę najemnika podejmującego się wykonywania płatnych misji, które najczęściej wymagają wyeliminowania sporej liczby przeciwników.
Rozgrywka.
Akcja gry osadzona została w świecie przyszłości, w którym toczy się wojna pomiędzy galaktycznym sojuszem ISA a Imperium Helghan. Gracz wciela się w rolę najemnika, świadczącego usługi dla obu stron konfliktu. Jego zadaniem jest wykonywanie misji (kontraktów), za które otrzymuje wynagrodzenie.
Rozgrywka w Killzone Mercenary polega przede wszystkim na planowaniu (wybór uzbrojenia, dobór zespołu itp.), a następnie przeprowadzaniu akcji. Ważnym elementem zabawy są pieniądze zdobywane za każdego zabitego przeciwnika oraz wykonane zadania. Pozwalają one na zakup nowych rodzajów broni czy wynajęcie bardziej utalentowanych najemników.
Gra wieloosobowa.
W grze wieloosobowej do wyboru jest sześć map i trzy tryby. W rozgrywce może uczestniczyć maksymalnie 8 osób (po cztery w każdej drużynie).

</doc>
<doc id="3005392" url="https://pl.wikipedia.org/wiki?curid=3005392" title="Studion">
Studion

Studion − klasztor w Konstantynopolu założony w 463 przez konsula Flawiusza Studiusa pod wezwaniem św. Jana Chrzciciela na zachodnich obrzeżach miasta.
Mnichów w nim mieszkających nazywano od jego imienia "studytami".
Historia.
Szybko stał się bastionem obrony ortodoksji chrześcijańskiej, przeciwstawiając się doktrynom monofizyckim zawartym w Henotikonie cesarza Zenona Izauryjczyka. Klasztor nie przystąpił też do schizmy patriarchy Konstantynopola Akacjusza (484–519). W VIII-IX w. klasztor mocno był zaangażowany w walkę z ikonoklazmem. Igumen Saba wykazał nieprzejednane stanowisko w tej sprawie na soborze nicejskim II w 787 za cenę konfliktu z patriarchą Metodym Wyznawcą. Pod rządami igumena św. Teodora Studyty (zm. 826) klasztor stał się modelem monastycyzmu wschodniego i wiodącym przeciwnikiem ikonoklastów Nicefora I Genika i Leona V Armeńczyka. Na skutek IV wyprawy krzyżowej w 1204 popadł w kryzys a całkowicie odrodził się dopiero w 1290.
Klasztor Studion zaczął ostatecznie podupadać wraz ze schyłkiem imperium bizantyjskiego. Ostatni mnisi rozproszyli się, a znaczna część klasztoru została zniszczona przez Turków w 1453. Bazylika klasztorna z V w. została zamieniona na meczet İmrahor.
Typikon studytów został zaadaptowany na początku XX w. przez metropolitę lwowskiego Andrzeja Szeptyckiego, założyciela greckokatolickich studytów, nawiązujących do duchowości klasztoru Studion.

</doc>
<doc id="3005394" url="https://pl.wikipedia.org/wiki?curid=3005394" title="Neer">
Neer

Neer (limb. "Naer") – wieś w holenderskiej prowincji Limburgia. Znajduje się w gminie Leudal, nad Mozą, około 8 km na północ od Roermond.
Była osobną gminą do 1991, kiedy została połączona z Roggel. W 2007 gmina Roggel en Neer została włączona do gminy Leudal. We wsi znajduje się kościół św. Marcina wybudowany w 1910.

</doc>
<doc id="3005395" url="https://pl.wikipedia.org/wiki?curid=3005395" title="Strona responsywna">
Strona responsywna



</doc>
<doc id="3005397" url="https://pl.wikipedia.org/wiki?curid=3005397" title="Zino Francescatti">
Zino Francescatti

Zino Francescatti, właśc. René-Charles Francescatti (ur. 9 sierpnia 1902 w Marsylii, zm. 17 września 1991 w La Ciotat) – francuski skrzypek.
Życiorys.
Jego pierwszym nauczycielem był ojciec, skrzypek René Francescatti. Debiutował publicznie w wieku 5 lat. W wieku 10 lat wystąpił jako solista w "Koncercie skrzypcowym" Ludwiga van Beethovena. W 1926 roku odbył tournée po Wielkiej Brytanii, grając w duecie z Maurice’em Ravelem. W 1939 roku po raz pierwszy wystąpił w Stanach Zjednoczonych, wykonując "I Koncert skrzypcowy" Niccolò Paganiniego z New York Philharmonic pod batutą Johna Barbirolliego. Od 1942 roku występował regularnie z Robertem Casadesusem. Dokonał nagrań płytowych dla wytwórni Columbia i Philips. Odznaczony został orderem oficera Legii Honorowej, komandorią Orderu Sztuki i Literatury, krzyżem wielkim Orderu Narodowego Zasługi oraz belgijskim Orderem Leopolda.
Był pierwszym wykonawcą "Suite anglaise" Dariusa Milhauda (1945). Zajmował się także komponowaniem, napisał "Préludes" na fortepian oraz utwory skrzypcowe: "Aria", "Polka" i "Berceuse sur le nom de Ravel".
W jego posiadaniu były skrzypce Stradivariego „Hart” z 1727 roku. Po przejściu na emeryturę w 1976 roku sprzedał ten instrument, a uzyskane pieniądze przeznaczył na założenie fundacji wspierającej młodych skrzypków.

</doc>
<doc id="3005398" url="https://pl.wikipedia.org/wiki?curid=3005398" title="Pegasus 3">
Pegasus 3

Pegasus 3 – trzeci, zarazem ostatni sztuczny satelita badawczy związany z praktyczną realizacją programu Apollo, wprowadzony na orbitę w ramach programu Pegasus. Wystrzelony w trakcie próby z rakietą Saturn I Block 2 w dniu 30 lipca 1965 roku (lot nosił nazwę Saturn-Apollo 10).
Przebieg misji.
Pegasus 3 wystartował ze stanowiska 37B na Przylądku Kennedy’ego na Florydzie 30 lipca 1965 roku. Ze względu na duże rozmiary, satelita zajmował zarówno przestrzeń w makiecie modułu serwisowego statku Apollo, jak i w drugim członie rakiety (SIV). Zaprojektowany do badania zagrożenia zderzeniami z mikrometeoroidami na orbicie okołoziemskiej. Satelita został zbudowany w Huntsville, przez ten sam zespół NASA, który zajmował się rakietami Saturn. Na orbicie znalazł się w 640,252 sekundzie lotu i zgodnie z założeniami misji nie oddzielił się od drugiego członu rakiety Saturn I, lecz razem z nim krążył po orbicie. Początkowe parametry orbity: perygeum – 535 km, apogeum – 567 km, kąt nachylenia orbity – 28,8° oraz czas obiegu – 95,5 min. Wszystkie systemy satelity działały sprawnie, a rozłożenie paneli odbyło się zgodnie z planem. Rozpiętość paneli po rozłożeniu wynosiła 29,3 m, a szerokość 4,3 m.
W połowie 1968 roku została wyłączona aparatura, ponieważ znacznie przekroczono planowany okres działania, a wyniki wykazały, że założenia konstrukcyjne w odniesieniu do ochrony statków Apollo przed mikrometeorytami są wystarczające. Satelita uległ dezintegracji przy ponownym wejściu w atmosferę ziemską 4 sierpnia 1969.

</doc>
<doc id="3005400" url="https://pl.wikipedia.org/wiki?curid=3005400" title="EuroInternational">
EuroInternational

EuroInternational (dawniej Euromotorsport) – włoski zespół wyścigowy, założony w 1989 roku. Obecnie ekipa startuje w Europejskiej Formule 3 oraz ATS Formel 3 Cup. W przeszłości zespół pojawiał się także na starcie w Superleague Formula, Atlantic Championship, IndyCar Series, Champ Car, Europejskiej Formule BMW, Amerykańskiej Formule BMW, Włoskiej Formule 3, Formule Abarth, JK Racing Asia Series oraz w Formule Pilota China. Siedziba zespołu znajduje się we włoskiej miejscowości San Pietro Mosezzo.
Starty.
Europejska Formuła 3.
† – Kierowca nie był zaliczany do klasyfikacji

</doc>
<doc id="3005403" url="https://pl.wikipedia.org/wiki?curid=3005403" title="Transportujący RNA">
Transportujący RNA



</doc>
<doc id="3005404" url="https://pl.wikipedia.org/wiki?curid=3005404" title="Wydział Wykonawczy">
Wydział Wykonawczy



</doc>
<doc id="3005406" url="https://pl.wikipedia.org/wiki?curid=3005406" title="Ministrowie skarbu i finansów Polski">
Ministrowie skarbu i finansów Polski



</doc>
<doc id="3005407" url="https://pl.wikipedia.org/wiki?curid=3005407" title="Pierwsza krucjata pasterzy">
Pierwsza krucjata pasterzy

Pierwsza krucjata pasterzy – zwyczajowa nazwa dla ruchu, który ogarnął najbiedniejsze grupy społeczeństwa francuskiego, chłopów i pasterzy, w 1251. Organizatorzy krucjaty, postawili sobie za cel zbrojne uwolnienie z rąk muzułmańskich króla Ludwika IX Świętego.
Tło.
W 1248 król Ludwik IX wyruszył na VI krucjatę w celu odzyskania Jerozolimy. Po początkowych sukcesach (zdobycie Damietty, muzułmańska propozycja wymiany Jerozolimy za Damiettę), krzyżowcy doznali jednak dwóch poważnych klęsk w 1250: pod Al-Mansurą i pod Fariskur, gdzie król został wzięty do niewoli (wykupiono go wraz z innymi po miesiącu, o czym nie dowiedziała się francuska ludność).
We Francji Ludwik IX był bardzo popularny, zwłaszcza wśród ubogich poddanych. Doniesienia o jego klęsce i niewoli wywołały więc w kraju szok. Ludność zaczęła domagać się wykupienia władcy, a po kraju rozchodziły się wieści, że szlachta i duchowieństwo nie chcą złożyć się na okup.
Krucjata.
Szczególną formę przybrały działania wśród ludności północnej Francji. Tam niższe warstwy zorganizowały się w ruch, na przywódcę którego wyrósł nieznany z imienia, tzw. "Mistrz z Węgier". Według tradycji miał to być stary mnich, pochodzący właśnie z Węgier. "Mistrz" głosił publicznie, że doznał nawiedzenia przez Maryję, matkę Jezusa Chrystusa, która poleciła mu poprowadzić pasterzy (stąd nazwa całego ruchu) z Francji do Ziemi Świętej, aby uratować króla Ludwika IX.
"Mistrz z Węgier" szybko zebrał wokół siebie armię liczącą nawet do ok. 60 tys. zwolenników, głównie chłopstwa. Wywodzili się oni z północno-wschodnich regionów Francji i zachodnich Niderlandów, takich jak: Pikardia, Brabancja, hrabstwo Hainaut czy Flandria. W maju 1251 "Mistrz" i jego zwolennicy pomaszerowali na Paryż, gdzie regentka, Blanka Kastylijska, udzieliła audiencji "Mistrzowi". Mimo spotkania, regentka nie dała się przekonać i przez to mocno ograniczono mobilność zebranych chłopów: zakazano im mianowicie przekraczania rzeczki Gauche, która w Paryżu łączyła się z Sekwaną, gdyż regentka obawiała się wybuchu rozruchów w środowisku studenckim, w leżącym na drugim brzegu kompleksie uniwersyteckim, do którego doszło już w 1229.
Wobec braku zrozumienia w kręgach dworskich, zwolennicy wyprawy krzyżowej opuścili stolicę i rozdzielili się: część wrogo nastawionych do duchowieństwa chłopów, pomaszerowała na północ, do Rouen, skąd wygnano arcybiskupa Odo Rigaldiego, a także wrzucono do Sekwany kilku tamtejszych księży. Kolejnym celem tej grupy zaktywizowanych chłopów stało się Amiens. Inna grupa zaatakowała klasztor w Tours, w środkowej części kraju. Natomiast główna grupa, pod wodzą "Mistrza z Węgier", 11 czerwca stanęła pod Orleanem. Tam, po nieudanej próbie ataku na tamtejszego biskupa, doszło do starć z duchownymi franciszkańskimi i dominikańskimi oraz lokalnymi studentami.
Następnie zbuntowani chłopi udali się na Bourges w centralnej Francji. Zaczęto też przy okazji atakować miejscowych Żydów. Tymczasem jedynymi działaniami ze strony regentki Blanki, było nakazanie połączenia rozproszonych sił chłopskich i ekskomunikowanie wszystkich uczestników ruchu. Większość chłopów na północy nie stawiła jednak oporu i dała się spacyfikować siłom królewskim. Wyjątek stanowiła natomiast grupa "Mistrza z Węgier", działająca w centralnej części kraju. "Mistrz" wraz ze swoimi zwolennikami przyjął bitwę pod Bourges, w której poległ.
Skutki.
Mimo początkowych intencji, krucjatowy ruch chłopski przerodził się w praktyce w antyfeudalny i antyklerykalny bunt. Fanatycznie nastawieni chłopi, nie znając dalszych losów króla, dali się omamić i swoje siły skierowali nie do ratowania władcy, a przeciwko możnym oraz Żydom. Części uczestników „krucjaty” udało się przedostać do Anglii oraz do Akwitanii, gdzie jednak nie uzyskali żadnego poparcia. Niewykluczone jest jednak, że niektórym z uczestników udało się wypełnić śluby krucjatowe i dotrzeć do Ziemi Świętej.
Nieprzychylnie do przywódcy ruchu odnosił się już współczesny mu kronikarz, Mateusz Paryżanin. Widział w nim bowiem jednego z przywódców fatalnej w skutkach krucjaty dziecięcej sprzed blisko czterdziestu lat. Tego jednak do dziś nie udało się potwierdzić.

</doc>
<doc id="3005408" url="https://pl.wikipedia.org/wiki?curid=3005408" title="Radio Plus Lipiany">
Radio Plus Lipiany

Radio Plus Lipiany – nieistniejąca katolicka stacja radiowa archidiecezji szczecińsko-kamieńskiej, mająca siedzibę w Lipianach przy ul. Kościuszki 29. Stacja należała do sieci Radia Plus.
Historia.
Emisja radiowa rozpoczęła się 18 sierpnia 1991 roku na częstotliwości 72,65 MHz, wtedy jako Katolickie Radio FM Lipiany. W czerwcu 1998 roku stacja została przejęta przez Radio Plus i od tego momentu nadawała jako Radio Plus Lipiany. W styczniu 2000 roku wyłączono nadajnik dolnego UKF-u, a pozostawiono ten na górny UKF pracujący od 1998 roku na częstotliwości 104,3 MHz. Od 13 do 31 października 2005 roku nadawała jako Radio Łagodne Przeboje Lipiany. W latach 2005-2010 stacja należała do sieci radia Vox FM. Od 2010 roku do końca istnienia ponownie nadawała jako Radio Plus Lipiany.
31 grudnia 2022 radio zakończyło nadawanie. Archidiecezja szczecińsko-kamieńska będąca właścicielem stacji poinformowała, że decyzja podyktowana była względami ekonomicznymi.
Zasięg.
Radio Plus Lipiany nadawało na częstotliwości 104,3 MHz z wieży Kościoła Wniebowzięcia NMP w Lipianach. Nadajnik miał moc 2 kW. Takie parametry pozwalały na pokrycie terenów w promieniu ok. 30 km od Lipian, trafiając do mieszkańców powiatów pyrzyckiego, myśliborskiego, częściowo także choszczeńskiego, stargardzkiego i gorzowskiego w województwie lubuskim. W zasięgu, prócz Lipian znajdowały się takie miejscowości jak: Myślibórz, Pyrzyce, Barlinek, Pełczyce, Chojna, słabiej Gryfino, Stargard, a nawet Szczecin czy Gorzów Wielkopolski.

</doc>
<doc id="3005409" url="https://pl.wikipedia.org/wiki?curid=3005409" title="Tempeh">
Tempeh

Tempeh – tradycyjny składnik kuchni indonezyjskiej wytwarzany z ziaren soi poddawanych procesowi fermentacji. Ze względu na wysokie wartości odżywcze, a także charakterystyczną teksturę i smak, jest współcześnie szeroko stosowany w kuchni wegańskiej i wegetariańskiej jako zamiennik mięsa oraz nabiału.
Historia.
Wytwarzanie tempehu zostało zapoczątkowane na terenie dzisiejszej Indonezji, prawdopodobnie na wyspie Jawa. Pierwszą informację w źródle pisanym dotyczącą tempehu można znaleźć w dziele opisującym kulturę jawajską "Serat Centhini" z 1815 roku.
Wytwarzanie.
Przygotowywanie tempehu rozpoczyna się od namoczenia ziaren soi. Następnie gotuje się je z dodatkiem substancji zakwaszającej (najczęściej jest to ocet), dzięki czemu stwarza się warunki korzystne do wzrostu odpowiednich grzybów. Po odcedzeniu i ostudzeniu ugotowanych ziaren dodaje się do nich starter zawierający zarodniki "Rhizopus oligosporus" (grzyba z rzędu pleśniakowców) i inkubuje 24–36 godzin w temperaturze 30–42 °C.
Wartości odżywcze.
Podobnie jak inne produkty ze sfermentowanej soi, tempeh zawiera znacząco mniej oligosacharydów oraz kwasu fitowego w porównaniu do niefermentowanych produktów sojowych, dzięki czemu jest od nich lepiej strawny, a zawarte w nim składniki odżywcze są lepiej przyswajalne.
Tempeh odznacza się wysoką zawartością białka, żelaza oraz witamin z grupy B.
Pomimo tego że udokumentowano obecność witaminy B12 w tempehu, nie jest on wiarygodnym i pewnym źródłem tej witaminy, ponieważ jej zawartość waha się w bardzo szerokim zakresie w zależności od warunków, w jakich tempeh jest wytwarzany. Jest to związane z tym, że za syntezę wit. B12 podczas fermentacji ziaren soi odpowiadają szczepy bakterii niewchodzące w skład starterów, ale dostające się do produktu w wyniku zanieczyszczenia. Nie jest to więc proces kontrolowany, a w warunkach sterylnych może w ogóle nie zachodzić.

</doc>
<doc id="3005410" url="https://pl.wikipedia.org/wiki?curid=3005410" title="Romeo Ferraris">
Romeo Ferraris

Romeo Ferraris – włoski zespół wyścigowy, założony w 1959 woku. Obecnie ekipa startuje w Europejskiej Formule 3, Pan Delta China oraz w Superstars Series. W przeszłości zespół pojawiał się także na starcie w Italian Tourism Championship, Campionato Mondiale Offshore, Endurance Touring Car Series, oraz w Italian GT-Championship. Siedziba zespołu znajduje się we włoskiej miejscowości Opera.

</doc>
<doc id="3005411" url="https://pl.wikipedia.org/wiki?curid=3005411" title="Mistrzostwa Polski Par Klubowych na Żużlu 1988">
Mistrzostwa Polski Par Klubowych na Żużlu 1988

Mistrzostwa Polski Par Klubowych na Żużlu 1988 – zawody żużlowe, mające na celu wyłonienie medalistów mistrzostw Polski par klubowych w sezonie 1988. Rozegrano eliminację dla klubów II ligi, dwa turnieje półfinałowe oraz finał, w którym zwyciężyli zawodnicy Unii Leszno.
Finał.
Uwaga: o kolejności miejsc 1-3, 4-6 i 7-9 decydowała ostatnia seria biegów, w których spotkały się drużyny bezpośrednio rywalizujące o te miejsca, uszeregowane według zdobytych do tej pory punktów.

</doc>
<doc id="3005412" url="https://pl.wikipedia.org/wiki?curid=3005412" title="Thomas Martinot-Lagarde">
Thomas Martinot-Lagarde

Thomas Martinot-Lagarde (ur. 7 lutego 1988) – francuski lekkoatleta specjalizujący się w biegach przez płotki.
Brązowy medalista olimpijskiego festiwalu młodzieży Europy z 2005. W 2013 sięgnął po srebro igrzysk śródziemnomorskich w Mersin. Siódmy zawodnik mistrzostw świata w Moskwie. Złoty medalista mistrzostw Francji.
Jego młodszy brat, Pascal także jest płotkarzem.

</doc>
<doc id="3005414" url="https://pl.wikipedia.org/wiki?curid=3005414" title="Thomas Martinot Lagarde">
Thomas Martinot Lagarde



</doc>
<doc id="3005415" url="https://pl.wikipedia.org/wiki?curid=3005415" title="Białostocki Pułk Obrony Terytorialnej">
Białostocki Pułk Obrony Terytorialnej

Białostocki Pułk Obrony Terytorialnej im. gen. Walerego Wróblewskiego – oddział obrony terytorialnej ludowego Wojska Polskiego.
Białostocki Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w garnizonie Ełk, według etatu pułku OT kategorii „B”.
Minister Obrony Narodowej rozkazem Nr 21/MON z dnia 24 kwietnia 1965 roku nadał pułkowi imię generała Walerego Wróblewskiego.
W październiku 1974 roku pułk został rozformowany.

</doc>
<doc id="3005416" url="https://pl.wikipedia.org/wiki?curid=3005416" title="Hannie Termeulen">
Hannie Termeulen

Hannie Termeulen, właśc. Johanna Maria Termeulen (ur. 18 lutego 1929 w Wiesbaden, zm. 1 marca 2001 w Amsterdamie) – holenderska pływaczka, trzykrotna medalistka olimpijska.
Zdobyła srebrne medale na mistrzostwach Europy w 1947 w Monte Carlo na 100 m stylem dowolnym oraz w sztafecie 4 × 100 m stylem dowolnym (w składzie: Margot Marsman, Irma Schuhmacher, Marie-Louise Vaessen i Termeulen), a na 400 m stylem dowolnym zajęła 4. miejsce.
Na igrzyskach olimpijskich w 1948 w Londynie wywalczyła brązowy medal w sztafecie 4 × 100 m stylem dowolnym (w składzie: Schuhmacher, Marsman, Vaessen i Termeulen), a na 100 m stylem dowolnym odpadła w eliminacjach.
Zdobyła złoty medal w sztafecie 4 × 100 m stylem dowolnym (w składzie: Ann Masser, Termeulen, Vaessen i Schuhmacher) na mistrzostwach Europy w 1950 w Wiedniu, a także zajęła 4. miejsce na 400 m stylem dowolnym.
Na kolejnych igrzyskach olimpijskich w 1952 w Helsinkach zdobyła srebrne medale na 100 m stylem dowolnym oraz w sztafecie 4 × 100 m stylem dowolnym (w składzie: Vaessen, Koosje van Voorn, Termeulen i Schuhmacher), a na 400 m stylem dowolnym odpadła w eliminacjach.
Zdobyła srebrny medal w sztafecie 4 × 100 m stylem dowolnym (w składzie: Loes Zandvliet, Termeulen, Hetty Balkenende i Geertje Wielema) na mistrzostwach Europy w 1954 w Turynie.
Była mistrzynią Holandii na 100 m i na 400 m stylem dowolnym w latach 1946-1948 oraz na 100 m stylem dowolnym w 1952. Dwukrotnie ustanawiała rekordy świata w sztafetach.

</doc>
<doc id="3005418" url="https://pl.wikipedia.org/wiki?curid=3005418" title="Olsztyński Pułk Obrony Terytorialnej">
Olsztyński Pułk Obrony Terytorialnej

Olsztyński Pułk Obrony Terytorialnej im. ppor. Zbigniewa Kozłowskiego – oddział obrony terytorialnej ludowego Wojska Polskiego.
Formowanie i zmiany organizacyjne.
Olsztyński Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normą wojska, w garnizonie Biskupiec Reszelski, według etatu pułku OT kategorii „A”. Następnie oddział został dyslokowany do Olsztyna.
Minister Obrony Narodowej rozkazem Nr 20/MON z dnia 24 kwietnia 1965 roku nadał pułkowi imię ppor. Zbigniewa Kozłowskiego.
Na podstawie zarządzenia szefa Sztabu Generalnego WP Nr 033/Org. z dnia 14 czerwca 1986 roku pułk został rozformowany.

</doc>
<doc id="3005420" url="https://pl.wikipedia.org/wiki?curid=3005420" title="Lubelski Pułk Obrony Terytorialnej">
Lubelski Pułk Obrony Terytorialnej

Lubelski Pułk Obrony Terytorialnej im. Aleksandra Szymańskiego – oddział obrony terytorialnej ludowego Wojska Polskiego.
Lubelski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w Radzyniu Podlaskim, według etatu pułku OT kategorii „B”.
Minister obrony narodowej rozkazem Nr 11/MON z dnia 13 kwietnia 1966 roku nadał pułkowi imię Aleksandra Szymańskiego.
W połowie 1985 roku podjęto decyzję o rozwiązaniu pułku. Jednostkę zlikwidowano do końca stycznia 1986 roku.

</doc>
<doc id="3005421" url="https://pl.wikipedia.org/wiki?curid=3005421" title="Radio Plus Głogów">
Radio Plus Głogów

Radio Plus Głogów – katolicka stacja radiowa diecezji zielonogórsko-gorzowskiej, mająca siedzibę w Głogowie przy Placu Kolegiackim 10. Stacja należy do sieci Radia Plus.
Historia.
Lokalne Radio Głogów rozpoczęło emisję 2 lutego 1998 roku. We wrześniu tego samego roku stacja została włączona do sieci Radia Plus i od tego momentu nadaje jako Radio Plus Głogów. Od początku częstotliwość stacji to 107,3 MHz.
Zasięg.
Radio Plus Głogów nadaje na częstotliwości 107,3 MHz z kratownicowej wieży w pobliskim Jakubowie. Nadajnik ma moc 0,2 kW. Takie parametry pozwalają na pokrycie zasięgiem powiatów głogowskiego, polkowickiego, lubińskiego, słabiej legnickiego, wołowskiego, a także rawickiego w województwie wielkopolskim i wschowskiego, nowosolskiego i zielonogórskiego w województwie lubuskim. W zasięgu, prócz Głogowa znajdują się takie miejscowości jak: Polkowice, Lubin, Bytom Odrzański, słabiej Legnica, Szprotawa, Nowa Sól, Zielona Góra, a także miejscowości położone w wyższych partiach Karkonoszy i Gór Izerskich: Karpacz i Szklarska Poręba

</doc>
<doc id="3005422" url="https://pl.wikipedia.org/wiki?curid=3005422" title="Opolski Pułk Obrony Terytorialnej">
Opolski Pułk Obrony Terytorialnej

Opolski Pułk Obrony Terytorialnej – oddział obrony terytorialnej ludowego Wojska Polskiego.
Opolski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normą wojska, w garnizonie Opole, według etatu pułku OT kategorii „B”.
Na podstawie zarządzenia szefa Sztabu Generalnego WP Nr 033/Org. z dnia 14 czerwca 1986 roku pułk został rozformowany.

</doc>
<doc id="3005424" url="https://pl.wikipedia.org/wiki?curid=3005424" title="Mil Mi-2">
Mil Mi-2



</doc>
<doc id="3005425" url="https://pl.wikipedia.org/wiki?curid=3005425" title="Wrocławski Pułk Obrony Terytorialnej">
Wrocławski Pułk Obrony Terytorialnej

Wrocławski Pułk Obrony Terytorialnej – oddział obrony terytorialnej ludowego Wojska Polskiego.
Wrocławski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normą wojska, w garnizonie Świdnica, według etatu pułku OT kategorii „A”.
Na podstawie rozkazu Ministra Obrony Narodowej Nr 0101/Org. z dnia 25 sierpnia 1989 roku pułk został rozformowany w marcu 1990 roku.

</doc>
<doc id="3005428" url="https://pl.wikipedia.org/wiki?curid=3005428" title="Hanna Titimets">
Hanna Titimets



</doc>
<doc id="3005430" url="https://pl.wikipedia.org/wiki?curid=3005430" title="Łódzki Pułk Obrony Terytorialnej">
Łódzki Pułk Obrony Terytorialnej

Łódzki Pułk Obrony Terytorialnej im. Czesława Szymańskiego – oddział obrony terytorialnej ludowego Wojska Polskiego.
Łódzki Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w garnizonie Łódź, według etatu pułku OT kategorii „C”. W następnym roku oddział został dyslokowany do Wiśniowej Góry koło Łodzi.
Minister Obrony Narodowej rozkazem Nr 9/MON z dnia 16 marca 1965 roku nadał pułkowi imię Czesława Szymańskiego.
Na podstawie zarządzenia szefa Sztabu Generalnego WP Nr 03/Org. z dnia 24 stycznia 1980 roku pułk został rozformowany.

</doc>
<doc id="3005431" url="https://pl.wikipedia.org/wiki?curid=3005431" title="Plac Kropiwnickiego">
Plac Kropiwnickiego



</doc>
<doc id="3005432" url="https://pl.wikipedia.org/wiki?curid=3005432" title="Katowicka Brygada Obrony Terytorialnej">
Katowicka Brygada Obrony Terytorialnej

Katowicka Brygada Obrony Terytorialnej im. gen. Aleksandra Zawadzkiego – związek taktyczny obrony terytorialnej ludowego Wojska Polskiego.
Formowanie i zmiany organizacyjne.
Na podstawie zarządzenia szefa Sztabu Generalnego WP nr 069/ org. z 6 maja 1963 roku został sformowany Katowicki Pułk Obrony Terytorialnej kategorii A.
Na początku 1964 roku przeformowano Katowicki Pułk OT w Katowicką Brygadę OT. W marcu 1965 roku dla brygady sformowano 9 batalion obrony przed bronią masowego rażenia. W styczniu 1966 roku ze składu brygady wyłączono 9 bopBMR i przemianowano go na Kozielski batalion obrony przed Bronią Masowego Rażenia.
Minister obrony narodowej rozkazem Nr 18/MON z dnia 30 kwietnia 1967 roku nadał brygadzie imię generała Aleksandra Zawadzkiego „wybitnego działacza ruchu robotniczego i współorganizatora ludowego Wojska Polskiego”. Ceremonia nadania imienia patrona oraz wręczenia sztandaru ufundowanego przez społeczeństwo województwa katowickiego miała miejsce w dniu 9 maja 1967 roku w Gliwicach. Aktu wręczenia sztandaru dokonał przewodniczący Prezydium Powiatowej Rady Narodowej w Gliwicach mgr inż. Zbigniew Fahrenholz i przewodniczący Prezydium Miejskiej Rady Narodowej w Gliwicach mgr inż. Zenon Cieślak. W uroczystości, która zgromadziła około 50 tys. ludzi uczestniczyli: członek Biura Politycznego KC PZPR Edward Gierek, główny inspektor obrony terytorialnej generał dywizji Grzegorz Korczyński oraz wdowa po generale Zawadzkim, Stanisława Zawadzka, weterani powstań śląskich, ruchu oporu oraz byli żołnierze 1 i 2 Armii. Uroczystość zakończyła defilada pododdziałów brygady.
W marcu 1968 roku w Pniówku utworzono 10 batalion piechoty OT (JW 3319) i włączono w skład Katowickiej Brygady OT. W grudniu 1973 roku 7 batalion drogowo-mostowy OT został przeformowany w 7 batalion inżynieryjno-drogowy OT.
1 stycznia 1975 roku brygada etatowo liczyła 3890 żołnierzy, a jej stan ewidencyjny wynosił 893 żołnierzy.
W listopadzie 1976 roku rozformowano jeden batalion Katowickiej Brygady OT. W 1980 roku utworzono nowy batalion piechoty.
W lutym 1989 rozformowano pięć batalionów wchodzących w skład brygady. W sierpniu podjęto decyzję o likwidacji brygady, co zrealizowano do marca 1990 roku.

</doc>
<doc id="3005434" url="https://pl.wikipedia.org/wiki?curid=3005434" title="Ptolemeusz Apion">
Ptolemeusz Apion

Ptolemeusz Apion "Ptolemaios Apion" (zm. 96 p.n.e.) – ostatni grecki władca Cyrenajki, który na mocy testamentu przekazał swoje państwo Rzymowi.
Apion był nieślubnym synem Ptolemeusza VIII (Fyskona) i Egipcjanki Irene (według Józefa Flawiusza zwana również Ithaką). Nałożnicę łączyło z królem głębokie uczucie, co sprawiało, iż miała ona na niego bardzo silny wpływ ("Przeciw Apionowi" II.48). Tłumaczyć by to mogło fakt, iż pomimo swojego nieprawego pochodzenia po śmierci ojca (116 p.n.e.) Apion odziedziczył Cyrenajkę i przejął ją bez protestów ze strony rodzeństwa. Niewiele wiadomo o jego rządach, poza faktem, iż w testamencie przekazał swoje władztwo Rzymowi (zmarł w 96 p.n.e.).
Senat początkowo legatu nie przyjął ogłaszając miasta Cyrenajki wolnymi. Stała się ona rzymską prowincją dopiero w 74 p.n.e.

</doc>
<doc id="3005435" url="https://pl.wikipedia.org/wiki?curid=3005435" title="Dusze na drodze">
Dusze na drodze

Dusze na drodze (jap. "路上の霊魂", trans. "Rojō no reikon") – japoński film z 1921 roku w reżyserii Minoru Muraty. Ze względu na użyte środki narracyjne film uważany jest za przełomowy dla kinematografii japońskiej.

</doc>
<doc id="3005437" url="https://pl.wikipedia.org/wiki?curid=3005437" title="Katowicki Pułk Obrony Terytorialnej">
Katowicki Pułk Obrony Terytorialnej



</doc>
<doc id="3005442" url="https://pl.wikipedia.org/wiki?curid=3005442" title="Arlene Francis">
Arlene Francis

Arlene Francis (ur. 20 października 1907, zm. 31 maja 2001) – amerykańska aktorka filmowa i telewizyjna.
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="3005447" url="https://pl.wikipedia.org/wiki?curid=3005447" title="BTW">
BTW



</doc>
<doc id="3005448" url="https://pl.wikipedia.org/wiki?curid=3005448" title="Elham Aminzade">
Elham Aminzade

Elham Aminzade (ur. 1963) – irańska prawniczka, naukowiec i polityk, wiceprezydent Iranu ds. prawnych w gabinecie prezydenta Hasana Rouhaniego od sierpnia 2013 do czerwca 2016. 
Jest absolwentką Uniwersytetu w Glasgow, gdzie w 1997 ukończyła studia prawnicze, uzyskując doktorat za pracę poświęconą ONZ i kwestiom międzynarodowego pokoju i bezpieczeństwa (tytuł: "The United Nations and international peace and security: a legal and practical analysis"). Po powrocie do Iranu wykładała na uniwersytecie w Teheranie, specjalizując się w zagadnienia prawa publicznego, prawa energetycznego i praw człowieka.
W latach 2004-2008 była deputowaną Islamskiego Zgromadzenia Konsultatywnego, pełniła obowiązki zastępczyni przewodniczącego komitetów ds. bezpieczeństwa narodowego i ds. polityki zagranicznej. Wielokrotnie wypowiadała się w obronie praw kobiet.
Prezydent Hasan Rouhani mianował ją wiceprezydentem ds. prawnych 11 sierpnia 2013, uzasadniając swoją decyzję jej kompetencjami naukowymi prawnymi, doświadczeniem legislacyjnym oraz zaletami moralnymi. Według niektórych źródeł decyzja ta została podjęta w odpowiedzi na krytykę ze strony organizacji kobiecych i obrońców praw człowieka po tym, gdy w rządzie Rouhaniego nie znalazła się żadna kobieta.
W 2016 Hasan Rouhani mianował ją swoim asystentem ds. praw do obywatelstwa. Na dotychczasowym stanowisku zastąpił ją Hosejn Ali Amiri.

</doc>
<doc id="3005452" url="https://pl.wikipedia.org/wiki?curid=3005452" title="Man Gave Names to All the Animals">
Man Gave Names to All the Animals

Man Gave Names to All the Animals – piosenka skomponowana przez Boba Dylana, nagrana przez niego w maju 1979, wydana na albumie "Slow Train Coming" w sierpniu 1979. Utwór ukazał się na singlu w 1979, na którego B stronie znalazły się różne piosenki.
Historia i charakter utworu.
Utwór ten został nagrany w Muscle Shoals Sound Studio w Sheffield w Alabamie 4 maja 1979 r. Była to piąta sesja nagraniowa tego albumu. Producentem sesji byli Jerry Wexler i Barry Beckett&lt;.
Od samego początku był to utwór kontrowersyjny i krytykowany. Niektórzy uważali tę piosenkę za najgorsze dzieło Dylana. Sam Dylan, być może aby jakoś obronić piosenkę i odeprzeć częściowo ataki, nazwał ten inspirowany Księgą Rodzaju utwór „piosenką dziecięcą”.
Dylan wykonywał tę piosenkę podczas swoich tournée gospelowych, czyli w latach 1979–1981. Utwór cieszył się dużym powodzeniem, gdyż Dylan często zmieniał tekst piosenki, np. podmieniając zwierzęta. Po 1981 r. Dylan właściwie przestał wykorzystywać piosenkę na koncertach, jednak po jakimś czasie z powodu jej popularności we Francji i wśród dzieci, powrócił do niej we wczesnych koncertach "Nigdy nie kończącego się tournée".

</doc>
<doc id="3005453" url="https://pl.wikipedia.org/wiki?curid=3005453" title="Detroit Rock City (film)">
Detroit Rock City (film)

Detroit Rock City – amerykańska komedia z 1999 roku w reżyserii Adama Rifkina. Wyprodukowany przez New Line Cinema.
Światowa premiera filmu miała miejsce 13 sierpnia 1999 roku. W Polsce premiera filmu odbyła się 20 lipca 2000 roku.
Opis fabuły.
Akcja filmu rozgrywa się w roku 1978. Czterech nastolatków, członków szkolnego zespołu Mystery, postanawia pojechać do Detroit, gdzie koncertować ma ich ulubiona gwiazda grupa KISS. Młodzi muzycy, wbrew zakazowi rodziców i mimo braku pieniędzy, wyruszają w szaloną, pełną przygód podróż.
Obsada.
i inni

</doc>
<doc id="3005459" url="https://pl.wikipedia.org/wiki?curid=3005459" title="Achlys">
Achlys

Achlys, pleśniara ("Achlys" DC.) – rodzaj bylin z rodziny berberysowatych ("Berberidaceae"). Obejmuje 2 lub 3 gatunki (w zależności od ujęcia systematycznego) występujące w zachodniej części Ameryki Północnej oraz w Japonii. 
Systematyka.
Rodzaj należy do podrodziny "Berberidoideae", rodziny berberysowatych ("Berberidaceae") zaliczanej do jaskrowców ("Ranunculales"). 
W obrębie rodzaju niektóre źródła wyodrębniają dodatkowo gatunek "Achlys californica" Fukuda &amp; H.Baker, w innych ujęciach traktowany jako podgatunek "Achlys triphylla" subsp. "californica" (Fukuda &amp; H.Baker) Brayshaw.

</doc>
<doc id="3005460" url="https://pl.wikipedia.org/wiki?curid=3005460" title="Warszawska Brygada Obrony Terytorialnej">
Warszawska Brygada Obrony Terytorialnej

Warszawska Brygada Obrony Terytorialnej im. Jana Kilińskiego – związek taktyczny obrony terytorialnej ludowego Wojska Polskiego.
Warszawska Brygada Obrony Terytorialnej im. Jana Kilińskiego została sformowana na podstawie zarządzenia szefa Sztabu Generalnego WP Nr 03/Org. z dnia 24 stycznia 1980 roku, na bazie rozwiązanego pułku OT m. st. Warszawy. W jej skład weszło sześć batalionów piechoty OT oraz kompania saperów i kompania specjalna.
W lutym 1989 rozformowano cztery bataliony brygady. W sierpniu podjęto decyzję o jej rozwiązaniu. Likwidację brygady zakończono w marcu 1990 roku.

</doc>
<doc id="3005462" url="https://pl.wikipedia.org/wiki?curid=3005462" title="Gajusz Popiliusz Laenas">
Gajusz Popiliusz Laenas

Gajusz Popiliusz Laenas () – rzymski polityk z plebejskiej rodziny Popiluszy ("gens Popilia"), senator i dwukrotny konsul. Jego aktywność przypadła na 1. poł. II wieku p.n.e.
Konsul z lat 172 i 158 p.n.e., wsławiony legacją (poselstwem) do Antiocha IV Epifanesa z roku 168 p.n.e. (opisana przez Liwiusza i Polibiusza "Ab Urbe Condita" XLV.12, "Dzieje" XXIX.27). 
W 169 p.n.e. Antioch władca Syrii odniósł znaczne zwycięstwo nad ptolemejskim Egiptem, w wyniku czego dokonał pewnych cesji terytorialnych. Rzymski Senat nie zaakceptował zmian, a w liście, który dostarczył Laenas, senatorzy domagali się od Seleukidy rezygnacji z jego cypryjskich i egipskich zdobyczy. Kiedy podczas spotkania na przedmieściach Aleksandrii król chciał się przywitać z posłami, Laenas bezceremonialnie wręczył mu zwój, po czym zakreśliwszy kijem okrąg dookoła jego osoby stwierdził, że władcy nie wolno wyjść poza granice koła, dopóki ten nie udzieli jasnej odpowiedzi. Zdeprymowany Antioch przystał na warunki Senatu. 
Był to jeden z najwyraźniejszych sygnałów zmiany stylu uprawiania rzymskiej polityki, postulowany już przez Katona. Zakładał on brutalne aneksje oraz upokarzanie przeciwników i był jednocześnie opozycyjny w stosunku do koncepcji "dziel i rządź" () Scypiona Afrykańskiego.

</doc>
<doc id="3005463" url="https://pl.wikipedia.org/wiki?curid=3005463" title="Fantastyczny wachlarz">
Fantastyczny wachlarz

Fantastyczny wachlarz (fr. "Le Merveilleux éventail vivant") – francuski film krótkometrażowy z 1904 roku w reżyserii Georges'a Mélièsa.
Fabuła.
Przybywa na dwór królewski arystokrata (wniesiony w karocy-lektyce), który zostaje powitany przez mistrza ceremonii. Po krótkim powitaniu go wniesiony zostaje bogato zdobiony fotel na którym wskazane jest mu spocząć. Po chwili zostaje również wniesiona wielka skrzynia, która się otwiera by ukazać ogromny chociaż jeszcze złożony wachlarz, który jednakże chwilę później poczyna się rozkładać ukazując cały swój ogrom i piękno zdobień, a wszystko to żywo gestykulalnie anonsowane przez mistrza ceremonii. Później wachlarz ulega cudownym przeistoczeniom, w których w miejsce poszczególnych modułów wachlarza pojawiają się kobiety (pojawiwszy się są jeszcze "oprawione w szkielet wachlarza", którego później po następnych przeistoczeniach nie ma), by następnie w cudowny sposób "zespołowo" przeistaczać swój styl odzienia przy żywym zainteresowaniu arystokraty.

</doc>
<doc id="3005464" url="https://pl.wikipedia.org/wiki?curid=3005464" title="Daniela von Arnim">
Daniela von Arnim

Daniela von Arnim (ur. 10 lipca 1964) – niemiecka brydżystka, World Master w kategorii open oraz World Grand Master w kategorii kobiet (WBF), European Grand Master oraz European Champion w kategorii open i kobiet (EBL).
Daniela von Arnim ma córkę Laurę urodzoną w roku 2002. Jej partnerką brydżową jest Sabine Auken.
Wyniki Brydżowe.
Olimpiady.
W olimpiadach uzyskała następujące rezultaty:
Zawody Światowe.
W światowych zawodach zdobyła następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3005465" url="https://pl.wikipedia.org/wiki?curid=3005465" title="Warszawski Pułk Obrony Terytorialnej">
Warszawski Pułk Obrony Terytorialnej

Warszawski Pułk Obrony Terytorialnej im. Władysława Broniewskiego – oddział obrony terytorialnej ludowego Wojska Polskiego.
Warszawski Pułk Obrony Terytorialnej został sformowany na podstawie rozkazu Ministra Obrony Narodowej Nr 010/OTK z dnia 6 maja 1963 roku i zarządzenia Szefa Sztabu Generalnego WP Nr 069/Org. z dnia 6 maja 1963 roku.
Jednostka została zorganizowana w terminie do dnia 30 maja 1963 roku, poza normami wojska, w Ułężu, według etatu pułku OT kategorii „A”.
Minister Obrony Narodowej rozkazem Nr 43/MON z dnia 12 października 1964 roku nadał pułkowi imię Władysława Broniewskiego. Ceremonia nadania imienia patrona oraz wręczenia sztandaru ufundowanego przez społeczeństwo Ziemi Mazowieckiej odbyła się w 12 października 1964 roku w Płocku. W uroczystości wziął udział dowódca Warszawskiego Okręgu Wojskowego, generał dywizji Czesław Waryszak i szef Wojewódzkiego Sztabu Wojskowego w Warszawie, generał brygady Jan Drzewiecki.
Na podstawie zarządzenia szefa Sztabu Generalnego WP Nr 03/Org. z dnia 24 stycznia 1980 roku pułk został rozformowany. Na bazie pułku, w Siedlcach, został utworzony 16 batalion piechoty Obrony Terytorialnej im. Władysława Broniewskiego (JW 2491), który podporządkowano dowódcy Warszawskiej Brygady Obrony Terytorialnej.

</doc>
<doc id="3005466" url="https://pl.wikipedia.org/wiki?curid=3005466" title="Pułk Obrony Terytorialnej miasta stołecznego Warszawy">
Pułk Obrony Terytorialnej miasta stołecznego Warszawy

Pułk Obrony Terytorialnej miasta stołecznego Warszawy im. Jana Kilińskiego – oddział obrony terytorialnej ludowego Wojska Polskiego.
Pułk Obrony Terytorialnej miasta stołecznego Warszawy został sformowany na podstawie zarządzenia Szefa Sztabu Generalnego WP Nr 030/Org. z dnia 10 marca 1966 roku.
Jednostka została zorganizowana, poza normą wojska, w garnizonie Warszawa, według etatu pułku OT kategorii „C”.
Minister Obrony Narodowej rozkazem Nr 4/MON z dnia 7 marca 1969 roku nadał pułkowi imię Jana Kilińskiego.
Na podstawie zarządzenia szefa Sztabu Generalnego WP Nr 03/Org. z dnia 24 stycznia 1980 roku pułk został rozformowany, a na jego bazie utworzona Warszawska Brygada Obrony Terytorialnej (JW 2233).

</doc>
<doc id="3005467" url="https://pl.wikipedia.org/wiki?curid=3005467" title="Wodospad Łaby">
Wodospad Łaby

Wodospad Łaby – wodospad górski w Sudetach Zachodnich w zachodniej części Karkonoszy. Należy do największych i najbardziej znanych czeskich wodospadów. Jego powstanie związane jest z erozją wsteczną Łaby. W 1828 r. zbudowano tutaj zbiornik ze stawidłem, po wniesieniu opłaty można było obejrzeć wezbraną kaskadę wodospadu. Potem dobudowano także drewniane schody. Historyczna zapora ma 1 m wysokości, 8 m długości i 2 m szerokości. Od 1987 r. do dyspozycji turystów jest także mostek widokowy.

</doc>
<doc id="3005469" url="https://pl.wikipedia.org/wiki?curid=3005469" title="Philippe Ulrich">
Philippe Ulrich

Philippe Ulrich (ur. 28 marca 1951) – francuski projektant gier komputerowych i muzyk, jeden z pionierów branży gier komputerowych we Francji.
Początkowo działalność swą przejawiał jako twórca albumów, między innymi "Le Roi du Gasoil" (1978) zrealizowanego dla Columbia Broadcasting System. Karierę twórcy elektronicznej rozrywki rozpoczął w 1984 roku, dołączając do studia ERE Informatique. Jego pierwszym dziełem była adaptacja gry planszowej Reversi.
Pierwszym znaczącym dziełem Ulricha była "Captain Blood" (1988), zrealizowana przy wsparciu artysty i programisty Didiera Bouchona. Umiejscowiona w realiach fantastyki naukowej gra traktowała o tytułowym kapitanie Blood, którego zadaniem było zniszczenie pięciu klonów samego siebie. Na potrzeby gry Ulrich stworzył własny język „bluddyjski”, którym porozumiewają się postacie w niej zawarte. Inspirowana malarstwem Hansa Rudolfa Gigera produkcja była ilustrowana przez muzykę Jeana Michela Jarre’a. Ulrich ową produkcją ustanowił specyficzny nurt we francuskiej branży gier komputerowych, nazwany „French touch”, polegający na rozbudowanej narracji oraz świecie gry, a także na użyciu technik produkcji typowych dla kinematografii.
W 1992 roku Ulrich założył studio Cryo Interactive, przyczyniając się do produkcji gry komputerowej "Dune", opartej o powieść "Diuna" Franka Herberta. Po bankructwie Cryo w 2002 roku Ulrich poświęcił się produkcji albumów muzycznych. Odznaczony w 1999 roku Orderem Sztuki i Literatury za wybitny wkład artystyczny.

</doc>
<doc id="3005471" url="https://pl.wikipedia.org/wiki?curid=3005471" title="Dona (album)">
Dona (album)

Dona – drugi album Aldony „Dony” Dąbrowskiej wydany w 1998 roku przez wytwórnię fonograficzną BMG Poland.

</doc>
<doc id="3005476" url="https://pl.wikipedia.org/wiki?curid=3005476" title="Dzwonnik z Notre Dame (film 1911)">
Dzwonnik z Notre Dame (film 1911)

Dzwonnik z Notre Dame (fr. "Notre-Dame de Paris") – francuski film krótkometrażowy z 1911 roku w reżyserii Alberta Capellaniego. 

</doc>
<doc id="3005477" url="https://pl.wikipedia.org/wiki?curid=3005477" title="Ryszard Nuszkiewicz">
Ryszard Nuszkiewicz

Ryszard Nuszkiewicz ps. „Lach”, „Powolny” (ur. 1 stycznia 1919 w Grzegorzewie, zm. 31 grudnia 1983 w Krakowie) – polski wojskowy, uczestnik wojny obronnej 1939 roku oraz kampanii francuskiej, cichociemny. Jako oficer Armii Krajowej był między innymi inspektorem dywersji Okręgu Kraków i zastępcą dowódcy Samodzielnego Batalionu Partyzanckiego „Skała”. Po wojnie represjonowany przez Urząd Bezpieczeństwa, w późniejszym okresie pracownik krakowskiego Mostostalu. Kawaler Orderu Virtuti Militari.
Życiorys.
Ryszard Nuszkiewicz urodził się 1 stycznia 1919 (według innych źródeł 8 grudnia 1918) roku w wielkopolskim Grzegorzewie. We wrześniu 1939 roku walczył w składzie 6 pułku strzelców podhalańskich, w stopniu podporucznika. Internowany na Węgrzech, uciekł i przedostał się do Francji. W kampanii francuskiej uczestniczył jako oficer 3 pułku Grenadierów Śląskich. Po upadku Francji przeszedł granicę hiszpańską, został aresztowany, a po udanej ucieczce powrócił do Francji. Osadzony w obozie jenieckim, znów uciekł. Dotarł do Gibraltaru, a stamtąd do Wielkiej Brytanii.
Po odbyciu przeszkolenia dla cichociemnych, 29 listopada 1942 roku został zaprzysiężony jako oficer Armii Krajowej, a 21 lutego 1943 roku zrzucony w rejonie Jędrzejowa. Został przydzielony do Kedywu Okręgu Kraków AK. Dowodził wyszkolonym przez siebie plutonem około 30 harcerzy z Szarych Szeregów i drużyną dziewczęcą. Przeprowadzał z podwładnymi liczne akcje sabotażowe i dywersyjne, rozbrojenia, zamachy, likwidacje konfidentów. Uczestniczył w przygotowaniach do zamachu na Wilhelma Koppego, był jednym z głównych organizatorów i wykonawców nieudanego zamachu na pociąg wiozący Hansa Franka pod Grodkowicami w nocy z 29 na 30 stycznia 1944 roku.
Po sformowaniu przez oddziały partyzanckie podległe krakowskiemu Kedywowi Samodzielnego Batalionu Partyzanckiego „Skała” został w nim dowódcą 2 kompanii. Przeszedł szlak bojowy batalionu, dowodząc udanie w bitwie pod Złotym Potokiem 11 września 1944 roku. Od listopada ponownie pełnił funkcję inspektora dywersji. Po wkroczeniu wojsk sowieckich i rozbrojeniu przez nie części oddziałów partyzanckich a rozpuszczeniu do domu pozostałych, także powrócił do domu. Po wojnie był inwigilowany i aresztowany przez funkcjonariuszy UB, więziony na Montelupich.
Ukończył studia ekonomiczno-prawne w Szkole Nauk Politycznych Uniwersytetu Jagiellońskiego. Pracował w Krakowskim Przedsiębiorstwie Konstrukcji Stalowych i Urządzeń Przemysłowych „Mostostal”. Działał w ZBoWiD, był członkiem Komisji Historycznej Polskiej Akademii Nauk. Publikował między innymi w „Studiach Historycznych”. W 1983 roku wydano jego książkę wspomnieniową "Uparci".
Zmarł w Krakowie 31 grudnia 1983 roku. Został pochowany na Cmentarzu wojskowym przy ul. Prandoty w Krakowie 
(kw. LXXIX-1-1).

</doc>
<doc id="3005480" url="https://pl.wikipedia.org/wiki?curid=3005480" title="Jean van Silfhout">
Jean van Silfhout

Jean Baptiste van Silfhout (ur. 4 lutego 1902 w Sloten, zm. 1956 w Dżakarcie) – holenderski pływak, wioślarz, uczestnik Letnich Igrzysk 1920, 1924 i 1928.
Uczestniczył dwukrotnie na igrzyskach w turnieju piłki wodnej, w 1920 i 1928.
Podczas igrzysk w 1920 roku wystartował na 100 metrów stylem dowolnym, lecz odpadł w eliminacjach.
Na Letnich Igrzyskach Olimpijskich 1928 w Amsterdamie wziął udział w konkurencji wioślarskiej - czwórka ze sternikiem. Jego drużyna dostała się do finału, lecz go nie ukończyła zajmując 5. miejsce.

</doc>
<doc id="3005485" url="https://pl.wikipedia.org/wiki?curid=3005485" title="Melle van Gemerden">
Melle van Gemerden

Melle van Gemerden (ur. 9 maja 1979 w Amsterdamie) – holenderski tenisista, reprezentant w Pucharze Davisa.
Kariera tenisowa.
Karierę zawodową rozpoczął w 1998 roku, a zakończył w 2008 roku.
W grze pojedynczej wygrał dwa turnieje kategorii ITF Men's Circuit oraz jeden turniej kategorii ATP Challenger Tour. Najlepszym wynikiem Holendra w zawodach wielkoszlemowych jest awans do II rundy Wimbledonu z 2006 roku, gdzie wyeliminował Joshuę Goodalla, a przegrał z Mardym Fishem.
W grze podwójnej Melle van Gemerden triumfował w trzech imprezach kategorii ITF Men's Circuit i ATP Challenger Tour.
W 2005 i 2006 roku reprezentował Holandię w Pucharze Davisa, ponosząc trzy porażki w singlu i jedną w deblu.
W rankingu gry pojedynczej Melle van Gemerden najwyżej był na 100. miejscu (12 czerwca 2006), a w klasyfikacji gry podwójnej na 178. pozycji (4 kwietnia 2005).

</doc>
<doc id="3005486" url="https://pl.wikipedia.org/wiki?curid=3005486" title="Kaulofil">
Kaulofil

Kaulofil ("Caulophyllum") – rodzaj bylin z rodziny berberysowatych ("Berberidaceae"). Obejmuje 3 gatunki występujące w Ameryce Północnej oraz w Azji. Rośliny te rosną w runie wilgotnych i świeżych, żyznych lasów.
Systematyka.
Rodzaj należy do podrodziny "Berberidoideae", rodziny berberysowatych ("Berberidaceae") zaliczanej do jaskrowców ("Ranunculales"). 

</doc>
<doc id="3005489" url="https://pl.wikipedia.org/wiki?curid=3005489" title="Gurgum">
Gurgum

Gurgum – nowohetyckie królestwo w południowej Anatolii istniejące w 1 poł. I tys. p.n.e.; graniczyło od południa z królestwem Sam'al, a od wschodu z królestwem Kummuh. Jego stolicą, poświadczoną za czasów panowania asyryjskiego króla Sargona II (721-705 p.n.e.), było miasto Marqas (współczesne Kahramanmaraş w Turcji).
Władcy.
Z informacji pochodzących z zapisanych luwijskimi hieroglifami inskrypcji odkrytych w pobliżu i w samym Kahramanmaraş udało się zrekonstruować dynastię królów gurgumidzkich, z których czterech zidentyfikowano z władcami Gurgum wymienionymi w źródłach asyryjskich:
Najwcześniejszy z tych władców, Astuwaramanzas, panował w XI w. p.n.e. Był on najprawdopodobniej założycielem dynastii gurgumidzkiej, ale nie wiadomo czy był on też jednocześnie twórcą królestwa, którego początki wciąż pozostają nieznane. Dwóch ostatnich przedstawicieli dynastii znanych jest jedynie ze źródeł asyryjskich, a jej koniec datowany jest na 711 r. p.n.e. – rok w którym Mutallu III uprowadzony został do Asyrii przez króla asyryjskiego Sargona II.
Dzieje.
Gurgum pojawia się po raz pierwszy w źródłach asyryjskich z czasów rządów Aszurnasirpala II (883-859 p.n.e.), kiedy to wysłannicy z tego królestwa wymienani są wśród zagranicznych gości biorących udział w uroczystej inauguracji nowego pałacu w asyryjskiej stolicy Kalchu. Wydaje się, że za panowania Aszurnasirpala II, jak i za rządów jego następcy Salmanasara III (858-824 p.n.e.), Gurgum pozostawało wasalem Asyrii. W pierwszym roku panowania Salmanasara III król Gurgum Mutallu II wysłał mu trybut oraz jedną ze swych córek z bogatym posagiem. W 853 r. p.n.e., w trakcie wyprawy Salmanasara III do Syrii, wśród władców wschodniej Anatolii i północnej Syrii którzy złożyli mu trybut, znalazł się również Qalparunda, król Gurgum. Władca ten najprawdopodobniej nie wystąpił przeciw Asyrii i nie przyłączył się do antyasyryjskiej koalicji władców Syropalestyny, która stawiła czoła Salmanasarowi III w bitwie pod Karkar.
Qalparunda z inskrypcji Salmanasara III identyfikowany jest z Halparuntijasem II, synem i następcą Mutallu II. Halparuntijas znany jest z przedstawiającego go, częściowo zachowanego posągu. W towarzyszącej posągowi inskrypcji w luwijskich hieroglifach wymienione zostały militarne dokonania tego władcy.
W 805 r. p.n.e. asyryjski król Adad-nirari III (810-783 p.n.e.) rozkazał wznieść stelę (tzw. stela z Pazarcık) wyznaczającą nową granicę pomiędzy królestwami Uszpilulume z Kummuh i Qalparundy z Gurgum, syna Palalamy. Wzniesienie steli nastąpiło po pokonaniu przez Adad-nirari III antyasyryjskiej koalicji królów Syropalestyny pod przywództwem Attar-szumki, władcy Arpadu (Bit-Agusi). Qalparunda należał najprawdopodobniej do tej koalicji i po jej upadku Adad-nirari III rozkazał przesunąć granicę z korzyścią dla Kummuh, które pozostało lojalne wobec Asyrii. W późniejszym okresie Gurgum z pewnością było członkiem dowodzonej przez króla Arpadu koalicji królestw, której wojska obległy w 796 r. p.n.e. króla Zakkura z Hamat w mieście Hatarikka, Następnie Gurgum dołączyło do sojuszu Urartu i Arpadu, z którymi w 743 r. p.n.e. walczyć musiał Tiglat-Pileser III (744-727 p.n.e.). Gdy Tiglat-Pileser najechał Gurgum, jego władca Tarhulara podporządkował mu się bez walki. Tiglat-Pileser III pozwolił mu pozostać na tronie, który ten zajmował przez kolejne trzydzieści lat jako trybutariusz króla asyryjskiego. W 711 r. p.n.e. Tarhulara zamordowany został przez swego syna Mutallu, który przejął tron Gurgum. Ówczesny król Asyrii, Sargon II, zareagował na ten przewrót atakując i zajmując Gurgum. Mutallu III został pojmany i zabrany do Asyrii, a samo Gurgum zostało zaanektowane i przekształcone w asyryjską prowincję o nazwie Marqas (od nazwy stolicy byłego królestwa). Marqas pozostało asyryjską prowincją aż do upadku imperium asyryjskiego w końcu VII w. p.n.e.

</doc>
<doc id="3005494" url="https://pl.wikipedia.org/wiki?curid=3005494" title="Jean-Baptiste André Godin">
Jean-Baptiste André Godin

Jean-Baptiste André Godin (ur. 26 stycznia 1817 w Esquéhéries, zm. 29 stycznia 1888 w Guise) – francuski przemysłowiec i pisarz, twórca teorii politycznych i eksperymentów społecznych.
Jean-Baptiste Godin wzbogacił się dzięki patentowi, który otrzymał na konstrukcję pieców kuchennych, na które w wieku XIX było spore zapotrzebowanie. Rosnąca produkcja jego początkowo niewielkiej firmy zmusiła go do przeniesienia fabryki do Guise, dzięki czemu mógł efektywnie korzystać z transportu kolejowego.
W swojej fabryce produkował piece kuchenne i grzewcze wielu typów, w większości wykonane z żeliwa, niektóre emaliowane. Zdobyty majątek wykorzystał do ustanowienia funduszy wspomagających rozwój pracowników; wraz ze swoim kuzynem Moretem studiował teorie socjalistów, stając się gorliwym zwolennikiem socjalisty utopijnego Charles'a Fouriera.
W 1882 r. został odznaczony Legią Honorową.
Familister.
Dziełem jego życia był wybudowany kompleks mieszkalny nazwany przez niego familisterem ("Familistère"). Budynek miał być realizacją Fourierowskiej idei falansteru i przeznaczony był dla pracowników fabryki Godina.
W budynku mieściły się sale jadalne, żłobki, przedszkola, szkoły, pralnie, łaźnie, biblioteki, a nawet teatr. Każda rodzina w odróżnieniu od falansteru miała tutaj jednak własne mieszkanie. Familister od założenia w 1859 działał do 1939. W szczytowym okresie jego istnienia mieszkało tam 400 rodzin.

</doc>
<doc id="3005496" url="https://pl.wikipedia.org/wiki?curid=3005496" title="Ko Korsten">
Ko Korsten

Jacobus Gerardus "Ko" Korsten (ur. 2 maja 1895 w Amsterdamie, zm. 3 października 1981 w Heemstede) – holenderski pływak, uczestnik Letnich Igrzysk 1920 w Antwerpii.
Podczas igrzysk olimpijskich w 1920 roku wystartował na 100 metrów stylem dowolnym, lecz odpadł w półfinałach.

</doc>
<doc id="3005498" url="https://pl.wikipedia.org/wiki?curid=3005498" title="Romain Bardet">
Romain Bardet

Romain Bardet (ur. 9 listopada 1990 w Brioude) – francuski kolarz szosowy. Olimpijczyk (2016).
Osiągnięcia.
Opracowano na podstawie:

</doc>
<doc id="3005501" url="https://pl.wikipedia.org/wiki?curid=3005501" title="Cor Zegger">
Cor Zegger

Quirinius Hendricus Joseph „Cor” Zegger (ur. 11 marca 1897 w Amsterdamie, zm. 5 stycznia 1961 w Farmington) – holenderski pływak, uczestnik Letnich Igrzysk 1920 w Antwerpii.
Podczas igrzysk olimpijskich w 1920 roku wystartował na dystansie 1500 metrów stylem dowolnym, lecz odpadł w pierwszej rundzie.

</doc>
<doc id="3005506" url="https://pl.wikipedia.org/wiki?curid=3005506" title="Gé Dekker">
Gé Dekker

Gerardus "Gé" Dekker (ur. 10 grudnia 1904 w Zaandam, zm. 18 marca 1995 w Zaandam) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku wystartował na dysntasie 100 metrów stylem dowolnym, lecz odpadł w pierwszej rundzie. Razem z drużyną doszedł do półfinału sztafety 4 × 200 metrów stylem dowolnym.

</doc>
<doc id="3005511" url="https://pl.wikipedia.org/wiki?curid=3005511" title="Klementyna Mien">
Klementyna Mien

Klementyna Julia Mien (ur. 6 października 1870 w Krakowie, zm. 20 lutego 1954 w Montereau) – malarka, fotografka.
Życiorys.
Córka Polki Petroneli i pochodzącego z Francji fotografa i literata Juliusza Miena, siostra malarza Juliusza. Uczyła się w Szkole Przemysłowej w Krakowie, na Wyższych Kursach dla Kobiet im. A. Baranieckiego i prywatnie m.in. u Józefa Mehoffera. W latach 1900–1903 naukę kontynuowała w Paryżu na Académie des Beaux-Arts i w prywatnych szkołach. Po powrocie do Krakowa zajmowała się malarstwem i fotografią, prowadząc po śmierci ojca jego zakład (1906–1919). Ok. 1910 r. otworzyła pod jego nazwiskiem Zakład Artystycznej Fotografii przy ul. Kolejowej 11 (późniejszej Potockiego 11, obecnie Westerplatte).
W 1923 wybrana członkinią wydziału Związku Polskich Artystów Plastyków w Krakowie. 
W 1934 r. odwiedziła Bochnię, gdzie wkrótce się przeprowadziła i przy ul. Kazimierza Wielkiego 10 otworzyła Zakład Artystycznej Fotografii i Powiększeń „ARS”, który prowadziła razem ze swoją uczennicą, Janiną Podgajną. W 1950 r. wyjechała do Francji, przekazując atelier swojej przyjaciółce Stefanii Lorenc. Mieszkała najpierw w Paryżu, potem w domu dla repatriantów w Vulaines-sur-Seine. 
Malowała głównie portrety, kwiaty i pejzaże. Jej obrazy znajdują się m.in. w zbiorach Muzeum im. Stanisława Fischera w Bochni.

</doc>
<doc id="3005512" url="https://pl.wikipedia.org/wiki?curid=3005512" title="Pieter Jacobszoon">
Pieter Jacobszoon

Pieter Johannes "Piet" Jacobszoon (ur. 23 sierpnia 1903 w Amsterdamie, zm. 14 lutego 1972 w Wieringermeer) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku wystartował na dysntasie 100 metrów stylem dowolnym, lecz odpadł w pierwszej rundzie.

</doc>
<doc id="3005514" url="https://pl.wikipedia.org/wiki?curid=3005514" title="Otto Hoogesteyn">
Otto Hoogesteyn

Otto Hoogesteyn (ur. 11 stycznia 1903 w Mainz-Kostheim, zm. 7 czerwca 1966 w Utrechcie) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku razem z drużyną doszedł do półfinału sztafety 4 × 200 metrów stylem dowolnym.

</doc>
<doc id="3005516" url="https://pl.wikipedia.org/wiki?curid=3005516" title="Frits Schutte">
Frits Schutte

Frits Schutte (ur. 3 września 1897 w Amsterdamie, zm. 4 stycznia 1986 w Leersum) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku razem z drużyną doszedł do półfinału sztafety 4 × 200 metrów stylem dowolnym.

</doc>
<doc id="3005518" url="https://pl.wikipedia.org/wiki?curid=3005518" title="Zamek w Felsztynie (Skeliwka)">
Zamek w Felsztynie (Skeliwka)

Zamek w Felsztynie – wybudowany w XIV w. nad Strwiążą przez Herburtów, przybyłych do Polski z Moraw.
Historia.
Na początku XVI w. urodził się tutaj Jan Herburt. W 1551 r. właścicielami zamku byli: Jan Herburt, i jego bracia: Mikołaj, Stanisław, Walenty. Następnie Felsztyn przeszedł w ręce Daniłłowiczów, z których Mikołaj otrzymał w 1641 r. przywilej na skład win węgierskich.
Architektura.
Do czasów obecnych zachowała się dawna baszta fortyfikacji miejskich, przypuszczalnie starsza od pobliskiego kościoła, a następnie zamieniona na dzwonnicę i zwieńczona w XIX wieku krenelażem. Wieża została zburzona do I piętra w 1914 roku podczas I wojny światowej i zrekonstruowana w czasach II Rzeczypospolitej.

</doc>
<doc id="3005519" url="https://pl.wikipedia.org/wiki?curid=3005519" title="Aart van Wilgenburg">
Aart van Wilgenburg

Aart Josephus van Wilgenburg (ur. 16 września 1902 w Amsterdamie, zm. 22 grudnia 1955 w Alkmaarze) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku wystartował na dysntasie 100 metrów stylem grzbietowym, lecz odpadł w pierwszej rundzie uzyskując czas 1:24,6.

</doc>
<doc id="3005521" url="https://pl.wikipedia.org/wiki?curid=3005521" title="Irma Heijting-Schuhmacher">
Irma Heijting-Schuhmacher

Irma Heijting-Schuhmacher (ur. 24 lutego 1925 w Ginneken en Bavel, zm. 8 stycznia 2014 w Berkeley Vale) – holenderska pływaczka, dwukrotna medalistka olimpijska.
Zdobyła srebrny medal na mistrzostwach Europy w 1947 w Monte Carlo w sztafecie 4 × 100 m stylem dowolnym (w składzie: Margot Marsman, Schuhmacher, Marie-Louise Vaessen i Hannie Termeulen), a na 100 m stylem dowolnym zajęła 6. miejsce.
Na igrzyskach olimpijskich w 1948 w Londynie wywalczyła brązowy medal w sztafecie 4 × 100 m stylem dowolnym (w składzie: Schuhmacher, Marsman, Vaessen i Termeulen), a na 100 m stylem dowolnym zajęła w finale 6. miejsce.
Największe triumfy święciła na mistrzostwach Europy w 1950 w Wiedniu. Zdobyła złote medale na 100 m stylem dowolnym i w sztafecie 4 × 100 m stylem dowolnym (w składzie: Ann Masser, Termeulen, Vaessen i Schuhmacher), a także srebrny medal na 400 m stylem dowolnym.
Na kolejnych igrzyskach olimpijskich w 1952 w Helsinkach zdobyła srebrny medal w sztafecie 4 × 100 m stylem dowolnym (w składzie: Vaessen, Koosje van Voorn, Termeulen i Schuhmacher). Była 6. w finale wyścigu na 100 m stylem dowolnym, a na 400 m stylem dowolnym odpadła w eliminacjach.
Była mistrzynią Holandii na 100 m stylem dowolnym w 1949 i 1951 oraz na 400 m stylem dowolnym w 1949. Była rekordzistką świata w sztafecie 3 × 100 m stylem motylkowym.

</doc>
<doc id="3005522" url="https://pl.wikipedia.org/wiki?curid=3005522" title="Pieter van Senus">
Pieter van Senus

Pieter François van Senus (ur. 8 grudnia 1903 w Rotterdamie, zm. 23 września 1968 tamże) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku wystartował na dystansie 100 metrów stylem grzbietowym, lecz odpadł w pierwszej rundzie uzyskując czas 1:24,8.
Jest bratem olimpijczyka, piłkarza wodnego Hana van Senusa.

</doc>
<doc id="3005524" url="https://pl.wikipedia.org/wiki?curid=3005524" title="Irma Schuhmacher">
Irma Schuhmacher



</doc>
<doc id="3005527" url="https://pl.wikipedia.org/wiki?curid=3005527" title="Ostrołęka (gromada)">
Ostrołęka (gromada)

Ostrołęka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrołęka z siedzibą GRN w mieście Ostrołęce (nie wchodzącym w jej skład) utworzono 1 stycznia 1969 w powiecie ostrołęckim w woj. warszawskim z obszaru zniesionych gromad Nowa Wieś Wschodnia i Zabrodzie w tymże powiecie.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Ostrołęka.

</doc>
<doc id="3005528" url="https://pl.wikipedia.org/wiki?curid=3005528" title="Gerlacus Moes">
Gerlacus Moes

Gerlacus Moes (ur. 10 sierpnia 1902 w Bussum, zm. 23 kwietnia 1965 w Burlington) – holenderski pływak, uczestnik Letnich Igrzysk 1924 w Paryżu.
Podczas igrzysk olimpijskich w 1924 roku wystartował na dystansie 200 metrów stylem klasycznym, lecz odpadł w pierwszej rundzie uzyskując czas 3:18,8.

</doc>
<doc id="3005531" url="https://pl.wikipedia.org/wiki?curid=3005531" title="HMS Hermes (1959)">
HMS Hermes (1959)



</doc>
<doc id="3005533" url="https://pl.wikipedia.org/wiki?curid=3005533" title="Krajarka">
Krajarka



</doc>
<doc id="3005534" url="https://pl.wikipedia.org/wiki?curid=3005534" title="Henk van Essen">
Henk van Essen

Hendrik "Henk" van Essen (ur. 5 lutego 1909 w Amsterdamie, zm. 23 grudnia 1968 w Kortenhoef) – holenderski pływak, uczestnik Letnich Igrzysk 1928 w Amsterdamie.
Podczas igrzysk olimpijskich w 1928 roku wystartował na dystansie 100 metrów stylem dowolnym, lecz odpadł w pierwszej rundzie uzyskując czas 1:07,4. Startował również w sztafecie 4 × 200 metrów stylem dowolnym.

</doc>
<doc id="3005536" url="https://pl.wikipedia.org/wiki?curid=3005536" title="Rozsnuwaczowate">
Rozsnuwaczowate

Rozsnuwaczowate (Scytodidae) – rodzina pająków z podrzędu Opisthothelae. W Polsce występuje jeden gatunek – rozsnuwacz plujący ("Scytodes thoracica"). 
Do rozsnuwaczowatych należy kilka rodzajów, z czego rodzaj "Scytodes", występujący na całym świecie jest najbardziej znany. Dotychczas opisano na świecie ok. 248 gatunków.
Rozsnuwaczowate łapią swoje ofiary poprzez plucie trującą, lepką, jedwabistą cieczą, która zastyga w kontakcie z ofiarą. Mimo że jest produkowana w gruczołach jadowych umieszczonych w szczękoczułkach, ciecz zawiera zarówno jad, jak i pajęczy jedwab w ciekłej postaci. Nasycony jadem jedwab nie tylko unieruchamia ofiary, takie jak rybik cukrowy poprzez skrępowanie, ale ma także działanie trujące. W obrazach o wysokiej prędkości, można zaobserwować pająki kołyszące się z boku na bok "plując", łapią zdobycz krzyżując ją w kształt litery "Z"; krzyżują ofiarę, bo każda ze szczękoczułek tworzy połowę wzoru. Pająk uderza zwykle z odległości 10–20 mm a cały atak trwa mniej niż 1/700-ną sekundy. Po schwytaniu, pająk zazwyczaj gryzie ofiarę wstrzykując jad i owinąć ją w typowy dla pająków sposób przędzą z gruczoły przędnych.
Podobnie jak Sicariidae i Diguetidae pająki te należą do kladu Haplogynae (brak stwardniałych genitaliów u samic) i mają sześć oczu, które są rozmieszczone w trzech parach. Scytodidae różni od Sicariidae i Diguetidae karapaks w kształcie kopuły oraz charakterystyczny nakrapiany wzór plam.
Gdy dwa osobniki walczą ze sobą, większy zwykle jest wystarczająco silny, aby wyrwać się z sieci mniejszego, a tym samym wygrać; jednakże, przynajmniej niektóre gatunki wykazują zachowania prospołeczne, w których starsze osobniki żyją razem i pomagają młodym zdobywać pożywienie.

</doc>
<doc id="3005537" url="https://pl.wikipedia.org/wiki?curid=3005537" title="Gerrit van Voorst">
Gerrit van Voorst

Gerrit van Voorst (ur. 18 lipca 1910 w Amsterdamie, zm. 13 listopada 1986 w Castricum) – holenderski pływak, uczestnik Letnich Igrzysk 1928 w Amsterdamie.
Podczas igrzysk olimpijskich w 1928 roku wystartował w sztafecie 4 × 200 metrów stylem dowolnym, lecz zespół holenderski nie wyszedł z eliminacji.

</doc>
<doc id="3005539" url="https://pl.wikipedia.org/wiki?curid=3005539" title="Jeffersonia dwulistna">
Jeffersonia dwulistna

Jeffersonia dwulistna ("Jeffersonia diphylla" ) – gatunek z monotypowego rodzaju z rodziny berberysowatych ("Berberidaceae"). Występuje we wschodniej Ameryce Północnej od Ontario na północy po Georgię i Alabamę na południu. Nazwa rodzajowa upamiętnia Thomasa Jeffersona – trzeciego prezydenta Stanów Zjednoczonych. 
Systematyka.
Gatunek i rodzaj należy do podrodziny "Berberidoideae", rodziny berberysowatych ("Berberidaceae") zaliczanej do jaskrowców ("Ranunculales"). 
W niektórych ujęciach systematycznych do rodzaju zaliczany jest gatunek wschodnioazjatycki – "Jeffersonia dubia", klasyfikowany współcześnie jako "Plagiorhegma dubium".

</doc>
<doc id="3005540" url="https://pl.wikipedia.org/wiki?curid=3005540" title="Johannes Brink">
Johannes Brink

Johannes Harmen Brink (ur. 29 kwietnia 1912 w Amsterdamie, zm. 29 kwietnia 1976 w Amsterdamie) – holenderski pływak, uczestnik Letnich Igrzysk 1928 w Amsterdamie.
Podczas igrzysk olimpijskich w 1928 roku wystartował w sztafecie 4 × 200 metrów stylem dowolnym, lecz zespół holenderski nie wyszedł z eliminacji.

</doc>
<doc id="3005542" url="https://pl.wikipedia.org/wiki?curid=3005542" title="Piet Bannenberg">
Piet Bannenberg

Petrus Leonard "Piet" Bannenberg (ur. 3 stycznia 1911 w Amsterdamie, zm. 6 marca 2002 w Son) – holenderski pływak, uczestnik Letnich Igrzysk 1928 w Amsterdamie.
Podczas igrzysk olimpijskich w 1928 roku wystartował w sztafecie 4 × 200 metrów stylem dowolnym, lecz zespół holenderski nie wyszedł z eliminacji.

</doc>
<doc id="3005545" url="https://pl.wikipedia.org/wiki?curid=3005545" title="Dick de Man">
Dick de Man

Theodorus Johannes "Dick" de Man (ur. 16 maja 1909 w Utrechcie, zm. 3 lipca 1996 w Baarn) – holenderski pływak, uczestnik Letnich Igrzysk 1928 w Amsterdamie.
Podczas igrzysk olimpijskich w 1928 roku wystartował na dystansie 1500 metrów stylem dowolnym, lecz odpadł w pierwszej rundzie uzyskując czas 23:03,2.

</doc>
<doc id="3005547" url="https://pl.wikipedia.org/wiki?curid=3005547" title="Leen Korpershoek">
Leen Korpershoek

Leendert "Leen" Korpershoek (ur. 29 stycznia 1904 w Rotterdamie, zm. 24 lipca 1989 w Epe) – holenderski pływak, uczestnik Letnich Igrzysk 1928 w Amsterdamie.
Podczas igrzysk olimpijskich w 1928 roku wystartował na dystansie 200 metrów stylem klasycznym, lecz odpadł w pierwszej rundzie uzyskując czas 3:04,0.

</doc>
<doc id="3005550" url="https://pl.wikipedia.org/wiki?curid=3005550" title="Diecezja Mbalmayo">
Diecezja Mbalmayo

Diecezja Mbalmayo – diecezja rzymskokatolicka w Kamerunie. Powstała w 1961.

</doc>
<doc id="3005554" url="https://pl.wikipedia.org/wiki?curid=3005554" title="Margot Marsman">
Margot Marsman

Margot Marsman (ur. 9 lutego 1932 w Haarlemie, zm. 5 września 2018 tamże) – holenderska pływaczka, medalistka olimpijska z 1948.
Zdobyła srebrny medal na mistrzostwach Europy w 1947 w Monte Carlo w sztafecie 4 × 100 m stylem dowolnym (w składzie: Marsman, Irma Schuhmacher, Marie-Louise Vaessen i Hannie Termeulen).
Na igrzyskach olimpijskich w 1948 w Londynie wywalczyła brązowy medal w sztafecie 4 × 100 m stylem dowolnym (w składzie: Schuhmacher, Marsman, Vaessen i Termeulen).

</doc>
<doc id="3005555" url="https://pl.wikipedia.org/wiki?curid=3005555" title="Jerzy Albert (wojskowy)">
Jerzy Albert (wojskowy)

Jerzy Franciszek Albert (ur. 28 maja 1916 w Zagórzu, zm. 1940 w ZSRR) – podporucznik rezerwy Wojska Polskiego, ofiara zbrodni katyńskiej.
Życiorys.
Urodził się w Zagórzu jako syn Józefa (1886–1945, działacz Polskiego Towarzystwa Gimnastycznego „Sokół” w Zagórzu) i Anny (1888–1961). Ukończył Szkołę Powszechną im. św. Kazimierza w Zagórzu. W 1936 zdał egzamin dojrzałości w Państwowym Gimnazjum im. Królowej Zofii w Sanoku (w jego klasie byli m.in. Zbigniew Jara, Marian Killar, Stanisław Koń).
Ukończył Szkołę Podchorążych Rezerwy Piechoty. Zmobilizowany w 1939 roku, wziął udział w kampanii wrześniowej. Po napaści ZSRR na Polskę we wrześniu 1939, aresztowany przez Sowietów podczas przekraczania granicy z Węgrami. Więziony w Winnicy. Zamordowany w więzieniu NKWD w Kijowie przy ul. Karolenkiwskiej 17 w 1940 roku. Jego nazwisko wymienia tzw. Ukraińska Lista Katyńska. Został pochowany na otwartym w 2012 Polskim Cmentarzu Wojennym w Kijowie-Bykowni.
Upamiętnienie.
Podczas „Jubileuszowego Zjazdu Koleżeńskiego b. Wychowanków Gimnazjum Męskiego w Sanoku w 70-lecie pierwszej Matury” 21 czerwca 1958 jego nazwisko zostało wymienione w apelu poległych w obronie Ojczyzny w latach 1939-1945 oraz na ustanowionej w budynku gimnazjum tablicy pamiątkowej poświęconej poległym i pomordowanym absolwentom gimnazjum (wskazany w gronie "poległych w walkach 1939 r.".
W 1962 Jerzy Albert został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.
27 kwietnia 2010 w Zagórzu z inicjatywy ks. Eugeniusza Dryniaka odbyła się uroczystość zasadzenia dębów pamięci koło Krzyża Milenijnego na wzgórzu nad miastem. W ten sposób uhonorowano trzech zagórzan zamordowanych na Wschodzie. Byli to: pułk. Wawrzyniec Łobaczewski, ppor. Jerzy Franciszek Albert oraz ppor. Zbigniew Wyskiel.

</doc>
<doc id="3005559" url="https://pl.wikipedia.org/wiki?curid=3005559" title="Ginetta Sagan">
Ginetta Sagan

Ginetta Sagan (ur. 1 czerwca 1925, zm. 1 września 2000) – amerykańska działaczka na rzecz praw człowieka pochodzenia włoskiego.
Życiorys.
Ginetta Sagan urodziła się 1 czerwca 1925 roku w Mediolanie we Włoszech. Jej ojciec był katolikiem, a matka Żydówką. Podczas II wojny światowej, w 1945 roku została aresztowana przez Czarne Brygady. W więzieniu była bita, gwałcona i torturowana. Została uwolniona przez niemieckich strażników. W 1951 roku wyemigrowała do Stanów Zjednoczonych, gdzie poślubiła studenta medycyny Leonarda A. Sagana. Współpracowała z organizacją Amnesty International. Za swoją działalność została odznaczona Orderem Zasługi Republiki Włoskiej. W 1994 roku ustanowiono nagrodę imienia Ginetty Sagan W 1996 roku prezydent Bill Clinton nadał Sagan Medal Wolności. Jej mąż zmarł w 1997 roku, ona zmarła 1 września 2000 roku.

</doc>
<doc id="3005560" url="https://pl.wikipedia.org/wiki?curid=3005560" title="Diecezja Kribi">
Diecezja Kribi

Diecezja Kribi – diecezja rzymskokatolicka w Kamerunie. Powstała w 2008 przez podział diecezji Ebolowa-Kribi.

</doc>
<doc id="3005562" url="https://pl.wikipedia.org/wiki?curid=3005562" title="Konkurs muzyczny Rotary">
Konkurs muzyczny Rotary

International Russian Rotary Children's Music Competition (ros. Международный детский музыкальный конкурс Ротари) – konkurs muzyczny dla dzieci w wieku od 8 do 12 lat, odbywający się corocznie od 2002 r. w Moskwie. Jest on organizowany przez Rotary Club Moscow International i jest członkiem Unii Europejskiej Konkursów Muzycznych dla Młodzieży (EMCY).
Konkurs odbywa się co roku w marcu w Konserwatorium Moskiewskim lub w Centralnej Szkole Muzycznej w Moskwie. Uczestnictwo jest otwarte dla wszystkich młodych muzyków w wieku 8-12 lat grających na skrzypcach, wiolonczeli, harfie, fortepianie i na instrumentach dętych.

</doc>
<doc id="3005565" url="https://pl.wikipedia.org/wiki?curid=3005565" title="Kévin Estre">
Kévin Estre

Kévin Estre (ur. 28 października 1988 roku w Lyonie) – francuski kierowca wyścigowy.
Kariera.
Estre rozpoczął karierę w wyścigach samochodowych w 2006 roku w Formule Renault Campus France, gdzie zdobył tytuł mistrzowski. W późniejszych latach starował głównie w seriach Porsche. W latach 2008-2011 pnął się w górę w klasyfikacji generalnej Francuskiego Pucharu Porsche Carrera. Rozpoczynał od piątej i czwartej pozycji, a później poprzez tytuł wicemistrzowski doszedł do tytułu mistrzowskiego. W Niemieckim Pucharze Porsche Carrera zajął w latach 2011-2012 odpowiednio 6 i 4 lokatę w klasyfikacji generalnej.
W 2010 roku Francuz rozpoczął starty w Porsche Supercup, Gdy w pierwszym sezonie startów był siódmy, w 2012 roku walczył do końca o tytuł mistrza serii, ostatecznie plasując się na drugim miejscu. W 2013 roku startował z ekipą Attempto Racing. Tym razem jednak musiał zadowolić się czwartą pozycją. Za to zdobył tytuł mistrzowski w Niemieckim Pucharze Porsche Carrera. W sezonie 2014 wystąpił w trzech wyścigach rozgrywanych w Wielkiej Brytanii, Niemiec i Włoszech, co zaowocowało zajęciem 17. miejsca w klasyfikacji generalnej z 21 punktami.
Statystyki.
† – Estre nie był zaliczany do klasyfikacji.

</doc>
<doc id="3005567" url="https://pl.wikipedia.org/wiki?curid=3005567" title="Bart Wuyts">
Bart Wuyts

Bart Wuyts (ur. 15 września 1969 w Leuven) – belgijski tenisista, reprezentant w Pucharze Davisa.
Kariera tenisowa.
Karierę zawodową Wuyts rozpoczął w 1988 roku, a zakończył w 1996 roku.
W grze pojedynczej wygrał 3 turnieje kategorii ATP Challenger Tour. Najlepszym wynikiem Belga w zawodach wielkoszlemowych jest awans do 3 rundy French Open 1992, gdzie wyeliminował Andersa Järryda i Guya Forgeta, a przegrał z Emiliem Sánchezem.
W latach 1988–1994 reprezentował Belgię w Pucharze Davisa, rozgrywając przez ten okres 21 meczów singlowych, z których w 15 zwyciężył oraz 1 przegrany pojedynek deblowy.
W rankingu gry pojedynczej Wuyts najwyżej był na 69. miejscu (28 września 1992), a w klasyfikacji gry podwójnej na 457. pozycji (3 października 1988).

</doc>
<doc id="3005569" url="https://pl.wikipedia.org/wiki?curid=3005569" title="Historia Monety Polskiej (seria monet)">
Historia Monety Polskiej (seria monet)

Seria "Historia Monety Polskiej" obejmuje srebrne monety kolekcjonerskie. Narodowy Bank Polski zainaugurował tę serię w 2013 roku. Jej celem jest przedstawienie historii polskiego mennictwa na przykładzie monet z poszczególnych epok. Pierwsza moneta serii wyemitowana 10 czerwca 2013, upamiętniła Denar Bolesława Chrobrego.
W całej serii znaleźć się ma 20 monet. Narodowy Bank Polski upamiętni monety takie jak: brakteaty, grosze, szelągi, dukaty, a także monety emitowane podczas powstań narodowych, w okresie Księstwa Warszawskiego oraz po odzyskaniu niepodległości. Ostatnią z serii będzie 5 złotych „Rybak”, z okresu Polskiej Rzeczypospolitej Ludowej.
Lista monet serii "Historia Monety Polskiej".
Zarówno awers, jak i rewers monet srebrnych próby 925 jest zmienny. Stałymi elementami awersu jest orzeł, rok wprowadzenia monety do obiegu, nominał i napis "Rzeczpospolita Polska".
Monety wydane w 2013 roku wybito z nominałem 5 złotych. W 2014 zmieniono wartość nominalną na 10 złotych, a w 2015 na 20 złotych.

</doc>
<doc id="3005570" url="https://pl.wikipedia.org/wiki?curid=3005570" title="Sallins">
Sallins

Sallins (irl. "Na Solláin") – wieś w Irlandii, w hrabstwie Kildare, liczy 5283 mieszkańców (2011).
Położony 29 km na południowy zachód od stolicy Irlandii Dublina i 3,5 km na północ od Naas, od którego oddzielona jest autostradą N7.
Na przełomie XX i XXI wieku zanotowano gwałtowny przyrost liczby mieszkańców; od 1990 roku liczba mieszkańców wzrosła sześciokrotnie i był to największy zanotowany przyrost liczby mieszkańców w skali kraju. Obecnie od względem wielkości populacji Sallins jest 10-ej pozycji w Hrabstwie Kildare i na 91-ej w Republice.
Sallins jest zanglicyzowaną formą irlandzkiej nazwy "Na Solláin", oznaczającą "wierzby".
Miejscowość pełni funkcję sypialni dla aglomeracji Wielkiego Dublina. W centrum kościół rzymskokatolicki pw. Matki Boskiej Królowej Aniołów z 1924 roku. Sallins położone jest przy Wielkim Kanale i w tej miejscowości początek swój ma odnoga Kanału prowadząca do sąsiedniego Naas. Na północnych obrzeżach pałac w Millicent, kościół anglikański wchodzący w skład dawnego folwarku Millicent, a także pole golfowe o tej same nazwie.
W Sallins znajduje się stacja kolejowa Sallins-Naas, która leży na trasie z Dublina (Heuston Station) do Waterford, Cork i Galway i służy obu miejscowościom. Pierwotnie nazywała się "Sallins"; została otwarta do użytku 4 sierpnia 1846 i zawierała odgałęzienie do Tullow, gdzie po drodze znajdowała się właściwa stacja "Naas". Odgałęzienie do Tullow zostało zamknięte w 1963, a stacja "Sallins" nazwana w 1994 "Sallins &amp; Naas" jako część projektu Kildare "Arrow".
Na stacji miał miejsce największy napad rabunkowy na pociąg w historii Irlandii tzw. "Sallins Train Robbery", który miał miejsce 31 marca 1976. Setki tysięcy funtów irlandzkich zostało ukradzionych z pociągu "Córas Iompair Éireann". Wiele osób zostało aresztowanych i skazanych w procesie, który okazał się wielką pomyłką.
W centrum Sallins od 1885 roku znajduje się klub GAA z zapleczem. Przy kanale jest szkoła podstawowa.
Na północ od Sallins w miejscowości Bodenstown znajduje się grób Theobalda Wolfe Tone. Każdego roku w czerwcu odbywa się uroczysty przemarsz z Sallins do grobu Wolfe Tona organizowany przez irlandzkich republikanów.

</doc>
<doc id="3005571" url="https://pl.wikipedia.org/wiki?curid=3005571" title="Santa Rosa de Aguán">
Santa Rosa de Aguán

Santa Rosa de Aguán – gmina ("municipio") w północnym Hondurasie, w departamencie Colón. W 2010 roku zamieszkana była przez ok. 3,1 tys. mieszkańców. Siedzibą administracyjną jest Santa Rosa de Aguán.
Położenie.
Gmina położona jest w północnej części departamentu. Graniczy z 2 gminami:
Od północy obszar ogranicza Morze Karaibskie.
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005573" url="https://pl.wikipedia.org/wiki?curid=3005573" title="Wyżpin">
Wyżpin



</doc>
<doc id="3005578" url="https://pl.wikipedia.org/wiki?curid=3005578" title="Sonaguera">
Sonaguera

Sonaguera – gmina ("municipio") w północnym Hondurasie, w departamencie Colón. W 2010 roku zamieszkana była przez ok. 38,3 tys. mieszkańców. Siedzibą administracyjną jest Sonaguera.
Położenie.
Gmina położona jest w zachodniej części departamentu. Graniczy z 6 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:
W 2001 gminę zamieszkiwało 34 197 osób, w tym 17 130 mężczyzn (50,1% populacji gminy) i 17 067 kobiet (49,9%), w 7863 mieszkaniach. Wówczas mieszkańcy gminy stanowili 15,68% populacji departamentu oraz 0,56% populacji kraju.
Toponimia.
Historycznie rejon Sonaguery był obszarem powtarzających się ruchów wojennych, przez co nazywany był strefą wojny. Stąd później wynikła nazwa gminy – Sonaguera ("zona" – strefa, "guerra" – wojna).
Historia.
Miejscowość Sonaguera według aktu chrztu powstała w 1536 pod nazwą Señoría. Zamieszkiwana była przez rdzennych mieszkańców regionu, którzy z czasem wyemigrowali z powodu stałych ataków piratów. W spisie ludności z 1791 figuruje jako Parafia Sonaguera ("Curato de Sonaguera"). Do rangi municipio została podniesiona w 1887. W spisie ludności z tego roku widnieje również jako siedziba dystryktu.
Administracja.
Alkadem gminy od 2014 jest Yefrey Miguel López Ocampo. Funkcję wicealkada pełni Olivia del Carmen Zelaya Ardón. W skład rady gminy wchodzą: José Adolfo Alvarado Noriega, Leonardo Joaquín Alvarado Ayala, Elvin Alexander del Cid Menjivar, Julio Constantino Ramos, Wilfredo Santiago Sabio Cacho, Avilio Medina Nataren, Juan Alberto Sauceda Cardona, José Clemente Munguía Antúnez.
Stanowi jedną z 10 gmin departamentu. W systemie HASC ("hierarchical administrative subdivision codes") gmina oznaczona jest kodem HN.CL.SO.
Edukacja.
Na obszarze gminy funkcjonują 142 państwowe ośrodki edukacyjne oraz 8 w zarządzaniu osób prywatnych.

</doc>
<doc id="3005580" url="https://pl.wikipedia.org/wiki?curid=3005580" title="Nicki Thiim">
Nicki Thiim

Nicki Thiim (ur. 17 kwietnia 1989 roku w Sønderborg) – duński kierowca wyścigowy.
Kariera.
Thiim rozpoczął karierę w wyścigach samochodowych w 2004 roku w Duńskiej Formule Ford, gdzie uplasował się na czwartej pozycji w klasyfikacji generalnej. Rok później w tej samej serii był już czwarty, a sezon później zdobył tytuł mistrzowski. W latach 2007-2008 Duńczyk osiągnął największe sukcesy w SEAT Leon Supercopa Germany, gdzie był odpowiednio piąty i pierwszy. Od 2009 roku Thiim startuje głównie w seriach Porsche. W latach 2009-2012 pnął się w górę w klasyfikacji generalnej Niemieckiego Pucharu Porsche Carrera. Rozpoczynał od piątej i czwartej pozycji, a następnie ukończył sezon na trzeciej lokacie w klasyfikacji końcowej.
W 2011 roku Duńczyk rozpoczął starty w Porsche Supercup. Gdy w pierwszym sezonie startów nie zdobył punktów, w 2012 roku walczył o tytuł mistrza serii, ostatecznie plasując się na trzecim miejscu. W 2013 roku startował z ekipą Attempto Racing. W ciągu dziewięciu wyścigów, w których wystartował, czterokrotnie zwyciężał oraz sześciokrotnie stawał na podium. Uzbierane 140 punktów dało mu tytuł mistrza serii. W 2014 roku jeździł dla austriackiej grupy Lechner Racing Team. Startując od GP Wielkiej Brytanii zdobył 91 pkt. co pozwoliło sklasyfikować go na ósmym miejscu (4 razy na podium, w tym dwa zwycięstwa).

</doc>
<doc id="3005586" url="https://pl.wikipedia.org/wiki?curid=3005586" title="Transakcja kolbuszowska">
Transakcja kolbuszowska

Transakcja kolbuszowska (ewentualnie afera kolbuszowska) – podział ordynacji Ostrogskich, który wywołał wielką aferę polityczną w latach 50. XVIII w.
W 1609 r. Janusz Ostrogski utworzył ordynację Ostrogskich. W przeciągu następnych kilkudziesięciu lat kilkakrotnie naruszano zasady dziedziczenia. W 1752 r. tuż przed wybuchem afery, liczyła 21 miast i 568 wsi. Od 1750 r., kolejnym – siódmym – ordynatem był książę Janusz Sanguszko. Popadł on w znaczne długi i aby je spłacić postanowił podzielić ordynację wśród dłużników. Wśród wierzycieli byli przedstawiciele dwóch czołowych rodzin Rzeczypospolitej: Czartoryscy (tworzący z Poniatowskimi stronnictwo pod nazwą Familia) oraz Potoccy. Czartoryscy wyrazili zgodę na podział ordynacji, bowiem liczyli oni na rozbicie konkurencyjnego stronnictwa (Potockich) i poprawę zachwianej po sejmie z 1752 r. pozycji na dworze króla Augusta III (utrata wpływów wiązała się zbyt samodzielną polityką wobec króla i próbami przepchnięcia reform kraju). Ostatecznie do podziału ordynacji doszło w dniu 7 grudnia 1753 r. Operacja ta nazwana kolbuszowską wywołała powszechne oburzenie szlachty. Wynikało to z tego, że na ordynacie ciążył obowiązek utrzymania oddziałów ordynackich na potrzeby państwa oraz naruszono prawo. Część polityków w związku z aferą kolbuszowską odsunęła się od Czartoryskich, zaś oni sami przeszli do opozycji, a Potoccy zbliżyli się do dworu.
Familia, broniąc dokonanego podziału, zerwała sejm w 1754 r. Król na wniosek senatorów powołał 5 ambasadorów ordynacji oraz komisję, której celem była lustracja ordynacji i zabezpieczenie funkcjonowania oddziałów ordynackich. 
Kasatę ordynacji zatwierdził sejm z 1766 r., gdy władcą Rzeczypospolitej był stronnik Czartoryskich – Stanisław August Poniatowski.

</doc>
<doc id="3005589" url="https://pl.wikipedia.org/wiki?curid=3005589" title="Air Lituanica">
Air Lituanica

Air Lituanica – była litewska linia lotnicza z siedzibą w Wilnie. Oficjalnie powstała 1 maja 2013, a loty operacyjne zostały zainaugurowane 1 lipca 2013.
Problemy finansowe i brak porozumienia co do dalszej strategii państwowej spółki właścicielskiej doprowadziły do zawieszenia działalności linii. Wszystkie połączenia do 29 maja 2015 przejął Air Baltic.
Historia.
Jednym z powodów uruchomienia nowej linii lotniczej było litewskie przewodnictwo w Unii Europejskiej, które trwało od 1 lipca 2013 do 31 grudnia 2013. Sprzedaż biletów rozpoczęła się na początku czerwca przy użyciu estońskich kanałów sprzedaży. Przewoźnik rozpoczął działalność 30 czerwca 2013, wykonując rejs z Wilna do Brukseli jedynym Embraerem 170 we flocie (leasingowanym od "Estonian Air", noszącym malowanie "Air Lituanica" i estońską rejestrację ES-AEB). Linie Air Lituanica zostały pierwszą regularną linią lotniczą na Litwie od czasu flyLAL i Star1 Airlines, które zakończyły działalność w 2009 i 2010. Głównym udziałowcem linii lotniczej było miasto Wilno, część udziałów znalazła się również w rękach instytucji i firm z Wilna. Zaangażowanie publicznych pieniędzy w nierentownym przedsięwzięciu budziło na Litwie liczne dyskusji i protesty. 22 maja 2015 roku był ostatnim dniem działalności przewozowej firmy. Bankructwo zakończyło działalność linii lotniczej.
Flota.
Stan na 01.08.2013:

</doc>
<doc id="3005592" url="https://pl.wikipedia.org/wiki?curid=3005592" title="Południowa grań Łomnicy">
Południowa grań Łomnicy

Południowa grań Łomnicy (słow. "JJV rameno Lomnického štítu") – długi grzbiet w Tatrach Wysokich, ciągnący się w kierunku południowym (dokładnie: południowo-południowo-wschodnim) od wierzchołka Łomnicy, położonego w długiej południowo-wschodniej grani Wyżniego Baraniego Zwornika. Grań w swoim górnym odcinku oddziela od siebie Dolinę Małej Zimnej Wody na zachodzie i Dolinę Łomnicką na wschodzie. Jej fragment na południe od Łomnickiej Przełęczy stanowi Łomnicka Grań ("Lomnický hrebeň"), w dolnej części skręcająca ku południowemu wschodowi i oddzielająca tu Dolinę Zimnej Wody od Łomnickiej Uboczy.
Granią od Łomnickiej Przełęczy na Wielką Łomnicką Basztę prowadzi zielony szlak turystyczny. Jego dolny odcinek znad Łomnickiego Stawu został zamknięty, można tę trasę pokonać jedynie wyciągiem krzesełkowym.
Przebieg grani.
Poniżej wyróżniono kolejne obiekty w grani (od wierzchołka Łomnicy na południe). Słowackie nazwy podane są według czterojęzycznego słownika tatrzańskiego, wysokości – według atlasu satelitarnego Tatr i Podtatrza.
Otoczenie.
W górnej części południowa grań Łomnicy oddziela od siebie żleby opadające do sąsiadujących dolin. Największym z nich po stronie zachodniej jest Żleb Téryego, niżej wcinają się w te same stoki Siklawiczny Żleb i Łomnicki Żleb. Po stronie Doliny Łomnickiej zbocza opadające z górnego fragmentu Łomnickiej Grani noszą nazwy Łomnickiego Pola i Pustego Pola. Pomiędzy Pustym Polem a Pustą Grzędą położony jest żleb Pusta Żlebina, spadający w stronę Łomnickiego Stawu, natomiast między Pustą Grzędę a Szkaradną Grzędę wcina się Szkaradna Żlebina. Zbocza poniżej Małej Łomnickiej Baszty pokryte są kosodrzewiną i nazywane są Szerokim Polem. Poza Szkaradną Żlebiną wcina się w nie jeszcze jeden żleb – położona dalej na południe Głęboka Żlebina.
Właściwa część grani kończy się ponad Doliną Zimnej Wody, w okolicach Wodospadów Zimnej Wody i Staroleśnej Polany. Jej niewyraźnym przedłużeniem jest długi i szeroki wał morenowy, stanowiący północne ograniczenie Doliny Zimnej Wody. Ponad jej dolną częścią wznosi się w nim Suchy Wierch Łomnicki (1047 m) oraz Łomnicki Przysłop (1006 m).

</doc>
<doc id="3005593" url="https://pl.wikipedia.org/wiki?curid=3005593" title="Elham Aminzadeh">
Elham Aminzadeh



</doc>
<doc id="3005603" url="https://pl.wikipedia.org/wiki?curid=3005603" title="Naśladownikowate">
Naśladownikowate

Naśladownikowate (Mimetidae) – rodzina pająków z podrzędu Opisthothela. Zarówno polską, jak i łacińską nazwę naukową zawdzięczają zdolnościom mimetycznym. W Polsce występują 4 gatunki: guzoń pajęczarz ("Ero furcata"), guzoń garbusek ("Ero aphana"), "Ero cambridgei", "Ero tuberculata".
Rodzina Mimetidae zawiera około 150 gatunków podzielonych na 12 rodzajów, z których "Mimetus" i "Ero" są najbardziej rozpowszechnione. Naśladownikowate są zazwyczaj żółte i brązowe i mają zazwyczaj od 3 do 7 mm długości. Naśladownikowate mogą być rozpoznawane po rzędach przypominających kolce włosów na długich, przednich odnóżach; rzędy te składają się z długich kolców, poprzedzonych seriami krótszych.
Mimetidae zwykle polują na niciach pajęczyny swoich ofiar, symulując ruchy uwięzionego owada lub potencjalnego partnera. Kiedy ich zdobycz podchodzi zwabiona, łapie ją i zjada. Niektóre gatunki polują również na owady. Sposób żerowania powoduje problemy z kopulacją i niewiele wiadomo jak samce wabią samice unikając bycia pożartym. Jednakże niektóre samce z rodzaju "Gelanor" występujące w Ameryce Południowej mają niezwykle długie przydatki, których używają do zapłodnienia samicy.
Rodzaje.
Umiejscowienie w podrodzinach za: Joel Hallan.

</doc>
<doc id="3005605" url="https://pl.wikipedia.org/wiki?curid=3005605" title="When He Returns">
When He Returns

When He Returns – piosenka skomponowana przez Boba Dylana, nagrana przez niego w maju 1979 r., wydana na albumie "Slow Train Coming" w sierpniu 1979 r.
Historia i charakter utworu.
Utwór ten został nagrany w Muscle Shoals Sound Studio w Sheffield w Alabamie 4 maja 1979 r. Była to piąta sesja nagraniowa tego albumu. Producentem sesji byli Jerry Wexler i Barry Beckett.
Tekst utworu napisany jest z pewnej pozycji człowieka, który zobaczył i poznał „Prawdę”. Utwór ten, czerpiący z „Apokalipsy św. Jana” jest pełnym pasji, chociaż spokojnym wyrażeniem proroctwa i duchowego zdecydowania. Wszystko to spowodowało, że śpiew Dylana jest niezwykle charyzmatyczny.
Cały tekst jest pełen biblijnych odniesień. Wersy „For like a thief in the night/He’ll replace wrong with right” są przetworzeniem wersów z Ewangelii Mateusza (24:42-44), Łukasza (12:39-40), 1. Listu do Tesaloniczan (5:2) i z 2. Listu Piotra (3:10), w którym Jezus mówi uczniom „jak złodziej zaś przyjdzie dzień Pański”.
Już pierwszy wers tekstu ma odniesienia do Biblii: „iron rod” i „iron hand” łączą się z laską Mojżesza wykorzystywaną przez niego podczas ucieczki Żydów z Egiptu oraz z proroctwem Izajasza o nadejściu Chrystusa (11:1-4). Trzeci wers pierwszej zwrotki „For all those who have eyes and all those who have ears” jest ogólnym retorycznym zwrotem, który można znaleźć w kilku miejscach w Nowym Testamencie: u Mateusza (13:43), Marka (4:9, 4:23, 7:16 i 8:18), w Apokalipsie Jana (2:7, 2:11, 2:29, 3:6, 3:13 i 3:22). Oryginalnym wzorem jest tu Księga Ezechiela (12:1-2)
„Pan skierował do mnie te słowa: 'Synu człowieczy, mieszkasz wśród ludu opornego, który ma oczy na to, by widzieć, a nie widzi, i ma uszy na to, by słyszeć, a nie słyszy, ponieważ jest ludem opornym'”. Dylan wykorzystał to także w „Blowin’ in the Wind” („Yes’n how many ears must one man have” i „Yes’n how many times must a man turn his head/Pretending he just doesn’t see?”).
Pierwszy wers drugiej zwrotki „Truth is an arrow and the gate is narrow that it passes through” czerpie wzór z Mateusza (7:14). Z wersów „Objawienia Jana” i „Księgi Rodzaju” (4:10) Dylan utworzył pierwszy wers trzeciej zwrotki „Surrender your crown on this blood-stained ground, take off your mask”.
Wykorzystywanie biblijnej wiedzy nie jest płytkim popisywaniem się Dylana, lecz raczej sięganiem artysty do istoty największych biblijnych tematów: upadku pierwszych rodziców, Kaina i Abla, kazania na Górze i Dnia Sądu Ostatecznego.
Piosenka ta była wykonywana przez Dylana tylko podczas tournée gospelowego w latach 1979–1981.

</doc>
<doc id="3005606" url="https://pl.wikipedia.org/wiki?curid=3005606" title="Hugh Fraser">
Hugh Fraser

Hugh Fraser – osoby noszące to nazwisko:

</doc>
<doc id="3005608" url="https://pl.wikipedia.org/wiki?curid=3005608" title="Komisja Policji Obojga Narodów">
Komisja Policji Obojga Narodów

Komisja Policji Obojga Narodów – komisja rządowa utworzona na podstawie ustawy z 21 czerwca 1791 r.
Jej organem zwierzchnim była Straż Praw, Sejm zaś instancją ostateczną w razie konfliktów.
W terenie polecenia Komisji wykonywały Komisje Porządkowe Cywilno-Wojskowe. Władzy jej podlegały miasta królewskie, do pozostałych kierowała "rady i ostrzeżenia".
Komisja rozpoczęła działalność 4 lipca 1791 pod prezydencją Michała Jerzego Wandalina Mniszcha, ówczesnego marszałka wielkiego koronnego, szefa Departamentu Policji Rady Nieustającej do czasu jej rozwiązania na początku 1789. Należało do niej 15 wybieranych przez sejm komisarzy (3 z Senatu, 6 ze szlachty i 6 plenipotentów miast), po równi reprezentujących 3 prowincje (wielkopolską, małopolską i Wielkie Księstwo). Komisarze wybierani byli na dwuletnią kadencję z prawem ponownego wyboru, za swoje czynności pobierali pensję. Od kandydatów wymagano doświadczenia w pełnieniu funkcji publicznej oraz cenzusu majątkowego w postaci dziedzicznej nieruchomości. Stanowiska te były niepołączalne z mandatem poselskim, służbą wojskową lub innym urzędem.
Komisja zakończyła działalność w sierpniu 1792 roku.
Zobacz też.
Zaręczenie Wzajemne Obojga Narodów

</doc>
<doc id="3005614" url="https://pl.wikipedia.org/wiki?curid=3005614" title="Tocoa (gmina)">
Tocoa (gmina)

Tocoa – gmina ("municipio") w północnym Hondurasie, w departamencie Colón. W 2010 roku zamieszkana była przez ok. 84,2 tys. mieszkańców. Siedzibą administracyjną jest Tocoa.
Położenie.
Gmina położona jest w zachodniej części departamentu. Graniczy z 5 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005622" url="https://pl.wikipedia.org/wiki?curid=3005622" title="Stanisław Morawski (1901–1983)">
Stanisław Morawski (1901–1983)

Stanisław Morawski (ur. w 1901 w Wilnie, zm. 28 sierpnia 1983 w Łodzi) – polski inżynier leśnik, działacz Polskiego Towarzystwa Leśnego.
Syn Franciszka i Eugenii Morawskich, miał trójkę rodzeństwa: dwóch braci Czesława i Jerzego oraz siostrę Helenę. Był uczniem elitarnej szkoły Korpus Paziów w Petersburgu, tam też przeżył I wojnę światową i rewolucję bolszewicką. Swoją edukację kontynuował w Państwowej Średniej Szkole Rolniczo-Leśnej w Żyrowicach w pobliżu Grodna (obecnie na Białorusi)
Ukończył leśnictwo oraz ekonomię na Uniwersytecie Poznańskim. Po studiach pracował jako nauczyciel, a następnie kierownik Wydziału Leśnego w Szkole Rolniczo-Leśnej w Żyrowicach. W 1935 roku ożenił się z młodszą o rok lat Marią Raginis, siostrą Władysława Raginisa, późniejszego dowódcy odcinka Wizna. Miał trojkę dzieci: Halinę, Krystynę i Władysława.
W czasie wojny przeniósł się do centralnej Polski i zamieszkał w okolicach Końskich; pracując w nadleśnictwie, współpracując z konspiracyjną administracją cywilną i partyzantką. Owdowiał w 1944 roku. Ożenił się ponownie z Kazimierą Kuszelewską. Po zakończeniu działań wojennych Stanisław Morawski wyjechał do Brynku, gdzie założył Gimnazjum Leśne (szkoła kilkakrotnie zmieniała potem nazwę, obecnie Zespół Szkół Leśnych i Ekologicznych) i był jego pierwszym dyrektorem. Od 1990 roku Zespół Szkół Leśnych i Ekologicznych w Brynku nosi imię Stanisława Morawskiego. Sylwetkę Stanisława Morawskiego oraz fenomen szkoły leśnej Brynku przedstawił Jerzy Ridan w filmie dokumentalnym "Leśna rodzina" (1999). Po przejściu na emeryturę zamieszkał w Katowicach, a następnie w Łodzi. Został pochowany w Czerniejewie koło Gniezna w woj. wielkopolskim. 
Stanisław Morawski był autorem wielu publikacji z zakresu leśnictwa i ochrony środowiska. Wspólnie z prof. Janem Gresztą opracował autorską metodę rekultywacji hałd węglowych. W latach siedemdziesiątych i osiemdziesiątych współpracował z Ministerstwem Leśnictwa przy projektach ochrony środowiska naturalnego na Górnym Śląsku. W latach osiemdziesiątych współpracował z prasą II obiegu jako autor publikacji poświęconych ekologii i ochronie środowiska. 
W latach siedemdziesiątych Stanisław Morawski z inspiracji absolwenta szkoły leśnej w Żyrowicach Mieczysława Saramonowicza i wspólnie z nim rozpoczął redakcję kilkutomowej "Księgi pamiątkowej Żyrowiaków"), jednak zmarł przed ukazaniem się dwóch pierwszych tomów, które ukazały się w 1990 roku. 
Jako mąż rodzonej siostry kapitana Władysława Raginisa zaangażował się w upamiętnienie jego życia przekazując informacje oraz pamiątki po zmarłym do filii Muzeum Wojska Polskiego w Białymstoku, a także inspirując powstanie filmu dokumentalnego o obronie Wizny "Wierność" w reż. Grzegorza Królikiewicza, gdzie był konsultantem. 

</doc>
<doc id="3005623" url="https://pl.wikipedia.org/wiki?curid=3005623" title="Chrystus z krzyżem">
Chrystus z krzyżem

Chrystus z krzyżem – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco.
Postać Chrystusa niosącego krzyż na górę Kalwarię, jest jednym z najbardziej rozpowszechnionych w malarstwie El Greca. Pierwsze wersje w takim ujęciu powstawały zaraz po przybyciu malarza do Hiszpanii. Amerykański historyk sztuki Harold Wethey rozróżnił trzy wersje tego motywu. Pierwsze, których jest sześć oryginalnych wersji, posiadają niewielkie różnice w przedstawieniu korony i fizjonomii Chrystusa, ale tę samą kompozycję. Drugie wersje mają inny typ aureoli; Chrystus inaczej ma zwróconą głowę i inna jest pozycja krzyża. W trzeciej ramiona krzyża są pominięte a głowa Chrystusa odwraca się do swojej prawej strony. Prekursorem tak ujętej sceny z Triduum Paschalnego jest włoski artysta Sebastiano del Piombo i jego obraz z paryskiego Luwru.
Opis obrazu.
W latach osiemdziesiątych XVI wieku El Greco maluje Chrystusa w półpostaci (trzecia wersja), koncentrując się już tylko na jego osobie. Jezus, który w drodze na Golgotę, zatrzymuje się by nawiązać dialog z Bogiem Ojcem i zaakceptować swoje poświęcenie Najważniejszy jest tu aspekt duchowy tego wydarzenia. Postać Chrystusa wyraźnie odcina się na tle ponurego tła. Podobnie jak w innych wersjach ma wzniesione oczy ku niebu, przepełnione łzami, a twarz promieniującą blaskiem. Czoło ranione jest przez koronę cierniową, a krople krwi ściekają po jego wydłużonej szyi. Wokół jego głowy widoczna jest prostokątna aureola. W tej wersji El Greco pomija niebieską pelerynę, obecną w innych wersjach, za to czerwona tunika kontrastująca z ciemnym tłem, modelowana jest za pomocą światła i koloru na wzór artystów ze szkoły weneckiej. Chrystus zamiast krzyża na ramieniu opiera się na nim a dokładnie na belce bo tylko ona mieści się na płótnie.
Proweniencja.
Obraz w kolekcji Muzeum Thyssen-Bornemisza trafił w 1930 roku. Wcześniej znajdowało się w kolekcji Imbert w Rzymie oraz w kolekcji Neumans w Paryżu. Według kustoszy muzeum madryckiego obraz datowany jest na lata 1590–1595. Álvarez Loper umieszcza powstanie obrazu w latach 1587–1596
Inne wersje.
Prócz wersji madryckiej zachowało się kilka innych wersji nieodbiegających od oryginału, gdzie El Greco eksperymentuje z refleksem światła odbijającego się na szacie Chrystusa. Harold Wethey wymienia cztery wersje: jedną, najwcześniejszą z 1585 roku z madryckiej prywatnej kolekcji, drugą z prywatnej kolekcji z Hawany datowaną na lata 1590–1595, trzecią z lat 1587–1597 z Brooklyn Museum w Nowym Jorku i czwartą z Muzeum Sztuki religijnej w Cuenca z tego samego okresu. Ta ostatnia różni się od pozostałych kierunkiem w jakim zwrócony jest Chrystus. Jego ciało zwrócone jest w lewą stronę, głowa skierowana prosto, załzawione oczy spoglądają w niebo. Jeszcze jedna wersja tak ujętego Chrystusa z krzyżem znajduje się w kolekcji Cintas Fundation, a eksponowana jest w Lowe Art Museum w Miami. Obraz datowany jest na lata 1590–1595.

</doc>
<doc id="3005624" url="https://pl.wikipedia.org/wiki?curid=3005624" title="Jaap van Lagen">
Jaap van Lagen

Jaap van Lagen (ur. 22 grudnia 1976 roku w Ede) – holenderski kierowca wyścigowy.
Życiorys.
Początki kariery.
Van Lagen rozpoczął karierę w wyścigach samochodowych w 1999 roku w Radio 538 Saxo Cup, gdzie zdobył tytuł wicemistrzowski. W kolejnych sezonach startował w Formule Ford. Najlepiej spisywał się w Formule Ford 1800 Benelux, gdzie w latach 2000-2002 był odpowiednio na dziewiątej i dwukrotnie na pierwszej pozycji. W 2003 roku zdobył także tytuł mistrzowski w Niemieckiej Formule Volkswagen, podobnie jak w sezonie 2006 w Mégane Trophy Eurocup. 
Formuła Renault 3.5.
W latach 2005-2007 van Lagen pojawił się na starcie Formuły Renault 3.5. W pierwszych dwóch sezonach był odpowiednio 9 i 28, a w trzecim roku startów nie zdobył żadnych punktów. 
Porsche.
Od 2008 roku Holender pojawiał się na starcie Porsche Supercup. Jedynie w dwóch pierwszych sezonach był klasyfikowany, kiedy to był odpowiednio siódmy i czwarty. Zaliczył również starty w Niemieckim Pucharze Porsche Carrera, ale bez większych sukcesów.
WTCC.
W latach 2008-2009 Jaap startował w World Touring Car Championship. Jedynie w sezonie 2008 w klasie Yokohama Independents' Trophy zdołał stanąć na podium. W głównych seriach nie był klasyfikowany, jednak w 2008 roku w swojej klasie był ósmy w klasyfikacji generalnej.
Wyniki.
Podsumowanie.
† – van Lagen nie był zaliczany do klasyfikacji.

</doc>
<doc id="3005625" url="https://pl.wikipedia.org/wiki?curid=3005625" title="Holandia na Letnich Igrzyskach Olimpijskich 1920">
Holandia na Letnich Igrzyskach Olimpijskich 1920

Holandię na Letnich Igrzyskach Olimpijskich w roku 1920 w Antwerpii reprezentowało 130 sportowców (129 mężczyzn i 1 kobieta) startujących w 15 dyscyplinach. Był to czwarty start reprezentacji Holandii na letnich igrzyskach olimpijskich. Jedyną kobietą w reprezentacji była pływaczka Rie Beisenherz.
Skład kadry.
Boks.
Mężczyźni
Kolarstwo.
Mężczyźni
Lekkoatletyka.
Mężczyźni
Łucznictwo.
Mężczyźni
Piłka nożna.
Mężczyźni
Piłka wodna.
Mężczyźni
Pływanie.
Mężczyźni
Kobiety
Podnoszenie ciężarów.
Mężczyźni
Przeciąganie liny.
Mężczyźni
Strzelectwo.
Mężczyźni
Szermierka.
Mężczyźni
Wioślarstwo.
Mężczyźni

</doc>
<doc id="3005632" url="https://pl.wikipedia.org/wiki?curid=3005632" title="Himalayan (rasa kotów)">
Himalayan (rasa kotów)



</doc>
<doc id="3005635" url="https://pl.wikipedia.org/wiki?curid=3005635" title="Skookum (kot)">
Skookum (kot)



</doc>
<doc id="3005636" url="https://pl.wikipedia.org/wiki?curid=3005636" title="Witloof Bay">
Witloof Bay

Witloof Bay – belgijski sekstet muzyczny założony w 2005 roku, grający muzykę pop jazz a cappella, reprezentant Belgii podczas 56. Konkursu Piosenki Eurowizji w 2011 roku.
Z zespołem współpracuje Pierre-Laurent Babuin, który pełni funkcję inżyniera dźwięku.
Historia zespołu.
2005: Początki zespołu.
W 2005 roku sześciu znajomych śpiewaków postanowiło założyć swój własny zespół jazzowy z elementami a cappella. Głównymi inspiracjami muzyków podczas szukania pomysłu na grupę byli m.in.: The Real Group, The Beatles, William Sheller, Henri Salvador, Michel Fugain i Laurent Voulzy. Zaczęli tworzyć głównie własne wersje znanych piosenek. Członkowie grupy chcieli nadać sobie nazwę charakterystyką, która kojarzyłaby się z Belgią. Ostatecznie wymyślili Witloof Bay, ponieważ uznali, że cykoria (ang. "witloof") uważana jest za warzywo, z którym identyfikują się Belgowie.
2008-10: "Witloof Bay".
Po dwóch latach współpracy nagrali swój debiutancki album zatytułowany "Witloof Bay", który został wydany w 2008 roku. W 2010 roku muzycy wygrali Nagrodę Contemporary A Cappella Recording w kategorii The Best Folk/World Song. Wystąpili na wielu konkursach muzycznych, m.in. na London A Cappella Festival, Vocal Jazz Summit oraz Solevoci Festival.
2011: Konkurs Piosenki Eurowizji.
W 2011 roku Witloof Bay zgłosił się do krajowych eliminacji eurowizyjnych z utworem „With Love Baby”, który napisali Benoît Giaux i Roxor Loops. Tytuł nawiązał do nazwy zespołu, powstał podczas tworzenia strony internetowej zespołu ("witloofbay.be"). 30 stycznia muzycy wystąpili w półfinale selekcji i zdobyli w sumie 23 punkty (3. miejsce i 12 od publiczności oraz 11 punktów za 4. miejsce w rankingu jurorów), dzięki czemu awansowali do finału, w którym zdobyli ostatecznie najwyższe noty (12) zarówno od komisji sędziowskiej, jak i telewidzów, dzięki czemu zostali reprezentantami Belgii podczas 56. Konkursu Piosenki Eurowizji organizowanego w Düsseldorfie. Utwór był drugim w historii widowiska, który został wykonany a cappella – piosenkę w podobnym stylu wykonała grupa Vocal Group Cosmos reprezentująca Łotwę podczas konkursu w 2002 roku.
12 maja zespół wystąpił podczas drugiego półfinału konkursu z czwartym numerem startowym. Zdobył 53 punkty, które uplasowały go na 11. miejscu, niekwalifikującym do finału. Do awansu zabrakło grupie jednego punktu.
Od 2012: Druga płyta.
Witloof Bay pracuje nad materiałem na swoją drugą płytę, która ukaże się w listopadzie 2013 roku. W październiku grupa opublikowała singel „Elle s’en va”, który pojawi się na ścieżce filmowej filmu o tym samym tytule. Od 7 do 9 listopada formacja wystąpi w Auderghem Cultural Centre podczas trasy koncertowej zatytułowanej "B".
Członkowie zespołu.
W skład zespołu wchodzą:

</doc>
<doc id="3005639" url="https://pl.wikipedia.org/wiki?curid=3005639" title="Stade Nautique d’Antwerp">
Stade Nautique d’Antwerp

Stade Nautique d’Antwerp – miejsce rozgrywania konkurencji pływackich, skoków do wody oraz piłki wodnej podczas Letnich Igrzysk Olimpijskich w Antwerpii. 
Pogoda podczas zawodów była chłodna. Sportowcy opisywali wodę w basenie jako zimną i bardzo ciemną, co spowodowało potrzebę ich ogrzewania po każdym zanurzeniu. Skoki do wody odbywały się na środku basenu.

</doc>
<doc id="3005642" url="https://pl.wikipedia.org/wiki?curid=3005642" title="Jarka">
Jarka

Jarka – rzeka III rzędu, górny odcinek Gołdapy o długości 32,4 km, przepływająca przez Pojezierze Zachodniosuwalskie.
Morfometria i geologia.
Powierzchnia zlewni wynosi 237,1 km². Za początek rzeki uważa się ciek wypływający koło Szarejek. Jarka posiada trzy dopływy prawobrzeżne z jezior: Bitkowskiego, Czarnego i Rakówek, a także trzy dopływy lewobrzeżne: dopływ z Kowali Oleckich, dopływ z Pogorzeli oraz Górny Potok. Zlewnia jeziora zbudowana jest z gliny zwałowej, a miejscami występują niewielkie obszary piasków sandrowych i torfów.
Górny bieg, do wsi Pogorzel, jest płytkim i wąskim rowem wśród pól oraz łąk. Poniżej Borkowin i Żelazek wpływa w dość głęboką dolinę, miejscami przyjmującą postać jaru, co być może dało asumpt nazwie rzeki. W tym rejonie brzegi są zalesione (m.in. olchy). Poniżej Babek Jarka przepływa pomiędzy stosunkowo wydatnymi wzniesieniami i przyjmuje kilka cieków, w tym największy – Górny Potok. Prąd jest tutaj szybki, a dno piaszczyste, miejscami żwirowate i kamieniste. Po minięciu Kałkowa wpływa meandrami w wąską i zalesioną dolinę. Odtąd zyskuje znaczenie wędkarskie. Przepływa następnie pod wiaduktem zlikwidowanej linii kolejowej z Gołdapii do Żytkiejmów, a później pod drogą wojewódzką nr 651 z Goładpii do Dubeninków. Po przebyciu obszaru łąk uchodzi do jeziora Gołdap.
Przyroda.
W rzece występują: okoń, pstrąg potokowy, szczupak i inne ryby.

</doc>
<doc id="3005647" url="https://pl.wikipedia.org/wiki?curid=3005647" title="Historia Iwano-Frankowska">
Historia Iwano-Frankowska



</doc>
<doc id="3005648" url="https://pl.wikipedia.org/wiki?curid=3005648" title="Millerowie (film)">
Millerowie (film)

Millerowie (ang. "We're the Millers") – amerykańska komedia z 2013 roku w reżyserii Rawsona Marshalla Thurbera. Wyprodukowana przez Warner Bros.
Światowa premiera filmu miała miejsce 7 sierpnia 2013 roku. W Polsce premiera filmu odbyła się 15 sierpnia 2013 roku.
Opis fabuły.
Handlarz narkotyków David (Jason Sudeikis) zamierza wycofać się z interesu, gdy jego szef proponuje mu 100 tys. dolarów za przewiezienie 2 ton marihuany z Meksyku. Diler zostaje zmuszony podjąć się zadania. By nie budzić podejrzeń na granicy, zatrudnia do współpracy striptizerkę Rose (Jennifer Aniston), która ma udawać jego żonę. W dzieci obojga wcielają się Casey (Emma Roberts), która właśnie uciekła z domu, i naiwny prawiczek Kenny (Will Poulter). Cała czwórka wyrusza samochodem do Meksyku. Wszystko idzie zgodnie z planem, aż okazuje się, że towar został niedawno skradziony meksykańskiemu gangsterowi...
Obsada.
i inni

</doc>
<doc id="3005650" url="https://pl.wikipedia.org/wiki?curid=3005650" title="Roman Sas-Załozećkyj">
Roman Sas-Załozećkyj

Roman Sas-Załozećkyj (ur. w 1861, zm. w 1918) – ukraiński inżynier, działacz społeczny, poseł do Sejmu Krajowego Galicji X kadencji.
Studiował we Lwowie, Wiedniu i Zurychu. Profesor Politechniki Lwowskiej. Członek rzeczywisty Towarzystwa Naukowego im. Szewczenki, przewodniczący towarzystwa Silśkyj Hospodar, organizator i dyrektor szkoły handlowej działającej przy towarzystwie „Proswita”.
Był przedstawicielem angielskich i francuskich firm naftowych na teren Galicji. Od 1904 honorowy konsul brytyjski we Lwowie, od 1914 radca austriackiego ministerstwa robót publicznych.
Syn Wasyla Sas-Załozećkiego.
Odznaczenia.
Krzyż Wojenny za Zasługi Cywilne II klasy – w uznaniu wybitnej działalności na polu badań technicznych (16 sierpnia 1918)

</doc>
<doc id="3005652" url="https://pl.wikipedia.org/wiki?curid=3005652" title="Mieczysław Onyszkiewicz">
Mieczysław Onyszkiewicz

Mieczysław Onyszkiewicz (ur. w 1844 w Byble, zm. 1 listopada 1917 w Krakowie) – właściciel ziemski, poseł do Sejmu Krajowego Galicji IV, V, VI, VII, VIII, IX i X kadencji.
Życiorys.
Będąc uczniem gimnazjum wraz z młodszym bratem Zdzisławem (ur. 1846) walczył w powstaniu styczniowym 1862 jako podoficer kawalerii w oddziale Józefa Wysockiego. Brał udział w bitwie pod Radziwiłłowem (zakończonej niepowodzeniem 2 lipca 1863). 
W 1873 został członkiem, a w latach 1876-1882 był prezesem Rady Powiatowej w Rohatynie. 18 października 1888 został posłem do Sejmu Krajowego Galicji pozostał w jego składzie aż do 1914. W latach 1899 -1914 był członkiem Wydziału Krajowego we Lwowie. Zajmował się sprawami gospodarczymi, wspierał materialnie Krajową Radę Kolejową, działał w Radzie Szkolnej Krajowej, Komisji Regulacji Rzek w Galicji. Od 1869 członek i działacz Galicyjskiego Towarzystwa Gospodarskiego, członek jego Komitetu (15 czerwca 1892 - 18 czerwca 1903). Od 1892 był członkiem Galicyjskiego Towarzystwa Kredytowego Ziemskiego. 
W latach 1879-1890 zasiadał jako poseł w Radzie Państwa wybrany z okręgu wielkiej własności ziemskiej Rohatyn-Bóbrka. Tutaj również zajmował się sprawami gospodarczymi a zwłaszcza rozwojem i budową dróg wodnych. Politycznie związany był ze środowiskiem konserwatystów wschodniogalicyjskich grupą Podolaków. Zmarł po ciężkiej chorobie w Krakowie. Pochowany na Cmentarzu Rakowickim (pas 6 zach.-7).

</doc>
<doc id="3005657" url="https://pl.wikipedia.org/wiki?curid=3005657" title="Kongo na Mistrzostwach Świata w Lekkoatletyce 2013">
Kongo na Mistrzostwach Świata w Lekkoatletyce 2013

Kongo na Mistrzostwach Świata w Lekkoatletyce 2013 – reprezentacja Konga podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005658" url="https://pl.wikipedia.org/wiki?curid=3005658" title="Kamerun na Mistrzostwach Świata w Lekkoatletyce 2013">
Kamerun na Mistrzostwach Świata w Lekkoatletyce 2013

Kamerun na Mistrzostwach Świata w Lekkoatletyce 2013 – reprezentacja Kamerunu podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005661" url="https://pl.wikipedia.org/wiki?curid=3005661" title="Kay Francis">
Kay Francis

Kay Francis (właśc. Katherine Edwina Gibbs; ur. 13 stycznia 1905 w Oklahoma City, zm. 26 sierpnia 1968 w Nowym Jorku) – amerykańska aktorka filmowa i teatralna.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3005662" url="https://pl.wikipedia.org/wiki?curid=3005662" title="Aichi H9A">
Aichi H9A

Aichi H9A (二式練習飛行艇, Szkolna Łódź Latająca Marynarki Wzór 2 Model 11) – japońska łódź latająca z okresu II wojny światowej. Była to jedyna seryjnie produkowana łódź latająca zaprojektowana jako samolot szkolno-treningowy. Łącznie zbudowano 31 samolotów tego typu, używane były także jako samoloty patrolowe i samoloty ZOP. W czasie wojny samolot nie był znany aliantom i nie otrzymał amerykańskiej nazwy kodowej.
Tło historyczne.
Produkująca od 1920 samoloty wytwórnia Aichi Kokuki KK zyskała bardzo dobrą reputację, projektując i budując szereg wodnosamolotów i łodzi latających, używanych przez Japońską Marynarkę Wojenną. Prace nad nową łodzią latającą zostały rozpoczęte w styczniu 1940 na zamówienie dowództwa Marynarki Wojennej, które chciało mieć łódź latającą przeznaczoną do szkolenia załóg. Samolot został zaprojektowany pomiędzy majem a grudniem 1940 przez zespół projektowy, kierowany przez Morishige Mori.
W czasie projektowania samolot nosił wewnętrzne oznaczenie firmy AM-212. Krótkie oznaczenie Marynarki, H9A, oznacza kolejno: H – łódź latająca, 9 – dziewiąty typ łodzi latającej przyjęty do służby oraz A – producent. Pełna nazwa samolotu brzmi: Szkolna Łódź Latająca Marynarki Wzór 2 Model 11. Wzór 2 oznacza w niej rok wprowadzenia samolotu do służby według kalendarza japońskiego (rok 2602, czyli 1942 według kalendarza juliańskiego).
Historia konstrukcji.
Pierwszy z trzech prototypów został ukończony i oblatany we wrześniu 1940. Wszystkie trzy prototypy napędzane były silnikami Nakajima Kotobuki 41 Kai 2 o mocy 710 KM przy starcie i 780 KM na wysokości 2900 metrów, o dwupłatowych, drewnianych śmigłach. W pierwotnej wersji samolot miał niezadowalające właściwości pilotażowe i złą charakterystykę startu i lądowania na wodzie. Aby temu zaradzić, silniki zostały umieszczone niżej na skrzydłach, zmieniono konstrukcję klap oraz powiększono rozpiętość i powierzchnię skrzydeł (odpowiednio z 21 na 24 metry i z 58,62 na 63,3 metry kwadratowe). W tak zmienionej postaci (H9A1) i napędzany przez silniki Nakajima Kotobuki 42 lub 43 z trójpłatowymi, metalowymi śmigłami samolot został przyjęty przez Marynarkę, która zamówiła krótką serię produkcyjną. Łącznie w latach 1942–43 wyprodukowano 24 samoloty tego typu w fabryce Aichi i dodatkowo w 1944 cztery takie samoloty w zakładach Nippon Hikoki.
Samoloty służyły do końca wojny do zadań szkolno-treningowych oraz w ograniczonym zakresie do zadań patrolowych w pobliżu Japonii. Do końca wojny pozostały nieznane aliantom i nie otrzymały żadnej amerykańskiej nazwy kodowej. Była to jedyna seryjnie produkowana łódź latająca, zaprojektowana jako samolot szkolno-treningowy.
Opis konstrukcji.
Samolot Aichi H9A był dwusilnikową łodzią latającą ze skrzydłami typu parasol o konstrukcji metalowej krytej lekkimi blachami, sklejką i płótnem. Samolot miał podwozie częściowo chowane do kadłuba.
Napęd stanowiły dwa chłodzone powietrzem, 9-cylindrowe silniki gwiazdowe typu Nakajima Kotobuki o mocy startowej 710 KM każdy.
Załogę stanowiło do pięciu osób i do trzech uczniów.
Samolot mierzył 16,95 metrów długości i 5,25 metrów wysokości, rozpiętość skrzydeł wynosiła 24 metry, a ich powierzchnia 63,3 metrów kwadratowych. Masa własna samolotu to 4900 kilogramów, normalna masa startowa 7000 kilogramów, a maksymalna masa startowa do 7500 kilogramów.
Prędkość maksymalna wynosiła 171 węzłów (316 km/h) na wysokości 3000 metrów, a prędkość przelotowa 100 węzłów (185 km/h) na wysokości 1000 metrów. Pułap maksymalny to 6780 metrów, a zasięg samolotu – do 1160 mil morskich (2148 kilometrów).
Uzbrojenie stanowiły dwa pojedyncze karabiny maszynowe Typ 92 kalibru 7,7 mm w otwartych kabinach dziobowej i tylnej oraz do 500 kilogramów bomb lub bomb głębinowych.

</doc>
<doc id="3005664" url="https://pl.wikipedia.org/wiki?curid=3005664" title="Don Francisco">
Don Francisco

Don Francisco (ur. 28 grudnia 1940) – chilijski prezenter telewizyjny i osobowość telewizyjna.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3005668" url="https://pl.wikipedia.org/wiki?curid=3005668" title="Marilyn King">
Marilyn King

Marilyn King (ur. 11 maja 1931 w Glendale, zm. 7 sierpnia 2013 w Laguna Niguel) – amerykańska piosenkarka, jedna z sióstr grupy The King Sisters.

</doc>
<doc id="3005669" url="https://pl.wikipedia.org/wiki?curid=3005669" title="William John Rankine">
William John Rankine



</doc>
<doc id="3005672" url="https://pl.wikipedia.org/wiki?curid=3005672" title="Jawor (Góry Hańczowskie)">
Jawor (Góry Hańczowskie)

Jawor – wzniesienie w Beskidzie Niskim, w obrębie Gór Hańczowskich, na granicy ze Słowacją, w odległości około 3 km od wsi Wysowa-Zdrój, w gminie Uście Gorlickie, powiecie gorlickim, województwie małopolskim.
Góra Jawor jest uważana przez wyznawców prawosławia oraz przez grekokatolików za świętą, w związku z objawieniami maryjnymi, jakie miały tam miejsce w okresie międzywojennym. Na północnym stoku wzniesienia znajduje się greckokatolickie sanktuarium – drewniana cerkiew pod wezwaniem Opieki Matki Bożej, a także otoczone kultem źródełko. Planowana jest budowa cerkwi prawosławnej w sąsiedztwie greckokatolickiego sanktuarium (aktualnie nabożeństwa prawosławne celebrowane są przy ołtarzu polowym).

</doc>
<doc id="3005673" url="https://pl.wikipedia.org/wiki?curid=3005673" title="Hrabstwo Madison (Nebraska)">
Hrabstwo Madison (Nebraska)

Hrabstwo Madison (ang. "Madison County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 575,45 mil2 (1 490,42 km2). Według danych z 2010 r. hrabstwo miało 34 876 mieszkańców. Hrabstwo powstało w 1856 roku, a jego nazwa najprawdopodobniej pochodzi od imienia Jamesa Madisona - czwartego prezydenta Stanów Zjednoczonych, choć dość prawdopodobne jest, że nazwa tego hrabstwa pochodzi od miasta Madison, skąd pochodziła spora liczba osadników tego hrabstwa.

</doc>
<doc id="3005674" url="https://pl.wikipedia.org/wiki?curid=3005674" title="Malaika Mihambo">
Malaika Mihambo

Malaika Mihambo (ur. 3 lutego 1994 w Heidelbergu) – niemiecka lekkoatletka specjalizująca się w skoku w dal.
Jej ojciec pochodzi z Zanzibaru. W młodości trenowała judo i balet, a później zdecydowała się na lekkoatletykę.
W 2011 była dziewiąta na mistrzostwach świata juniorów młodszych w Lille Metropole. Rok później bez powodzenia startowała na światowym czempionacie juniorów w Barcelonie. Złota medalistka juniorskich mistrzostw Europy z Rieti (2013). W tym samym roku bez powodzenia startowała na mistrzostwach świata w Moskwie. Czwarta zawodniczka mistrzostw Europy w Zurychu (2014). Rok później zdobyła złoto młodzieżowych mistrzostw Europy oraz była szósta na mistrzostwach świata w Pekinie. W 2016 zdobyła brązowy medal mistrzostw Europy w Amsterdamie oraz zajęła 4. miejsce na igrzyskach olimpijskich w Rio de Janeiro.
W 2018 zdobyła złoty medal mistrzostw Europy w Berlinie, a rok później triumfowała na światowym czempionacie w Dosze. Halowa wicemistrzyni Europy z Torunia (2021). W tym samym roku wywalczyła w Tokio złoty medal igrzysk olimpijskich. W 2022 w Eugene obroniła tytuł mistrzyni świata.
Złota medalistka mistrzostw Niemiec.
Rekordy życiowe: stadion – 7,30 (6 października 2019, Doha); hala – 7,07 (14 lutego 2020, Berlin) 10. wynik w historii światowej lekkoatletyki; bieg na 60 metrów (hala) – 7,22 (22 lutego 2020, Lipsk); bieg na 100 metrów – 11,21 (30 czerwca 2019, Mannheim) / 11,13w (30 czerwca 2019, Mannheim).

</doc>
<doc id="3005676" url="https://pl.wikipedia.org/wiki?curid=3005676" title="Hrabstwo Pierce (Nebraska)">
Hrabstwo Pierce (Nebraska)

Hrabstwo Pierce (ang. "Pierce County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 574,59 mil2 (1 488,20 km2). Według danych z 2010 r. hrabstwo miało 7 266 mieszkańców. Hrabstwo powstało w 1856 roku i nosi imię Franklina Piercego - czternastego prezydenta Stanów Zjednoczonych.

</doc>
<doc id="3005680" url="https://pl.wikipedia.org/wiki?curid=3005680" title="Równanie różniczkowe Bessela zmodyfikowane">
Równanie różniczkowe Bessela zmodyfikowane

Równanie różniczkowe Bessela zmodyfikowane () – równanie różniczkowe zwyczajne drugiego rzędu o zmiennych współczynnikach wyrażane w postaci:
gdzie formula_2 jest zmienną zespoloną. Parametr rzeczywisty formula_3 nazywa się czasami "rzędem zmodyfikowanego równania Bessela" (nie mylić z rzędem równania różniczkowego !). Rozwiązaniami powyższego równania są tzw. zmodyfikowane funkcje Bessela pierwszego i drugiego rodzaju argumentu zespolonego formula_4
W przypadku, gdy zmienna niezależna w zmodyfikowanym równaniu Bessela jest rzeczywista, mamy:
a rozwiązaniami tego równania są zmodyfikowane funkcje Bessela pierwszego i drugiego rodzaju argumentu rzeczywistego formula_8
Czasami niezbyt poprawnie zmodyfikowane funkcje Bessela nazywa się funkcjami Bessela urojonego argumentu.

</doc>
<doc id="3005681" url="https://pl.wikipedia.org/wiki?curid=3005681" title="Mecze reprezentacji Polski w koszykówce mężczyzn prowadzonej przez Dirka Bauermanna">
Mecze reprezentacji Polski w koszykówce mężczyzn prowadzonej przez Dirka Bauermanna

Zestawienie meczów reprezentacji Polski w koszykówce mężczyzn prowadzonej przez Dirka Bauermanna:

</doc>
<doc id="3005685" url="https://pl.wikipedia.org/wiki?curid=3005685" title="Orlik niebieski">
Orlik niebieski

Orlik niebieski ("Aquilegia caerulea") – gatunek rośliny z rodziny jaskrowatych. Występuje w Górach Skalistych w stanach: Montana, Nowy Meksyk, Idaho i Utah, po Arizonę.

</doc>
<doc id="3005688" url="https://pl.wikipedia.org/wiki?curid=3005688" title="Concept art">
Concept art



</doc>
<doc id="3005691" url="https://pl.wikipedia.org/wiki?curid=3005691" title="Niger na Mistrzostwach Świata w Lekkoatletyce 2013">
Niger na Mistrzostwach Świata w Lekkoatletyce 2013

Reprezentacja Nigru na Mistrzostwach Świata w Lekkoatletyce 2013 liczyła 1 zawodnika.

</doc>
<doc id="3005692" url="https://pl.wikipedia.org/wiki?curid=3005692" title="Trujillo (gmina)">
Trujillo (gmina)

Trujillo – gmina ("municipio") w północnym Hondurasie, w departamencie Colón. W 2010 roku zamieszkana była przez ok. 56,9 tys. mieszkańców. Siedzibą administracyjną jest Trujillo.
Położenie.
Gmina położona jest w północno-zachodniej części departamentu. Graniczy z 7 gminami:
Od północy obszar ogranicza Morze Karaibskie.
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005697" url="https://pl.wikipedia.org/wiki?curid=3005697" title="Vittoria Belvedere">
Vittoria Belvedere

Vittoria Belvedere (ur. 17 stycznia 1972) – włoska aktorka filmowa i telewizyjna.

</doc>
<doc id="3005701" url="https://pl.wikipedia.org/wiki?curid=3005701" title="Atak na Poznań (1770)">
Atak na Poznań (1770)

Atak na Poznań – bitwa konfederatów barskich z siłami rosyjskimi, do której doszło pod Poznaniem i w jego okolicach od 16 do 19 października 1770.
W marcu 1770 Poznań rządzony przez konfederatów barskich, został zajęty przez siły rosyjskie pod dowództwem Karola Rönnego. Wcześniej przednie straże kozackie pod wodzą barona Schlippenbacha wyparły resztki wojsk konfederackich, m.in. po potyczce pod Tarnowem Podgórnym. Strata miasta została uznana za wielką klęskę Konfederacji. Rönne, po objęciu dowództwa w Poznaniu, umocnił fortyfikacje, nałożył kontrybucje na mieszczan i zapędził część z nich do prac ziemnych. Poznań stał się punktem wypadowym do walk z oddziałami konfederackimi operującymi na terenie Wielkopolski. M.in., w obawie przed atakiem konfederatów na Konin, część załogi Poznania została tam oddelegowana w październiku 1770. W mieście pozostało około 1000 Rosjan i kilka armat.
Na powyższą sytuację zareagował Kazimierz Pułaski, który licząc na wywindowanie swojej pozycji wśród marszałków Konfederacji, postanowił zdobyć Poznań. Atak rozpoczęto 16 października, nadchodząc od strony Gostynia, poprzez Śrem, Mosinę, Luboń i Dębiec. 19 października z rana zajęto wsie podpoznańskie od strony południowej, np. Wildę i zmuszono Rosjan (także kawalerię) do zamknięcia się w murach miasta. Wieczorem do Konfederatów dołączyła piechota Antoniego Madalińskiego z dwiema armatami. Niezwłocznie rozpoczęto ostrzał Bramy Wrocławskiej, a potem, nocą także ataki od strony kościoła św. Marcina. Wszystkie te zabiegi okazały się nieskuteczne i zniechęciły Pułaskiego, który dodatkowo nie znał liczby Rosjan zamkniętych w Poznaniu. Po dotarciu niesprawdzonych pogłosek o zbliżaniu się odsieczy pod wodzą majora Iwana Drewicza, zrezygnowany Pułaski nakazał odwrót przez Luboń i Stęszew, ku Częstochowie, gdzie spodziewano się ataku Rosjan na Jasną Górę.
Poznań próbowano jeszcze odzyskać 9 listopada od strony Chwaliszewa, w końcu grudnia 1770, oraz w styczniu 1771.

</doc>
<doc id="3005702" url="https://pl.wikipedia.org/wiki?curid=3005702" title="Eugenia Bosz">
Eugenia Bosz



</doc>
<doc id="3005705" url="https://pl.wikipedia.org/wiki?curid=3005705" title="Rico Rodriguez (aktor)">
Rico Rodriguez (aktor)

Rico Rodriguez (ur. 31 lipca 1998 w College Station) – amerykański aktor dziecięcy, występował w roli Manny’ego w sitcomie "Współczesna rodzina".
Życiorys.
Rodriguez urodził się i wychował w College Station, w stanie Teksas. Jego rodzicami są Diane i Roy Rodriguezowie. Ma brata, Roya Juniora, oraz siostrę, Raini Rodriguez. Jest pochodzenia meksykańskiego. Rico nie myślał o aktorstwie, do czasu kiedy jego siostra zaczęła grać.
Rico Rodriguez znany jest najbardziej z roli Manny’ego Delgado w serialu komediowym "Współczesna rodzina", w którym gra od 2009 roku. Za tę rolę otrzymał 3 nagrody oraz 4 nominacje.

</doc>
<doc id="3005706" url="https://pl.wikipedia.org/wiki?curid=3005706" title="Mecze reprezentacji Polski w piłce siatkowej kobiet prowadzonej przez Piotra Makowskiego">
Mecze reprezentacji Polski w piłce siatkowej kobiet prowadzonej przez Piotra Makowskiego

Zestawienie meczów reprezentacji Polski w piłce siatkowej kobiet prowadzonej przez Piotra Makowskiego:
Oficjalne mecze międzypaństwowe.
!colspan=7 | 2013
!colspan=7 | 2014
Mecze towarzyskie i sparingowe.
!colspan=7 | 2013
Bilans:

</doc>
<doc id="3005709" url="https://pl.wikipedia.org/wiki?curid=3005709" title="Serce bije w rytm">
Serce bije w rytm

Serce bije w rytm - pierwszy album studyjny polskiego rapera Gedza. Wydawnictwo ukazało się 24 maja 2013 roku nakładem wytwórni muzycznej B.O.R Records w kooperacji z Urban Rec. Produkcji nagrań podjęli się: Grrracz, SherlOck, Gedz, Henson, Grubz oraz Tyno. Z kolei wśród gości znaleźli się Joda, RakRaczej, Ras, Borixon, Grizzlee, Rdw, Kot Kuler, Gruby Mielzky oraz Vixen. Nagrania dotarły do 35. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3005710" url="https://pl.wikipedia.org/wiki?curid=3005710" title="Concepción Tutuapa">
Concepción Tutuapa

Concepción Tutuapa – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 1458 osób. 
Concepción Tutuapa leży około 50 km na północ od stolicy departamentu – miasta San Marcos, oraz około 35 km na zachód od rzeki Suchiate, będącej rzeką graniczną pomiędzy Gwatemalą a meksykańskim stanem Chiapas. 
Leży na wysokości 2910 metry nad poziomem morza, w górach Sierra Madre de Chiapas. 
Gmina Concepción Tutuapa.
Miejscowość jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 58 894 mieszkańców. Ludność gminy jest bardzo spójna etnicznie, w 98% są to Indianie posługujący się majańskim językiem mam. Gmina jak na warunki Gwatemali jest średniej wielkości, a jej powierzchnia obejmuje 176 km². Mieszkańcy gminy utrzymują się głównie z rolnictwa, hodowli zwierząt, rzemiosła artystycznego oraz handlu i usług.

</doc>
<doc id="3005713" url="https://pl.wikipedia.org/wiki?curid=3005713" title="John Klotz">
John Klotz

John Klotz (ur. ?, zm. ?) – belgijski żeglarz, dwukrotny olimpijczyk, zdobywca srebrnego medalu w regatach na Letnich Igrzyskach Olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył srebro w żeglarskiej klasie 6 metrów (formuła 1919). Załogę jachtu "Tan-Fe-Pah" tworzyli również Charles van den Bussche i Léon Huybrechts.
Cztery lata później zdobył zaś 5 lokatę w klasie 6 metrów na jachcie "Ciss". Załogę uzupełniali wówczas Léon Huybrechts i Léopold Standaert.

</doc>
<doc id="3005714" url="https://pl.wikipedia.org/wiki?curid=3005714" title="Laos na Mistrzostwach Świata w Lekkoatletyce 2013">
Laos na Mistrzostwach Świata w Lekkoatletyce 2013

Laos na Mistrzostwach Świata w Lekkoatletyce 2013 – reprezentacja Laosu podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005717" url="https://pl.wikipedia.org/wiki?curid=3005717" title="Hrabstwo Lincoln (Nebraska)">
Hrabstwo Lincoln (Nebraska)

Hrabstwo Lincoln (ang. "Lincoln County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 2 575,139 mil2 (6 669,58 km2). Według danych z 2010 r. hrabstwo miało 36 288 mieszkańców. Hrabstwo powstało w 1860 roku i nosi imię Abrahama Lincolna - szesnastego prezydenta Stanów Zjednoczonych.

</doc>
<doc id="3005718" url="https://pl.wikipedia.org/wiki?curid=3005718" title="Charles van den Bussche">
Charles van den Bussche

Charles van den Bussche (ur. 18 października 1876, zm. 9 października 1958) – belgijski żeglarz, olimpijczyk, zdobywca srebrnego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył srebro w żeglarskiej klasie 6 metrów (formuła 1919). Załogę jachtu "Tan-Fe-Pah" tworzyli również John Klotz i Léon Huybrechts.

</doc>
<doc id="3005719" url="https://pl.wikipedia.org/wiki?curid=3005719" title="Rozruchy głodowe w Rawiczu (1921)">
Rozruchy głodowe w Rawiczu (1921)

Rozruchy w Rawiczu w 1921 (tzw. "krwawy piątek") – demonstracja głodowa i starcia robotników, chłopów oraz bezrobotnych z policją, do jakich doszło w Rawiczu 19 sierpnia 1921.
Podłoże zajść.
Podłożem rozruchów była sytuacja gospodarcza w Polsce, na obszarze byłego zaboru pruskiego. Do czerwca 1921 tereny te były nadal oddzielone granicą celną od reszty kraju, co powodowało utrzymywanie się tutaj innego systemu płac i cen. Po zniesieniu granicy celnej doszło do gwałtownego wzrostu cen i wszechobecnej drożyzny, co wywołało intensywne protesty ludności, demonstracje i rozruchy. Często dochodziło do ostrych starć z policją, która bezwzględnie obchodziła się z protestującymi. Do jednych z najostrzejszych wystąpień należały rozruchy w Rawiczu.
Przebieg zajść.
W końcu lipca w okolicach Rawicza dochodziło do wybuchów niezadowolenia wśród chłopów i robotników. M.in. zbuntowali się pracownicy zatrudnieni przy regulacji Dąbroczni. Odmówili pracy za głodową płacę i wyruszyli w stronę Rawicza pod wodzą Lewandowskiego, aby przedstawić swoje postulaty lokalnym władzom. Żądań płacowych robotników nie przyjęto, co wywołało ich wściekłość. Rozpoczęły się walki uliczne – brukiem obrzucono rawicki ratusz. Policja zareagowała bardzo ostro – doszło do walk wręcz. Demonstrantom udało się rozbroić kilku policjantów. Reszta nierozbrojonych funkcjonariuszy wycofała się w ul. Paderewskiego, skąd oddała pierwszą salwę do głodujących. Walki trwały kilka godzin, gdyż z okolicznych wsi nadciągali uzbrojeni w kosy i widły chłopi. Miasto zostało otoczone kordonem wojska. Do nocy wyłapano lub zabito większość uczestników zajść.
Uczestnicy wydarzeń rawickich zostali osądzeni i uwięzieni. Po odbyciu wyroku duża część z nich, m.in. Lewandowski, wyjechała do Francji.
W 1962 wmurowano w ścianę ratusza w Rawiczu tablicę upamiętniającą poległych.
Lista poległych.
Podczas zajść zginęło siedem osób – trzy poległy na miejscu o 11:30, pozostałe zmarły w szpitalu 19, 20 i 21 sierpnia 1921. Najmłodszy miał 17 lat. Zbiorowy pogrzeb nastąpił 25 sierpnia na rawickim cmentarzu.
Lista poległych:

</doc>
<doc id="3005720" url="https://pl.wikipedia.org/wiki?curid=3005720" title="Aruba na Mistrzostwach Świata w Lekkoatletyce 2013">
Aruba na Mistrzostwach Świata w Lekkoatletyce 2013

Aruba na Mistrzostwach Świata w Lekkoatletyce 2013 – reprezentacja Aruby podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005721" url="https://pl.wikipedia.org/wiki?curid=3005721" title="Kodeks Koldína">
Kodeks Koldína

Kodeks Koldína ("Koldínův zákoník"), oficjalnie zwany Prawa miejskie królestwa czeskiego ("Práva městská království českého", "Práwa Měſtſká Králowſtwj Čeſkého") – kodyfikacja miejskiego prawa Czech właściwych.
Autorem Kodeksu jest Pavel Kristián z Koldína (†1589), kanclerz staromiejski. Kodeks napisał już w 1569 roku, jednak z powodu opozycji miast prawa magdeburskiego ukazał się drukiem i zatwierdzenie cesarza Rudolfa II otrzymał dopiero dziesięć lat później.
Czeskie prawo miejskie w kodyfikacji Koldina osiągnęło szczyt w recepcji prawa rzymskiego. 
Kodeks Koldína został przyjęty w Cieszynie już w 1598 roku, na Morawach w drugiej połowie XVII wieku i na początku XVIII wieku i na Górnym Śląsku w pierwszej połowie XVIII wieku. W 1784 roku rozciągnięto zakres stosowania prywatnoprawnych norm Kodeksu również na chłopów na Morawach i Śląsku Austriackim. Obowiązywało do 1811.

</doc>
<doc id="3005723" url="https://pl.wikipedia.org/wiki?curid=3005723" title="Esteban Gini">
Esteban Gini

Esteban Gini (ur. 14 lipca 1989 roku w Quilmes) – argentyński kierowca wyścigowy.
Kariera.
Gini rozpoczął karierę w wyścigach samochodowych w 2010 roku w Turismo Pista, Argentina - Clase 2, gdzie był 18 w klasyfikacji generalnej. W kolejnych latach kontynuował starty w południowoamerykańskich, głównie argentyńskich małych seriach wyścigowych. Najlepiej spisał się w 2012 roku w Copa Coronación TC Mouras. Zdobył tam bowiem tytuł wicemistrzowski.
Na sezon 2013 Argentyńczyk podpisał kontrakt z MRS GT-Racing na starty w Porsche Supercup. W żadnym z czterech wyścigów, w których wystartował, nie zdobywał jednak punktów.

</doc>
<doc id="3005724" url="https://pl.wikipedia.org/wiki?curid=3005724" title="Mistrzostwa Świata w Lekkoatletyce 2013 – maraton kobiet">
Mistrzostwa Świata w Lekkoatletyce 2013 – maraton kobiet

Maraton kobiet – jedna z konkurencji rozgrywanych podczas lekkoatletycznych mistrzostw świata na Łużnikach w Moskwie.
Obrończynią tytułu mistrzowskiego z 2011 roku była Kenijka Edna Kiplagat, która w Moskwie jako pierwsza kobieta w historii obroniła złoty medal w maratonie.
Statystyka.
Rekordy.
Tabela prezentuje rekord świata, rekord mistrzostw świata oraz najlepszy wynik na listach światowych przed rozpoczęciem mistrzostw.
Listy światowe.
Tabela przedstawia 10 najlepszych wyników uzyskanych w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie pięć zawodniczek do startu w tej konkurencji. Dodatkowo pierwszych 10 zawodniczek maratonów oznaczonych jako "IAAF Gold Label" z 2012 i 2013 zostało automatycznie zakwalifikowanych do startu w tej konkurencji (w ramach pięcioosobowych limitów dla każdego państwa).

</doc>
<doc id="3005726" url="https://pl.wikipedia.org/wiki?curid=3005726" title="Ajuterique">
Ajuterique

Ajuterique – gmina ("municipio") w środkowym Hondurasie, w departamencie Comayagua. W 2010 roku zamieszkana była przez ok. 11,4 tys. mieszkańców. Siedzibą administracyjną jest Ajuterique.
Położenie.
Gmina położona jest w południowej części departamentu. Graniczy z 3 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005727" url="https://pl.wikipedia.org/wiki?curid=3005727" title="Léopold Standaert">
Léopold Standaert

Léopold Standaert (ur. ?, zm. ?) – belgijski żeglarz, dwukrotny olimpijczyk, zdobywca brązowego medalu w regatach na Letnich Igrzyskach Olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył brąz w żeglarskiej klasie 8 metrów (formuła 1919). Załogę jachtu "Antwerpia V" tworzyli również Henri Weewauters, Willy de l'Arbre, Georges Hellebuyck i Albert Grisar.
Cztery lata później zdobył zaś 5 lokatę w klasie 6 metrów na jachcie "Ciss". Załogę uzupełniali wówczas John Klotz i Léon Huybrechts.

</doc>
<doc id="3005728" url="https://pl.wikipedia.org/wiki?curid=3005728" title="Samoa Amerykańskie na Mistrzostwach Świata w Lekkoatletyce 2013">
Samoa Amerykańskie na Mistrzostwach Świata w Lekkoatletyce 2013

Samoa Amerykańskie na Mistrzostwach Świata w Lekkoatletyce 2013 – reprezentacja Samoa Amerykańskiego podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005729" url="https://pl.wikipedia.org/wiki?curid=3005729" title="Roar Lindland">
Roar Lindland

Roar Lindland (ur. 8 lipca 1977 roku) – norweski kierowca wyścigowy.
Życiorys.
Lindland rozpoczął karierę w wyścigach samochodowych w 2005 roku w Norwegian Cup National Racing, gdzie zdobył tytuł mistrzowski. W późniejszych latach starował głównie w seriach Porsche. W latach 2008-2011 pnął się w górę w klasyfikacji generalnej Skandynawskiego Pucharu Porsche Carrera. Na początku dwukrotnie był szesnasty, a później dwukrotnie czwarty. W 2012 roku zdobył tytuł w Carrera GT Cup – Category 1.
Od sezonu 2012 Norweg rozpoczął starty w Porsche Supercup. W pierwszym sezonie zaliczył jednak jedynie starty gościnne. Rok później zdobył już dwa punkty. Został sklasyfikowany na 23. pozycji w klasyfikacji generalnej.
Wyniki.
Podsumowanie.
† – Lindland nie był zaliczany do klasyfikacji.

</doc>
<doc id="3005731" url="https://pl.wikipedia.org/wiki?curid=3005731" title="Albert Grisar">
Albert Grisar

Albert Grisar (ur. 26 września 1870, zm. 15 października 1930 w Antwerpii) – belgijski żeglarz, olimpijczyk, zdobywca brązowego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył brąz w żeglarskiej klasie 8 metrów (formuła 1919). Załogę jachtu "Antwerpia V" tworzyli również Henri Weewauters, Willy de l’Arbre, Georges Hellebuyck i Léopold Standaert.
Brat Alfreda, reprezentanta Belgii w polo na LIO 1920.

</doc>
<doc id="3005733" url="https://pl.wikipedia.org/wiki?curid=3005733" title="Kościół Notre-Dame du Sablon w Brukseli">
Kościół Notre-Dame du Sablon w Brukseli

Kościół Notre-Dame du Sablon w Brukseli (fr. "Église Notre-Dame du Sablon de Bruxelles", hol. "Onze-Lieve-Vrouw-ter-Zavelkerk") – kościół rzymskokatolicki, położony na placu Grand Sablon w centrum Brukseli. Stanowi istotny przykład gotyku brabanckiego będąc zarazem jednym z najdoskonalszych przykładów gotyku płomienistego w Belgii.
Historia i architektura.
Poprzedniczką kościoła na tym miejscu była kaplica zbudowana w 1304 roku na zlecenie cechu kuszników. Ten sam cech sfinansował również budowę kościoła (od ok. 1400 do ok. 1594 roku), dając mu wezwanie Notre-Dame des Victoires (pol. Najświętszej Marii Panny Zwycięskiej). Pięć naw kościoła zbudowano na cześć pięciu wojskowych cechów Brukseli. Kościół Notre-Dame du Sablon jest znany ze swej poczwórnej galerii z oknami, w których znajdują się jasne, kolorowe witraże, kontrastujące z szaro-białymi ścianami i łukami. Wewnątrz znajdują się dwie barokowe kaplice udekorowane symbolami pogrzebowymi z białego marmuru. Jedna z nich, zbudowana z czarnego marmuru w latach 1651–1676, została poświęcona rodowi Thurn und Taxis, twórcy europejskiego ruchu pocztowego. Znanym elementem wyposażenia jest też posąg św. Huberta, wykradziony w przeszłości z Brukseli i zabrany do Antwerpii, skąd powrócił w 1348 roku do kościoła, w którym znajduje się do dziś.

</doc>
<doc id="3005734" url="https://pl.wikipedia.org/wiki?curid=3005734" title="Comayagua (gmina)">
Comayagua (gmina)

Comayagua – gmina ("municipio") w środkowym Hondurasie, w departamencie Comayagua. W 2010 roku zamieszkana była przez ok. 118,4 tys. mieszkańców. Siedzibą administracyjną jest Comayagua.
Położenie.
Gmina położona jest w środkowej części departamentu. Graniczy z 3 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005738" url="https://pl.wikipedia.org/wiki?curid=3005738" title="Wyspy Salomona na Mistrzostwach Świata w Lekkoatletyce 2013">
Wyspy Salomona na Mistrzostwach Świata w Lekkoatletyce 2013

Wyspy Salomona na Mistrzostwach Świata w Lekkoatletyce 2013 – reprezentacja Wysp Salomona podczas mistrzostw świata w Moskwie liczyła 1 zawodniczkę, która nie zdobyła medalu.

</doc>
<doc id="3005739" url="https://pl.wikipedia.org/wiki?curid=3005739" title="Ołeksij Łeń">
Ołeksij Łeń

Ołeksij Łeń (ukr. Олексій Лень, ur. 16 czerwca 1993) – ukraiński koszykarz, występujący na pozycji środkowego, obecnie zawodnik Sacramento Kings.
W drafcie do NBA w roku 2013 został wybrany z piątym numerem. Przed draftem grał w ukraińskiej drużynie BC Dnipro Dniepropetrowsk, a następnie przez dwa sezony w uniwersyteckim klubie Maryland Terrapins.
23 września 2017 przedłużył o rok umowę z Phoenix Suns, za 4,2 miliona dolarów. 3 sierpnia 2018 został zawodnikiem Atlanty Hawks.
6 lutego 2020 w wyniku wymiany trafił do Sacramento Kings. 23 listopada dołączył do Toronto Raptors. 19 stycznia 2021 opuścił klub. 23 stycznia zawarł umowę z Washington Wizards do końca sezonu.
13 sierpnia 2021 dołączył po raz kolejny w karierze do Sacramento Kings.
Statystyki w NBA.
Na podstawie Basketball-Reference.com 
"Stan na koniec sezonu 2019/20"

</doc>
<doc id="3005742" url="https://pl.wikipedia.org/wiki?curid=3005742" title="Karl Leonard">
Karl Leonard

Karl Leonard (ur. 30 sierpnia 1976 roku) – irlandzki kierowca wyścigowy.
Kariera.
Leonard rozpoczął karierę w wyścigach samochodowych w 2003 roku w Irlandzkim Pucharze Fiat Punto, gdzie zdobył tytuł wicemistrzowski. W późniejszych latach starował głównie w seriach Porsche. W latach 2008-2012 pnął się w górę w klasyfikacji generalnej Brytyjskiego Pucharu Porsche Carrera. Rozpoczynał od dwudziestej i czternastej pozycji, a później postawił na starty w klasie - Pro-Am1, gdzie w latach 2011-2012 był odpowiednio dziewiąty i ósmy. W 2013 roku kontynuuje starty w tej klasie.
Statystyki.
† – Leonard nie był zaliczany do klasyfikacji

</doc>
<doc id="3005744" url="https://pl.wikipedia.org/wiki?curid=3005744" title="Georges Hellebuyck (ojciec)">
Georges Hellebuyck (ojciec)

Georges Hellebuyck (ur. 21 sierpnia 1890 w Antwerpii, zm. 20 lutego 1975) – belgijski żeglarz, olimpijczyk, zdobywca brązowego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył brąz w żeglarskiej klasie 8 metrów (formuła 1919). Załogę jachtu "Antwerpia V" tworzyli również Henri Weewauters, Willy de l’Arbre, Léopold Standaert i Albert Grisar.
Jego syn, również Georges, był olimpijczykiem z 1948 roku.

</doc>
<doc id="3005746" url="https://pl.wikipedia.org/wiki?curid=3005746" title="Tompall Glaser">
Tompall Glaser

Tompall Glaser, właśc. Thomas Paul Glaser (ur. 3 września 1933 w Spalding, zm. 13 sierpnia 2013 w Nashville) – amerykański piosenkarz country.

</doc>
<doc id="3005747" url="https://pl.wikipedia.org/wiki?curid=3005747" title="Jan (Garklāvs)">
Jan (Garklāvs)

Jan, imię świeckie Jānis Garklāvs (ur. 25 sierpnia 1898 w Umurdze, zm. 11 kwietnia 1982 w Chicago) – łotewski biskup prawosławny, służący kolejno w Łotewskim Kościele Prawosławnym, Rosyjskim Kościele Prawosławnym oraz w Kościele Prawosławnym w Ameryce. 
Życiorys.
Był z pochodzenia Łotyszem, urodził się w rodzinie chłopskiej. Ukończył szkołę parafialną w Lemzalu. W 1915 na ochotnika zgłosił się do oddziałów strzelców łotewskich walczących w armii rosyjskiej. Walczył w I wojnie światowej, a następnie w wojnie domowej w Rosji. W 1921 emigrował na niepodległą Łotwę, gdzie początkowo pracował jako krawiec, a następnie został psalmistą w cerkwi św. Aleksandra Newskiego w Limbaži. W 1933 rozpoczął naukę w prawosławnym seminarium duchownym w Rydze, a po uzyskaniu dyplomu końcowego w 1936 przyjął, jako celibatariusz, święcenia kapłańskie z rąk biskupa jełgawskiego Jakuba. Pracę duszpasterską podjął w cerkwi Narodzenia Pańskiego w Kolce, równocześnie także w cerkwiach św. Arseniusza w Ķūļciems, Świętych Konstantyna i Heleny w Dundadze oraz w cerkwi w Talsi. Otrzymał godność protoprezbitera.
W czasie II wojny światowej blisko współpracował z egzarchą Krajów Bałtyckich (z ramienia Patriarchatu Moskiewskiego), metropolitą Sergiuszem. Udało mu się zdobyć u okupacyjnych władz niemieckich prawo do odprawiania nabożeństw w obozach dla jeńców radzieckich. W lipcu 1942 zamieszkał w monasterze Świętego Ducha w Wilnie i 26 listopada tego samego roku złożył w nim wieczyste śluby mnisze, przyjmując imię zakonne Jan. 3 stycznia 1943 został mianowany archimandrytą.
28 lutego 1943 przyjął chirotonię na biskupa ryskiego. Ceremonia odbyła się w soborze Narodzenia Pańskiego w Rydze pod przewodnictwem metropolity Sergiusza. W październiku tego samego roku hierarcha ten mianował biskupa Jana II kandydatem na swojego zastępcę. Po zamordowaniu Sergiusza biskup ryski był przez kilka miesięcy "locum tenens" Egzarchatu Krajów Bałtyckich. Kierował również prawosławną misją na Litwie, w ramach której sprawował opiekę duchową nad radzieckimi jeńcami i wysiedlonymi z Łotwy Rosjanami (do momentu, gdy Niemcy zabronili mu tego typu działalności). 22 września 1944 na żądanie władz niemieckich ewakuował się do Lipawy, a następnie emigrował do Niemiec. Osiadł w Czechosłowacji, a gdy miejscowość, w której żył, znalazła się w strefie okupowanej przez wojska radzieckie, napisał list do patriarchy moskiewskiego i całej Rusi Aleksego I z prośbą o pomoc w uzyskaniu prawa powrotu do ZSRR. Nie uzyskawszy odpowiedzi, przedostał się do amerykańskiej strefy okupacyjnej, po czym osiadł w Bawarii i kontynuował pracę duszpasterską w obozach dla przesiedleńców.
W 1949 emigrował do USA i przyjął jurysdykcję Metropolii Amerykańskiej. W październiku tego samego roku został w tymże Kościele mianowany biskupem Detroit i Cleveland. Od 1955 był równocześnie "locum tenens" diecezji Chicago i Minneapolis. W 1957 został ordynariuszem tejże diecezji. Otworzył w niej kilka nowych parafii, cieszył się wielkim autorytetem wśród wiernych. Odszedł w stan spoczynku w 1978, resztę życia spędził w Chicago. Zmarł w 1982 i został pochowany na cmentarzu monasteru św. Tichona Zadońskiego w South Canaan.
Przez wiele lat przechowywał w swoim domu Tichwińską Ikonę Matki Bożej. Zgodnie z jego testamentem ikona została zwrócona klasztorowi w Tichwinie, gdy został on w pełni odnowiony, w 2004.

</doc>
<doc id="3005749" url="https://pl.wikipedia.org/wiki?curid=3005749" title="Willy de l’Arbre">
Willy de l’Arbre

Willy de l’Arbre (ur. 31 maja 1882 w Antwerpii, zm. 11 marca 1952 w Boechout) – belgijski żeglarz, olimpijczyk, zdobywca brązowego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył brąz w żeglarskiej klasie 8 metrów (formuła 1919). Załogę jachtu "Antwerpia V" tworzyli również Henri Weewauters, Georges Hellebuyck, Léopold Standaert i Albert Grisar.

</doc>
<doc id="3005754" url="https://pl.wikipedia.org/wiki?curid=3005754" title="Cerkiew św. Serafina z Sarowa w Kostomłotach">
Cerkiew św. Serafina z Sarowa w Kostomłotach

Cerkiew św. Serafina z Sarowa – prawosławna cerkiew parafialna w Kostomłotach. Należy do dekanatu Terespol diecezji lubelsko-chełmskiej Polskiego Autokefalicznego Kościoła Prawosławnego. Świątynia służy również miejscowemu monasterowi.
Historia.
Cerkiew została zbudowana na początku lat 50. XX w. w Dobrowodzie koło Kleszczel. Przeniesiona do Kostomłotów w 2003, w związku z utworzeniem tam męskiego monasteru i reaktywacją parafii prawosławnej. Po rekonstrukcji (2003–2005) wymieniono całe wyposażenie świątyni. Konsekracja cerkwi miała miejsce 3 maja 2005.
Architektura.
Budowla drewniana, konstrukcji zrębowej, trójdzielna. Nad kruchtą ośmioboczna wieża-dzwonnica. Prezbiterium mniejsze od nawy, zamknięte trójbocznie. Dachy cerkwi blaszane. Wieża zwieńczona ośmiobocznym dachem z cebulastą kopułą. Nad nawą dach jednokalenicowy, z cebulastą kopułą w centralnej części. Nad prezbiterium dach trójspadowy, również z cebulastą kopułą. Wewnątrz ikonostas wykonany przez Mirosława Trochanowskiego, z kopią Iwerskiej Ikony Matki Bożej, podarowaną przez mnichów z Góry Athos. Obok cerkwi drewniany budynek monasterski. Posesja ogrodzona murem z kamienia polnego.

</doc>
<doc id="3005758" url="https://pl.wikipedia.org/wiki?curid=3005758" title="Erik Cadee">
Erik Cadee



</doc>
<doc id="3005760" url="https://pl.wikipedia.org/wiki?curid=3005760" title="Arabia Saudyjska na Mistrzostwach Świata w Lekkoatletyce 2013">
Arabia Saudyjska na Mistrzostwach Świata w Lekkoatletyce 2013

Arabia Saudyjska na Mistrzostwach Świata w Lekkoatletyce 2013 – reprezentacja Arabii Saudyjskiej podczas czempionatu w Moskwie liczyła 10 zawodników.

</doc>
<doc id="3005762" url="https://pl.wikipedia.org/wiki?curid=3005762" title="Ben Barker (kierowca wyścigowy)">
Ben Barker (kierowca wyścigowy)

Ben Barker (ur. 23 kwietnia 1991 roku w Cambridge) – brytyjski kierowca wyścigowy.
Życiorys.
Barker rozpoczął karierę w wyścigach samochodowych w 2009 roku w Formule Ford. W brytyjskiej edycji był ostatecznie ósmy. Rok później odniósł sukces w Australijskiej Formule 3, gdzie zarówno w klasie Gold Star, jak i East Coast Shootout zdobył tytuł mistrzowski. W późniejszych latach Brytyjczyk starował głównie w seriach Porsche. W sezonie 2011 pojawił się w Brytyjskim oraz Australijskim Pucharze Porsche Carrera. Lepiej spisał się w Australii, gdzie był piąty. 2012 rok oznaczał dla Barkera przede wszystkim starty w Brytyjskim Pucharze Porsche Carrera. Z dorobkiem 282 punktów zajął tam drugie miejsce w klasyfikacji generalnej.
Na sezon 2013 Brytyjczyk podpisał kontrakt z ekipą Team Bleekemolen na starty w Porsche Supercup. W ciągu dziewięciu wyścigów, w których wystartował, uzbierał 66 punktów. Dało mu to dziesiątą pozycję w klasyfikacji generalnej. Sezon później jeździł w teamie Verva Lechner Racing Team z wicemistrzem cyklu, Kubą Giermaziakiem. Zajął 6. miejsce z dorobkiem 96 pkt. W kolejnym sezonie uplasował się trzy pozycje niżej, ale z innym zespołem, MOMO Megatron Team PARTRAX.
Wyniki.
Podsumowanie.
† – Barker nie był zaliczany do klasyfikacji.

</doc>
<doc id="3005764" url="https://pl.wikipedia.org/wiki?curid=3005764" title="Miedziany Kostur">
Miedziany Kostur

Miedziany Kostur – wybitne żebro w opadających do Doliny Pięciu Stawów Polskich stokach Miedzianego w Tatrach Wysokich. Zaczyna się w zworniku (2227 m) położonym około 220 m na południowy zachód od najwyższego wierzchołka Miedzianego (2237 m) i biegnie w kierunku północno-zachodnim (dokładniej NNW). Jego orograficznie prawe stoki opadają do Hrubego Piargu, lewe do Brzuchatego Piargu. Przedłużeniem Hrubego Piargu jest Francuski Żleb podchodzący pod siodełko tuż po północno-wschodniej stronie zwornika.
Górna część stoków opadających na Brzuchaty Piarg jest mało stroma i w dużym stopniu trawiasta. Najwyższa część tego stoku nosi nazwę Miedzianego Upłazu. Ma on dość spore rozmiary i jest trawiasty, ale silnie zerodowany. Stok opadający na Hruby Piarg jest stromy i skalisto-trawiasty (znajdują się tu jaskinie: Dziura w Miedzianym Kosturze I i Dziura w Miedzianym Kosturze II). Miedziany Kostur opada do wysokości około 1880 m, ma więc około 300 m różnicy wzniesień. W najniższej części zakręca w kierunku północno-wschodnim, a jego przedłużeniem jest bula zwana Niedźwiedziem (1812 m).
Pierwsze (prawdopodobnie) przejście granią Miedzianego Kostura: Mieczysław Szczuka latem 1924, I i II stopień w skali trudności UIAA. Pierwsze zejście: Orla Gorska, Ludwik Gorski i Witold Henryk Paryski 25 sierpnia 1936. Pierwsze przejście zimowe: Jerzy Hajdukiewicz i Jan Staszel, kwiecień 1951. Obecnie wspinaczka w masywie Miedzianego jest zakazana (obszar ochrony ścisłej).
Na Miedzianym Kosturze oraz na Miedzianym Upłazie znajdują się stanowiska rzadkiego gatunku rośliny skalnicy odgiętolistnej, w Polsce występującej tylko w Tatrach i to w niewielu tylko miejscach.

</doc>
<doc id="3005766" url="https://pl.wikipedia.org/wiki?curid=3005766" title="Strzelin (granit)">
Strzelin (granit)



</doc>
<doc id="3005768" url="https://pl.wikipedia.org/wiki?curid=3005768" title="Émile Cornellie">
Émile Cornellie

Émile Cornellie (ur. 15 sierpnia 1869 w Vlissingen, zm. 27 grudnia 1945 w Antwerpii) – belgijski żeglarz, olimpijczyk, zdobywca złotego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył złoto w żeglarskiej klasie 6 metrów (formuła 1907). Załogę jachtu "Edelweiß" tworzyli również Frédéric Bruynseels i Florimond Cornellie.
Był oficerem marynarki, służył na morzu podczas I wojny światowej.
Ojciec Florimonda, również żeglarza-olimpijczyka.

</doc>
<doc id="3005769" url="https://pl.wikipedia.org/wiki?curid=3005769" title="Ręka na pulsie">
Ręka na pulsie

Ręka na pulsie – debiutancki minialbum polskiego rapera Gedza. Wydawnictwo ukazało się 3 marca 2012 roku nakładem wytwórni muzycznej High Time. Produkcji nagrań podjęli się Tyno, Przemek Selekta, Zbylu, Henson oraz Salvar. Z kolei wśród gości znaleźli się 2sty, Danny, Defs, Feto, Joda, Pióro, Akcja Spontan oraz Gruby Mielzky.
Lista utworów.
Opracowano na podstawie materiału źródłowego.

</doc>
<doc id="3005770" url="https://pl.wikipedia.org/wiki?curid=3005770" title="Emile Cornellie">
Emile Cornellie



</doc>
<doc id="3005775" url="https://pl.wikipedia.org/wiki?curid=3005775" title="Powszechny strajk rolny w Wielkopolsce (1922)">
Powszechny strajk rolny w Wielkopolsce (1922)

Powszechny strajk rolny – strajk powszechny, który miał miejsce w Wielkopolsce w dniach 2–14 sierpnia 1922.
Strajk zorganizowany został przez Klasowy Związek Zawodowy Robotników Rolnych i Leśnych, wcześniej nastawiony ugodowo wobec rządu. Miał podłoże płacowe. Objął około 100 tysięcy osób, czyli ponad ¾ robotników kontraktowych zatrudnionych w rolnictwie, zwłaszcza w wielkich majątkach. Przeprowadzony został w czasie żniw, co miało zaostrzyć jego skutki. Napotkał zmasowaną akcję antystrajkową zorganizowaną przez rząd, wspierany przez oficjalną prasę, właścicieli ziemskich i kler. Na wsie wysyłano karne ekspedycje wojskowe, strzelano do strajkujących i umieszczano ich w więzieniach. Wojsko utworzyło tzw. Oddziały Asystencyjne. Zginęła bliżej nieokreślona liczba ludzi (od 14 do kilkudziesięciu robotników), a około 60 zostało rannych. Kilkaset osób straciło wolność. Do pacyfikacji strajkujących używano też sił lokalnych złożonych z chłopów indywidualnych. Aby świecić przykładem na pola wyruszali sami właściciele ziemscy i księża. List potępiający strajkujących wystosował biskup pomocniczy poznański Stanisław Kostka Łukomski. Do pomocy udawali się urzędnicy, studenci, kupcy, rzemieślnicy i zmobilizowana młodzież. Najczęściej zawierano umowy z rolnikami indywidualnymi na zbiór zbóż, jako wynagrodzenie przekazując część zbioru (np. w rejonie rawickim była to jedna na pięć zwiezionych fur).
Ostatecznie strajk zakończył się niepowodzeniem robotników rolnych. Powrócili oni do pracy bez osiągnięcia celów płacowych. Po zakończeniu akcji zdarzały się przypadki bojkotu przez robotników sklepów prowadzonych przez kupców pomagających w zbiorach.

</doc>
<doc id="3005777" url="https://pl.wikipedia.org/wiki?curid=3005777" title="Frédéric Bruynseels">
Frédéric Bruynseels

Frédéric Bruynseels (ur. 13 lipca 1888, zm. 10 października 1959) – belgijski żeglarz, olimpijczyk, zdobywca złotego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył złoto w żeglarskiej klasie 6 metrów (formuła 1907). Załogę jachtu "Edelweiß" tworzyli również Émile Cornellie i Florimond Cornellie.

</doc>
<doc id="3005778" url="https://pl.wikipedia.org/wiki?curid=3005778" title="Luksemburg na Letnich Igrzyskach Olimpijskich 1960">
Luksemburg na Letnich Igrzyskach Olimpijskich 1960

Reprezentacja Luksemburga na Letnich Igrzyskach Olimpijskich 1960 w Rzymie liczyła 52 zawodników.
Reprezentanci Luksemburga na Igrzyskach.
Boks.
Mężczyźni
Gimnastyka.
Mężczyźni
Kobiety
Kajakarstwo.
Mężczyźni
Kolarstwo szosowe.
Mężczyźni
Lekkoatletyka.
Mężczyźni
Pływanie.
Mężczyźni
Kobiety
Sztrzelectwo.
Mężczyźni
Szermierka.
Mężczyźni
Kobiety
Zapasy.
Mężczyźni

</doc>
<doc id="3005780" url="https://pl.wikipedia.org/wiki?curid=3005780" title="Uniwersytet Antwerpski">
Uniwersytet Antwerpski

Uniwersytet Antwerpski () – jeden z głównych uniwersytetów w Belgii. Został założony w 2003 roku po połączeniu trzech uniwersytetów, znanych wcześniej jako Ruca ("Universitair Centrum Antwerpen"), UFSIA ("Universitaire Faculteiten Sint-Ignacy Antwerpen") i UPA ("Universitaire Instelling Antwerpen"). Korzenie uczelni sięgają 1852 roku. Uniwersytet Antwerpski ma około 13 tys. studentów, co czyni go trzecim co do wielkości uniwersytetem we Flandrii. Na Uniwersytecie studiuje ponad 1,2 tys. studentów międzynarodowych (co stanowi ok. 9% wszystkich studentów na). Uniwersytet ten tworzy główny trzon Associatie van Universiteit en Hogescholen Antwerpen (AUHA).

</doc>
<doc id="3005782" url="https://pl.wikipedia.org/wiki?curid=3005782" title="Luksemburg na Letnich Igrzyskach Olimpijskich 1968">
Luksemburg na Letnich Igrzyskach Olimpijskich 1968

Reprezentacja Luksemburga na Letnich Igrzyskach Olimpijskich 1968 w Meksyku liczyła 5 zawodników.
Reprezentanci Luksemburga na Igrzyskach.
Kolarstwo szosowe.
Mężczyźni
Lekkoatletyka.
Mężczyźni
Pływanie.
Kobiety
Sztrzelectwo.
Mężczyźni
Szermierka.
Kobiety

</doc>
<doc id="3005784" url="https://pl.wikipedia.org/wiki?curid=3005784" title="Kościół św. Jana Chrzciciela w Sadownem">
Kościół św. Jana Chrzciciela w Sadownem

Kościół św. Jana Chrzciciela w Sadownem – rzymskokatolicki kościół w Sadownem. Usytuowany jest na skraju wsi, niedaleko cmentarza, przy drodze w kierunku wsi Sadoleś.
Historia.
Kościół drewniany z XVI w..
Pierwszy drewniany kościółek został wzniesiony w 1524, a parafię erygowała Kapituła Kolegiaty Warszawskiej. Poświęcenie świątyni odbyło się przy udziale prawie całej kapituły w maju 1525. Pierwszym plebanem został mianowany 6 października 1525 ks. Jan Drogoszewski z Drogoszewa (prob. 1524-1530). Kolejnym był ks. Jan Poddębek. Na wniosek innego plebana ks. Walentego Jeziorkowskiego (prob. 1560-1581) w 1580 Kapituła Warszawska poszerzyła wcześniejsze uposażenia kościoła sadowieńskiego, a sto lat później sprowadziła tutaj wielu osadników zwanych Kurpiami.
Kościół drewniany z XVIII w..
Na miejscu pierwszej, starej świątyni Kapituła Warszawska postanowiła wznieść kolejną nową. To zadanie otrzymał zarządca dóbr raźnieńskich (do 1748) – prałat i delegat Kapituły Warszawskiej ks. Antoni Kazimierz Ostrowski, przyszły biskup inflancki, kujawski i arcybiskup gnieźnieński. W 1747 postawił tymczasową kaplicę i plebanię, a w 1748 – na miejscu poprzedniej – zbudował drewnianą, na podmurowaniu z dwiema wieżami świątynię pw. św. Jana Chrzciciela i św. Kazimierza. Jej konsekracji dokonał 17 lipca 1803 prepozyt jadowski – ks. Franciszek Remigiusz Zambrzycki z Zambrzyc, biskup tytularny Dardanus (10.12.1781), sufragan kijowski. Funkcję proboszcza (1729-1751) w tym czasie pełnił ks. Antoni Paweł Zembrzuski (1689-1751). W dniu 15 stycznia 1793 Kapituła Warszawska powiększyła fundusz kościoła sadowieńskiego, staraniem byłego wicekustosza kościoła kolegiackiego w Warszawie – ks. kan. Jakuba Minaszowicza (1746-1800), ówczesnego proboszcza (1789-1800).
W 1816 dobra raźnieńskie, a wraz z nimi Sadowne, zostały przekazane (za twierdzę zamojską) przez rząd Księstwa Warszawskiego Stanisławowi Kostka hr. Zamoyjskiemu. Dnia 6 grudnia 1824 nabył je Andrzej hr. Zamoyski, który w 1834 przeprowadził gruntowny remont parafialnego kościoła. W ramach represji popowstaniowych w 1866 większość beneficjum kościelnego została zabrana przez władze carskie i przekazana oficerowi rosyjskiemu Andrzejowi Hulanickiemu. Od 1898 zwolennikiem budowy nowej świątyni był ks. Adam Sadowski (1842-1909), w latach 1892-1905 proboszcz sadowieński. Jego staraniem Urząd Gubernialny w Siedlcach przyjął 30 października 1901 projekt arch. Kazimierza Zajączkowskiego (1854-1904), głównego budowniczego powiatu węgrowskiego. Podjęte dzieło kontynuował ks. Stefan Obłoza (1847-1924), kolejny w latach 1905-1922 proboszcz w Sadownem.
Kościół murowany z XX w..
Obecny neogotycki kościół zbudowano w 1906-1909, po rozebraniu drugiego w kolejności kościoła drewnianego z 1748. Budowę w jednej trzeciej części wsparł syn Andrzeja Zamoyskiego - hrabia Zdzisław (1842-1925), w latach 1875-1911 dziedzic klucza jadowskiego i kołodziążskiego. Autorem poprawionej wersji pierwszego projektu był arch. Zygmunt Zdański z Urzędu Gubernialnego w Siedlcach, który razem z Wacławem Wędrowskim z Warszawy nadzorował również prace budowlane. Wznoszenie fundamentów rozpoczęto 14 czerwca 1906. Roboty murarskie wykonał majster Wacław Wędrowski. Poświęcenia kamienia węgielnego w dniu 24 czerwca 1907 dokonał ks. Ignacy Jasiński (1860-1944), w latach 1914-1919 dziekan węgrowski. Budowę ukończono 26 września 1909, a 3 października, w święto Matki Bożej Różańcowej odbyło się uroczyste poświęcenie świątyni, którego dokonał miejscowy proboszcz ks. Stefan Obłoza (piastował tę funkcję w latach 1905-1922). Konsekracji nowej świątyni dokonał w niedzielę po św. Bartłomieju Apostole, czyli 27 sierpnia 1910 ks. Franciszek Jaczewski, w latach 1889-1914 biskup lubelski i administrator apostolski diecezji podlaskiej.
W 1915 wojska rosyjskie zarekwirowały trzy dzwony, które rewindykowano w 1923. Na początku II wojny światowej ok. 13 września 1939 Niemcy spalili wikariat i budynki gospodarcze, a świątynię zamienili na tymczasowy obóz dla polskich jeńców wojennych, niszcząc przy tym i rabując wiele sprzętów liturgicznych. W czasie działań wojennych w 1941 został uszkodzony dach oraz wybito wiele szyb. W tym też roku wojska niemieckie zabrały cztery dzwony, w tym jeden zabytkowy z 1745.
Po II wojnie światowej.
Pierwsza gruntowna naprawa dachu została przeprowadzona w 1948 i 1950, staraniem ks. Józefa Makarewicza (1886-1952), proboszcza w latach 1925-1952.
W 2004 ks. kan. Marian Zbieć ufundował tablicę upamiętniającą ks. kan. Stefana Obłozę – budowniczego obecnego kościoła. Tablicę tę umieszczono w przedsionku kościoła. Pięć lat później, w setną rocznicę ukończenia budowy kościoła parafianie ufundowali drugą tablicę pamiątkową, która zawisła na przedniej ścianie kościoła, po lewej stronie od głównego wejścia.
Opis, architektura.
Kościół jest w stylu neogotyckim, murowany. Znajduje się w nim Tabernakulum i Chrzcielnica z początku XIX wieku. W ołtarzach bocznych wiszą obrazy: Matki Boskiej z Dzieciątkiem z drugiej połowy XVII lub początku XVIII wieku (wcześniej był tam obraz Najświętszej Maryi Panny Narodzenia); Św. Jana Napomucena z XVIII wieku; Św. Kazimierza z XVIII wieku (o charakterze ludowym); Chrztu w Jordanie z pierwszej połowy XIX wieku. 10 kwietnia 1972 kościół został wpisany do rejestru zabytków pod nr 949.
Otoczenie kościoła.
Na placu przed kościołem stoi murowana kapliczka wzniesiona w stylu gotyckim w 1917, staraniem ówczesnego wójta i prezesa Dozoru Kościelnego Antoniego Brudko. Obok kościoła po drugiej stronie drogi znajduje się stara, drewniana plebania zbudowana w latach 1827-1828 (w 1983 wpisana do rejestru zabytków pod nr 340), dzięki składce parafian i Andrzeja hr. Zamoyskiego. Wszystko nadzorował ks. Szymon Banaszewski (zm. 1858), który w latach 1824-1832 był proboszczem. Drewniana plebania jest parterowa, na planie prostokąta, siedmioosobowa, z gankiem na osi. Tuż przy starej plebanii stoi nowa, piętrowa i murowana plebania. Ta ostatnia zbudowana w 1977 przez ks. Piotra Aleksandrowicza (1904-1981), proboszcza w latach 1952-1981. Na posesji kościelnej ks. kan. Marian Zbieć, w latach 1981-2003 proboszcz sadowieński, wzniósł w latach 2002-2003 nowy budynek parafialny. Został on poświęcony 27 grudnia 2003 przez ks. bp Antoniego P. Dydycza. Po drugiej stronie kościoła stoi dom parafialny, który został wzniesiony w latach 1942-1943 pod kierunkiem ks. Józefa Makarewicza (prob. 1925-1952). Obecnie mieszkają w nim księża wikariusze.
W czasie okupacji na plebanii przebywali księża wysiedleni z innych diecezji lub uciekający przed represjami. W latach 1940-1942 schronienie znaleźli tu ks. Władysław Ograniszczek z diecezji poznańskiej i ks. Bolesław Dobkowski z diecezji łuckiej. W latach 1944-1945 na tej samej zasadzie przebywał w Sadownem ks. Jan Chmieliński z diecezji płockiej.

</doc>
<doc id="3005785" url="https://pl.wikipedia.org/wiki?curid=3005785" title="Florimond Cornellie">
Florimond Cornellie

Florimond Cornellie (ur. 1 maja 1894, zm. 1978) – belgijski żeglarz, olimpijczyk, zdobywca złotego medalu w regatach na letnich igrzyskach olimpijskich w 1920 roku w Antwerpii.
Na Letnich Igrzyskach Olimpijskich 1920 zdobył złoto w żeglarskiej klasie 6 metrów (formuła 1907). Załogę jachtu "Edelweiß" tworzyli również Émile Cornellie i Frédéric Bruynseels.
Jego ojcem był Émile Cornellie, również żeglarz-olimpijczyk.

</doc>
<doc id="3005786" url="https://pl.wikipedia.org/wiki?curid=3005786" title="Luksemburg na Letnich Igrzyskach Olimpijskich 1972">
Luksemburg na Letnich Igrzyskach Olimpijskich 1972

Reprezentacja Luksemburga na Letnich Igrzyskach Olimpijskich 1972 w Monachium liczyła 11 zawodników.
Reprezentanci Luksemburga na Igrzyskach.
Kolarstwo szosowe.
Mężczyźni
Lekkoatletyka.
Mężczyźni
Łucznictwo.
Mężczyźni
Kobiety
Sztrzelectwo.
Mężczyźni
Szermierka.
Mężczyźni

</doc>
<doc id="3005798" url="https://pl.wikipedia.org/wiki?curid=3005798" title="Luksemburg na Letnich Igrzyskach Olimpijskich 1976">
Luksemburg na Letnich Igrzyskach Olimpijskich 1976

Reprezentacja Luksemburga na Letnich Igrzyskach Olimpijskich 1972 w Montrealu liczyła 8 zawodników.
Reprezentanci Luksemburga na Igrzyskach.
Kolarstwo szosowe.
Mężczyźni
Lekkoatletyka.
Mężczyźni
Sztrzelectwo.
Mężczyźni
Szermierka.
Mężczyźni

</doc>
<doc id="3005802" url="https://pl.wikipedia.org/wiki?curid=3005802" title="Rehling (ujednoznacznienie)">
Rehling (ujednoznacznienie)

Niemcy:
Osoby:
Zobacz też:

</doc>
<doc id="3005804" url="https://pl.wikipedia.org/wiki?curid=3005804" title="Sachie Ishizu">
Sachie Ishizu

 – japońska tenisistka.
Jej największym sukcesem w karierze juniorskiej jest finał Wimbledonu 2010, w którym przegrała z Kristýną Plíškovą 3:6, 6:4, 4:6. Najwyżej w rankingu była na 162. miejscu (10 lutego 2014). Największym osiągnięciem Ishizu jest złoty medal na uniwersjadzie w 2013 w grze pojedynczej po pokonaniu w finale Sabriny Santamarii z USA 6:2, 7:5 oraz drużynowej. Grać w tenisa zaczęła w wieku 4 lat. Jest trenowana przez swojego ojca, Yasuhiko. Studiowała na University of Tsukuba, jednak w 2013 zdecydowała się wyjechać do USA.

</doc>
<doc id="3005806" url="https://pl.wikipedia.org/wiki?curid=3005806" title="Luksemburg na Letnich Igrzyskach Olimpijskich 1980">
Luksemburg na Letnich Igrzyskach Olimpijskich 1980

Reprezentacja Luksemburga na Letnich Igrzyskach Olimpijskich 1980 w Moskwie liczyła 3 zawodników.
Reprezentanci Luksemburga na Igrzyskach.
Lekkoatletyka.
Mężczyźni
Łucznictwo.
Mężczyźni
Strzelectwo.
Mężczyźni

</doc>
<doc id="3005809" url="https://pl.wikipedia.org/wiki?curid=3005809" title="Luksemburg na Letnich Igrzyskach Olimpijskich 1984">
Luksemburg na Letnich Igrzyskach Olimpijskich 1984

Reprezentacja Luksemburga na Letnich Igrzyskach Olimpijskich 1984 w Los Angeles liczyła 5 zawodników.
Reprezentanci Luksemburga na Igrzyskach.
Lekkoatletyka.
Mężczyźni
Łucznictwo.
Mężczyźni
Kobiety
Sztrzelectwo.
Mężczyźni

</doc>
<doc id="3005811" url="https://pl.wikipedia.org/wiki?curid=3005811" title="Hrabstwo Douglas (Nebraska)">
Hrabstwo Douglas (Nebraska)

Hrabstwo Douglas (ang. "Douglas County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 339,35 mil2 (878,91 km2). Według danych z 2010 r. hrabstwo miało 517 110 mieszkańców. Hrabstwo powstało 23 listopada 1854 roku i nosi imię Stephena Douglasa - senatora stanu Illinois.

</doc>
<doc id="3005813" url="https://pl.wikipedia.org/wiki?curid=3005813" title="Luksemburg na Letnich Igrzyskach Olimpijskich 1988">
Luksemburg na Letnich Igrzyskach Olimpijskich 1988

Reprezentacja Luksemburga na Letnich Igrzyskach Olimpijskich 1988 w Seulu liczyła 8 zawodników.
Reprezentanci Luksemburga na Igrzyskach.
Lekkoatletyka.
Mężczyźni
Kobiety
Łucznictwo.
Kobiety
Pływanie.
Mężczyźni
Kobiety
Sztrzelectwo.
Mężczyźni

</doc>
<doc id="3005815" url="https://pl.wikipedia.org/wiki?curid=3005815" title="Mieczysław Kociubiński">
Mieczysław Kociubiński

Mieczysław Józef Kociubiński (ur. 1910 w Jarosławiu, zm. 1996 w Przemyślu) – kapłan diecezji przemyskiej, rektor kościoła św. Ducha w Jarosławiu i dyrektor Archiwum Przemyskiego w Przemyślu.
Życiorys.
Urodził się 7 czerwca 1910 roku w Jarosławiu jako syn Wincenta i Antoniny z domu Antoniewicz. W 1930 roku zdał egzamin maturalny, następnie odbył w latach 1930–1935 studia filozoficzne w Seminarium Duchownym w Przemyślu. 23 czerwca 1935 roku przyjął święcenia kapłańskie w katedrze przemyskiej. Pracował jako wikariusz od 1935 roku w Nowym Żmigrodzie, od 1938 roku w Harcie, od 1940 w Dubiecku. Od czerwca do lipca 1941 był administratorem w Izdebkach, a następnie od 13 lipca 1941 do 11 lutego 1943 wikariusz w Jaśle. W latach 1943–1944 był administratorem w parafii Nowosielce Kozickie. Od 2 września 1944 do 25 sierpnia 1947 pełnił funkcję wikariusza w Rzeszowie, a potem od 26 sierpnia 1947 do 1 sierpnia 1951 w Krośnie. Od 2 września 1951 do 23 lipca 1957 pracował jako katecheta w Brzozowie. Od 24 lipca 1957 związany był z Jarosławiem, jako wikariusz i katecheta w szkole podstawowej nr. 3 i liceum Sztuk Plastycznych. 1 kwietnia 1966 objął funkcję rektora kościoła pw. Świętego Ducha w Jarosławiu. 1 września 1976 roku został dyrektorem Archiwum Diecezji Przemyskiej. Funkcję tę sprawował do 1 września 1991 roku gdy przeszedł na emeryturę W 1967 roku otrzymał tytuł kanonika, 10 września 1971 roku obdarzony przywilejem noszenia rokiety i mantoletuu, 14 października 1977 roku został honorowym kanonikiem kapituły katedralnej w Przemyślu. Zmarł 21 marca 1996 roku w szpitalu w Przemyślu. Pochowany został na Starym Cmentarzu w Jarosławiu.

</doc>
<doc id="3005818" url="https://pl.wikipedia.org/wiki?curid=3005818" title="Aleksander Onyszkiewicz">
Aleksander Onyszkiewicz

Aleksander Onyszkiewicz (ur. 1722 w Jarosławiu zm. 1776 tamże) – mieszczanin
Życiorys.
Urodził się 10 lutego 1722 roku w Jarosławiu jako przedstawiciel zamożnej ruskiej rodziny mieszczańskiej. Był bratem Pelagii Wapińskiej, Anastazji Barłowej oraz Hilariona Onyszkiewicza. W latach 1763-1772 pełnił funkcje kierownicze w radzie miejskiej. Wspólnie ze szwagrem Eliaszem Wapińskim był właścicielem kamienicy zwanej Lazurowiczowską, na której ciążył czynsz, który należało płacić bractwu Różańca Świętego. Był też właścicielem kamienicy Szultzowskiej. W latach 1760-1776 pełnił funkcje kierownice w instytucjach brackich. Zmarł 24 czerwca 1776 roku w Jarosławiu. 

</doc>
<doc id="3005819" url="https://pl.wikipedia.org/wiki?curid=3005819" title="Yves Clausse">
Yves Clausse

Yves Clausse (ur. 4 lutego 1969) – luksemburski pływak, uczestnik Letnich Igrzysk 1988 i 1992.
Podczas igrzysk olimpijskich w 1988 roku wystartował na dystansach 50, 100 i 200 metrów stylem dowolnym, lecz we wszystkich konkurencjach odpadł w eliminacjach.
Cztery lata później na igrzyskach w Barcelonie startował w tych samych konkurencjach: 50, 100 i 200 metrów stylem dowolnym. Jednak w żadnej z nich nie awansował z eliminacji.

</doc>
<doc id="3005823" url="https://pl.wikipedia.org/wiki?curid=3005823" title="Biberbach">
Biberbach



</doc>
<doc id="3005826" url="https://pl.wikipedia.org/wiki?curid=3005826" title="Idea Volley 2002 Bolonia">
Idea Volley 2002 Bolonia



</doc>
<doc id="3005829" url="https://pl.wikipedia.org/wiki?curid=3005829" title="Alwin de Prins">
Alwin de Prins

Alwin de Prins (ur. 29 października 1978 w Dendermonde) – luksemburski pływak, uczestnik Letnich Igrzysk 2000, Letnich Igrzysk 2004 i Letnich Igrzysk 2008.
Występu na igrzyskach olimpijskich.
Startował trzykrotnie w konkurencji 100 metrów stylem klasycznym na igrzyskach olimpijskich w latach 2000-2008. W 2000 w Sydney zajął 3. miejsce w swoim wyścigu eliminacyjnym uzyskując czas 1:04,37, który nie dał mu awansu. Cztery lata później w Atenach, wynik 1:03,32 dał mu ponownie 3. miejsce w swoim biegu eliminacyjnym (27. ogółem), jednak nie przeszedł do następnej rundy. Podczas jego ostatnich igrzysk w 2008 w Pekinie, zajął 51. miejsce w rankingu ogólnym, a w swoich eliminacjach 5. miejsce z czasem 1:03,64.
We wrześniu 2008 ogłosił zakończenie kariery na swoim blogu.

</doc>
<doc id="3005837" url="https://pl.wikipedia.org/wiki?curid=3005837" title="Pallavolo Ornavasso">
Pallavolo Ornavasso

Pallavolo Ornavasso, włoski żeński klub siatkarski powstały w 1995 w Ornavsso. Klub występuje w rozgrywkach Serie A1 pod nazwą Openjobmetis Ornavasso, do której po raz pierwszy w historii awansował w 2013.

</doc>
<doc id="3005839" url="https://pl.wikipedia.org/wiki?curid=3005839" title="IHF Volley Frosinone">
IHF Volley Frosinone

IHF Volley Frosinone, włoski żeński klub siatkarski powstały w Frosinone. Klub występuje w rozgrywkach Serie A1, do której po raz pierwszy w historii awansował w 2013.

</doc>
<doc id="3005840" url="https://pl.wikipedia.org/wiki?curid=3005840" title="Singapur na Mistrzostwach Świata w Lekkoatletyce 2013">
Singapur na Mistrzostwach Świata w Lekkoatletyce 2013

Singapur na Mistrzostwach Świata w Lekkoatletyce 2013 – reprezentacja Singapuru podczas czempionatu w Moskwie liczyła 1 zawodnika.

</doc>
<doc id="3005841" url="https://pl.wikipedia.org/wiki?curid=3005841" title="Luc Decker">
Luc Decker

Luc Decker (ur. 3 marca 1977 w Luksemburgu) – luksemburski pływak, uczestnik Letnich Igrzysk 2000 w Sydney.
Startował w konkurencji 100 metrów stylem motylkowym podczas igrzysk olimpijskich w 2000 roku. W swoim wyścigu eliminacyjnym zajął 4. miejsce z czasem 56,10, który nie dał mu awansu. Ogółem zajął 47. miejsce.
Był rekordzistą Luksemburga na dystansach 50, 100 i 200 metrów stylem motylkowym.

</doc>
<doc id="3005842" url="https://pl.wikipedia.org/wiki?curid=3005842" title="Pakistan na Mistrzostwach Świata w Lekkoatletyce 2013">
Pakistan na Mistrzostwach Świata w Lekkoatletyce 2013

Pakistan na Mistrzostwach Świata w Lekkoatletyce 2013 – reprezentacja Pakistanu podczas czempionatu w Moskwie liczyła 1 zawodnika.

</doc>
<doc id="3005846" url="https://pl.wikipedia.org/wiki?curid=3005846" title="Oman na Mistrzostwach Świata w Lekkoatletyce 2013">
Oman na Mistrzostwach Świata w Lekkoatletyce 2013

Oman na Mistrzostwach Świata w Lekkoatletyce 2013 – reprezentacja Omanu podczas czempionatu w Moskwie liczyła 1 zawodnika.

</doc>
<doc id="3005848" url="https://pl.wikipedia.org/wiki?curid=3005848" title="Georges Welbes">
Georges Welbes

Georges Welbes (ur. 11 czerwca 1944) – luksemburski pływak, uczestnik Letnich Igrzysk 1964 w Tokio.
Wystartował w konkurencji 100 metrów stylem dowolnym podczas igrzysk olimpijskich w 1964 roku. W swoim wyścigu eliminacyjnym zajął 6. miejsce z czasem 58.6, który nie dał mu awansu.

</doc>
<doc id="3005851" url="https://pl.wikipedia.org/wiki?curid=3005851" title="Fritz Cremer">
Fritz Cremer

Fritz Cremer (ur. 22 października 1906 w Arnsbergu, zm. 1 września 1993 w Berlinie) – niemiecki rzeźbiarz, malarz, grafik i rysownik.
Życiorys.
W latach 1922–1928 uczył się kamieniarstwa w Essen. Jako czeladnik kamieniarski wykonał kilka rzeźb projektu Willa Lammerta. Uczęszczał na kursy sztuki w szkole Folkwanga w Essen. W latach 1929–1934 studiował w Vereinigte Staatsschulen für freie und angewandte Kunst Berlinie u Wilhelma Gerstla, a następnie do 1940 doskonalił swoje umiejętności w mistrzowskiej pracowni Pruskiej Akademii Sztuk Pięknych.
W latach 1934–1938 odbywał podróże studyjne po Europie – początkowo do Paryża, potem do Londynu, gdzie spotkał Bertolta Brechta i Helenę Weigel. Po II wojnie światowej osiedlił się początkowo w Wiedniu, gdzie w latach 1946–1950 wykładał na Uniwersytecie Sztuki Stosowanej. W 1950 zamieszkał w Berlinie, w NRD i objął klasę mistrzowską w Niemieckiej Akademii Sztuki, w której w latach 1974–1983 pełnił funkcję wiceprezesa. Odbył podróże studyjne do Związku Radzieckiego, Chin i Egiptu.
Poglądy.
W 1929 został członkiem Komunistycznej Partii Niemiec. W czasie II wojny światowej nawiązał bliski kontakt z Czerwoną Orkiestrą, w której działali rzeźbiarze Kurt Schumacher i Walter Küchenmeister. W latach 1940–1944 służył w Wehrmachcie w Grecji, w jednostce artylerii przeciwlotniczej w Eleusis i na Krecie. Po powrocie do Niemiec został w 1946 członkiem Socjalistycznej Partii Jedności Niemiec.
Życie prywatne.
Był synem tapicera Alberta Cremera. Po jego śmierci w 1908 wdowa Christine z dziećmi Fritzem i Emmy zamieszkała w Essen-Relinghausen. Po jej śmierci Fritz wychowywał się w rodzinie górnika.
Około 1930 pozostawał w związku z austriacką tancerką Hanną Berger. W 1942 Berger należąca do Czerwonej Orkiestry została uwięziona przez Gestapo. W 1944 udało się jej uciec.
W 1950 Cremer poślubił malarkę i ceramiczkę Christę von Carnap.
Zmarł w Berlinie i został pochowany na cmentarzu w dzielnicy Pankow.
Twórczość.
Rzeźbił portrety ("Bertold Brecht", 1956) i akty ("Ewa", 1949; "Młoda miłość", 1961). Jednak głównie tworzył rzeźby pomnikowe, poświęcone martyrologii więźniów hitleryzmu, w tym najbardziej znaną, monumentalną rzeźbę grupową zrealizowaną dla Buchenwaldu, przedstawiającą więźniów zrywających się do walki (1952–1958). Stworzył też pomnik dla byłego obozu w Ravensbrück (1959–1960) i "Pomnik bojowników o Hiszpanię" (1968). W przeciwieństwie do obowiązującego w NRD socrealizmu, rzeźby Cremera nie unikają ekspresyjnej stylizacji i naturalizmu.
Cremer był też wybitnym akwarelistą i grafkiem, autorem m.in. cyklu litografii "Noc Walpurgii" (1955).

</doc>
<doc id="3005852" url="https://pl.wikipedia.org/wiki?curid=3005852" title="Nagórzanka">
Nagórzanka

Nagórzanka (ukr. Нагірянка, "Nahirianka") – osiedle na Ukrainie, w rejonie czortkowskim obwodu tarnopolskiego, w hromadzie Nagórzanka. Siedziba hromadzie Nagórzanka.
Znajduje się tu stacja kolejowa Jagielnica, położona na linii Biała Czortkowska – Zaleszczyki – Stefaneszty.
Historia.
Pod koniec XIX wieku wraz z Jagielnicą należała do dóbr Ułaszkowce, będących własnością Karola Lanckorońskiego.
W II Rzeczypospolitej miejscowość znajdowała się w województwie tarnopolskim, w powiecie czortkowskim.
Pod koniec września 1943 roku oddział Ukraińskiej Powstańczej Armii spalił liczne zabudowania.
Obecnie w miejscowości znajduje się dwustopniowa szkoła, klub, dwie biblioteki, dwa przedszkola, męski zespół wokalny „Lubystok”, ludowy zespół pieśni łemkowskiej „Poticzok”. W Nagórzance mieści się także zamek.

</doc>
<doc id="3005854" url="https://pl.wikipedia.org/wiki?curid=3005854" title="Tell Afis">
Tell Afis

Tell Afis – stanowisko archeologiczne w północno-zachodniej Syrii, położone ok. 40 km na południowy zachód od Aleppo.
W latach 1988-1992 prace wykopaliskowe na stanowisku tym prowadzone były przez archeologów włoskich pod kierunkiem Stefanii Mazzoni i Sereny Marii Cecchini.
Stanowisko to zasiedlone było od końca II tys. p.n.e. do pierwszych wieków I tys. p.n.e. Do IX w. p.n.e. rozwinęło się ono z niewielkiego osiedla o charakterze wiejskim w duże, dobrze zaplanowane i ufortyfikowane centrum miejskie z własną cytadelą i dolnym miastem otoczonym murem kazamatowym z cegły mułowej. 
Najważniejszym zabytkiem pochodzącym z tego stanowiska jest odnaleziona tu w 1903 roku stela z aramejską inskrypcją Zakkura, króla Hamat. Opisuje ona zwycięstwo Zakkura nad koalicją 17 wrogich królestw, odniesioną po tym, jak ich wojska obległy go w mieście Hazrek (też Hatarikka, Hadarik, biblijne Hadrach). Niektórzy uczeni identyfikują Tell Afis z Hazrek, stolicą królestwa Luasz, które Zakkur zjednoczył z królestwem Hamat. Jeżeli Tell Afis to Hazrek, to miasto to stać się mogło siedzibą nowej aramejskiej dynastii rządzącej Hamat. Inni uczeni identyfikują Tell Afis ze wspomnianym również w inskrypcji miastem Apisz, od którego powstać miała arabska nazwa stanowiska. Edward Lipiński, który identyfikuje Tell Afis z Hazrek, wskazuje jednak, że nazwa Apisz odnosić się mogła do dzielnicy świątynnej, zlokalizowanej najprawdopodobniej na cytadeli, gdzie znajdowała się świątynia boga Il-Wera.
W trakcie wojny domowej w Syrii Tell Afis miało być jednym ze stanowisk archeologicznych które ucierpiały w wyniku nielegalnych wykopalisk.

</doc>
<doc id="3005856" url="https://pl.wikipedia.org/wiki?curid=3005856" title="René Wagner (pływak)">
René Wagner (pływak)

René Wagner (ur. 7 maja w Mamer) – luksemburski pływak, uczestnik Letnich Igrzysk 1960 w Rzymie.
Wystartował w konkurencji 100 metrów stylem dowolnym podczas igrzysk olimpijskich w 1960 roku. W swoim wyścigu eliminacyjnym zajął ostatnie, 7. miejsce z czasem 1:04.3. Nie awansował do półfinałów.

</doc>
<doc id="3005857" url="https://pl.wikipedia.org/wiki?curid=3005857" title="Europejska Liga Beach Soccera 2013">
Europejska Liga Beach Soccera 2013

Europejska Liga Beach Soccera 2013 zainaugurowała 24 maja, a zakończyła się 11 sierpnia 2013. W Superfinale zwyciężyła Rosja, uplasowując się przed Portugalią oraz Szwajcarią. W barażach o miejsce w dywizji A zwyciężyła reprezentacja Francji. Polska zajęła ostatecznie piąte miejsce w Dywizji A.
W Dywizji A znalazło się 12 zespołów: siedem najlepszych zespołów poprzedniego sezonu oraz pięć najlepszych ekip ubiegłorocznego turnieju barażowego. Do Dywizji B trafiło 12 niżej notowanych zespołów. Rywalizacja w obu dywizjach została podzielona na pięć tur eliminacyjnych i odbywała się w systemie kołowym, aby wyłonić 16 zespołów, które następnie awansowały do Superfinału (osiem najlepszych drużyn Dywizji A) oraz turnieju barażowego (ostatnia drużyna Dywizji A oraz siedem najlepszych drużyn Dywizji B). Turniej finałowy, czyli Superfinał oraz turniej barażowy, odbył się w dniach 8–11 sierpnia w Torradembarra, w Hiszpanii.
I tura eliminacyjna – 24–26 maja, Kijów, Ukraina.
Nagrody indywidualne.
MVP: Bogusław Saganowski
Król strzelców: Oleg Zborowskij (6 goli)
Najlepszy bramkarz: Witalij Sidorienko
II tura eliminacyjna – 14–16 czerwca, Terracina, Włochy.
Nagrody indywidualne.
MVP: Nuno Belchior
Król strzelców: Alan Cavalcanti, Nuno Belchior, Oleg Zborowskij, Patrick Ax (4 gole)
Najlepszy bramkarz: Stefano Spada
III tura eliminacyjna – 21–23 czerwca 2013, Valence, Francja.
Nagrody indywidualne.
MVP: Dejan Stankovic
Król strzelców: Dejan Stankovic (8 goli)
Najlepszy bramkarz: Valentin Jaeggy
IV tura eliminacyjna – 19–21 lipca, Haga, Holandia.
Nagrody indywidualne.
MVP: Patrick Ax
Król strzelców: Bogusław Saganowski, Henrik Salveson (6 goli)
Najlepszy bramkarz: Frank Van Der Gees
V tura eliminacyjna – 2–4 sierpnia, Moskwa, Rosja.
Nagrody indywidualne.
MVP: Ilja Leonow
Król strzelców: Llorenc Gomez (6 goli)
Najlepszy bramkarz: Sascha Penke
Turniej finałowy – 8–11 sierpnia, Torradembarra, Hiszpania.
Nagrody indywidualne.
MVP: Ilja Leonow
Król strzelców: Dejan Stankovic (9 goli)
Najlepszy bramkarz: Francisco Donaire

</doc>
<doc id="3005858" url="https://pl.wikipedia.org/wiki?curid=3005858" title="Zeno Clash II">
Zeno Clash II

Zeno Clash II – gra komputerowa z gatunku bijatyk z elementami fabularnej gry akcji przedstawiona z perspektywy pierwszej osoby. Stworzona przez chilijskie studio ACE Team jako kontynuacja gry "Zeno Clash" i wydana w 2013 roku przez firmę Atlus na platformy Microsoft Windows, PlayStation 3 i Xbox 360. W "Zeno Clash II" obecny jest tryb kooperacji.

</doc>
<doc id="3005859" url="https://pl.wikipedia.org/wiki?curid=3005859" title="Rudy Muller">
Rudy Muller

Rudy Muller (ur. 23 lutego 1942 w Luksemburgu) – luksemburski pływak, uczestnik Letnich Igrzysk 1960 w Rzymie.
Wystartował w konkurencji 100 metrów stylem grzbietowym podczas igrzysk olimpijskich w 1960 roku. W swoim wyścigu eliminacyjnym zajął ostatnie, 7. miejsce z czasem 1:12,3. Nie awansował do półfinałów.

</doc>
<doc id="3005861" url="https://pl.wikipedia.org/wiki?curid=3005861" title="Herb gminy Sadowne">
Herb gminy Sadowne

Herb gminy Sadowne – znak gminnej wspólnoty samorządowej w Sadownem.
14 sierpnia 1992 Rada Gminy Sadowne przyjęła uchwałę nr XVI/102/92W o ustanowieniu herbu gminy Sadowne. Przyjęto projekt przedstawiony przez Krystynę Policzkowską-Gałecką z Warszawy. 
Opis i Symbolika.
Na tarczy w kolorze błękitnym, zielonym i żółtym w górnej, błękitnej części widnieje krzyż, niżej, z lewej strony na zielonym tle – kłos żyta, nawiązuje do historii osady i rolniczego charakteru gminy. Krzyż to odniesienie do erygowania parafii w Sadownem w 1524 i wybudowania kościoła na najwyższym wzniesieniu w okolicy. Kłos żyta symbolizuje rolniczy charakter gminy i patriotyczne tradycje ruchu ludowego, natomiast liść dębu – pominiki przyrody pozostałe w gminie po wykarczowanej Puszczy Kamienieckiej.

</doc>
<doc id="3005866" url="https://pl.wikipedia.org/wiki?curid=3005866" title="Erny Schweitzer">
Erny Schweitzer

Ernest "Erny" Schweitzer (ur. 13 kwietnia 1939 w Ettelbruck) – luksemburski pływak, uczestnik Letnich Igrzysk 1960 w Rzymie.
Startował w konkurencji 200 metrów stylem klasycznym podczas igrzysk olimpijskich w 1960 roku, lecz został zdyskwalifikowany w eliminacjach.

</doc>
<doc id="3005868" url="https://pl.wikipedia.org/wiki?curid=3005868" title="Obdam (miasto)">
Obdam (miasto)

Obdam – miasto w północnej Holandii, w prowincji Holandia Północna, w gminie Koggenland. Do 1 stycznia 2007 roku było siedzibą gminy o tej samej nazwie. W 2008 roku miasto zamieszkiwało ok. 4,7 tys. mieszkańców.
W miejscowości znajduje się stacja kolejowa Obdam.

</doc>
<doc id="3005875" url="https://pl.wikipedia.org/wiki?curid=3005875" title="Obdam (ujednoznacznienie)">
Obdam (ujednoznacznienie)



</doc>
<doc id="3005876" url="https://pl.wikipedia.org/wiki?curid=3005876" title="Frans De Haes">
Frans De Haes

François "Frans" De Haes (ur. 28 lipca 1899 w Antwerpii, zm. 4 listopada 1923 tamże) – belgijski sztangista. Złoty medalista olimpijski z Antwerpii.
Brał udział w igrzyskach w 1920 roku w Antwerpii. Zdobył wówczas złoty medal w podnoszeniu ciężarów w kategorii piórkowej (do 60 kg). W swojej karierze pobił jeden rekord świata.

</doc>
<doc id="3005877" url="https://pl.wikipedia.org/wiki?curid=3005877" title="Franciszkanie Niepokalanej">
Franciszkanie Niepokalanej

Franciszkanie Niepokalanej (łac. "Congregatio Fratrum Franciscanorum Immaculatae", siglum FFI) – katolicki instytut zakonny na prawie papieskim powstały w 1970 r. jako zreformowana gałąź franciszkanów konwentualnych.
Historia.
Założycielami zgromadzenia jest dwóch włoskich franciszkanów: Stefano Maria Manelli i Gabriele Maria Pellettieri, główną zaś inspiracją - dekret II soboru watykańskiego Perfectae Caritatis, traktujący o odnowie życia zakonnego. Dokument ten wzywał członków instytutów życia konsekrowanego do powrotu do źródeł danego instytutu i odnowienia charyzmatu założyciela. Drugim ważnym elementem dekretu jest wezwanie do "aggiornamento - "odnalezienia się we współczesnych czasach. Ojcowie założyciele od 1965 r. poświęcili się rozeznawaniu, modlitwie i studiach nad charyzmatem franciszkańskim. Szczególną uwagę zwrócili wówczas na św. Maksymiliana Marię Kolbego. W 1970 r. generał zakonu udzielił zgody na odnowiony sposób życia franciszkańskiego w klasztorze w Frigento. Wspólnota szybko rozrastała się. W 1990 r. franciszkanie Niepokalanej otrzymali zatwierdzenie na prawie biskupim, a w 1998 r. na prawie papieskim.
W 1982 r. powstała gałąź żeńska Franciszkanki Niepokalanej, również potwierdzona w 1998 r. przez papieża Jana Pawła II. Analogicznie istnieją również tercjarze Niepokalanej.
Zwyczaje.
Członkowie tych dwóch zgromadzeń składają czwarty ślub – maryjny – obok czystości, ubóstwa i posłuszeństwa. Zobowiązuje on braci i siostry do życia na wzór Maryi. Podobne zobowiązanie składali franciszkanie konwentualni związani ze św. Maksymilianem, lecz tylko jako ślub prywatny.
Bracia noszą habit i kaptur tego samego kroju, co franciszkanie konwentualni, w kolorze szaro-niebieskim. Zamiast tradycyjnego franciszkańskiego pozdrowienia: "Pax et Bonum (z języka łacińskiego Pokój i Dobro) "używa się: "Ave Maria" (z języka łacińskiego Zdrowaś Maryjo).
Aktualna sytuacja.
Obecnie wspólnota franciszkanów Niepokalanej liczy sobie 305 braci oraz 120 postulantów. Siedziba władz znajduje się w Frigento, we Włoszech. Jedna z placówek (zakon żeński) funkcjonuje w Warszawie.
Interwencja papieska.
Szybki rozwój wspólnoty oraz używanie nadzwyczajnej formy rytu rzymskiego wzbudziły uwagę Stolicy Świętej. Papież Franciszek zalecił w 2013 zbadanie sprawy Kongregacji ds. Instytutów Życia Konsekrowanego. Na komisarza apostolskiego został mianowany Fidenzio Volpi OFMCap. 11 lipca 2013 Papież Franciszek zabronił celebrowania mszy w nadzwyczajnej formie rytu rzymskiego. Nowym przełożonym został o. Alfonso Bruno. Założyciela zgromadzenia i dotychczasowego przełożonego, o. Stefano Manellego odizolowano od zakonników. Zamknięto rzymskie seminarium duchowne należące do Franciszkanów Niepokalanej. Przez rok zakazano wyświęcania w zgromadzeniu diakonów i prezbiterów.

</doc>
<doc id="3005878" url="https://pl.wikipedia.org/wiki?curid=3005878" title="Szlak pieszy nr 3574">
Szlak pieszy nr 3574

 Szlak pieszy nr 3574 – znakowany szlak turystyczny w województwie wielkopolskim, łączący Nową Wieś ze Spławiem.
Szlak ten rozpoczyna się od leśnej drogi w Nowej Wsi, części Swarzędza, po pewnym czasie wchodzi na teren Poznania i łączy się z niebieskim szlakiem. Kończy na przystanku MPK „Spławie”.

</doc>
<doc id="3005879" url="https://pl.wikipedia.org/wiki?curid=3005879" title="Irlandia na Mistrzostwach Świata w Lekkoatletyce 2013">
Irlandia na Mistrzostwach Świata w Lekkoatletyce 2013

Irlandia na Mistrzostwach Świata w Lekkoatletyce 2013 – reprezentacja Irlandii podczas czempionatu w Moskwie liczyła 11 zawodników.

</doc>
<doc id="3005880" url="https://pl.wikipedia.org/wiki?curid=3005880" title="VBTP-MR">
VBTP-MR

VBTP-MR ("Guarani") – kołowy transporter opancerzony opracowany wspólnie przez firmę Iveco oraz brazylijską armię jako następca pojazdów EE-9 Cascavel i EE-11 Urutu.
Pracę nad nowym transporterem opancerzonym dla armii brazylijskiej rozpoczęto w roku 2007, a zakończono w roku 2011. Brazylia zamówiła ponad 2000 pojazdów tego typu, mają być one dostarczone w latach 2012-2030. Produkcja ma się odbywać w Brazylii, z 60% udziałem lokalnych podwykonawców. W oparciu o transporter VBTP-MR planuje się też stworzenie innych pojazdów, m.in. niszczyciela czołgów z armatą kal. 120 mm.
Opancerzenie VBTP-MR zapewnia ochronę załogi przed odłamkami artyleryjskimi i ostrzałem z małokalibrowej broni strzeleckiej. Ponadto ochronę można zwiększyć montując dodatkowy pancerz kompozytowy. W celu zapewnienia ochrony przed wybuchem min podwozie ma kształt V, a wnętrze wyłożono specjalną matą przeciwodłamkową.
Jako uzbrojenie proponowany jest zdalnie sterowany wkm kal. 12,7 mm, km kal. 7,62 mm lub granatnik automatyczny kal. 40 mm. Innym proponowanym uzbrojeniem jest działko kal. 30 mm oraz wyrzutnia przeciwpancernych pocisków kierowanych.

</doc>
<doc id="3005881" url="https://pl.wikipedia.org/wiki?curid=3005881" title="Cerkiew Podwyższenia Krzyża Świętego w Jałówce">
Cerkiew Podwyższenia Krzyża Świętego w Jałówce

Cerkiew pod wezwaniem Podwyższenia Krzyża Świętego – prawosławna cerkiew parafialna w Jałówce. Należy do dekanatu Gródek diecezji białostocko-gdańskiej Polskiego Autokefalicznego Kościoła Prawosławnego.
Opis.
Świątynia mieści się w pobliżu Rynku, przy ulicy Lipowej.
Cerkiew zbudowano w latach 1958–1966 według projektu prof. Aleksandra Grygorowicza, w miejscu poprzedniej, spalonej w 1941 w czasie działań wojennych. Pierwsze nabożeństwo odprawiono 14 listopada 1966. Konsekracji świątyni dokonał 16 maja 1982 arcybiskup białostocki i gdański Sawa.
Cerkiew architektonicznie nawiązuje do wzorów dawnej sztuki bizantyjskiej. Jest to budowla murowana, centralna ("tetrakonchos"), w kształcie rotundy z apsydami, zwieńczona przeszkloną kopułą, wspartą na czterech profilowanych filarach. Ściany wewnątrz zostały ozdobione polichromią autorstwa Józefa Łotowskiego i Jarosława Wiszenki. Witraże w czterech głównych oknach cerkwi zostały zaprojektowane przez Aleksandra Grygorowicza i wykonane w pracowni Adama Gołembowskiego z Poznania. Ikonostas sprowadzono z nieistniejącej obecnie cerkwi św. Jerzego w Suwałkach.
Obok cerkwi znajduje się dzwonnica (będąca jednocześnie kaplicą pomocniczą) oraz cmentarz. Posesja jest ogrodzona kamiennym murem (z bramą i furtką), zaprojektowanym przez ks. Eugeniusza Konachowicza.
Cerkiew, kaplicę-dzwonnicę, cmentarz cerkiewny i ogrodzenie wpisano 20 lipca 2002 do rejestru zabytków pod nr A-69.
W latach 2008–2011 dokonano zewnętrznego remontu świątyni, m.in. wymieniono krzyż na kopule oraz blaszane pokrycie kopuły i zadaszenia, wykonano orynnowanie, a także przemalowano elewację na kolor biały.

</doc>
<doc id="3005883" url="https://pl.wikipedia.org/wiki?curid=3005883" title="Cerkiew św. Serafima z Sarowa w Kostomłotach">
Cerkiew św. Serafima z Sarowa w Kostomłotach



</doc>
<doc id="3005884" url="https://pl.wikipedia.org/wiki?curid=3005884" title="Odpust świętego Piotra">
Odpust świętego Piotra



</doc>
<doc id="3005885" url="https://pl.wikipedia.org/wiki?curid=3005885" title="Teodor Studyta">
Teodor Studyta

Teodor Studyta (ur. w 758 w Konstantynopolu, zm. 11 listopada 826 w Klasztorze Hagios Tryphon w Bitynii) − mnich bizantyjski, święty Kościoła katolickiego i prawosławnego.
Życiorys.
Urodził się w Konstantynopolu, od młodości gorący przeciwnik ikonoklazmu. W 794 został igumenem klasztoru w Sakkudion w Bitynii, lecz wygnano go do Tesalonik za ekskomunikę Konstantyna VI (tzw. schizma moechiańska). Po śmierci cesarza został powołany na igumena klasztoru Studion w Konstantynopolu, gdzie przeprowadził reformę. W 809 ponownie wygnany za odmowę przyjęcia komunii św. od patriarchy Nicefora I. W 811 ponownie powrócił, lecz znowu go wygnano w 814 z powodu walki z ikonoklazmem. Do końca życia przebywał w różnych klasztorach Bitynii. Zmarł w 826 w Klasztorze Hagios Tryphon. W 844 jego ciało sprowadzono do klasztoru Studion. Był autorem wielu listów, katechez, mów pogrzebowych, dzieł teologicznych i epigramatów. Znany, podobnie jak wielu mnichów z klasztoru Studion, ze starannej kaligrafii.

</doc>
<doc id="3005888" url="https://pl.wikipedia.org/wiki?curid=3005888" title="Puzzle (album 2sty'ego)">
Puzzle (album 2sty'ego)

Puzzle – pierwszy album studyjny polskiego rapera i producenta muzycznego 2sty'ego. Wydawnictwo ukazało się 26 lipca 2013 roku nakładem wytwórni muzycznej Urban Rec. Produkcji nagrań podjęli się sam 2sty, a także Natz, Zerojeden, Marsan, Ka-Meal, Trepson, Sherlock, Expe, Eigus, Morte, O.S.T.R., KPSN oraz Bejotka. Z kolei wśród gości na płycie znaleźli się: Kot Kuler, HuczuHucz, Iza Sokołowska, Gedz, Beeres,Karwan, Bonson oraz W.E.N.A.
Nagrania dotarły do 23. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3005889" url="https://pl.wikipedia.org/wiki?curid=3005889" title="Archidiecezja Jaunde">
Archidiecezja Jaunde

Archidiecezja Jaunde – diecezja rzymskokatolicka w Kamerunie. Powstała w 1890 jako prefektura apostolska Kamerunu. Ustanawiana kolejno: wikariatem apostolskim Kamerunu (1905), wikariatem apostolskim Jaunde (1931), archidiecezją (1955).

</doc>
<doc id="3005891" url="https://pl.wikipedia.org/wiki?curid=3005891" title="Glenn Garland">
Glenn Garland

Glenn Garland jest amerykańskim montażystą filmowym, znanym ze współpracy z reżyserem i muzykiem rockowym Robem Zombie.
W branży filmowej debiutował pod koniec lat osiemdziesiątych. Pierwszym filmem, przy którym zlecono mu samodzielną pracę, był western Clyde'a Ware'a "Banda złego Jima" z 1990 roku. Do 2013 Garland zmontował blisko pięćdziesiąt filmów, z których popularniejsze to "Miłość i honor" (2013), "Król Kalifornii" (2007) i "Pokerzyści" (2003). Kolaboracja montażysty z Robem Zombie przyniosła w efekcie takie horrory, jak "Bękarty diabła" (2005), "Halloween" (2007), "Halloween II" (2009), "The Lords of Salem" (2012) i "31" (2016).

</doc>
<doc id="3005893" url="https://pl.wikipedia.org/wiki?curid=3005893" title="FRAPH">
FRAPH

Front pour l'Avancement et le Progrès Haitien – paramilitarna organizacja haitańska działająca na początku lat 90. XX wieku.
Grupa powstała w 1993 roku. Jej przywódcami byli Emmanuel „Toto“ Constant, Alphonse Lahens i Mireille Durocher-Bertin. Organizacja popierała wojskowy reżim (pełniąc niejako funkcję szwadronu śmierci) i zwalczała ruch Lavalas będący politycznym zapleczem obalonego prezydenta Jean-Bertranda Aristide. Do sierpnia 1993 r. zamordowali około 1500 zwolenników Aristide’a. W grudniu 1993 r. podpalili dzielnicę nędzy Cite Soleil. Duża część członków bojówek wywodziła się z dawnej policji politycznej Tonton Macoute. Przywódcy organizacji uciekli z kraju po rozpadzie wojskowego reżimu w 1994 roku. W przeciągu kolejnych lat zostali skazani zaocznie za udział w zabójstwach politycznych.

</doc>
<doc id="3005894" url="https://pl.wikipedia.org/wiki?curid=3005894" title="Sam Baldock">
Sam Baldock

Samuel Edward Thomas Baldock (ur. 15 marca 1989) – angielski piłkarz występujący na pozycji napastnika w Brighton &amp; Hove Albion.

</doc>
<doc id="3005895" url="https://pl.wikipedia.org/wiki?curid=3005895" title="Diecezja Bafia">
Diecezja Bafia

Diecezja Bafia – diecezja rzymskokatolicka w Kamerunie. Powstała w 1965 jako prefektura apostolska. Diecezja od 1968.

</doc>
<doc id="3005896" url="https://pl.wikipedia.org/wiki?curid=3005896" title="Nauru na Mistrzostwach Świata w Lekkoatletyce 2013">
Nauru na Mistrzostwach Świata w Lekkoatletyce 2013

Nauru na Mistrzostwach Świata w Lekkoatletyce 2013 – reprezentacja Nauru podczas czempionatu w Moskwie liczyła 1 zawodniczkę.

</doc>
<doc id="3005897" url="https://pl.wikipedia.org/wiki?curid=3005897" title="Miedziany Upłaz">
Miedziany Upłaz



</doc>
<doc id="3005898" url="https://pl.wikipedia.org/wiki?curid=3005898" title="Plac Magistracki w Wałbrzychu">
Plac Magistracki w Wałbrzychu

Plac Magistracki (Kaiser Wilhelm Platz, później Rathaus Platz) – plac w Wałbrzychu, powstał w 1854 roku.
Plac po II wojnie światowej nazwano Placem Wolności później Obrońców Stalingradu. Potocznie jest nazywany „Drugim Rynkiem”, w bliskiej odległości znajduje się Rynek, centralna część miasta. Położony jest w centrum Wałbrzycha u zbiegu ulic Słowackiego, Gdańskiej, Sienkiewicza, Dmowskiego i Kopernika.
Plac był wielokrotnie przebudowywany. Przed ostatnią przebudową w 2014 roku, znajdowała się na nim finezyjna fontanna miejska, przedstawiającą kąpiącą się nagą kobietę. Przy placu usytuowana jest zabytkowa zabudowa: ratusz, prokuratura i kamienice mieszkalne dwu- i trzypiętrowe, z zapleczem usługowym. Ostatnia przebudowa była na przełomie 2013 i 2014 roku. Ruch samochodowy na placu został ograniczony.
Wygląd placu.
Od września 2014 roku, po rewitalizacji na środku placu znajduje się podświetlana fontanna, która co jakiś czas zmienia barwę światła, cały plac został wyłożony kostką i płytami z granitu, zasadzono nową roślinność. Rzeźba terenu jest wykonana w trzech etapach i połączone schodami, od strony gmachu prokuratury teren jest wyższy i obniża się w kierunku gmachu ratusza. Od strony gmachu prokuratury najwyższej części placu, zlokalizowane są trzy zejścia ze schodami a pomiędzy nimi klomby z roślinnością, zejścia są ulokowane od rogu ulicy Słowackiego i naprzeciw gmachu prokuratury oraz od rogu ulicy Gdańskiej, następne zejście do środkowej części placu znajduje się od kamienicy nr 3a. Na środkowej części placu znajduje się fontanna oraz klomby z roślinnością i małą architekturą, od strony kamienicy nr 9 stoi pogodynka w oszklonej witrynie. Ze środkowej części placu, ulokowane jest duże zejście ze schodami prowadzące do najniższej części placu, zejście rozciąga się od rogu skrzyżowania ulicy Dmowskiego i Kopernika aż do ulicy Sienkiewicza i kończącym się przy kamienicy nr 9 zaraz za stojącą pogodynką. Przy zejściu naprzeciwko gmachu ratusza w środkowej części placu, znajduje się wkopana kapsuła czasu z 2014 roku, przypomina o tym wyryty napis na jednej z granitowych płyt. W najniższej części placu, zaraz przy schodach naprzeciwko gmachu ratusza, został wykonany herb Wałbrzycha z kolorowych granitowych kostek. Gmach prokuratury i ratusza został podświetlony iluminacją. Rewitalizacja placu miała na celu uatrakcyjnić plac i przywrócić charakter historyczny z XX wieku.
Wygląd placu przed rewitalizacją.
Plac ma kształt kwadratu, wokół są parkingi oddzielone pasami zieleni. Środkowa część placu jest wyłożona płytami granitowymi i otoczona murem oporowym. Na samym środku placu jest fontanna z czterema wodotryskami, w środku fontanny znajduje się rzeźba kąpiącej się nagiej kobiety. Fontannę otaczają nasadzone kwiaty. Wejście od strony ratusza jest poprzedzone schodami i murami oporowymi, dawniej koło schodów stały na cokołach cztery lwy. Praktycznie od 1946 roku plac się nie zmienił.
Historia.
Przez lata swojego istnienia plac był zazwyczaj miejscem relaksu. Znajdowały się tam minipark, altana ogrodowa, fontanna, pomniki. Od 1893 roku stał na placu na wysokim cokole pomnik cesarza Wilhelma I. W 1900 roku postawiono drugi pomnik, pierwszego kanclerza cesarskich Niemiec – Ottona von Bismarcka. W czasie II wojny światowej na placu wybudowano wielki basen przeciwpożarowy.
Po wojnie przebudowano plac, który do dzisiejszego dnia nie zmienił wyglądu. Przebudową placu po wojnie zajął się Jan Duda – Naczelnik Wydziału Technicznego. Ze względu na pochyły teren wykonano mury oporowe i schody wejściowe, obok schodów postawiono cztery lwy, na środku wykonano fontannę z czterema wodotryskami. 21 stycznia 2014 roku rozpoczęła się rewitalizacja placu, zakończenie i otwarcie nastąpiło 7 września 2014 roku, plac został oddany do użytku po rewitalizacji, która miała na celu uatrakcyjnić i przywrócić historyczny wygląd placu z XX wieku.

</doc>
<doc id="3005899" url="https://pl.wikipedia.org/wiki?curid=3005899" title="Zamek w Nagórzance">
Zamek w Nagórzance

 
Zamek w Nagórzance (w literaturze także jako: zamek w Jagielnicy) – zamek wybudowany pod koniec XV w. jako drewniany, znajduje się na wzniesieniu w małej miejscowości Nagórzanka obok Jagielnicy.
Historia.
Warownia została przebudowana na murowaną na przełomie XVI/XVII w. przez Stanisława Lanckorońskiego, wojewodę ruskiego i hetmana wielkiego koronnego. W 1648 r. zamek oparł się najazdowi kozackiemu, ale już w 1655 r. na skutek zdrady został zdobyty po kilku dniach oblężenia. W 1672 r. w wyniku utraty przez Polskę wschodnich ziem na rzecz imperium osmańskiego po kapitulacji polskiej twierdzy w Kamieńcu Podolskim był miejscem ewakuacji załogi twierdzy i następnie został oddany Turkom przez jej właściciela Hieronima Lanckorońskiego, po czym stał się siedzibą Ibrahima Szejtana. Zamek odbity został przez chorążego Sieniawskiego we wrześniu 1673 roku, a w styczniu 1674 roku z niego wyruszył Hieronim Lanckoroński przeciwko Turkom pod dowództwem wojewody Jana Potockiego. Ponownie opanowali go Turcy w 1680 roku, ale w 1683 roku na stałe opanowali go Polacy dzięki kampanii podolskiej hetmana Andrzeja Potockiego. Oficjalnie zamek wrócił do Polski w 1699 r. na mocy pokoju w Karłowicach i po odbudowie ze zniszczeń wojennych został ponownie rezydencją Lanckorońskich. 
W 1817 roku Antoni Lanckoroński sprzedał zamek rządowi austriackiemu, który urządził w nim dużą fabrykę tytoniu. Funkcjonowała ona z przerwami do lat 90. XX w. Od 2000 r. zamek stanowi własność prywatną. 
Położenie, architektura.
Zamek został zbudowany na wysokim i stromym, trudnym do zdobycia wzgórzu, a umiejętne jego ufortyfikowanie bastionowe zrobiło z niego warownię nie do zdobycia. W skład zamku wchodziły budynki mieszkalne i gospodarcze, od południa broniły go dwa bastiony, wjazd prowadził przez bramę poprzedzoną mostem nad głębokim rowem. Na bramie zamku zachował się kamienny herb Lanckorońskich.

</doc>
<doc id="3005900" url="https://pl.wikipedia.org/wiki?curid=3005900" title="Xue Changrui">
Xue Changrui

Xue Changrui (; ur. 31 maja 1991) – chiński lekkoatleta, skoczek o tyczce.
Złoty medalista mistrzostw Azji z Pune (2013). W 2014 zdobył złoto igrzysk azjatyckich w Inczon. Stawał na podium mistrzostw Chin. Czwarty zawodnik mistrzostw świata z wynikiem 5,82 m (nowy rekord Chin).
Rekordy życiowe: stadion – 5,82 (8 sierpnia 2017, Londyn), rekord Chin; hala – 5,81 (16 stycznia 2016, Orlean), rekord Chin.

</doc>
<doc id="3005902" url="https://pl.wikipedia.org/wiki?curid=3005902" title="Urzejowice (przystanek kolejowy)">
Urzejowice (przystanek kolejowy)

Urzejowice – wąskotorowy przystanek osobowy Przeworskiej Kolei Dojazdowej w Urzejowicach, w gminie Przeworsk, w powiecie przeworskim, w województwie podkarpackim, w Polsce. 
Został otwarty 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.

</doc>
<doc id="3005903" url="https://pl.wikipedia.org/wiki?curid=3005903" title="El Rosario (Honduras)">
El Rosario (Honduras)

El Rosario – gmina ("municipio") w środkowym Hondurasie, w departamencie Comayagua. W 2010 roku zamieszkana była przez ok. 26,1 tys. mieszkańców. Siedzibą administracyjną jest El Rosario.
Położenie.
Gmina położona jest w zachodniej części departamentu. Graniczy z 5 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005907" url="https://pl.wikipedia.org/wiki?curid=3005907" title="Francuski Żleb">
Francuski Żleb

Francuski Żleb – żleb w opadających do Doliny Pięciu Stawów Polskich stokach Miedzianego w Tatrach Wysokich. Górny koniec ma na płytkim siodełku po północno-wschodniej stronie zwornika Miedzianego Kostura i opada niemal dokładnie w kierunku północnym. U jego wylotu znajduje się Hruby Piarg – największy w całej Dolinie Pięciu Stawów stożek piargowy.
Dawniej przejście Francuskim Żlebem (wówczas jeszcze nie miał on nazwy) znane było pasterzom i turystom. Obecnie cały rejon Miedzianego to obszar ochrony ścisłej. We Francuskim Żlebie od dawna bywają wyłącznie narciarze i to oni są autorem jego nazwy. Pierwsze przejście zimowe: Stanisław Motyka i Wiesław Stanisławski 20 kwietnia 1933.

</doc>
<doc id="3005908" url="https://pl.wikipedia.org/wiki?curid=3005908" title="Krzeczowice (stacja kolejowa)">
Krzeczowice (stacja kolejowa)

Krzeczowice – wąskotorowa stacja kolejowa Przeworskiej Kolei Dojazdowej w Krzeczowicach, w gminie Kańczuga, w powiecie przeworskim, w województwie podkarpackim, w Polsce. 
Została otwarta 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.

</doc>
<doc id="3005910" url="https://pl.wikipedia.org/wiki?curid=3005910" title="Hruby Piarg">
Hruby Piarg



</doc>
<doc id="3005911" url="https://pl.wikipedia.org/wiki?curid=3005911" title="Pierre Maillard-Verger">
Pierre Maillard-Verger

Pierre Maillard-Verger (ur. 5 grudnia 1910 w Paryżu, zm. 30 kwietnia 1968 w Paryżu) – pianista i kompozytor francuski.
Życiorys.
Studiował w konserwatorium paryskim m.in. pod kierunkiem Paula Dukasa. W 1937 był jednym z ośmiorga reprezentantów Francji na III Międzynarodowym Konkursie Pianistycznym im. Fryderyka Chopina i został laureatem XI nagrody (czwartej nagrody publiczności). W prasie warszawskiej nie zachowały się relacje z jego występów, ale został zapamiętany, gdyż rok później występował z recitalem w sali Konserwatorium w Warszawie.
W jego repertuarze były utwory m.in. Gabriela Fauré'go, Wolfganga Amadeusa Mozarta, Modesta Musorgskiego, Maurice'a Ravela, Franza Schuberta, Fryderyka Chopina, Ludwiga van Beethovena, Roberta Schumanna, Claude'a Debussy'ego. Nagrał wiele płyt z muzyką tych kompozytorów.

</doc>
<doc id="3005913" url="https://pl.wikipedia.org/wiki?curid=3005913" title="Kolarstwo na Letnich Igrzyskach Olimpijskich 1908 – wyścig na 660 jardów mężczyzn">
Kolarstwo na Letnich Igrzyskach Olimpijskich 1908 – wyścig na 660 jardów mężczyzn

Wyścig na 660 jardów mężczyzn był jedną z konkurencji kolarskich na Letnich Igrzyskach Olimpijskich 1908 w Londynie odbyła się w dniach 14-15 lipca 1908. Uczestniczyło 48 zawodników z 9 krajów.
Wyścig obejmował jedno okrążenie toru (660 jardów). Limit czasu wynosił 1 minutę 10 sekund.
Wyniki.
Runda 1.
Zwycięzca każdego biegu awansował do półfinału.
Półfinały.
Zwycięzca każdego biegu awansował do finału.

</doc>
<doc id="3005917" url="https://pl.wikipedia.org/wiki?curid=3005917" title="Esquías">
Esquías

Esquías – gmina ("municipio") w środkowym Hondurasie, w departamencie Comayagua. W 2010 roku zamieszkana była przez ok. 17,9 tys. mieszkańców. Siedzibą administracyjną jest Esquías.
Położenie.
Gmina położona jest w północnej części departamentu. Graniczy z 7 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3005918" url="https://pl.wikipedia.org/wiki?curid=3005918" title="Sidney Franklin">
Sidney Franklin

Sidney Franklin (ur. 21 marca 1893 w San Francisco, zm. 18 maja 1972 w Santa Monica) – amerykański reżyser, producent filmowy, aktor i scenarzysta. Nominowany był do Oscara. 
Zmarł na niewydolność serca w wieku 79 lat.
Filmografia.
reżyser
producent
aktor
scenarzysta
Nagrody i nominacje.
W roku 1938 został nominowany do Oscara w kategorii najlepszy reżyser za film Ziemia błogosławiona. W roku 1943 został uhonorowany nagrodą im.Irvinga Thalberga. W roku 1960 został uhonorowany gwiazdą na Hollywoodzkiej Alei Gwiazd.

</doc>
<doc id="3005919" url="https://pl.wikipedia.org/wiki?curid=3005919" title="Gabon na Mistrzostwach Świata w Lekkoatletyce 2013">
Gabon na Mistrzostwach Świata w Lekkoatletyce 2013

Reprezentacja Gabonu na Mistrzostwach Świata w Lekkoatletyce 2013 liczyła 2 zawodników, lecz wystartował jedynie Gauthier Okawe.

</doc>
<doc id="3005921" url="https://pl.wikipedia.org/wiki?curid=3005921" title="Diecezja Nkongsamba">
Diecezja Nkongsamba

Diecezja Nkongsamba – diecezja rzymskokatolicka w Kamerunie. Powstała w 1914 jako prefektura apostolska Adamaua. Przemianowana w 1923 na prefekturę Foumban. Ustanowiona wikariatem apostolskim w 1934. Ustanowiona diecezją Nkongsamba w 1955.

</doc>
<doc id="3005923" url="https://pl.wikipedia.org/wiki?curid=3005923" title="Łopuszka Mała (przystanek kolejowy)">
Łopuszka Mała (przystanek kolejowy)

Łopuszka Mała – wąskotorowy przystanek osobowy Przeworskiej Kolei Dojazdowej w Łopuszce Małej, w gminie Kańczuga, w powiecie przeworskim, w województwie podkarpackim, w Polsce.
Został otwarty w 2009 roku dla potrzeb ruchu turystycznego.

</doc>
<doc id="3005925" url="https://pl.wikipedia.org/wiki?curid=3005925" title="Szlak pieszy nr 3572">
Szlak pieszy nr 3572

 Szlak turystyczny Golęcin - Krzyżowniki - znakowany szlak turystyczny w województwie wielkopolskim.
Charakterystyka.
Szlak ten rozpoczyna się na przystanku MPK "Golęcin" przed Centrum Szkolenia Wojsk Lądowych im. Stefana Czarnieckiego (dawna pętla tramwajowa linii 9). Wchodzi do Lasku Golęcińskiego, mija jezioro Rusałka. Po pokonaniu dolin Bogdanki, Golęcinki i Strzeszyńskiego Strumienia mija Stawy Strzeszyńskie i Strzeszynek, osiąga jezioro Strzeszyńskie, Psarskie, a następnie jezioro Kierskie. Swój koniec ma na pętli MPK w Krzyżownikach

</doc>
<doc id="3005933" url="https://pl.wikipedia.org/wiki?curid=3005933" title="Łopuszka Wielka (przystanek kolejowy)">
Łopuszka Wielka (przystanek kolejowy)

Łopuszka Wielka – wąskotorowy przystanek osobowy Przeworskiej Kolei Dojazdowej na terenie Siedleczki, w gminie Kańczuga, w powiecie przeworskim, w województwie podkarpackim, w Polsce. 
Został otwarty 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.

</doc>
<doc id="3005935" url="https://pl.wikipedia.org/wiki?curid=3005935" title="Stowarzyszone wielomiany Laguerre’a">
Stowarzyszone wielomiany Laguerre’a

Stowarzyszone wielomiany Laguerre’a (ang. "generalized Laguerre polynomials", "associated Laguerre polynomials") – wielomiany ortogonalne zdefiniowane w sposób:
"Stowarzyszone wielomiany Laguerre’a" stanowią rozwiązanie następującego równania różniczkowego II rzędu zwanego stowarzyszonym równaniem Laguerre’a:
"Stowarzyszone wielomiany Laguerre’a" są uogólnieniem ‘zwykłych’ wielomianów Laguerre’a formula_3 które stanowią szczególny przypadek wielomianów stowarzyszonych dla formula_4
Własności stowarzyszonych wielomianów Laguerre’a.
Dla naturalnych formula_20 pierwszy wyraz wielomianu ma współczynnik:
a wartość wielomianu w punkcie 0 wynosi:
Stowarzyszony wielomian Laguerre’a formula_23 posiada formula_24 pierwiastków rzeczywistych zawartych w przedziałach formula_25
Wzory rekurencyjne.
Wzory te pozwalają na wyznaczanie wielomianów wyższego rzędu korzystając z wielomianów niższego rzędu lub wielomianów o wyższych górnych wskaźnikach, korzystając z wielomianów o niższych górnych wskaźnikach:
Pochodne stowarzyszonych wielomianów Laguerre’a.
Podstawowy wzór na pochodną rzędu formula_38 stowarzyszonego wielomianu Laguerre’a:
W szczególności dla pierwszej pochodnej stowarzyszonego wielomianu Laguerre’a mamy:
Wzór na pochodną rzędu formula_38 iloczyn funkcji potęgowej i stowarzyszonego wielomianu Laguerre’a:
W szczególności dla pierwszej pochodnej mamy:
Pochodna stowarzyszonego wielomianu Laguerre’a względem parametru formula_44
Ortogonalność stowarzyszonych wielomianów Laguerre’a.
Stowarzyszone wielomiany Laguerre’a są ortogonalne w przedziale formula_46 z funkcją wagową formula_47
W szczególności dla formula_49 mamy:
Zastosowania.
Stowarzyszone wielomiany Laguerre’a pojawiają się w rozwiązaniach równania Helmholza w sferycznym układzie współrzędnych. Występują też w rozwiązaniu równania Schrödingera dla modelu atomu wodoru.

</doc>
<doc id="3005939" url="https://pl.wikipedia.org/wiki?curid=3005939" title="Manasterz (stacja kolejowa)">
Manasterz (stacja kolejowa)

Manasterz – wąskotorowa stacja kolejowa Przeworskiej Kolei Dojazdowej na terenie Medyni Kańczuckiej, w gminie Kańczuga, w powiecie przeworskim, w województwie podkarpackim, w Polsce.
Została otwarta 8 lipca 1906 roku. W sezonie letnim obsługuje ruch turystyczny.

</doc>
<doc id="3005943" url="https://pl.wikipedia.org/wiki?curid=3005943" title="Starodub w Pełkiniach">
Starodub w Pełkiniach

Starodub w Pełkiniach (PLH180050) – projektowany specjalny obszar ochrony siedlisk, aktualnie obszar mający znaczenie dla Wspólnoty, położony pomiędzy miejscowościami Chałupki, Jagiełła, Wólka Pełkińska, Pełkinie, Ujezna i Rozbórz, obejmujący zwarty kompleks łąk o powierzchni 574,82 ha. Znajduje się w województwie podkarpackim na terenie gmin: Tryńcza, Jarosław i Przeworsk.
Głównym przedmiotem ochrony jest populacja staroduba łąkowego – gatunku z II załącznika dyrektywy siedliskowej. Dodatkowo występują tu dwa siedliska z załącznika I:

</doc>
<doc id="3005945" url="https://pl.wikipedia.org/wiki?curid=3005945" title="Ulica Gdańska w Wałbrzychu">
Ulica Gdańska w Wałbrzychu

Ulica Gdańska (inna nazwa "Pasaż Gdański") – jedna z najstarszych ulic w Wałbrzychu, położona w centrum miasta i łącząca Plac Magistracki z Rynkiem oraz ulicą Rycerską.
Dawniej ulica była ciągiem komunikacyjnym, poruszały się po niej tramwaje i samochody. Zabudowa ulicy to głównie trzypiętrowe kamienice, znajdują się tutaj liczne sklepy i bary.
W 2013 roku ulica Gdańska przeszła gruntowny remont i zamknięto ją dla ruchu samochodowego. Powstał miejski deptak zwany Pasażem Gdańskim. Pierwotnie projekt rewitalizacji przewidywał zadaszenie ulicy, lecz nie został zaakceptowany przez mieszkańców, więc władze miasta wycofały się z tego pomysłu.

</doc>
<doc id="3005946" url="https://pl.wikipedia.org/wiki?curid=3005946" title="Hatarikka">
Hatarikka

Hatarikka – w 1 połowie I tys. p.n.e. miasto w północno-zachodniej Syrii, znane z aramejskich i asyryjskich źródeł pisanych; wzmiankowane w Biblii. Przez niektórych badaczy identyfikowane ze stanowiskiem archeologicznym Tell Afis w Syrii.
Nazwa.
W źródłach asyryjskich (inskrypcje Tiglat-Pilesera III i władców z dynastii Sargonidów) nazwa miasta brzmi Hatarikka (w transliteracji z pisma klinowego zapisywane uru"Ha-ta-ri/rik-ka"). W aramejskiej inskrypcji na steli Zakkura nazwa tego miasta brzmi "Ḥzrk" (odczytywane Hazrak, Hazrek, Hazrik). Miasto to wymieniane jest również raz w Biblii (Za 9,1) jako Chadrak (hebr. חַדְרָ֔ךְ, chad·rach).
Dzieje.
Na początku VIII w. p.n.e. Hatarikka było stolicą królestwa zwanego Luasz (aram. "l'š") lub Luhuti (akad. "Luhuti"), które zostało zaanektowane do królestwa Hamat przez Zakkura, króla Hamat ok. 796 r. p.n.e. Na steli odkrytej w Tell Afis w 1903 roku Zakkur opisał swoje zwycięstwo nad koalicją wrogich królów po tym, jak ich wojska otoczyły go w mieście Hatarikka. Tak naprawdę Zakkura uratowała jednak najprawdopodobniej interwencja asyryjskiego króla Adad-nirari III (810-783 p.n.e.), która zmusiła koalicjantów do przerwania oblężenia.
Wydaje się, iż w późniejszym okresie stosunki pomiędzy Hamat a Asyrią stały się wrogie. Asyryjska kronika eponimów wspomina bowiem o trzech asyryjskich wyprawach przeciw miastu Hatarikka: w 772 r. p.n.e. (ostatni rok rządów Salmanasara IV) oraz w 765 i 755 r. p.n.e. (panowanie Aszur-dana III). Okoliczności i wynik tych wypraw pozostają nieznane. Ok. 737 r. p.n.e. Tiglat-Pileser III (744-727 p.n.e.) po stłumieniu antyasyryjskiej rebelii w północnej Syrii zaanektował cały region z miastem Hatarikka i przekształcił go w asyryjską prowincję, znaną również jako Hatarikka. Gdy Sargon II (722-705 p.n.e.) podbił w 720 r. p.n.e. królestwo Hamat, rozkazał na podległych mu terenach ustawić stele zwycięstwa, w tym jedną w mieście Hatarikka.
Hatarikka jako prowincja wymieniana jest w listach i tekstach administracyjnych imperium asyryjskiego, głównie jako dostawca wełny i koni. Znany jest również gubernator prowincji Hatarikka o imieniu Gihilu, który w 689 r. p.n.e. pełnić miał urząd eponima (limmu).

</doc>
<doc id="3005947" url="https://pl.wikipedia.org/wiki?curid=3005947" title="Hazrak">
Hazrak



</doc>
<doc id="3005948" url="https://pl.wikipedia.org/wiki?curid=3005948" title="Zagórze (przystanek kolejowy w województwie podkarpackim)">
Zagórze (przystanek kolejowy w województwie podkarpackim)

Zagórze – wąskotorowy przystanek osobowy Przeworskiej Kolei Dojazdowej w Zagórzu, w gminie Jawornik Polski, w powiecie przeworskim, w województwie podkarpackim, w Polsce. 
Został otwarty 25 listopada 1908 roku. W sezonie letnim obsługuje ruch turystyczny.

</doc>
<doc id="3005949" url="https://pl.wikipedia.org/wiki?curid=3005949" title="Hazrek">
Hazrek



</doc>
<doc id="3005950" url="https://pl.wikipedia.org/wiki?curid=3005950" title="Hazrik">
Hazrik



</doc>
<doc id="3005951" url="https://pl.wikipedia.org/wiki?curid=3005951" title="Chadrak">
Chadrak



</doc>
<doc id="3005952" url="https://pl.wikipedia.org/wiki?curid=3005952" title="Hrabstwo Clay (Nebraska)">
Hrabstwo Clay (Nebraska)

40°31'25,208″N 98°03'03,780″W
Hrabstwo Clay (ang. "Clay County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 573,54 mil2 (1 485,46 km2). Według danych z 2010 r. hrabstwo miało 6 542 mieszkańców. Hrabstwo powstało w 1855 roku i nosi imię Henry’ego Claya - dziewiątego sekretarza stanu Stanów Zjednoczonych.

</doc>
<doc id="3005953" url="https://pl.wikipedia.org/wiki?curid=3005953" title="Sichote Aliń">
Sichote Aliń



</doc>
<doc id="3005954" url="https://pl.wikipedia.org/wiki?curid=3005954" title="Hadle Szklarskie (przystanek kolejowy)">
Hadle Szklarskie (przystanek kolejowy)

Hadle Szklarskie – wąskotorowy przystanek osobowy Przeworskiej Kolei Dojazdowej w Hadlach Szklarskich, w gminie Jawornik Polski, w powiecie przeworskim, w województwie podkarpackim, w Polsce.
Został otwarty 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.

</doc>
<doc id="3005955" url="https://pl.wikipedia.org/wiki?curid=3005955" title="Buntownicy i lojaliści">
Buntownicy i lojaliści

Buntownicy i lojaliści - drugi album studyjny polskiego rapera Greena. Wydawnictwo ukazało się 19 kwietnia 2013 roku nakładem wytwórni muzycznej Aloha Entertainment w kooperacji z oficyną Step Records. Album został wyprodukowany przez O.S.T.R.-a i Quiza. Wśród gości na płycie znaleźli się m.in. Hades i W.E.N.A.
Nagrania dotarły do 22. miejsca zestawienia OLiS. 
Lista utworów.
Opracowano na podstawie materiału źródłowego.

</doc>
<doc id="3005958" url="https://pl.wikipedia.org/wiki?curid=3005958" title="René Kohn">
René Kohn

René Kohn (ur. 16 czerwca 1933 w Diekirch, zm. 18 lipca 1989 w Aalst) – luksemburski pływak, uczestnik Letnich Igrzysk 1952 i 1956.
Startował w konkurencji 200 metrów stylem klasycznym podczas igrzysk olimpijskich w 1952 roku. Z czasem 2:59,3 zajął 6. miejsce w swoim wyścigu eliminacyjnym. Cztery lata później na igrzyskach w Melbourne startując w tej samej konkurencji uzyskał lepszy wynik – 2:50,9, lecz także odpadł w eliminacjach.

</doc>
<doc id="3005962" url="https://pl.wikipedia.org/wiki?curid=3005962" title="Od kołyski aż po grób (album Kaena)">
Od kołyski aż po grób (album Kaena)

Od kołyski aż po grób - debiutancki album studyjny polskiego rapera Kaena. Wydawnictwo ukazało się 28 września 2012 roku nakładem wytwórni muzycznej Prosto. Album został wyprodukowany przez Ive i FeRu. Z kolei wśród gości znaleźli się m.in. Fu, Zdycha DT, Juras, Beny B, Wigor oraz SK.
Nagrania uzyskały status złotej płyty.
Lista utworów.
Opracowano na podstawie materiału źródłowego.

</doc>
<doc id="3005963" url="https://pl.wikipedia.org/wiki?curid=3005963" title="Szklary Tunel">
Szklary Tunel

Szklary Tunel – wąskotorowy przystanek osobowy Przeworskiej Kolei Dojazdowej w Szklarach, w gminie Hyżne, w powiecie rzeszowskim, w województwie podkarpackim, w Polsce.
Został otwarty w 1995 roku dla potrzeb ruchu turystycznego.

</doc>
<doc id="3005964" url="https://pl.wikipedia.org/wiki?curid=3005964" title="Sanisko w Bykowcach">
Sanisko w Bykowcach

Sanisko w Bykowcach (PLH180045) – projektowany specjalny obszar ochrony siedlisk, aktualnie obszar mający znaczenie dla Wspólnoty, położony w Bykowcach w sąsiedztwie ujścia Osławy do Sanu. Zajmuje powierzchnię 79,77 ha i leży na terenie gmin Sanok i Zagórz w powiecie sanockim (województwo podkarpackie).
Około 80% terytorium obszaru leży w granicach Wschodniobeskidzkiego Obszaru Chronionego Krajobrazu.
Występuje tu pięć typów siedlisk z załącznika I dyrektywy siedliskowej:
Dodatkowo występują tu m.in.:

</doc>
<doc id="3005965" url="https://pl.wikipedia.org/wiki?curid=3005965" title="Marcel Neumann">
Marcel Neumann

Marcel Neumann (ur. 5 maja 1915) – luksemburski pływak, uczestnik Letnich Igrzysk Olimpijskich 1936 w Berlinie.
Startował w konkurencji 100 m stylem grzbietowym podczas igrzysk olimpijskich w 1936 roku. Zajął ostatnie, 6. miejsce w swoim wyścigu eliminacyjnym z czasem 1:18,8. Wziął również udział w sztafecie 4 × 200 m stylem dowolnym. Razem z zespołem odpadli w eliminacjach, osiągając czas 10:59,8.

</doc>
<doc id="3005968" url="https://pl.wikipedia.org/wiki?curid=3005968" title="Bhutan na Mistrzostwach Świata w Lekkoatletyce 2013">
Bhutan na Mistrzostwach Świata w Lekkoatletyce 2013

Bhutan na Mistrzostwach Świata w Lekkoatletyce 2013 – reprezentacja Bhutanu podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005971" url="https://pl.wikipedia.org/wiki?curid=3005971" title="Szklary (przystanek kolejowy w Polsce)">
Szklary (przystanek kolejowy w Polsce)

Szklary – wąskotorowy przystanek osobowy Przeworskiej Kolei Dojazdowej w Szklarach, w gminie Hyżne, w powiecie rzeszowskim, w województwie podkarpackim, w Polsce. 
Został otwarty 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.

</doc>
<doc id="3005973" url="https://pl.wikipedia.org/wiki?curid=3005973" title="Georges Tandel">
Georges Tandel

Georges Tandel (ur. 24 lipca 1910 w Luksemburgu, zm. 17 grudnia 1981 tamże) – luksemburski pływak, uczestnik Letnich Igrzysk Olimpijskich 1936 w Berlinie.
Wziął udział w sztafecie 4 × 200 m stylem dowolnym podczas igrzysk w 1936 roku. Razem z zespołem odpadli w eliminacjach, osiągając czas 10:59,8.

</doc>
<doc id="3005975" url="https://pl.wikipedia.org/wiki?curid=3005975" title="Maria cypryjska (królowa Aragonii)">
Maria cypryjska (królowa Aragonii)

Maria cypryjska, Maria z Lusignan (ur. w latach 70. XIII wieku, zm. 10 września 1322 w Barcelonie) – królewna cypryjska i jerozolimska z dynastii Luzynianów, od 1315 królowa Aragonii, Walencji, Sardynii i Korsyki jako trzecia żona króla Jakuba II Sprawiedliwego.
Po trwających 4 lata zabiegach o jej rękę, ostatecznie poślubiła króla aragońskiego jako podstarzała, ale posażna panna, potencjalna dziedziczka swojego brata Henryka II. Wniosła mężowi posag o wartości kruszcowej prawie 1,2 tony srebra. Zawierając związek z tak potężnym władcą śródziemnomorskim jak Jakub II, prawdopodobnie skorzystała z najlepszej oferty matrymonialnej, jaką kiedykolwiek złożono członkowi dynastii cypryjskiej. Zmarła jednak bezdzietnie, przed swoim bratem, po niecałych 7 latach małżeństwa, co pokrzyżowało ambitne plany polityczne jej męża.
Została pochowana we franciszkańskim kościele klasztornym w Barcelonie i spoczywała tam wraz z dwiema innymi królowymi do XIX w. Po zniszczeniu i rozebraniu kościoła jej szczątki przeniesiono do barcelońskiej katedry. Z pierwotnego nagrobka monarchini zachowała się figuralna płyta nagrobna.
Pochodzenie.
Maria była najstarszą córką króla Cypru i Jerozolimy Hugona III (I) oraz Izabeli, pochodzącej z Ibelinów – najznaczniejszego cypryjskiego rodu arystokratycznego.
Ojciec Marii jedynie po kądzieli wywodził się z rodu Luzynianów, będąc przedstawicielem władającej Antiochią bocznej linii książąt Akwitanii (Poitiers). Jednak po wymarciu linii męskiej cypryjskich Luzynianów w 1267 Hugo oficjalnie przyjął nazwisko rodowe i herb matki, kontynuując ród królów Cypru jako Hugo III z Lusignan. W roku 1269 objął tron Jerozolimy jako Hugo I, chociaż jego władza ograniczała się właściwie do Akki, zdobytej w końcu przez muzułmanów w 1291. Mimo upadku Akki, władcy Cypru nie zaprzestali używania tytułu królów Jerozolimy.
Dokładna data narodzin Marii nie jest znana. Królewna żyła jednak już w latach 70. XIII wieku, ponieważ z małżeństwa jej rodziców, zakończonego śmiercią ojca w 1284, pochodziło nie tylko liczne potomstwo płci męskiej, ale też kilka jej młodszych sióstr(trzy lub cztery).
W literaturze przedmiotu funkcjonują takie określenia czasu narodzin Marii jak 1273 czy 1279. Najpóźniejszy moment przyjścia na świat królewny w 1279-1280 jest możliwy do przyjęcia, jeśli uzna się za wiarygodną informację nikozyjskiego kanonika Jacoba de Cassiatis o tym, że w chwili śmierci ojca miała ona około 4-5 lat.
Rodzina Marii ukrywała jej wiek przed aragońskimi posłami w trakcie negocjacji przedmałżeńskich, twierdząc, że nie ukończyła 25 roku życia. Była to górna granica wieku, na jaką zgadzał się jej przyszły mąż, który liczył na potomstwo z tego związku. W rzeczywistości królewna miała wówczas z pewnością ponad 30 lat.
Negocjacje przedślubne.
W czerwcu 1311, osiem miesięcy po śmierci królowej Blanki, mimo deklarowanej niechęci do powtórnego ożenku, Jakub II przedstawił na zebraniu kortezów w Barcelonie zamiar poślubienia siostry króla Cypru. Plany małżeńskie niedawno owdowiałego króla wiązały się z ekspansją Korony Aragonii w rejonie Morza Śródziemnego. Jakub II zamierzał ożenić się z główną spadkobierczynią bezdzietnego i uważanego za impotenta króla Henryka w celu przejęcia w przyszłości kontroli nad Cyprem, jak też uzyskania tytułów prawnych oraz pretensji Luzynianów do posiadłości w Ziemi Świętej.
Kilkuletnie negocjacje przedmałżeńskie, w których dużą rolę odgrywał rycerski zakon szpitalników, dotyczyły głównie desygnowania jednej z sióstr króla Cypru na jego dziedziczkę. Chociaż poślubienie przez Jakuba II którejś z młodszych królewien dawało większą szansę na posiadanie potomstwa, to – zgodnie z wolą króla Henryka – najstarsza Maria miała zostać spadkobierczynią korony cypryjskiej, a jej męskie potomstwo mogłoby objąć realną władzę na Cyprze po śmierci wuja. Negocjacje zakończyły się 1 maja 1314 podpisaniem umowy pomiędzy Jakubem II i Henrykiem II.
Małżeństwo.
Cypryjsko-aragońskie małżeństwo dynastyczne zostało zawarte 15 czerwca 1315 "per procura" w obecności całego dworu cypryjskiego w Nikozji. Jakubowi II, którego zastępował aragoński pełnomocnik i królewnie Marii udzielił ślubu papieski legat Peter de Plaine-Cassagne. Konfirmacja małżeństwa nastąpiła po przybyciu Marii do jej nowego królestwa. Uroczystości odbyły się 27 listopada 1315 w Gironie.
Wychodząc za władcę jednego z najpotężniejszych królestw śródziemnomorskich, królewna Maria zrobiła prawdopodobnie najlepszą partię spośród wszystkich członków domu cypryjskiego, jacy kiedykolwiek związali się z przedstawicielami obcych dynastii.
Dzięki temu prestiżowemu mariażowi i stosunkom nawiązanym z dynastią barcelońską Luzynianowie doprowadzili do kolejnych małżeństw między krewnymi obu domów panujących. Siostra wujeczna Henryka II i Marii Izabela z Ibelinu w 1316 została żoną jednego z przedstawicieli dynastii barcelońskiej, poślubiając młodszego brata króla Majorki Sancza, w roku 1317 zaś sam monarcha cypryjski poślubił bratanicę swojego nowego szwagra, królewnę sycylijską Konstancję.
Z punktu widzenia Jakuba II małżeństwo z Marią ani nie przyniosło spodziewanych korzyści politycznych, ani nie było udane. Rozczarowany król, który zalecał posłom wybór najlepszej kandydatki, odpowiednio młodej, ładnej i płodnej, oceniał Cypryjkę jako wręcz sędziwą. Zbyt późno wydana za mąż królewna nie urodziła żadnego spadkobiercy i zmarła przed swoim bratem, którego dziedzicem i kolejnym królem Cypru został bratanek Hugo.
Skarbiec władcy Aragonii zasilił natomiast posag Marii, na który złożyli się jej brat i matka, wynoszący 300 tys. bezantów. W trakcie negocjacji przedmałżeńskich monarcha stawiał nawet bardziej wygórowane żądania finansowe, chcąc uzyskać sumę 500 tys. bezantów. Posag został wypłacony w używanej na Cyprze srebrnej monecie(tzw. białych bezantach), zawierającej około 3,84 g srebra, co łącznie dawało 1152 kg kruszcu.
Testament i śmierć.
Królowa Maria rozchorowała się ciężko w 1318 oraz w marcu 1319. Przebywając w Tortosie, dnia 2 kwietnia 1319 sporządziła testament.
Część nowożytnych kronikarzy uznała zatem, że choroba była śmiertelna i monarchini zmarła w 1319, a nawet jeszcze w 1318. Wersję o zgonie królowej w 1319 rozpowszechniło poczytne dzieło "Anales de la Corona de Aragón" Jerónima Zurity, który podał również nieprawdziwą informację o wyrażeniu przez królową życzenia, by została pochowana w kościele dominikanów w Tortosie w habicie dominikańskim. W rzeczywistości królowa chciała, by jej ciało w habicie braci mniejszych zostało złożone w miejscowym kościele franciszkanów. Mylna data zgonu spotykana jest także we współczesnych publikacjach.
Zachowały się jednak dokumenty świadczące o tym, że królowa z pewnością żyła do września 1322 i nie umarła w Tortosie. Z listu datowanego na 22 września 1322, który Jakub II wysłał do szwagra, wynika, że zgon Marii nastąpił 10 września 1322 w Barcelonie. Król podał okoliczności śmierci małżonki, w tym przyjęcie przez nią sakramentów oraz godzinę jej zgonu.
Po odbyciu ponad trzymiesięcznej żałoby król wstąpił w ostatni, czwarty związek małżeński w Boże Narodzenie 1322, wybierając sobie żonę niedynastycznego pochodzenia spośród własnych poddanych. Nowa królowa, którą została Elizenda z Montcady, była pierwszą katalońską szlachcianką na tronie Aragonii.
Pochówek.
Maria została pochowana habicie klaryski w barcelońskim kościele franciszkanów, co potwierdzają m.in. XVIII-wieczne przekazy ("Chronica Serafica de la Santa Provincia de Cathaluña" ojca Jaime Colla i zapiski brata Berarda Comesa w "Libro Vero" barcelońskiego konwentu) oraz tekst epitafium królowej. Ciało Marii złożono w środku chóru w pobliżu głównego ołtarza. W XV w. przeniesiono je do kaplicy św. Szczepana i św. Apolonii (od 1828 pod wezwaniem św. Salwatora z Horty).
Kamienny nagrobek królowej wykonali Joan de Tournai i Jacques de França. Został on ukończony w 1323 roku. Z sarkofagu Marii zachowała się jedynie rzeźba przedstawiająca figurę władczyni, obecnie przechowywana w Narodowym Muzeum Sztuki Katalońskiej w Barcelonie. Maria została przedstawiona w habicie i koronie na głowie, podobnie jak jej poprzedniczka królowa Blanka.
W roku 1822 kościół św. Franciszka wraz z klasztorem franciszkanów został uszkodzony, padł ofiarą pożaru w 1835 i ostatecznie został rozebrany w 1837. Po stwierdzeniu naruszenia znajdujących się w kościele grobów królewskich, władze publiczne zajęły się zebraniem kości należących do Alfonsa II, królowych Konstancji sycylijskiej, Marii cypryjskiej i Sybilli z Fortià oraz infantów. Szczątki królowej Marii przeniesiono do barcelońskiej katedry, gdzie znalazły ostateczne miejsce spoczynku w 1852.

</doc>
<doc id="3005976" url="https://pl.wikipedia.org/wiki?curid=3005976" title="Pierre Hastert">
Pierre Hastert

Pierre Hastert (ur. 8 września 1912, zm. 23 kwietnia 1972) – luksemburski pływak, uczestnik Letnich Igrzysk 1936 w Berlinie.
Wziął udział w sztafecie 4 × 200 metrów podczas igrzysk olimpijskich w 1936 roku. Razem z zespołem odpadli w eliminacjach, osiągając czas 10:59,8.

</doc>
<doc id="3005978" url="https://pl.wikipedia.org/wiki?curid=3005978" title="Norbert Franck">
Norbert Franck

Norbert Franck (ur. 28 maja 1918 w Esch-sur-Alzette, zm. 4 października 2006 w Luksemburgu) – luksemburski pływak, uczestnik Letnich Igrzysk 1936 w Berlinie.
Wziął udział w sztafecie 4 × 200 m stylem dowolnym podczas igrzysk olimpijskich w 1936 roku. Razem z zespołem odpadli w eliminacjach, osiągając czas 10:59,8.

</doc>
<doc id="3005980" url="https://pl.wikipedia.org/wiki?curid=3005980" title="Wyspy Cooka na Mistrzostwach Świata w Lekkoatletyce 2013">
Wyspy Cooka na Mistrzostwach Świata w Lekkoatletyce 2013

Wyspy Cooka na Mistrzostwach Świata w Lekkoatletyce 2013 – reprezentacja Wysp Cooka podczas mistrzostw świata w Moskwie liczyła 1 zawodniczkę, która nie zdobyła medalu.

</doc>
<doc id="3005982" url="https://pl.wikipedia.org/wiki?curid=3005982" title="Bachórz (stacja kolejowa)">
Bachórz (stacja kolejowa)

Bachórz – wąskotorowa stacja kolejowa Przeworskiej Kolei Dojazdowej w Bachórzu, w gminie Dynów, w powiecie rzeszowskim, w województwie podkarpackim, w Polsce. 
Została otwarta 8 września 1904 roku razem z wąskotorową linią kolejową z Przeworska do Dynowa. W sezonie letnim obsługuje ruch turystyczny.

</doc>
<doc id="3005983" url="https://pl.wikipedia.org/wiki?curid=3005983" title="Eugène Kuborn">
Eugène Kuborn

Eugène Kuborn (ur. 14 listopada 1902, zm. 12 lutego 1991) – luksemburski pływak i piłkarz wodny, uczestnik Letnich Igrzysk 1924 i 1928.
Startował w konkurencji 100 metrów stylem grzbietowym podczas igrzysk olimpijskich w 1924 roku. Z czasem 1:41.2 zajął ostatnie, 3. miejsce w swoim wyścigu eliminacyjnym, co nie dało mu awansu do następnej rundy. Cztery lata później na igrzyskach w Amsterdamie startując w tej samej konkurencji również nie udało mu się wyjść z eliminacji, a jego wynik nie jest znany.
Na tych samych igrzyskach, brał udział w turnieju piłki wodnej, lecz razem z drużyną przegrali w pierwszym meczu z reprezentacją Malty 1:3.

</doc>
<doc id="3005984" url="https://pl.wikipedia.org/wiki?curid=3005984" title="Kolarstwo na Letnich Igrzyskach Olimpijskich 1908 – wyścig na 5000 m mężczyzn">
Kolarstwo na Letnich Igrzyskach Olimpijskich 1908 – wyścig na 5000 m mężczyzn

Wyścig na 5000 m mężczyzn był jedną z konkurencji kolarskich na Letnich Igrzyskach Olimpijskich 1908 w Londynie odbyła się w dniach 17-18 lipca 1908. Uczestniczyło 42 zawodników z 9 krajów.
Limit czasu wynosił 9 minut 25 sekund.
Wyniki.
Półfinały.
Zwycięzca każdego z siedmiu półfinałów awansował do finału.
Półfinał 2.
Demangel jako pierwszy ukończył wyścig ale został zdyskwalifikowany za faul. 

</doc>
<doc id="3005987" url="https://pl.wikipedia.org/wiki?curid=3005987" title="Amfilochiusz (Wakulski)">
Amfilochiusz (Wakulski)

Amfilochiusz, imię świeckie Antoni Wakulski (ur. 12 września 1862 w Dokudowie, zm. 25 stycznia 1933 w South Canaan) – duchowny prawosławny, misjonarz na Alasce, następnie biskup autonomicznej Metropolii Amerykańskiej.
Życiorys.
Pochodził z chłopskiej rodziny. Wykształcenie podstawowe uzyskał w szkole parafialnej przy monasterze św. Onufrego w Jabłecznej, a następnie na kursach dla służby cerkiewnej przy soborze Narodzenia Matki Bożej w Chełmie. 13 stycznia 1891 złożył wieczyste śluby mnisze, przyjmując imię zakonne Amfilochiusz. 3 marca tego samego roku przyjął święcenia diakońskie z rąk biskupa lubelskiego Flawiana, zaś 21 listopada 1893 został wyświęcony na hieromnicha przez kolejnego biskupa lubelskiego Gedeona. W 1897 arcybiskup chełmski i warszawski Flawian mianował go ekonomem monasteru w Jabłecznej oraz powierzył mu obowiązki misjonarza w dekanacie bialskim, gdzie miał uczestniczyć w umacnianiu prawosławia wśród byłych unitów niechętnych narzuconemu im prawosławiu.
31 sierpnia 1899 rozpoczął naukę na dwuletnich kursach misjonarzy przy Kazańskiej Akademii Duchownej, wybierając wydział mongolistyczny. Oprócz zdobywania praktycznych umiejętności misyjnych uczył się języków mongolskiego i kałmuckiego. W 1900, na prośbę biskupa Aleutów i Alaski Tichona został skierowany do pracy misyjnej na kontynencie amerykańskim. Między styczniem i majem 1901 tymczasowo był proboszczem parafii Trójcy Świętej w Chicago, w czerwcu tego roku przybył na Alaskę.
Kierował misją w delcie Jukonu i Kuskokwin, założoną przez ks. Jakowa Niecwietowa. Założył szkołę dla katechetów, w której pod jego kierunkiem kształcili się przyszli duchowni, poznając w ojczystym języku podstawy teologii i Pismo Święte. W 1908 za wysiłki w pracy misyjnej otrzymał godność ihumena. W 1908 biskup Alaski Innocenty przeniósł go do placówki misyjnej w Forcie św. Michała, co oznaczało kierowanie misją na Czukotce. W ciągu jedenastoletniej pracy misyjnej na Alasce i na Czukotce ochrzcił nawet półtora tysiąca osób. W 1912 na polecenie arcybiskupa Aleutów i Ameryki Północnego Platona został dziekanem parafii prawosławnych w Kanadzie, proboszczem parafii przy soborze w Edmonton i w Rabbit Hill. W 1914 otrzymał godność archimandryty. Rok później biskup Alaski Aleksander wyznaczył go na dziekana wszystkich placówek misyjnych na Alasce oraz na proboszcza soboru św. Michała Archanioła w Sitce. Od 1916 na własne życzenie pracował ponownie na Północnej Alasce. Prośbę o przeniesienie w ten region złożył, widząc, iż pod wpływem misjonarzy metodystycznych i prezbiteriańskich ok. 2/3 wiernych prawosławnych zmieniło wyznanie.
W 1923 otrzymał nominację na biskupa Alaski, wikariusza metropolii amerykańskiej. W celu jej oficjalnego potwierdzenia miał zamiar udać się do Moskwy do patriarchy moskiewskiego i całej Rusi Tichona, jednak okazało się to niemożliwe. Ostatecznie ceremonia chirotonii biskupiej odbyła się w soborze św. Mikołaja w Nowym Jorku pod przewodnictwem metropolity całej Ameryki i Kanady Platona, z udziałem biskupa Chicago Teofila oraz biskupa Detroit Apolinarego. Hierarcha prowadził pracę misyjną na Alasce przez osiem lat. We wrześniu 1931 z powodu złego stanu zdrowia odszedł w stan spoczynku i zamieszkał w monasterze św. Tichona Zadońskiego w South Canaan. Tam też zmarł na zapalenie płuc i został pochowany.
Autor tekstów poświęcony etnografii ludów Alaski oraz życiu ludności prawosławnej na Alasce.

</doc>
<doc id="3005990" url="https://pl.wikipedia.org/wiki?curid=3005990" title="Wyspy Marshalla na Mistrzostwach Świata w Lekkoatletyce 2013">
Wyspy Marshalla na Mistrzostwach Świata w Lekkoatletyce 2013

Wyspy Marshalla na Mistrzostwach Świata w Lekkoatletyce 2013 – reprezentacja Wysp Marshalla podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005993" url="https://pl.wikipedia.org/wiki?curid=3005993" title="Tkańcowate">
Tkańcowate

Tkańcowate (Nesticidae) – rodzina pająków z podrzędu Opisthothela. W Polsce występuje jeden gatunek - tkaniec ("Nesticus cellulanus").
Rodzina Nesticidae zawiera niewiele ponad 200 gatunków podzielonych na 9 rodzajów, z których wiele związanych jest ze środowiskiem jaskiń lub nawisów skalnych. Rodzaj "Nesticus" jest rodzajem typowym rodziny tkańcowatych, a jego przedstawiciele występują na całym świecie. Niektóre, uznane obecnie za zagrożone wyginięciem gatunki ze spokrewnionego rodzaju "Eidmannella" wyspecjalizowały się szczególnie w jaskiniach Teksasu, zasiedlając niezwykle niedostępne miejsca. Jeden gatunek, "Eidmannella pallida" spotykany jest w jaskiniach i nawisach skalnych, ale również na polach uprawnych i innych otwartych siedliskach. 
Rodzina Tkańcowatych jest blisko spokrewniona z rodziną omatnikowatych (Theridiidae). Podobnie, jak omatnikowate, pająki te mają rząd ząbkowanej szczeciny na tylnych odnóżach, które służą do ściągania nici przędnych z kądziołków przędnych.

</doc>
<doc id="3005994" url="https://pl.wikipedia.org/wiki?curid=3005994" title="Vanuatu na Mistrzostwach Świata w Lekkoatletyce 2013">
Vanuatu na Mistrzostwach Świata w Lekkoatletyce 2013

Vanuatu na Mistrzostwach Świata w Lekkoatletyce 2013 – reprezentacja Vanuatu podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005997" url="https://pl.wikipedia.org/wiki?curid=3005997" title="Mariany Północne na Mistrzostwach Świata w Lekkoatletyce 2013">
Mariany Północne na Mistrzostwach Świata w Lekkoatletyce 2013

Mariany Północne na Mistrzostwach Świata w Lekkoatletyce 2013 – reprezentacja Marianów Północnych podczas mistrzostw świata w Moskwie liczyła 1 zawodnika, który nie zdobył medalu.

</doc>
<doc id="3005999" url="https://pl.wikipedia.org/wiki?curid=3005999" title="Paul De Backer">
Paul De Backer

Paul De Backer – belgijski pływak, uczestnik Letnich Igrzysk 1920 w Antwerpii.
Startował w konkurencji 1500 metrów stylem dowolnym podczas igrzysk olimpijskich w 1920 roku. Z czasem 26:46.4 zajął 2. miejsce w swoim wyścigu eliminacyjnym. Odpadł w półfinałach, z nieznanym czasem.

</doc>
<doc id="3006000" url="https://pl.wikipedia.org/wiki?curid=3006000" title="Rzeka San">
Rzeka San

Rzeka San (PLH180007) – specjalny obszar ochrony siedlisk obejmujący San na odcinku od Sanoka do Jarosławia, o powierzchni 1374,76 ha. Znajduje się na terenie powiatów: rzeszowskiego, sanockiego, przemyskiego, brzozowskiego, jarosławskiego, oraz miasta Przemyśl.
Obszar „Rzeka San” został utworzony jako obszar mający znaczenie dla Wspólnoty (projektowany specjalny obszar ochrony siedlisk) w marcu 2009 na mocy decyzji Komisji Europejskiej z 12 grudnia 2008. W 2017 rozporządzeniem Ministra Środowiska został formalnie zatwierdzony jako specjalny obszar ochrony siedlisk.
Ochronie podlega tu m.in. 11 gatunków z załącznika II dyrektywy siedliskowej:
Większość terytorium obszaru leży w granicach wielkoobszarowych form ochrony przyrody, głównie Parku Krajobrazowego Pogórza Przemyskiego (39,7%) i Wschodniobeskidzkiego Obszaru Chronionego Krajobrazu (18,68%).

</doc>
<doc id="3006002" url="https://pl.wikipedia.org/wiki?curid=3006002" title="Édouard Henry">
Édouard Henry

Édouard Henry – belgijski pływak, uczestnik Letnich Igrzysk 1920 w Antwerpii.
Startował w konkurencjach 200 i 400 metrów stylem klasycznym podczas igrzysk olimpijskich w 1920 roku. W obu odpadł w eliminacjach.

</doc>
<doc id="3006013" url="https://pl.wikipedia.org/wiki?curid=3006013" title="Jules Wuyts">
Jules Wuyts

Jules Wuyts (ur. 8 lutego 1886 w Brukseli, zm. ?) – belgijski pływak, uczestnik Letnich Igrzysk 1912 w Sztokholmie.
Startował w konkurencji 100 metrów stylem dowolnym podczas igrzysk olimpijskich w 1912 roku. Zajął ostatnie miejsce w swoim wyścigu eliminacyjnym, uzyskując czas 1:13,6.

</doc>
<doc id="3006016" url="https://pl.wikipedia.org/wiki?curid=3006016" title="A. Buydens">
A. Buydens

A. Buydens (ur. 1905, zm. ?) – belgijski pływak, uczestnik Letnich Igrzysk 1924 w Paryżu.
Startował w sztafecie 4 × 200 metrów stylem dowolnym podczas igrzysk olimpijskich w 1924 roku. Razem z zespołem odpadli w eliminacjach z czasem 11:14,8.

</doc>
<doc id="3006018" url="https://pl.wikipedia.org/wiki?curid=3006018" title="Joseph Callens">
Joseph Callens

Remi Joseph Callens (ur. 20 marca 1894, zm. ?) – belgijski pływak, uczestnik Letnich Igrzysk 1920 i Letnich Igrzysk 1924.
W 1920 na igrzyskach w Antwerpii wziął udział w skokach do wody z trampoliny. Z wynikiem 476.40 zajął 6. miejsce w swojej grupie eliminacyjnej.
Podczas igrzysk olimpijskich w 1924 roku wystartował w sztafecie 4 × 200 metrów stylem dowolnym. Razem z zespołem odpadli w eliminacjach z czasem 11:14,8.

</doc>
<doc id="3006020" url="https://pl.wikipedia.org/wiki?curid=3006020" title="Émile Thienpondt">
Émile Thienpondt

Émile Thienpondt (ur. 1904, zm. ?) – belgijski pływak, uczestnik Letnich Igrzysk 1924 w Paryżu.
Wystartował w sztafecie 4 × 200 metrów stylem dowolnym podczas igrzysk olimpijskich w 1924 roku. Razem z zespołem odpadli w eliminacjach z czasem 11:14,8.

</doc>
<doc id="3006022" url="https://pl.wikipedia.org/wiki?curid=3006022" title="Algieria na Mistrzostwach Świata w Lekkoatletyce 2013">
Algieria na Mistrzostwach Świata w Lekkoatletyce 2013

Algieria na Mistrzostwach Świata w Lekkoatletyce 2013 – reprezentacja Algierii podczas czempionatu w Moskwie liczyła 11 zawodników.

</doc>
<doc id="3006023" url="https://pl.wikipedia.org/wiki?curid=3006023" title="Budynek Sądu Rejonowego w Sanoku">
Budynek Sądu Rejonowego w Sanoku

Budynek Sądu Rejonowego w Sanoku – budynek położony przy ulicy Tadeusza Kościuszki 3 w Sanoku.
Budynek został wpisany do rejestru zabytków (1991) oraz do gminnej ewidencji zabytków miasta Sanoka.
Historia.
Budynek był budowany od 1885 przy ówczesnym trakcie Rymanowskim i był wznoszony w miejscu, gdzie wcześniej było zlokalizowane kasyno wojskowe. Gmach budował z własnych środków przedsiębiorca budowlany Saul Pineles z Wiednia. Plany budynku zostały zatwierdzone przez rząd, zaś pracami miał kierować urzędnik starostwa sanockiego po wydaniu zezwolenia przez C. K. Namiestnictwo. W czasie starań Sanoka o przyznanie miastu C. K. Sądu Obwodowego trwały rozmowy z urzędnikami cesarstwa Austro-Węgier ukierunkowane na utworzenie w Sanoku wyższej instancji sądowej. Wówczas Pineles zaofiarował przekazanie własnej kamienicy na potrzeby sądu. Zawarł on z rządem umowę najmu na okres 25 lat. W 1884 do Wiednia udała się delegacja władz miejskich (przewodniczył jej burmistrz Cyryl Jaksa Ładyżyński i Jan Towarnicki), po czym władze cesarskie wydały zgodę na utworzenie Sądu Obwodowego w Sanoku. Warunkiem było zobowiązanie Rady Miejskiej opłacania czynszu za wynajem budynku w wysokości 2000 zł reńskich rocznie przez 25 lat począwszy od 1 października 1886. Budowa została ukończona w 1886, a jej koszt wyniósł 80 000 zł. Celem budowy Pineles otrzymał od rządu zaliczkę w wysokości 30 000 zł. Łączny koszt najmu ustalono na kwotę 7000 zł rocznie (w trakcie budowy, początkowo informowano o kwocie 8000 złr. rocznie). Na cały czas 25 lat wynajmu Pineles był zwolniony z podatków i stempli.
Pierwotnie całość zabudowań figurowała pod numerami konskrypcyjnymi 84 (późniejszy adres ul. Tadeusza Kościuszki 5), 61 (późniejszy numer 5a) i 62 (późniejszy numer 5b).
W państwie Austro-Węgier w okresie zaboru austriackiego w ramach autonomii galicyjskiej w Sanoku istniał pierwotnie c. k. Sąd Powiatowy. W 1870 sędzią c. k. sądu powiatowego w Sanoku był Ludwik Felsztyński, w latach 70. Adolf Herdliczka, od połowy 1876 Jan Towarnicki.
C. K. Sąd Obwodowy w Sanoku dla byłego obwodu sanockiego został oficjalnie otwarty 1 września 1887 jako placówka nr IX w strukturze Okręgu Wyższego Sądu Krajowego we Lwowie. Sąd ustanowiono w budynku kamienicy Pinelesa (z tej okazji wydano uroczysty bankiet i odprawiono nabożeństwo z poświęceniem budynku). Tym samym z dniem 1 września 1887 został zlikwidowany Sąd Powiatowy w mieście i rozpoczął działalność sąd drugiej instancji. Po likwidacji Sądu Powiatowego, jego funkcję kontynuował Sąd Miejski Delegowany, który działał w budynku przy obecnej ul. Kazimierza Wielkiego 8 (fasadą zwrócony do ul. Mickiewicza). Ponadto w budynku przy ul. Kościuszki miała siedzibę Prokuratura, w 1892 wyodrębniona z sądu.
Pierwszym prezydentem Sądu Obwodowego został Franciszek Żeleski. Przełożonym urzędów pomocniczych dla Sanoka został Karol Duchiewicz. Franciszek Żeleski sprawował urząd do 1892, a późniejszymi prezydentami Sądu Obwodowego byli dr Michał Stefko (1892-1900), Alfred Posóchowski (1897-1898), Adolf Sahanek (od 1898 do około 1901), Kajetan Chyliński (od około 1901 do około 1908), Wiktoryn Mańkowski (od 1908 do 1911), Stanisław Obertyński (1911-). Jako radcy w sądzie pracowali Jan Towarnicki, Jan Staruszkiewicz. Do końca istnienia Austro-Węgier w 1918 sędziami C. K. Sądu Obwodowego w Sanoku pozostawali Stanisław Obertyński jako prezydent oraz Zygmunt Nawratil (od 1887), Marcin Chorzemski, Joachim Tomaszewski, Józef Paszkiewicz, Piotr Julian Janicki, Franciszek Ksawery Brzozowski, Franciszek Limbach, Edward Doboszyński, Jan Misiewicz, Jan Pełeński, Marian Kowiński, Władysław Rubinstein, Stanisław Słotołowicz, Bolesław Józef Szulakiewicz, Stanisław Kirchner, Mieczysław Kotkowski, Jan Kock, Jan Hroboni, August Bezucha, Gabriel Rotter. Funkcję prokuratora przy sądzie pełnili Franciszek Ksawery Spławski (od 1887 do około 1891/1892), Józef Heldenburg (1892-1897), Wacław Szomek (od 1897 substytut, od 1900 szef), Franciszek Moor, Jan Scherff, Władysław Dukiet, Tadeusz Malawski. Sędziowie pełnili także funkcję komisarza działającego obok więzienia. Zastępcą prokuratora był Adolf Czerwiński. W 1917 w C. K. Sądzie Obwodowym prowadzącymi księgi gruntowe byli Chaim Hammermann, Tadeusz Dworski, a oficjałem kancelaryjnym Filemon Kosonocki. Wieloletnim notariuszem był Teofil Lewicki. Na początku XX wieku duszpasterzami przy sądzie byli ks. Ludwik Stanisławczyk (rzymskokatolicki) i ks. Omelan Konstantynowycz (greckokatolicki). Przed 1914 przy sądzie pracował Michał Drwięga.
Konieczność najmowania nieruchomości przysparzała wysokich kosztów władzom państwa. Pod koniec życia właściciel Saul Pineles (zm. 1903) oferował zbycie gmachu na rzecz państwa. Toczono rozmowy ukierunkowane na wykupienie budynku, które sfinalizowano umową kupna-sprzedaży 1 lutego 1905. Tym samym budynek przeszedł z rąk prywatnych do własności Skarbu Cesarstwa Austro-Węgier. 7 czerwca 1905 Kajetan Chyliński dokonał odbioru na własność państwa budynku sądu ulicy Adama Mickiewicza z masy spadkowej Saula Pinelesa.
W 1910 część kancelarii niższych instancji i księgi wieczyste zostały przeniesione do budynku przy obecnej ul. Kazimierza Wielkiego 8. Po I wojnie światowej budynek sądu, jako dawny majątek cesarstwa, został przejęty przez Skarb Państwa II Rzeczypospolitej. W tym czasie w budynku działał Sąd Okręgowy (wyższa instancja) i Sąd Grodzki (pomniejsze sprawy). W 1919 prezesem SO w Sanoku pozostawał Stanisław Obertyński. Do 1922 sędzią Sądu Okręgowego w Sanoku był Jan Hroboni, mianowany 7 grudnia 1922 sędzią Sądu Najwyższego. Sędziami SO w Sanoku byli: Joachim Tomaszewski (do 1924), Franciszek Ksawery Brzozowski (do 1926). W latach 20. prezesem SO w Sanoku był Józef de Jawora Balowicz Jaworski, a wiceprezesem od 1919 w latach 20. był dr Bolesław Gawiński. Od 1924 sędzią SO w Sanoku był Kazimierz Oborski, który został prezesem sądu, który w 1930 był prezesem, a wiceprezesem był wówczas Jan Misiewicz. Ponadto wśród sędziów byli m.in. August Bezucha, Tadeusz Malawski (1922–1929), Czesław Braun (do 1934), dr Franc Kokowski, dr Jarosław Krupski, Antoni Gerstmann, sędziowie śledczy Stanisław Jara, Franciszek Filipczak, dr Jan Rudeński (od 1934). Do 1936 kierownikiem Sądu Grodzkiego był Antoni Czerny. Przed Sądem Okręgowym w Sanoku w 1932 toczył się proces chłopów ukraińskich z powiatu leskiego, oskarżonych o zbrodnię rozruchów i użycie przemocy wobec władzy bezpieczeństwa (jako obrońcy oskarżonych zgłosili się Andrzej Madeja, Wasyl Bławacki, Stepan Wanczycki); wyrokiem sądu trzej oskarżeni zostali skazani na karę śmierci, do Sanoka przyjechał celem wykonania kary kat Stefan Maciejewski, lecz Prezydent RP Ignacy Mościcki dokonał wówczas ułaskawienia skazanych. Po latach pisarz Kalman Segal w swojej powieści pt. "Nad dziwną rzeką Sambation", napisanej w 1955 i wydanej w 1957, zawarł odniesienia do powstania leskiego i procesu przed sądem w Sanoku. Od 18 września 1933 przed Sądem Okręgowym w Sanoku toczył się proces w sprawie zamachu na działaczy narodowych w Brzozowie, Jana Chudzika i mjr. Władysława Owoca, który był obiektem dużego zainteresowania opinii publicznej. Przewodniczącym składu sędziowskiego w tym procesie był Zygfryd Gölis, a oskarżycielem Kazimierz Ansion. W latach 30. prezesem Sądu Okręgowego w Sanoku był dr Artur Skowroński (także kierownik Związku Przyjaciół Strzelca). Od 1936 sędzią Sądu Grodzkiego był Kazimierz Zachariasiewicz. Komornikami przy Sądzie Grodzkim byli Józef Bubella, Józef Hulewicz. Po 1918, w latach 20. prokuratorem przy Sądzie Okręgowym w Sanoku był Władysław Dukiet.
Rozporządzeniem Prezydenta Rzeczypospolitej z dnia 24 września 1934 Sąd Okręgowy w Sanoku został zniesiony z dniem 1 października 1934 (likwidacji dokonał dr Franciszek Parylewicz), zaś okręg Sądu Grodzkiego w Sanoku został włączony do Sądu Okręgowego w Jaśle oraz został utworzony w Sanoku Wydział Zamiejscowy Sądu Okręgowego w Jaśle, z właściwością rzeczową, obejmującą sprawy cywilne, karne i hipoteczne, do których rozpoznawania powołane są sądy okręgowe, który funkcjonował do 1939. Rozporządzeniem Ministra Sprawiedliwości z 14 maja 1937 rozszerzono właściwość Wydziału Zamiejscowego Sądu Okręgowego w Jaśle na okręg byłego Sądu Grodzkiego w Brzozowie. Rozporządzeniem Ministra Sprawiedliwości z 14 października 1938 rozszerzono właściwość rzeczową Wydziału Zamiejscowego Sądu Okręgowego w Jaśle z siedzibą w Sanoku od dnia 1 stycznia 1939 na sprawy rejestrowe (rejestr handlowym rejestr spółdzielni). Do lat 30. budynek Sądu Okręgowego w Sanoku mieścił się pod numerem 84 ulicy Tadeusza Kościuszki. W latach 30. II RP Sąd Grodzki i wydział zamiejscowy Sądu Okręgowego w Jaśle działały pod adresem ul. Kazimierza Wielkiego. Ponadto w budynku przy ulicy T. Kościuszki przed 1939 funkcjonował Sąd Grodzki oraz Prokuratura Sądu Okręgowego. Od połowy lat 30. wiceprezesem Wydziału Zamiejscowego w Sanoku Sądu Okręgowego w Jaśle był Stanisław Fried.
W trakcie II wojny światowej i trwającej okupacji niemieckiej w dniu 4 lipca 1940 niemiecki "Sondergericht" (sąd specjalny) wydał wyroki śmierci na osobach osadzonych, którzy następnego dnia zostali rozstrzelani przez Niemców na górze Gruszka.
W okresie PRL od 1951 do 1975 funkcjonował Sąd Powiatowy. Od połowy lat 70. XX wieku w budynku działa Sąd Rejonowy w Sanoku. Prokuratorem rejonowym przy sądzie był Bolesław Michoń.
Od 1997 trwały szeroko zakrojone prace modernizacyjne budynku, zarówno we wnętrzach, jak i od 1999 na zewnątrz. W ramach remontu zostały wykonane: renowacja wnętrza gmachu, dobudowa części drugiej kondygnacji, zainstalowanie nowego zadaszenia, odnowa elewacji budynku, wykonanie wejścia po zachodniej stronie budynku. Wskutek nadbudowy poddasza uzyskano dodatkową powierzchnię użytkową. Remont i rozbudowa budynku zakończyły się na początku XXI wieku, a uroczyste otwarcie nowo oddanego gmachu nastąpiło 23 marca 2001. Budynek posiada dwa główne wejścia: po lewej (po zachodniej stronie) główne do Sądu Rejonowego i po prawej (po wschodniej stronie) do aresztu śledczego. Od zachodu budynek przylega do kamienicy pod adresem Kościuszki 3 (w przeszłości należała do Michała Słuszkiewicza, który prowadził w niej sklep wędliniarski).
W późniejszych latach biura w budynku opuściła Prokuratura Rejonowa w Sanoku, która przeniosła się do osobnej siedziby. Działalność obecna Sądu Rejonowego w Sanoku obejmuje wydziały Cywilny, Karny, Rodzinny, Pracy, Ksiąg Wieczystych. Prezesami SR od lat 90. byli Stanisław Szwan, Waldemar Niemiec.
W 2017 przed gmachem sądu odbywały się zgromadzenia w ramach ogólnopolskich protestów ws. reformy sądownictwa.

</doc>
<doc id="3006024" url="https://pl.wikipedia.org/wiki?curid=3006024" title="Louis Van Parijs">
Louis Van Parijs

Louis Van Parijs – belgijski pływak, uczestnik Letnich Igrzysk 1928 w Amsterdamie.
Startował w sztafecie 4 × 200 metrów stylem dowolnym podczas igrzysk olimpijskich w 1928 roku. Razem z zespołem odpadli w eliminacjach zajmując ostatnie miejsce w swoim wyścigu.
Wziął również udział w konkurencji 200 metrów stylem klasycznym, w której odpadł w eliminacjach z czasem 3:00,0.

</doc>
<doc id="3006028" url="https://pl.wikipedia.org/wiki?curid=3006028" title="Joseph Reynders">
Joseph Reynders

Joseph Reynders (ur. 16 grudnia 1929) – belgijski pływak, piłkarz wodny, uczestnik Letnich Igrzysk 1948 i Letnich Igrzysk 1952.
W 1948 na igrzyskach w Antwerpii wziął udział w wyścigu na 1500 metrów stylem dowolnym. Z czasem 21:23.1 zajął 4. miejsce w swojej grupie eliminacyjnej.
Podczas igrzysk olimpijskich w 1952 roku wystartował w turnieju piłki wodnej. Razem z zespołem zajęli 6. miejsce.

</doc>
<doc id="3006033" url="https://pl.wikipedia.org/wiki?curid=3006033" title="Grödig">
Grödig

Grödig – gmina targowa w Austrii, w kraju związkowym Salzburg, w powiecie Salzburg-Umgebung. Leży u podnóża Alp Bawarskich.
Swoją siedzibę ma tutaj występujący w austriackiej Bundeslidze klub piłkarski SV Grödig.

</doc>
<doc id="3006035" url="https://pl.wikipedia.org/wiki?curid=3006035" title="Wybory prezydenckie w Stanach Zjednoczonych w 1904 roku">
Wybory prezydenckie w Stanach Zjednoczonych w 1904 roku

Wybory prezydenckie w Stanach Zjednoczonych w 1904 roku – trzydzieste wybory prezydenckie w historii Stanów Zjednoczonych. Na urząd prezydenta wybrano Theodore’a Roosevelta, a wiceprezydentem został Charles Warren Fairbanks.
Kampania wyborcza.
Okres prosperity i sprawne zarządzanie Roosevelta w początkowych latach XX wieku, przysporzyło mu popularności w społeczeństwie. Dodatkowo śmierć niechętnego prezydentowi bossa partyjnego, Marcusa Hanny w 1904, znacznie zwiększyła szanse Roosevelta na uzyskanie nominacji. Na konwencji Partii Republikańskiej w dniach 21-23 czerwca 1904 roku, urzędujący prezydent został wybrany kandydatem na prezydenta w pierwszym głosowaniu, przez aklamację. Kandydatem na wiceprezydenta został Charles Fairbanks. Partia Demokratyczna, zarzucając obozowi rządzącemu radykalizm, postanowiła wystawić kandydaturę konserwatywnego sędziego Altona Parkera. Okazało się to błędem, gdyż konserwatywni wyborcy woleli oddać głos na republikanów, niż na demokratów, którzy wcześniej dwukrotnie wystawili kandydaturę populisty Williama Bryana. Ponadto Roosevelta wsparła większość towarzystw przemysłowych i finansjery. Kandydatem Socjalistycznej Partii Ameryki został Eugene Debs, Partii Prohibicji – Silas Swallow, a Partii Populistycznej – Thomas Watson
Wyniki głosowania.
Głosowanie powszechne odbyło się 8 listopada 1904. Roosevelt uzyskał 56,4% poparcia, wobec 37,6% dla Parkera, 3% dla Eugene’a Debsa, 1,9% dla Silasa Swallowa i 0,8% dla Thomasa Watsona. Ponadto, niespełna 35 000 głosów oddano na niezależnych elektorów, głosujących na innych kandydatów. Frekwencja wyniosła 65,2%. W głosowaniu Kolegium Elektorów Roosevelt uzyskał 336 głosów, przy wymaganej większości 239 głosów. Na Parkera zagłosowało 140 elektorów. W głosowaniu wiceprezydenckim zwyciężył Charles Fairbanks, uzyskując 336 głosów, wobec 140 dla Henry’ego Davisa.

</doc>
<doc id="3006036" url="https://pl.wikipedia.org/wiki?curid=3006036" title="Gnejusz Papiriusz Karbo">
Gnejusz Papiriusz Karbo

Gnejusz Papiriusz Karbo () – konsul roku 113 p.n.e. Dowódca wojsk rzymskich w bitwie z Cymbrami i Teutonami pod Noreią.
Pochodził z rodziny plebejskich Papiriuszy ("gens Papiria"). Młodszy brat konsula roku 120 p.n.e. Gajusza Papiriusza Karbona i ojciec trzykrotnego konsula, stronnika Gajusza Mariusza, Gnejusza Papirusza Karbona (młodszego). 
Appian z Aleksandrii dosyć dokładnie opisuje jego kampanię (113 p.n.e.) przeciwko Cymbrom i Teutonom ("Historia rzymska" IV.XIII). Według tej relacji Noricum, które w tamtych czasach zamieszkiwane było przez przyjazne Rzymowi () plemię Karnów, najechali Cymbrowie. Papiriusz chcąc zagrodzić im drogę w głąb Italii, zaczaił się z wojskiem na alpejskich przełęczach, ale zainterweniował, gdy najeźdźcy zaczęli plądrować kraj (powodem tej z pozoru altruistycznej interwencji mogły być kopalnie złota, z których słynęło Noricum, a z których wcześniej Italikowie zostali wyparci (Polibiusz "Dzieje" XXXIV.10.10-14, Strabon "Geografia" IV.6.12)). Gdy Germanie zauważyli rzymskie legiony wysłali posłańców z informacją, że nie wiedzieli o sojuszu Rzymu z Karnami, i że chcą się wycofać bez walki. Karbo zgodził się i dał im przewodnika, uprzedzonego wcześniej, że ma wybrać dłuższą drogę, aby konsul mógł zaatakować z zasadzki. Plan nie powiódł się i rzymskie legiony zostały rozbite. Klęska byłaby całkowita, gdyby Germanie nie przestraszyli się burzy.
W jednym z listów Cycerona znajduje się informacja, że były konsul został później postawiony przed sądem przez Marka Antoniusza Oratora, dziadka późniejszego triumwira Marka Antoniusza ("Epistulae ad Familiares" IX.21). Według Cycerona przed zapadnięciem wyroku otruł się witriolem.

</doc>
<doc id="3006040" url="https://pl.wikipedia.org/wiki?curid=3006040" title="Ludovicus Schoenmaekers">
Ludovicus Schoenmaekers

Ludovicus Schoenmaekers (ur. 15 września 1931 w Turnhout, zm. ?) – belgijski pływak, uczestnik Letnich Igrzysk 1952 w Helsinkach.
Podczas igrzysk olimpijskich w 1952 roku wystartował na dystansie 200 metrów stylem grzbietowym. Zajął 5. miejsce w swoim wyścigu eliminacyjnym uzyskując czas 2:46,3.

</doc>
<doc id="3006042" url="https://pl.wikipedia.org/wiki?curid=3006042" title="Vagnhärad">
Vagnhärad

Vagnhärad – miejscowość ("tätort") w Szwecji, w regionie administracyjnym ("län") Södermanland (gmina Trosa).
Miejscowość jest położona nad rzeką Trosaån w prowincji historycznej Södermanland, ok. 30 km na południe od Södertälje niedaleko drogi E4. Przez miejscowość przebiega linia kolejowa Järna – Nyköping – Åby (-Norrköping) (Nyköpingsbanan), której odcinek Järna – Nyköping oddano do użytku w 1913 r.
W 2010 r. Vagnhärad liczyło 3324 mieszkańców.

</doc>
<doc id="3006045" url="https://pl.wikipedia.org/wiki?curid=3006045" title="OGO 3">
OGO 3

OGO 3 – trzeci satelita geofizyczny wprowadzony na orbitę w ramach programu OGO.
Budowa satelity.
Prostopadłościan z bocznymi tacami ogniw słonecznych i wysięgnikami z aparaturą pomiarową, stabilizacji położenia i antenami. Rozpiętość wysuniętych wysięgników wynosiła 15 metrów. Na pokładzie znajdowało się 21 przyrządów pomiarowych.
Przebieg misji.
7 czerwca 1966 roku z Przylądka Kennedy’ego na Florydzie wystartował OGO 3 o masie 540 kg i został wprowadzony na orbitę eliptyczną o początkowych parametrach: perygeum - 273 km, apogeum - 122 000 km. Czas obiegu wynosił 48 godzin i 37 minut. Tak wydłużona orbita umożliwiła przeprowadzenie rozległych obserwacji magnetosfery Ziemi i schwytanych w niej pasów promieniowania pierścieniowego. Za pomocą urządzeń do przekazywania danych informacje gromadzone przez satelitę w czasie 12 godzin były przekazywane na Ziemię w ciągu 11,5 minut. W przeciwieństwie do OGO 1 i OGO 2, gdzie wystąpiły kłopoty ze stabilizacją, udało się uniknąć tych trudności przy OGO 3.
Do marca 1971 perygeum orbity wzrosło do 16 400 km, a inklinacja do 75,8°. Komunikację z satelitą zakończono 29 lutego 1972.
OGO 3 spłonął przy wejściu w atmosferę ziemską 15 września 1981.

</doc>
<doc id="3006046" url="https://pl.wikipedia.org/wiki?curid=3006046" title="Kamiel Reynders">
Kamiel Reynders

Kamiel Reynders (ur. 22 lutego 1931 w Antwerpii, zm. ?) – belgijski pływak, uczestnik Letnich Igrzysk 1952 w Helsinkach.
Podczas igrzysk olimpijskich w 1952 roku wystartował w sztafecie 4 × 200 metrów stylem dowolnym. Razem z zespołem odpadli w eliminacjach z czasem 9:45,5.

</doc>
<doc id="3006048" url="https://pl.wikipedia.org/wiki?curid=3006048" title="Jedna gorąca letnia noc">
Jedna gorąca letnia noc

Jedna gorąca letnia noc (ang. "One Hot Summer Night") – amerykański film kryminalny z 1998 roku w reżyserii Jamesa A. Contnera. Wyprodukowany przez O'Hara-Horowitz Productions.
Opis fabuły.
Po ślubie Kelly (Erika Eleniak) przekonuje się, że jej mąż Art Brooks (Barry Bostwick) jest uzależniony od alkoholu. Mężczyzna znęca się nad nią. Kelly wdaje się w romans ze swoim adwokatem, Richardem Linskym (Brian Wimmer). Gdy pewnego dnia Art ginie w zamachu, podejrzenie pada na Kelly i jej kochanka.
Obsada.
i inni

</doc>
<doc id="3006049" url="https://pl.wikipedia.org/wiki?curid=3006049" title="Hrabstwo Lancaster (Nebraska)">
Hrabstwo Lancaster (Nebraska)

Hrabstwo Lancaster (ang. "Lancaster County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 846,38 mil2 (2 192,13 km2). Według danych z 2010 r. hrabstwo miało 285 407 mieszkańców. Hrabstwo powstało 6 marca 1855 roku, a jego nazwa pochodzi od miasta Lancaster w stanie Pensylwania.

</doc>
<doc id="3006052" url="https://pl.wikipedia.org/wiki?curid=3006052" title="Alfons Bierebeek">
Alfons Bierebeek

Alfons Bierebeek (ur. 10 czerwca 1934) – belgijski pływak, uczestnik Letnich Igrzysk 1952 w Helsinkach.
Podczas igrzysk olimpijskich w 1952 roku wystartował w sztafecie 4 × 200 metrów stylem dowolnym. Razem z zespołem odpadli w eliminacjach z czasem 9:45,5.

</doc>
<doc id="3006054" url="https://pl.wikipedia.org/wiki?curid=3006054" title="Obwód ryski">
Obwód ryski

Obwód ryski (ros. Рижская область; łot. Rīgas apgabals) – obwód istniejący w latach 1952–1953 w Łotewskiej SRR. Stolicą obwodu była Ryga. Obwód dzielił się na 24 rejony.
Historia.
Obwód utworzono 8 kwietnia 1952 r. w wyniku reformy administracyjnej dzielącej republiki bałtyckie na obwody. Obwód rozwiązano 25 kwietnia 1953 r.
Podział administracyjny.
Obwód dzielił się na 24 rejony, 1 miasto podległe bezpośrednio administracji Republiki i 1 miasto podległe administracji obwodowej:

</doc>
<doc id="3006055" url="https://pl.wikipedia.org/wiki?curid=3006055" title="Bogoria (jezioro)">
Bogoria (jezioro)

Bogoria – jezioro alkaliczne leżące w południowo-zachodniej części Kenii, 240 km na północ od Nairobi. Powierzchnia jeziora wynosi 107 km². W 2000 roku zostało uznane za obszar wodno-błotny o znaczeniu międzynarodowym, który chroni Konwencja ramsarska. W 1970 roku teren jeziora i jego najbliższe okolice zostały uznane za obszar chroniony i utworzony został Park Narodowy Jezioro Bogoria.
Według organizacji IUCN w roku 1992 długość jeziora wynosiła 17 km, zaś szerokość 4,5 km. W 2012 roku długość jeziora wynosiła 34 km. Zasolenie – 35‰, pH 9,8-10,5.
Występują tu liczne sinice, w szczególności "Arthrospira fusiformis" oraz "Arthrospira platensis". Brak zwierząt powyżej 1 cm (makroplanktonu). Wybrzeża są porośnięte przez trawę "Sporobolus spicatus", w okolicach jeziora rosną akacje "Acacia tortilis" i "Acacia xanthophloea", a także figowiec "Ficus capensis", balsamowce oraz drzewa z rodzaju "Balanites".
W jeziorze Bogoria znajdują się liczne źródła termalne o temperaturze 39-98,5 °C, których wody są nasycone dwutlenkiem węgla. Dookoła jeziora również znajdują się źródła termalne, z czego w czterech występują gejzery.
Awifauna.
Z powodu zasolenia w jeziorze nie są spotykane ryby, płazy ani ssaki. Jeśli chodzi o gatunki ptaków spotkać można flamingi małe ("Phoeniconaias minor") oraz flamingi karmazynowe ("P. ruber"), których gruba skóra nóg chroni je przed solą. Wiosną zasolenie spada i nad jezioro Bogoria przylatują zauszniki ("Podiceps nigricollis") oraz cyraneczki płowe ("Anas capensis"). Na flamingi polują orły stepowe ("Aquila nipalensis") oraz bieliki afrykańskie ("Haliaeetus vocifer").
Jezioro Bogoria od 2001 roku znajduje się na liście Important Bird Areas, opracowywanej przez BirdLife International. Lista gatunków występujących w jego obszarze obejmuje nie tylko ptaki wodne, ale także zamieszkujące przybrzeżną roślinność, jak na przykład szlarnik sawannowy ("Zosterops abyssinicus"), muszarka szara ("Bradornis microrhynchus"), nektarnik fartuszkowy ("Chalcomitra hunteri") czy remizek blady ("Anthoscopus musculus"). Całkowita liczba stwierdzonych ptaków, na całym terenie parku narodowego, wynosi 34 gatunki.

</doc>
<doc id="3006056" url="https://pl.wikipedia.org/wiki?curid=3006056" title="Joseph Anthoon">
Joseph Anthoon

Joseph Anthoon (ur. 11 sierpnia 1930 w Borgerhout) – belgijski pływak, uczestnik Letnich Igrzysk 1952 w Helsinkach.
Podczas igrzysk olimpijskich w 1952 roku wystartował w sztafecie 4 × 200 metrów stylem dowolnym. Razem z zespołem odpadli w eliminacjach z czasem 9:45,5.

</doc>
<doc id="3006058" url="https://pl.wikipedia.org/wiki?curid=3006058" title="Sokołów Podlaski (gromada)">
Sokołów Podlaski (gromada)



</doc>
<doc id="3006059" url="https://pl.wikipedia.org/wiki?curid=3006059" title="Marcel Anthoon">
Marcel Anthoon

Marcel Anthoon (ur. 20 października 1933 w Antwerpii) – belgijski pływak, uczestnik Letnich Igrzysk 1952 w Helsinkach.
Podczas igrzysk olimpijskich w 1952 roku wystartował w sztafecie 4 × 200 metrów stylem dowolnym. Razem z zespołem odpadli w eliminacjach z czasem 9:45,5.

</doc>
<doc id="3006061" url="https://pl.wikipedia.org/wiki?curid=3006061" title="Asenowo (obwód Jamboł)">
Asenowo (obwód Jamboł)

Asenowo (bułg. "Асеново") – wieś w południowo-wschodniej Bułgarii, w obwodzie Jamboł, w gminie Tundża. Według danych Narodowego Instytutu Statystycznego, 31 grudnia 2011 roku wieś liczyła 93 mieszkańców.

</doc>
<doc id="3006062" url="https://pl.wikipedia.org/wiki?curid=3006062" title="Asenowo">
Asenowo



</doc>
<doc id="3006063" url="https://pl.wikipedia.org/wiki?curid=3006063" title="Louis Kozma">
Louis Kozma

Louis Kozma (ur. 1 marca 1938 w Budapeszcie, zm. 16 sierpnia 1990 w Le Cannet) – belgijski pływak, uczestnik Letnich Igrzysk 1956 w Melbourne.
Podczas igrzysk olimpijskich w 1956 roku wystartował konkurencji 200 metrów stylem klasycznym. Odpadł w eliminacjach z czasem 2:48,4 (12. miejsce).

</doc>
<doc id="3006064" url="https://pl.wikipedia.org/wiki?curid=3006064" title="Wołomin (gromada)">
Wołomin (gromada)

Wołomin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wołomin z siedzibą GRN w mieście Wołominie (nie wchodzącym w jej skład) utworzono 1 stycznia 1969 w powiecie wołomińskim w woj. warszawskim z obszaru zniesionych gromad Duczki i Ossów w tymże powiecie.
1 stycznia składała się z 11 miejscowości: Duczki, Kobylak (obecnie Kobylak i Kobylak), Leśniakowizna, Lipinki, Nowe Grabie, Nowe Lipiny, Ossów, Stare Grabie, Stare Lipiny, Turów (obecnie Turów i Turów) i Zagościniec.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie wołomińskim utworzono gminę Wołomin.

</doc>
<doc id="3006066" url="https://pl.wikipedia.org/wiki?curid=3006066" title="British Comedy Awards 2008">
British Comedy Awards 2008

British Comedy Awards 2008 – dziewiętnasta edycja nagród British Comedy Awards, zorganizowana w 2008 roku. Ceremonię poprowadził debiutujący w tej roli Angus Deayton. 
Po raz pierwszy od 1991 roku na gali nie wystąpił będący dotąd jej stałym prowadzącym Jonathan Ross, co wiązało się z poważnymi kłopotami dyscyplinarnymi i wizerunkowymi, na jakie Ross naraził się ze względu na swój wybryk na antenie BBC Radio 2, polegający na nagrywaniu na automatycznej sekretarce Andrew Sachsa wulgarnych wypowiedzi na temat jego wnuczki. Wśród nagrodzonych znalazł się natomiast Russell Brand, który wspólnie z Rossem prowadził kontrowersyjny program i był drugim autorem tego "dowcipu". 

</doc>
<doc id="3006067" url="https://pl.wikipedia.org/wiki?curid=3006067" title="Mistrzostwa Świata w Lekkoatletyce 2013 – bieg na 400 m przez płotki mężczyzn">
Mistrzostwa Świata w Lekkoatletyce 2013 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji rozegranych podczas lekkoatletycznych mistrzostw świata na Łużnikach w Moskwie.
Obrońcą tytułu mistrzowskiego z 2011 roku był Brytyjczyk David Greene.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A.

</doc>
<doc id="3006068" url="https://pl.wikipedia.org/wiki?curid=3006068" title="Gilbert Desmit">
Gilbert Desmit

Gilbert Desmit (ur. 21 września 1937 w Brugii) – belgijski pływak, uczestnik Letnich Igrzysk 1956 i 1960.
Podczas igrzysk olimpijskich w 1956 roku wystartował w konkurencji 200 metrów stylem klasycznym. Odpadł w eliminacjach z czasem 2:43,5 (9. miejsce).
Cztery lata później na igrzyskach w Rzymie powtórzył udział w tej samej konkurencji. Poprawił swój wynik docierając do półfinałów i osiągając wynik 2:41,8.

</doc>
<doc id="3006072" url="https://pl.wikipedia.org/wiki?curid=3006072" title="Kineza (ornitologia)">
Kineza (ornitologia)

Kineza (ang. "cranial kinesis") – zjawisko poruszania szczęką górną u ptaków.
Występują następujące jej typy:

</doc>
<doc id="3006073" url="https://pl.wikipedia.org/wiki?curid=3006073" title="Portret Charles’a de Guise">
Portret Charles’a de Guise

Portret Charles’a de Guise – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Portrety El Greca były już rozpoznane w dziewiętnastym wieku. W muzeum Prado jego portrety były jednak prezentowane jako pierwsze tuż obok tych ze szkoły weneckiej. Wiele innych portretów z tego okresu przysparzało trudności w ustaleniu autorstwa lub datowaniu. Na portrecie Charles’a de Guise znajdują się ważne informacje, dzięki którym można ustalić dokładną datę powstania obrazu. Na stole leży otwarta książka. Na widocznej stronie można dojrzeć datę 1572 oraz wiek modela – 56 lat (ANN / DNI / MDLXXII / ETATI / XLVII). Charles de Guise już w wieku 22 lat otrzymał godność kardynała od papieża Pawła III. Był bardzo ważną postacią w Kościele katolickim, uznaje się go za głównego zwolennika wprowadzenia reform katolickich; był politycznym przywódcą stronnictwa katolickiego w czasie wojen religijnych we Francji.
Portret Charles’a de Guise w XIX wieku był uznawany za dzieło włoskiego malarza Tintoretta, El Grecowi został przypisany dopiero w 1972 roku. Podstawą atrybucji były podobieństwa do innych dzieł malarza. W 1984 roku amerykański historyk sztuki Harold Wethey ponownie zakwestionował autorstwo El Greca. José Álvarez Lopera temat autorstwa uważa wciąż za otwarty. Według niego, z jednej strony portret jest dziełem dojrzałego artysty, którym El Greco jeszcze nie był w 1572 roku, ale z drugiej strony można się doszukać kilku elementów charakterystycznych dla El Greca z tego okresu oraz podobieństw do innego późniejszego "portretu kardynała Fernanda de Guevary"; taka sama niestabilność przestrzenna, podobny układ rąk i taka sama atmosfera obrazu.

</doc>
<doc id="3006074" url="https://pl.wikipedia.org/wiki?curid=3006074" title="Hans Vergoed">
Hans Vergoed

Hans Vergoed – holenderski brydżysta, European Master (EBL).
Hans Vergoed w latach 2001..2007 był członkiem Komisji Medycznej WBF. Jego partnerem był Hans Kreijns. Jest autorem książek brydżowych.
Wyniki Brydżowe.
Olimpiady.
W olimpiadach uzyskał następujące rezultaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3006075" url="https://pl.wikipedia.org/wiki?curid=3006075" title="Emmanuel Delcour">
Emmanuel Delcour

Emmanuel DelCour (ur. 19 czerwca 1980 w Montluçon) – francuski aktor filmowy i telewizyjny, występujący także pod pseudonimem Jean Val Jean w filmach pornograficznych, kulturysta, kucharz, grafik, szef kuchni, dietetyk, autor artykułów kulinarnych, trener personalny i model.
Życiorys.
Wczesne lata.
Urodził się w Montluçon w regionie Owernia, w departamencie Allier jako syn weterynarza i pielęgniarki. Wychował się Bordeaux, w południowo-zachodniej Francji na wsi. Mając dwanaście lat, zainspirowany filmem "Kulturyści" ("Pumping Iron") z Arnoldem Schwarzeneggerem, zaczął trenować sporty siłowe. W latach 1998-2002 studiował grafikę. W wieku dwudziestu lat mając 188 cm wzrostu rozpoczął pracę w Paryżu jako fotomodel.
Początek kariery międzynarodowej.
W 2002 przeniósł się do Los Angeles, w Kalifornii. Brał udział w kampaniach reklamowych dla Calvina Kleina, Lexusa i Robin’s Jean, a także sesji fotograficznej Davida LaChapelle’a. Znalazł się w edycji chińskiego magazynu „Vogue” i „Men’s Health”.
Kariera kulturystyczna.
Delcour z powodzeniem rywalizował w zawodach kulturystycznych. W 2006 ubiegał się o tytuł Mr. Venice Beach w Kalifornii. 
W 2009 zajął trzecie miejsce w National Physique Committee (NPC) w wadze ciężkiej i umieszczony został na pierwszym miejscu w dla początkujących, a następnie w 2010 roku zdobył drugie miejsce. W 2011 zdobył pierwsze miejsce w NPC Iron Man Magazine.
Kariera kulinarna.
Po ukończeniu z wyróżnieniem prestiżowej North-American Novelli Academy w Bordeaux, od listopada 2009 do stycznia 2010 brał udział w reality show Bravo TV "Chef Academy", gdzie wymieniony był jako grafik. Ukończył akademię pod kierunkiem kucharzy — Christophe’a Émé, męża Jeri Ryan, i Jeana-Christophe’a Novelli, który nazwał go „nowym Jamiem Oliverem”.
Pracował we francuskiej restauracji „The Hall” w hotelu Palihouse w Beverly Hills i „Anisette Brasserie” w Santa Monica. Zdobył popularność jako kucharz specjalizujący się w nowoczesnej kuchni francuskiej i rozpoczął karierę jako prywatny kucharz z Venice Beach. Jednym z jego kulinarnych bohaterów i prawdziwą inspiracją był Anthony Bourdain.
Kariera w branży porno.
W wieku 14 lat chciał być gwiazdą porno w Stanach Zjednoczonych. W 2004 mając 24 lata wyjechał na konwencję Adult Video News w Las Vegas, gdzie poznał firmy produkcyjne i dystrybucyjne. Kilka z nich było nim zainteresowanych i po raz pierwszy wziął udział w sesji zdjęciowej. Znalazł również agenta, który zabrał go do Los Angeles. Przyjął pseudonim Jean Val Jean od nazwiska bohatera literackiego powieści Wiktora Hugo "Nędznicy" - Jeana Valjeana. Niedługo potem zagrał w pierwszej scenie "Big Cock Seductions 13" (2004) z francuską aktorką Melissą Lauren. Wystąpił potem w parodii "Gotowe na wszystko" - Hustler Video "Desperate Housewhores 2" (2005), Digital Playground "Island Fever 4" (2006), Adam &amp; Eve "Eden" (2007) i Wicked Pictures "Sexual Exploits of Jean Val Jean" (2007). Do swojej produkcji zaangażował go też Rocco Siffredi, a jego partnerkami były m.in.: Memphis Monroe, Alicia Alighatti, Sativa Rose, Sunny Leone, Jennifer Stone, Trina Michaels i Katja Kassin. 
W 2007 otrzymał nagrodę AVN Award w kategorii „Zagraniczny wykonawca roku”. 
Pod koniec roku 2015 podpisał kontrakt z agencją LA Direct Models. W 2016 powrócił do produkcji filmów porno za pośrednictwem strony internetowej Tushy.com i eroticax.com "Stranger Danger" (2017). W produkcji Burning Angel "Mercy" (2016) wystąpił w roli biznesmena. W latach 2016–2018 występował w produkcjach Brazzers. W 2019 znalazł się na liście najgorętszych gwiazdorów filmów porno portalu Vocal. W 2022 został wyróżniony w rankingu „najlepszych francuskich gwiazd porno” portalu EuroSexScene.com.
Obecność w kulturze masowej.
Był gościem reality show na kanale E! "Rodzina Kardashianów" (2008). Można go było także dostrzec w dreszczowcu "Syreny z Karaibów" ("Bad Girl Island", 2007) z AnnaLynne McCord, Antonio Sabato Jr. i Jamesem Brolinem, dramacie "La benediction" (2008) w roli Daniela, serialu CBS "" (2009) i operze mydlanej CBS "Moda na sukces" (2011).
We wrześniu 2011 brał udział w promocji Bunker Hill Magazine dla Issuu, Inc.. W 2014 trafił na okładkę książki "Tragic Desires" autorstwa A.M. Hargrove. Pojawił się w kalendarzach na rok 2012 i "Hot Guys and Baby Animals 2013" oraz reklamie Amazon Kindle, Bentley i Dassault Systèmes.
Od 2018 również tworzy dzieła sztuki i obrazy, będące kontynuacją jego wcześniejszych doświadczeń w projektowaniu graficznym.

</doc>
<doc id="3006077" url="https://pl.wikipedia.org/wiki?curid=3006077" title="Inżektor (w parowozie)">
Inżektor (w parowozie)



</doc>
<doc id="3006079" url="https://pl.wikipedia.org/wiki?curid=3006079" title="Zamek w Janowie (Dołyna)">
Zamek w Janowie (Dołyna)

 
Zamek w Janowie – zbudowany w XVII w. na spadzistym wzgórzu przez Jana Golskiego, wojewodę podolskiego i kasztelana halickiego, brata Stanisława Golskiego, wojewody ruskiego.
Historia.
W 1675 r. zamek zdobyli i zniszczyli Turcy. W późniejszym czasie nie został już odbudowany. Następnie warownia znajdowała się w posiadaniu rodziny Boguszów, która zbudowała u podnóża zamku fabrykę saletry.
Architektura.
Obronny zamek zbudowany został na planie prostokąta, od północnej strony półwyspu, jedynej która prowadziła do miejscowości. Była to kamienna budowla mająca: budynek mieszkalny, kaplicę oraz okrągłe i kwadratowe baszty, otoczona murem, które uszkodzone w późniejszym czasie w kilku miejscach, chroniły również kościół. Zamek w rogach umocniony był basztami, z których najlepiej zachowały się dwie: czworoboczna i cylindryczna od strony północnej, przerobiona na piwnicę proboszcza. Jej zachowane szczątki grubością murów świadczą o dawnej warowności zamku. Kościół stojący wśród ruin to prawdopodobnie przebudowana zamkowa kaplica.

</doc>
<doc id="3006080" url="https://pl.wikipedia.org/wiki?curid=3006080" title="Bezmer (obwód Jamboł)">
Bezmer (obwód Jamboł)

Bezmer (bułg. "Безмер") – wieś w południowo-wschodniej Bułgarii, w obwodzie Jamboł, w gminie Tundża. Według danych Narodowego Instytutu Statystycznego, 31 grudnia 2011 roku wieś liczyła 1127 mieszkańców.

</doc>
<doc id="3006082" url="https://pl.wikipedia.org/wiki?curid=3006082" title="Bezmer">
Bezmer

miejscowości w Bułgarii:

</doc>
<doc id="3006083" url="https://pl.wikipedia.org/wiki?curid=3006083" title="René Zwaan">
René Zwaan

René Zwaan – holenderski brydżysta. Jego partnerem był Anton Maas.
Wyniki Brydżowe.
Olimpiady.
W olimpiadach uzyskał następujące rezultaty:
Zawody europejskie.
W europejskich zawodach zdobył następujące lokaty:

</doc>
<doc id="3006085" url="https://pl.wikipedia.org/wiki?curid=3006085" title="Bojadżik">
Bojadżik

Bojadżik (bułg. "Бояджик") – wieś w południowo-wschodniej Bułgarii, w obwodzie Jamboł, w gminie Tundża. Według danych Narodowego Instytutu Statystycznego, 31 grudnia 2011 roku wieś liczyła 1356 mieszkańców.

</doc>
<doc id="3006088" url="https://pl.wikipedia.org/wiki?curid=3006088" title="Herman Verbauwen">
Herman Verbauwen

Herman Verbauwen (ur. 16 maja 1944) – belgijski pływak, uczestnik Letnich Igrzysk 1960, 1964 i 1968.
Podczas igrzysk olimpijskich w 1960 roku wystartował konkurencji 100 metrów stylem grzbietowym. Odpadł w półfinałach z czasem 1:06,2. W tej samej konkurencji startował jeszcze na igrzyskach w 1968, a w 1964 na dystansie 200 metrów, lecz na obu zawodach odpadł w eliminacjach. Podczas igrzysk w Meksyku pływał również na dystansie 100 metrów stylem dowolnym. Zajął 5. miejsce w swojej grupie eliminacyjnej z czasem 57,5.
Jest ojcem olimpijek Carine i Pascale.

</doc>
<doc id="3006091" url="https://pl.wikipedia.org/wiki?curid=3006091" title="Botewo (obwód Jamboł)">
Botewo (obwód Jamboł)

Botewo (bułg. "Ботево") – wieś w południowo-wschodniej Bułgarii, w obwodzie Jamboł, w gminie Tundża. Według danych Narodowego Instytutu Statystycznego, 31 grudnia 2011 roku wieś liczyła 899 mieszkańców.

</doc>
<doc id="3006092" url="https://pl.wikipedia.org/wiki?curid=3006092" title="Andriej Korabiejnikow">
Andriej Korabiejnikow

Andriej Wiktorowicz Korabiejnikow, ros. Андрей Викторович Корабейников (ur. 1 kwietnia 1987 w Ust-Kamienogorsku, Kazachska SRR) – kazachski hokeista, reprezentant Kazachstanu.
Kariera.
Wychowanek Torpedo Ust-Kamienogorsk. Od sierpnia 2013 zawodnik Mietałłurga Nowokuźnieck, związany dwuletnim kontraktem. Przed jego wypełnieniem 23 października 2013 klub rozwiązał umowę z nim. Następnie powrócił do Kazcynk-Torpedo. Od maja 2014 zawodnik . Od maja 2016 zawodnik Rubinu Tiumeń. Od połowy 2017 zawodnik Jertysu. Od maja 2015 w Dizelu Penza.
Uczestniczył w turniejach mistrzostw świata w 2012, 2013, 2016.

</doc>
<doc id="3006095" url="https://pl.wikipedia.org/wiki?curid=3006095" title="Global RallyCrosss – Texas Motor Speedway 2012">
Global RallyCrosss – Texas Motor Speedway 2012

Global RallyCrosss na Texas Motor Speedway 2012 – druga runda mistrzostw Global RallyCross sezonu 2012. Zawody rozegrano 9 czerwca na torze Texas Motor Speedway, jako impreza towarzysząca serii IndyCar. Trasę wytyczono w alei serwisowej oraz na prostej startowej toru. Zbudowano także rampę, dzięki której samochody przeskakiwały nad trasą poniżej.
Wyścig.
Półfinał I – 4 okr..
Na starcie Grönholm objął prowadzenie, na drugiej pozycji znalazł się Scott, a na trzeciej Pastrana. Na pierwszym okrążeniu skrótem pojechał Grönholm, a także Kenney, który wyjechał na drugiej pozycji tuż przed Scottem. Scott miał jednak większą prędkość i wyprzedził Kenneya, a kilka zakrętów później uczynił to także Pastrana. Pastrana cały czas utrzymywał się blisko Scotta, który na drugim okrążeniu pojechał skrótem. Na trzecim okrążeniu ze skrótu skorzystał Pastrana, i wyjechał za Scottem. Grönholm natomiast niezagrożony dojechał do mety na pierwszej pozycji.
Półfinał II – 4 okr..
Mirra nie wziął udziału w wyścigu. Na starcie Binks objął prowadzenie, a Hübinette znalazł się na drugiej pozycji. Block obrócił się w pierwszym nawrocie i spadł na ostatnie miejsce. Binks i Moro skorzystali ze skrótu na pierwszym okrążeniu wyjeżdżając na dwóch pierwszych miejscach. Na kolejnym kółku ze skrótu skorzystał Block awansując na trzecie miejsce. Na ostatnim okrążeniu ze skrótu skorzystał Hübinette awansując na prowadzenie. Block tymczasem wyprzedził Moro awansując na trzecie miejsce.
Półfinał 3 – 4 okr..
Na starcie Deegan objął prowadzenie, a na drugim miejscu znalazł się Albuquerque. Doran miał problem na starcie. Na pierwszym okrążeniu ze skrótu skorzystali Deegan i Doran, po czym znaleźli się na dwóch pierwszych pozycjach. Millen natomiast jechał tuż za tylnym zderzakiem Albuquerque. Wyprzedził go, gdy ten chciał pojechać skrótem, lecz za późno zahamował i musiał zostawić to na następne okrążenie. Na trzecim okrążeniu ze skrótu skorzystali Millen i Albuquerque wyjeżdżając na odpowiednio drugiej i trzeciej pozycji.
Półfinał 4 – 4 okr..
Na starcie Foust objął prowadzenie, a na drugiej pozycji znalazł się Heikkinen. W pierwszym zakręcie Isachsen zaatakował ich po wewnętrznej i awansował na pierwszą pozycję. Na pierwszym okrążeniu ze skrótu skorzystali Isachsen i Lasek wychodząc na dwie pierwsze pozycji. Na następnym kółku skrótem pojechał Foust wyjeżdżając na pierwszej pozycji. Na trzecim okrążeniu ze skrótu skorzystał Heikkinen. Wyjechał on tuż za Isachsenem, i nie udało mu się wyprzedzić Norwega do mety wyścigu.
Wyścig ostatniej szansy – grupa A – 3 okr..
Kenney nie wziął udziału w wyścigu. Na starcie Pastrana objął prowadzenie, na drugiej pozycji znalazł się Block. Pastrana jednak obrócił się, a Block awansował na pierwszą pozycję. Na pierwszym okrążeniu ze skrótu skorzystali Block, Mirra i Moro. Pastrana natomiast postanowił wycofać się z wyścigu. Block niezagrożony dojechał do mety na pierwszym miejscu przed Mirrą i Moro.
Wyścig ostatniej szansy – grupa B – 3 okr..
Na starcie Heikkinen ruszył najlepiej i od razu pojechał skrótem. Na drugiej pozycji znalazł się Doran, a na trzeciej Lasek. Albuquerque gorzej ruszył do wyścigu i spadł na ostatnią pozycję. Lasek wjechał krzywo na rampę do skoku i spadł z niej lądując szczęśliwie na czterech kołach. Samochód był jednak zniszczony i nie mógł już pojechać dalej. Jadący za nim Albuquerque zatrzymał swój samochód przed rampą i wycofał się z wyścigu. Verdier natomiast wyprzedził Dorana przed nawrotem. Chwilę później Doran odpadł z wyścigu. Po tym, jak Heikkinen ujrzał czarną flagę, Verdier wycofał się z rywalizacji, gdyż będąc jedynym zawodnikiem na torze miał już zapewniony awans do finału.
Finał – 8 okr..
Na starcie najlepiej ruszył Deegan. Grönholm walcząc z Isachsenem pojechali skrótem. Norweg wyprzedził Fina, ale obrócił się i wypadł z toru. Ze skrótu na starcie skorzystał także Scott i Block, który wyprzedził Scotta. Foust jechał tuż za Deeganem, który pojechał skrótem na pierwszym okrążeniu, po czym znalazł się na prowadzeniu. Na drugim okrążeniu ze skrótu skorzystał Foust, który wyjechał pomiędzy Deeganem i Grönholmem. Skrótem pojechał także Binks, który znalazł się obok Isachsena. Norweg musiał zwolnić, by nie wjechać bok w bok z Binksem na rampę, na której nie było miejsca dla dwóch samochodów. Miał przez to za małą prędkość, by przelecieć, więc zatrzymał swój samochód na rampie. Wyścig przerwano.
Wyścig wznowiono na sześć okrążeń. Najlepiej wystartował Deegan, tuż za nim znalazł się Foust. Grönholm, Scott i Block od razu pojechali skrótem. Już na początku wyścigu Block przebił przednią oponę i musiał wycofać się z rywalizacji. Na pierwszym okrążeniu ze skrótu skorzystali Hübinette, Millen i Binks. Wszyscy trzej znaleźli się za Scottem. W nawrocie Hübinette wyprzedził Scotta. Deegan pojechał natomiast skrótem i znalazł się za Grönholmem. Po lądowaniu na rampie Scott uszkodził zawieszenie i wpadł w bariery z opon. Wyścig został przerwany.
Andy Scott i Svere Isachsen nie wzięli udziału w drugim restarcie. Na starcie najlepiej ruszył Grönholm i od razu skorzystał ze skrótu, a za nim pojechali Hübinette, Millen i Block. Foust natomiast został zaatakowany przez Deegana w pierwszym zakręcie, lecz utrzymał prowadzenie. Już na pierwszym okrążeniu Block wycofał się z wyścigu. Na drugim okrążeniu skrótem pojechał Verdier wyjeżdżając na piątej pozycji, a na trzecim Deegan wyjedżając tuż za Hübinettem, który chwilę później odpadł z wyścigu. Na czwartym okrążeniu Foust pojechał skrótem i wyjechał na tor za Grönholmem, który dowiózł pierwsze miejsce do mety.

</doc>
<doc id="3006096" url="https://pl.wikipedia.org/wiki?curid=3006096" title="Superbąbel Tarczy Sobieskiego">
Superbąbel Tarczy Sobieskiego



</doc>
<doc id="3006097" url="https://pl.wikipedia.org/wiki?curid=3006097" title="Jan Nowosielski">
Jan Nowosielski



</doc>
<doc id="3006098" url="https://pl.wikipedia.org/wiki?curid=3006098" title="Kosewo (gromada w powiecie nowodworskim, 1969–1972)">
Kosewo (gromada w powiecie nowodworskim, 1969–1972)

Kosewo (do 30 XII 1968 "Nowy Modlin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kosewo z siedzibą GRN w Kosewie utworzono 1 stycznia 1969 w powiecie nowodworskim w woj. warszawskim w związku z przeniesieniem siedziby GRN gromady Nowy Modlin z Nowego Modlina do Kosewa i zmianą nazwy jednostki na "gromada Kosewo".
Gromada przetrwała do końca 1972 roku, czyli do kolejnej reformy gminnej.
Uwaga: Gromada Kosewo (o innym składzie) istniała w powiecie nowodworskim także w latach 1954-1959.

</doc>
<doc id="3006100" url="https://pl.wikipedia.org/wiki?curid=3006100" title="Brodal czerwonouchy">
Brodal czerwonouchy

Brodal czerwonouchy ("Trachyphonus erythrocephalus") – gatunek średniej wielkości ptaka z rodziny tukanowatych (Ramphastidae). Występuje we wschodniej Afryce. Nie jest zagrożony wyginięciem.
Podgatunki i zasięg występowania.
Wyróżnia się następujące podgatunki:
Morfologia.
Długość ciała wynosi 20–23 cm, zaś jego masa 40–75 g. Podgatunek nominatywny największy spośród wszystkich, skrzydła mierzą 96–100 mm. U "T.e. shellei" skrzydła mierzą 77–81 mm. Pozostałe wymiary, nieposortowane według podgatunków, to 82,5–88,5 mm dla ogona, 22,5–27 mm dla dzioba oraz 26–29 mm dla skoku. Dziób czerwony, wzdłuż spodu dolnej szczęki i na końcu czarniawy. Obszar między okiem i dziobem czarny, podobnie jak i wierzch głowy. Pozostała jej część z wyjątkiem białej plamki usznej czerwona; może także wystąpić żółty przód głowy i okolice oczu. Pióra na karku bladożółte z czarnymi kropeczkami na końcu. Grzbiet, pokrywy skrzydłowe oraz lotki czarne w białe, niemal okrągłe (z wyjątkiem tych na lotkach) kropki. Kuper i spód ciała żółte do niemal białych. Sterówki czarne z białymi plamami w liczbie około 5 na każdej chorągiewce; plamy te są rozmieszczone równomiernie. Nogi szare.
Ekologia i zachowanie.
Zamieszkuje zadrzewione sawanny i inne otwarte tereny zadrzewione, nawet te bardzo suche. Przebywa także w bliskim otoczeniu ludzi.
Żywi się owocami, nasionami, owadami i jaszczurkami, niekiedy pisklętami i jajami. Zjada również odpadki ludzkie. Zazwyczaj przebywa w grupach 2–10 osobników, składających się z pary dorosłych ptaków oraz osobników młodych pomagających w lęgach. Agresywny wobec innych ptaków, szczególnie w miejscach żerowania.
Gniazda mieszczą się w skarpach ziemnych lub kopcach termitów. Komora lęgowa znajduje się na końcu długiego do 1 m tunelu. W lęgu 2–6 białych jaj. Dokładny czas inkubacji nie jest znany, przypuszczalnie jest to 14–17 dni. Wysiadują zarówno samiec jak i samica. Młode są w pełni opierzone po 35–40 dniach, zaczynają wtedy żerować razem ze swoją grupą. Składa się ona z gniazdującej pary oraz pomocników, przynoszących pożywienie dla młodych i przypuszczalnie wykopujących także komorę lęgową.
Status.
Międzynarodowa Unia Ochrony Przyrody (IUCN) uznaje brodala czerwonouchego za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako zazwyczaj pospolity w swym zasięgu występowania. Globalny trend liczebności populacji uznawany jest za stabilny ze względu na brak widocznych zagrożeń.

</doc>
<doc id="3006101" url="https://pl.wikipedia.org/wiki?curid=3006101" title="Star1 Airlines">
Star1 Airlines

Star1 Airlines – nieistniejąca litewska tania linia lotnicza z siedzibą w Wilnie, działająca w latach 2009−2010, obsługująca loty regularne oraz czarterowe z lotniska w Wilnie. W pierwszych 6 miesiącach działalności linia przewiozła 66 000 pasażerów. Ze względu na problemy finansowe zawiesiła wszystkie swoje operacje 1 października 2010.
Historia.
Linia ta została założona 25 maja 2009 roku, kiedy grupa Star Team Group przejęła przewoźnika HC Airways na której powstała nowa linia lotnicza o nazwie Star1 Airlines. Wiosną 2009 podpisana została umowa leasingu samolotu typu Boeing 737-700.
Na zlecenie biura podróży Star1 Holidays linie uruchomiły połączenia czarterowe z Wilna do Antalyi, Bodrum (od 30 czerwca 2009), Heraklionu i Salonik (od 1 lipca 2009) oraz do Dalaman (od 3 lipca). Pierwszy rejsowy lot odbył się 3 lipca 2009 z Wilna do Londynu-Stansted. Dzień później wykonano pierwszy lot na trasie Wilno-Dublin. Następnie linia zaczęła latać do Girony (Hiszpania). Kolejnymi nowymi kierunkami były:
22 września 2010 samolot Boeing 737-700 Star1 Airlines został zaaresztowany na lotnisku w Dublinie z powodu długów przewoźnika. Kilka dni później linia ogłosiła zawieszenie wszystkich połączeń po 1 października 2010 roku.
Flota.
Stan na 01.10.2010:

</doc>
<doc id="3006102" url="https://pl.wikipedia.org/wiki?curid=3006102" title="Niedarzyn (gromada)">
Niedarzyn (gromada)

Niedarzyn (do 30 XII 1968 "Kaczorowy") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niedarzyn z siedzibą GRN w Niedarzynie utworzono 1 stycznia 1969 w powiecie płońskim w woj. warszawskim w związku z przeniesieniem siedziby GRN gromady Kaczorowy z Kaczorów do Niedarzyna i zmianą nazwy jednostki na "gromada Niedarzyn".
Gromada przetrwała do końca 1972 roku, czyli do kolejnej reformy gminnej.

</doc>
<doc id="3006106" url="https://pl.wikipedia.org/wiki?curid=3006106" title="Gózd (gromada w powiecie ryckim)">
Gózd (gromada w powiecie ryckim)

Gózd (do 30 XII 1968 "Jagodne") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gózd z siedzibą GRN w Goździe utworzono 1 stycznia 1969 w powiecie ryckim w woj. warszawskim w związku z przeniesieniem siedziby GRN gromady Jagodne z Jagodnego do Gozdu i zmianą nazwy jednostki na "gromada Gózd".
Gromada przetrwała do końca 1972 roku, czyli do kolejnej reformy gminnej.

</doc>
<doc id="3006109" url="https://pl.wikipedia.org/wiki?curid=3006109" title="Nowa Sucha (gromada)">
Nowa Sucha (gromada)

Nowa Sucha (do 30 XII 1968 "Zakrzew") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowa Sucha z siedzibą GRN w Nowej Suchej utworzono 1 stycznia 1969 w powiecie sochaczewskim w woj. warszawskim w związku z przeniesieniem siedziby GRN gromady Zakrzew z Zakrzewa do Nowej Suchej i zmianą nazwy jednostki na "gromada Nowa Sucha".
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie sochaczewskim utworzono gminę Nowa Sucha.

</doc>
<doc id="3006113" url="https://pl.wikipedia.org/wiki?curid=3006113" title="Kościół Notre-Dame de la Chapelle">
Kościół Notre-Dame de la Chapelle

Kościół Notre-Dame de la Chapelle (fr. "Église Notre Dame de la Chapelle", hol. "Onze Lieve Vrouw ter Kapelle" lub w skrócie "Kapellekerk") – kościół rzymskokatolicki, położony na placu La Chapelle w centrum Brukseli. Jest jednym z najstarszych zabytków miasta. W kościele jest pochowany Pieter Bruegel (starszy) z małżonką.
Historia i architektura.
Kościół Notre-Dame de la Chapelle jest jednym z najstarszych zabytków miasta. Jego poprzedniczką na tym miejscu była kaplica zbudowana w 1134 roku, przebudowana w 1210 roku na pełnowymiarowy kościół, który w swych dziejach był wielokrotnie naprawiany i przebudowywany w następstwie klęsk żywiołowych (pożary) lub działań ludzkich (grabieże, ataki). Stanowi dziś rzadką mieszankę stylu romańsko-gotyckiego (transept) i czystego gotyku (nawa). W 1563 roku w kościele wzięli ślub Pieter Bruegel (starszy) i Mayken Coeke. 
W roku 1579 kościół został zajęty przez wyznawców kalwinizmu i zamieniony w świątynię reformowaną. W 1585 roku, po kapitulacji Brukseli, przywrócono obrządek katolicki. W 1695 roku, po zbombardowaniu miasta przez Francuzów, do kościoła dobudowano barokową wieżę-dzwonnicę. W 1797 roku kościół został zamknięty po raz drugi. Otwarty w 1800 roku jako oratorium, stał się w 1803 roku, w następstwie konkordatu, ponownie jednym z kościołów parafialnych Brukseli. W 1813 roku budynek kościoła po raz pierwszy poddano restauracji, ale największe prace konserwatorskie rozpoczęły się ok. 1860 roku pod kierunkiem architekta Jamaera. Po raz kolejny kościół odnawiano w 1933 roku pod kierunkiem architekta Van Ysendijcka, który odrestaurował ściany nawy, dach prezbiterium i kaplicę Matki Boskiej. Ten etap prac został ukończony w 1934 roku. W 1935 roku wyremontowano nawę północną, a w 1937 mury zewnętrzne kaplicy Świętego Krzyża. Restauracja została ukończona w latach 1949–1951. W latach 1989–1996 w kościele ponownie wykonano znaczące prace konserwatorskie, którymi kierował architekt Marcel Mignot.
Pochówki.
W kościele są pochowani Pieter Bruegel (starszy) z małżonką oraz Frans Anneessens, bojownik o prawa obywatelskie, walczący z centralistycznymi zapędami władców Niderlandów Austriackich i ścięty na Wielkim Placu. W kaplicy Najświętszego Sakramentu znajduje się poświęcona mu tablica pamiątkowa.

</doc>
<doc id="3006120" url="https://pl.wikipedia.org/wiki?curid=3006120" title="Toni Ribas">
Toni Ribas

Toni Ribas (ur. 13 czerwca 1975 w Sant Boi de Llobregat) – hiszpański aktor, reżyser, scenarzysta i producent filmów pornograficznych, który został wprowadzony do Galerii Sław AVN w 2010 roku. Stał się wiodącą męską postacią w branży jak Ron Jeremy.
Życiorys.
Wczesne lata.
Urodził się w Sant Boi de Llobregat, w prowincji Barcelona, w Katalonii. Jako 13-latek był nadpobudliwy, miał niewyczerpaną energię i skłonność do wpadania w kłopoty. Należał do klubu rugby union Unió Esportiva Santboiana. Pomagał swojemu ojcu przy usługach serwisowych – formach wtryskowych i oprzyrządowaniu specjalnym. Podczas studiów w Bachillerato Unificado Polivalente (B.U.P.) w Sant Boi w Barcelonie dorabiał sprzedając kalkulatory. Odbył służbę wojskową.
Kariera.
W wieku 19 lat zobaczył ogłoszenie w gazecie „Segunda mano” o pracy dla aktorów w produkcji pornograficznej i zgłosił się na casting. Podczas przesłuchania został wybrany do obsady filmu "Zemsta seksualna" ("Venganza sexual", 1994) w reżyserii José Maríi Ponce, który zaangażował go do hiszpańskiej produkcji wideo "Prywatny klub" ("Club privado"), premiera w telewizji miała miejsce 1 grudnia 1995.
Przez trzy lata pracował w klubie nocnym Sala de Fiestas Bagdad w Barcelonie, gdzie poznał Nacho Vidala i jego ówczesną dziewczynę Jazmine. W 2010 wraz z Sophie Evans i Maxem Cortésem uczestniczył w uroczystości 35. rocznicy istnienia Sali Bagdad.
W 1996 w Madrycie wystąpił jako Toni Navarro w filmie International Film Group (IFG) "Showgirls" (IFG) w reżyserii José Maríi Ponce.
Riccardo Billi i Luca Damiano zaangażowali go do roli żołnierza rzymskiego w hiszpańsko-włoskiej koprodukcji współczesnego porno International Film Group (IFG) "Salomé" (1997), pastiszu tragedii Oscara Wilde’a "Salome". W horrorze Ángela Mory Aragóna "Gorex: The Zombi Horror Picture Show" (1997) wystąpił jako złodziej Fulci.
W 1997 w klubie poznał amerykańskiego reżysera porno Andrew Blake’a i wkrótce po tym spotkaniu pojechał do Paryża, aby podjąć z nim współpracę. Toni pracował za kamerą z Blake jako asystent reżysera. W 1998 w Hiszpanii przez miesiąc uczęszczał na kurs filmowy, aby zdobyć podstawy. Był fotografem w Pradze i Budapeszcie. Po występie w "Pamiętniku Amandy" ("Amanda’s Diary 4", 1999), po raz pierwszy przyjechał do Stanów Zjednoczonych.
W 2000 zadebiutował jako reżyser w zespole Elegant Angel i nakręcił "Hardcore Innocence 1" (2001), a serię kontynuował aż do "Hardcore Innocence 9" (2003–2007). Pracował też z najlepszymi studiami, takimi jak Cineplex, Red Light District czy Jules Jordan. Stał się uznanym ekspertem od produkcji gonzo.
W 2001 za występ w filmie IFG "Gothix" (2000) w reż. José Maríi Ponce był nominowany do nagrody na Festival Internacional de Cine Erótico de Barcelona w kategorii „Najlepszy aktor hiszpański”. W 2002 dwa filmy z jego udziałem zostały uhonorowane nagrodą Ninfa. Pierwszy to pełnometrażowa parodia porno "Gladiatora" – "Private Gold 54: Gladiator 1" (2002) w kategorii „Walory kinematograficzne”, a Ribas jako tytułowy protagonista Maxximus był nominowany w kategorii „Najlepszy aktor hiszpański”. Drugi nagrodzony film w kategorii „Najlepszy hiszpański film” to pornograficzna wersja dramatu Goethego "Faust" – "Private Black Label 26: Faust Power of Sex" (2000) w reż. José Maríi Ponce, gdzie Ribas był tytułowym Faustem.
W 2003 otrzymał nominację do nagrody Adult Video News w czterech kategoriach: „Najlepszy zagraniczny wykonawca roku”, „Najlepszy aktor” w "Private Gold 54: Gladiator 1" (2002), „Najlepszy reżyser zagranicznej produkcji” "Exxxplosion" (2002) i „Najlepsza scena seksu w zagranicznej produkcji” w "Exxxplosion" (2002) z Monicą Belvedere, Nickiem Langiem i Ritą Faltoyano.
W 2006 był nominowany do hiszpańskiej nagrody Ninfa w kategorii „Najbardziej oryginalna scena seksu” w "Private Gold 79: Sex Angels 2" (2006) w reż. Xavi'ego Domingueza z Sonią Baby.
20 grudnia 2008 zwyciężył w rankingu „Top5 najbardziej atrakcyjnych aktorów porno” wg hiszpańskiego portalu Nosotras.
W 2009 był nominowany do AVN Award w dwóch kategoriach: „Najlepszy zagraniczny wykonawca roku” i „Najlepsza scena seksu triolizmu – dziewczyna/chłopak/chłopak” w "Slave Dolls 3" (2008) w reż. Masona z Jandi Lin i Mr. Pete.
5 stycznia 2010 firma Private wydała film "The Private Life Of Toni Ribas".
W 2010 otrzymał nagrodę AVN jako „Najlepszy zagraniczny wykonawca roku” i został wpisany do Alei Sław AVN Hall of Fame oraz zdobył trzy nominacje w kategoriach: „Najlepsza scena seksu grupowego” w "Rocco Ravishes LA" (2009) z Jamie Elle, Rocco Siffredim i Bobbi Starr, „Najlepsza scena seksu podwójnej penetracji” w "Jenna Haze: Nymphomaniac" (2009) z Jenną Haze i Mr. Pete oraz „Najlepsza scena seksu grupowego” w "Evil Anal 10" (2009) z Andi Anderson, Michaelem Stefano, Adrianną Nicole, Madison Parker i Bobbi Starr.
W 2016 był nominowany do AVN Award w kategorii „Najlepszy aktor” i wziął udział w sesji zdjęciowej z Terrym Richardsonem.
W grudniu 2017 zajął szóste miejsce w rankingu „Ulubiony aktor porno” ("Mis Actores Porno Favoritos"), ogłoszonym przez hiszpański portal 20minutos.es.
W 2018 za produkcję Evil Angel "Stepdad Seduction 3" (2017) otrzymał nominację do XBiz Awards w dwóch kategoriach: „Najlepsza realizacja tabu” i „Najlepsza scena seksu w realizacji tabu” z Giną Valentiną. Zyskał też dwie nominacje do Inked Awards 2018 kategorii „Scena seksu” w "Evil Squirters 3" (2017) z Riley Reid i "Darker Side of Desire 2" (2018) z Katriną Jade. W 2019 był nominowany do XBiz Awards za swoją produkcję "Stepdad Seduction 4" (2018) w kategorii „Najlepsza scena seksu w realizacji tabu” z Caroliną Sweets. Zajął szóste miejsce i był pierwszym na liście Europejczykiem w rankingu Top 30 najpopularniejszych i najlepszych gwiazdorów porno 2019.
Życie osobiste.
19 grudnia 1998 w Sant Boi de Llobregat ożenił się z węgierską aktorką filmów pornograficznych Sophie Evans, z którą pojawił się w kilku filmach, w tym "Wieczne ekstazy" ("Pirate Deluxe 15: Eternal Ecstasy", 2001), "Niebo na ziemi" ("Best By Private 26: Heaven on Earth", 2001) i pornograficznej trylogii "Private Gladiator". Rozwiedli się w połowie 2005. Byli małżeństwem przez 10 lat.
W 2012 przeprowadził się do Los Angeles w Kalifornii. W grudniu 2012 poślubił aktorkę filmów pornograficznych Asę Akirę. W 2017 doszło do rozwodu. Osiedlił się w Las Vegas. 1 października 2020 ożenił się aktorką filmów pornograficznych Kaylą Kayden. Mają syna (ur. 2019).
Gdy 12 stycznia 2016 Carles Puigdemont został przewodniczącym katalońskiego rządu, hiszpański pisarz Quim Monzó na Twitterze zwrócił się do Toniego Ribasa, który wówczas pracował w Los Angeles, by ten wypowiedział nazwisko Puigdemonta w scenie filmu, na co ten się zgodził.

</doc>
<doc id="3006121" url="https://pl.wikipedia.org/wiki?curid=3006121" title="Corneille">
Corneille

Corneille, właśc. Guillaume Cornelis van Beverloo (ur. 3 lipca 1922 w Liège, zm. 5 września 2010 w Auvers-sur-Oise) – holenderski malarz, rzeźbiarz, litograf i poeta.
Życiorys.
Urodził się w Belgii, w rodzinie holenderskich emigrantów, którzy powrócili do Holandii w 1934 r. Początkowo malarstwa uczył się samodzielnie. W latach 1940-1943 studiował w Rijksakademie voor Beeldende Kunsten w Amsterdamie, lecz porzucił studia, zrażony panującym w szkole konserwatyzmem. W 1946 r. w Groningen miała miejsce pierwsza indywidualna wystawa jego prac.
Razem z Karelem Appelem założył grupę eksperymentalną Reflex, przekształconą w 1948 r. w słynną międzynarodową grupę Cobra. W magazynach publikowanych przez grupę zamieszczał swoje wiersze. W 1950 r. przeprowadził się do Paryża, w którym pozostał do końca życia. W paryskim warsztacie Stanleya Haytera uczył się technik graficznych.
W latach 50. i 60. XX wieku podróżował po świecie. Stał się kolekcjonerem sztuki afrykańskiej, która od tego czasu zaczęła wywierać wpływ na jego malarstwo (zaczął używać jasnych barw podstawowych w miejsce wcześniejszej stonowanej kolorystyki, a na jego niemal abstrakcyjnych obrazach pojawiły się zwierzęta i akty).
W latach 90. XX wieku wspierał prace upamiętniające grupę CoBrA Muzeum w Amstelveen. Asystował przy kręceniu filmu Vrijmana "CoBrA, een opstand tegen de orde" (1988)
Został odznaczony Komandorią Orderu Lwa Niderlandzkiego w 1997 r.
Życie prywatne.
Był dwukrotnie żonaty. Z drugą żoną, Nataszą, miał jednego syna.

</doc>
<doc id="3006122" url="https://pl.wikipedia.org/wiki?curid=3006122" title="Pinus elliottii">
Pinus elliottii



</doc>
<doc id="3006124" url="https://pl.wikipedia.org/wiki?curid=3006124" title="Rynek w Wałbrzychu">
Rynek w Wałbrzychu

Rynek – najstarszy centralny plac Wałbrzycha, położony w Śródmieściu.
Ma kształt prostokąta, znajduje się u zbiegu ulic Sienkiewicza, Gdańskiej, 1 Maja, Kościuszki, Moniuszki i św. Jadwigi. Obok znajduje się Pasaż Okrężny z przejściem do Placu Magistrackiego. Do placu można również dojść ulicami Gdańską i Sienkiewicza.
Opis Rynku.
Rynek to miejsce, gdzie w przeszłości odbywały się cotygodniowe targi. W latach 1731–1853 na środku znajdował się barokowy ratusz.
Współcześnie na placu zlokalizowane są ogródki piwne, sklepy, restauracje i punkty usługowe oraz biblioteka miejska, odbywają się tutaj imprezy sportowo-kulturalne.
Plac był kilkakrotnie przebudowywany, w 1905 roku na środku był zieleniec, a na nim pomnik Cesarza Fryderyka III z fontannami u boku. Plac pełnił też rolę węzła komunikacji miejskiej (w tym tramwajowej). Ostatnia dokonana przebudowa odbyła się w 1996 roku – wykonano wtedy zmianę nawierzchni, posadzono drzewa, ustawiono ławki oraz wykonano stylistyczne oświetlenie, na środku powstała fontanna, ograniczono ruch samochodowy. 
W rynku mieści się sporo kamienic zabytkowych, ciekawsze z nich to:
Warto zwrócić uwagę też na:
Jest to najstarsza kamienica w wałbrzyskim rynku

</doc>
<doc id="3006125" url="https://pl.wikipedia.org/wiki?curid=3006125" title="Guillaume Cornelis van Beverloo">
Guillaume Cornelis van Beverloo



</doc>
<doc id="3006126" url="https://pl.wikipedia.org/wiki?curid=3006126" title="Filmowa Stolica Lata">
Filmowa Stolica Lata

Filmowa Stolica Lata – coroczna impreza plenerowa w Warszawie, w ramach której organizowane są bezpłatne pokazy filmów w plenerze. W 2012 roku, gdy impreza odbyła się po raz siódmy, udział w niej wzięło 50 tysięcy widzów.
W 2013 pokazy odbywają się w następujących lokalizacjach:

</doc>
<doc id="3006131" url="https://pl.wikipedia.org/wiki?curid=3006131" title="Tadeusz Świętochowski">
Tadeusz Świętochowski

Tadeusz Świętochowski (ur. 28 kwietnia 1932 w Lille, zm. 15 lutego 2017 w Nowym Jorku) – polski historyk, badacz dziejów Kaukazu. 
Życiorys.
Urodził się we Francji jako syn Stanisława Świętochowskiego, dyplomaty i Stanisławy z d. Olek. Dorastał w Warszawie.
Po ukończeniu turkologii na Uniwersytecie Warszawskim wyemigrował. Studiował arabistykę w Bejrucie i na Uniwersytecie Kairskim. W 1965 przeprowadził się wraz z poznaną w Stambule żoną Marie (Mimi) Lukens do Nowego Jorku. Na Uniwersytecie Nowojorskim uzyskał doktorat. Był profesorem Wydziału Historii na Uniwersytecie Monmouth, honorowym doktorem Uniwersytetu Chazarskiego w Baku i Bakijskiego Uniwersytetu Państwowego oraz Honorowym Członkiem Towarzystwa Badań Centralnej Eurazji.
Obszarem badań Świętochowskiego była historia Bliskiego Wschodu oraz Azerbejdżanu. Był wiodącym specjalistą w zakresie współczesnej historii owego kraju. Wykładał także na Uniwersytecie Warszawskim jako starszy specjalista w ramach programu Fulbrighta.

</doc>
<doc id="3006132" url="https://pl.wikipedia.org/wiki?curid=3006132" title="Stan wyjątkowy w Egipcie (2013)">
Stan wyjątkowy w Egipcie (2013)

Stan wyjątkowy w Egipcie (2013) – stan wyjątkowy wprowadzony w Egipcie 14 sierpnia 2013 roku w odpowiedzi na protesty zwolenników prezydenta Muhammada Mursiego. Został wprowadzony na okres co najmniej jednego miesiąca. 12 września 2013 stan wyjątkowy i godzina policyjna została przedłużona o kolejne dwa miesiące. Ostatecznie zniesione zostały 14 listopada 2013.

</doc>
<doc id="3006134" url="https://pl.wikipedia.org/wiki?curid=3006134" title="NC+">
NC+



</doc>
<doc id="3006136" url="https://pl.wikipedia.org/wiki?curid=3006136" title="Biebersteiniaceae">
Biebersteiniaceae

Biebersteiniaceae Schnizl. – monotypowa rodzina roślin należąca do rzędu mydleńcowców obejmująca rodzaj Biebersteinia. Wszyscy przedstawiciele (5 gatunków) występują w górskich lasach na obszarze od Grecji poprzez rejon Azji Mniejszej, Kaukazu, Iraku i Iranu po środkową Azję. "Biebersteinia heterostemon" wykorzystywana jest w medycynie chińskiej. Organy podziemne niektórych gatunków były kiedyś spożywane, obecnie opisywane są jako pożywienie głodowe. Nazwa rodzaju i w efekcie także rodziny upamiętnia niemieckiego botanika Friedricha Augusta Marschalla von Biebersteina. 
Systematyka.
Tradycyjnie i jeszcze w końcu XX wieku rodzaj "Biebersteinia" włączany był do rodziny bodziszkowatych ("Geraniaceae") i tak było np. w systemie Cronquista z 1981 oraz w systemie Takhtajana z 1997. O pozycji taksonomicznej i przynależności do mydleńcowców świadczy m.in. skład chemiczny i cechy anatomiczne roślin.
Klad bazalny w obrębie rzędu mydleńcowców "Sapindales" reprezentującego klad różowych spośród okrytonasiennych.

</doc>
<doc id="3006137" url="https://pl.wikipedia.org/wiki?curid=3006137" title="Biebersteinia">
Biebersteinia



</doc>
<doc id="3006139" url="https://pl.wikipedia.org/wiki?curid=3006139" title="Marek Rudnicki (matematyk)">
Marek Rudnicki (matematyk)

Marek Rudnicki (zm. 10 sierpnia 2013) – polski matematyk, doktor habilitowany nauk technicznych w zakresie elektrotechniki, specjalność: elektrotechnika, specjalista w zakresie metody numerycznej, obliczeń ewolucyjnych, optymalizacji, sztucznej inteligencji i teorii pola elektromagnetycznego. Profesor Politechniki Łódzkiej, wieloletni pracownik Instytutu Informatyki PŁ oraz kierownik Zakładu Sieci Komputerowych na tejże uczelni.

</doc>
<doc id="3006140" url="https://pl.wikipedia.org/wiki?curid=3006140" title="Chickahominy River">
Chickahominy River

Chickahominy River − rzeka długości 140 km we wschodniej części stanu Wirginia w USA. Rzeka, stanowiąca wschodnią granicę hrabstwa Charles City, ma swe źródła 24 km na północny zachód od Richmond, skąd płynie na południowy wschód i południe, by ujść do rzeki James. Nazwę swą zawdzięcza indiańskiemu plemieniu Chickahominy zamieszkującemu te tereny przed zaanektowaniem ich przez angielskich kolonistów w roku 1607. Potomkowie tych Indian mieszkają po dziś dzień w Charles City. 
W latach wojny secesyjnej (1861-1865) górne odcinki rzeki stanowiły główną przeszkodę dla Armii Unii generała George'a McClellana podczas kampanii półwyspowej, a zwłaszcza nieudanej próby zdobycia w roku 1862 Richmondu, konfederackiej stolicy. Łagodna, wąska i dość łatwa do przekroczenia w okresie suszy, po obfitych opadach deszczu wylewa na szerokość półtora kilometra tworząc rozległe bagna. Chickahominy była właśnie w takim stanie i stawała na drodze Armii Unii w newralgicznych momentach mimo nieustannych wysiłków budowy i utrzymania mostów przez Korpus Inżynieryjny Armii Stanów Zjednoczonych. W okolicy toczyły się także starcia zbrojne roku 1864. 
W obecnych czasach dolny bieg Chickahominy River stanowi główne źródło wody pitnej dla półwyspu wirginijskiego, jest także popularnym wśród motorowodniaków i wędkarzy miejscem wypoczynku, zwłaszcza w okolicach zapory Walkera i jeziora Chickahominy.

</doc>
<doc id="3006146" url="https://pl.wikipedia.org/wiki?curid=3006146" title="Stan wyjątkowy w Jemenie (2011)">
Stan wyjątkowy w Jemenie (2011)

Stan wyjątkowy w Jemenie (2011) został wprowadzony 18 marca 2011 roku na okres 30 dni przez prezydenta Ali Abd Allaha Salaha. Decyzja o wprowadzeniu stanu wyjątkowego została zatwierdzona przez parlament.

</doc>
<doc id="3006147" url="https://pl.wikipedia.org/wiki?curid=3006147" title="Mord w Horeszkowicach">
Mord w Horeszkowicach

Mord w Horeszkowicach – zbrodnia rabunkowa na ośmioosobowej polskiej rodzinie przesiedleńców zza Bugu zakwaterowanej w poukraińskim gospodarstwie popełniona przez oddział Narodowych Sił Zbrojnych we wsi Horeszkowice 13 kwietnia 1945 roku.
Mariusz Zajączkowski zakłada prawdopodobieństwo, iż motywem zbrodni była chęć objęcia przez jednego z partyzantów, Józefa Skoczylasa, gospodarstwa po zamordowanych chłopach ukraińskich. Według Zajączkowskiego sprawcą mordu był oddział Pogotowia Akcji Specjalnej NSZ pod dowództwem „Sokoła” chociaż niektóre źródła wskazują na odpowiedzialność oddziału „Romana”.
Według donosu informatora Urzędu Bezpieczeństwa ps. „Faraon”, który przytacza historyk wśród ofiar była kobieta w ciąży, która po zabiciu pozostałych jeszcze dawała oznaki życia i została zakopana żywcem.

</doc>
<doc id="3006148" url="https://pl.wikipedia.org/wiki?curid=3006148" title="J’aime la vie">
J’aime la vie

J’aime la vie – francuskojęzyczny singel belgijskiej wokalistki Sandry Kim wydany w 1986 roku i umieszczony na albumie o tym samym tytule. Utwór został napisany przez Jeana Paula Furnémonta i Angelo Crisci, a tekst – przez Rosario Marino.
Historia utworu.
Teledysk.
Teledysk przedstawia Kim podczas m.in. zajęć wychowania fizycznego w szkole, czy ćwiczeń choreografii w sali tanecznej. Po ponad 25 latach teledysk został zrekonstruowany scena po scenie i wykorzystany jako reklama handlowa firmy Delta Lloyd.
Konkurs Piosenki Eurowizji.
W 1986 roku utwór reprezentował Belgię podczas 31. Konkursu Piosenki Eurowizji. Propozycja zdobyła 176 punktów, dzięki czemu zajęła 1. miejsce. Tekst utworu sugerował, że wokalistka miała 15 lat, czyli 2 lata więcej, niż w rzeczywistości. Informacja wywołała kontrowersje, a organizator festiwalu - Europejska Unia Nadawców – wprowadził nowy zapis do regulaminu, zabraniający występom w konkursie osobom poniżej 16 roku życia. 
Po konkursie Kim wydała jeszcze dwie wersję językowe piosenki: angielską i włoską.

</doc>
<doc id="3006149" url="https://pl.wikipedia.org/wiki?curid=3006149" title="We dwoje (teleturniej)">
We dwoje (teleturniej)

We dwoje – polski program rozrywkowy łączący elementy teleturnieju i reality show, nadawany w telewizji TVN w latach 2002–2003. Jego prowadzącym był Piotr Szwedes.
Charakterystyka programu.
Teleturniej polegał na rywalizacji par narzeczonych (50 w pierwszej edycji, 16 w drugiej). Pary brały udział w konkurencjach sprawdzających sprawność fizyczną, inteligencję, poczucie humoru oraz znajomość siebie nawzajem. W czasie kolejnych programów eliminowano z turnieju pary, które zdobyły najmniejszą liczbę punktów. W finale o nagrody walczyły dwie pary. Nagrodą główną było 200 000 złotych, dom, samochód oraz wesele z podróżą poślubną.
Pierwszą edycję wygrała para nr 48 (Małgorzata Magdziarz i Grzegorz Nowak), zaś drugą – para nr 15 (Karolina Kowalska i Mariusz Korpalski).

</doc>
<doc id="3006151" url="https://pl.wikipedia.org/wiki?curid=3006151" title="SV Britannia">
SV Britannia

SV Britannia – arubański klub piłkarski z siedzibą w Piedra Plat.

</doc>
<doc id="3006153" url="https://pl.wikipedia.org/wiki?curid=3006153" title="Maria Kędra-Luboińska">
Maria Kędra-Luboińska

Maria Kędra-Luboińska (ur. 12 kwietnia 1945 zm. 10 sierpnia 2013) – polski lekarz, doktor habilitowany nauk medycznych w zakresie medycyny, specjalność: kardiologia, w latach 1973-1979 sekretarz Zarządy Głównego Polskiego Towarzystwa Kardiologicznego. Pochowana na Cmentarzu Bródnowskim (kwatera 6I-1-18).

</doc>
<doc id="3006154" url="https://pl.wikipedia.org/wiki?curid=3006154" title="Pasaż Okrężny w Wałbrzychu">
Pasaż Okrężny w Wałbrzychu

Pasaż Okrężny – duży dziedziniec w Śródmieściu Wałbrzycha, pomiędzy kamienicami przy ulicy Gdańskiej, Sienkiewicza oraz placem Magistrackim i Rynkiem. Łączący ze sobą dwa główne place w mieście, plac Magistracki z Rynkiem.
Opis Pasażu.
Położony w centralnej części miasta, tworzący łącznik pomiędzy dwoma ważnymi placami. Kiedyś zniszczony, od dawna nie remontowany, przeszedł gruntowną rewitalizację na przełomie lat 2011 i 2012. W dziedzińcu odnowiono elewacje, utworzono alejki wyłożone kostką granitową, zbudowano mury oporowe, zamontowano stylowe ławki oraz latarnie, stworzono zieleńce, zasadzono rośliny pnące. Zamontowano rzeźbę w kształcie srebrnej kuli na czterech czerwonych nogach. Pierwotnie przy rzeźbie kuli, miały stać cztery rzeźby pijących wodę muflonów z poidła pod kulą. Ostatecznie postawiono kulę na czterech nogach. 

</doc>
<doc id="3006156" url="https://pl.wikipedia.org/wiki?curid=3006156" title="Pogrom w Przedborzu">
Pogrom w Przedborzu

Pogrom w Przedborzu – zbrodnia popełniona na żydowskich mieszkańcach miasteczka Przedbórz 27 maja 1945 roku przez oddział Narodowych Sił Zbrojnych. Jego ofiarą padło od siedmiu do trzynastu osób. 
W artykule naukowym na temat pogromu Joanna Tokarska-Bakir podkreśla, że zamordowano wszystkich Żydów, jakich udało się wówczas odszukać, i ten fakt sprawia, że w przypadku Przedborza można mówić o czystce etnicznej. Przy życiu pozostawiono tylko doktora Juliusza Kamińskiego, znajomego, wcześniej lekarza w oddziale NSZ Władysława Kołacińskiego „Żbika”.
Według opisu w „Księdze Pamięci Przedborza – 33 lata po zagładzie” ofiary były ukrywającymi się u okolicznych chłopów żydowskimi mieszkańcami Przedborza, którzy po wojnie mieszkali dla bezpieczeństwa w budynku dawnej restauracji jednego z nich, Becalela Wyszyńskiego.
Według wersji dowódcy oddziału, który dokonał mordu, Władysława Kołacińskiego ps. „Żbik” ofiary były wyselekcjonowanymi spośród 300 mieszkających w mieście Żydów rzekomo „płatnymi agentami Moskwy”. Historycy uznali te rewelacje za nieprawdziwe. Po wojnie w Przedborzu przebywało nie więcej niż kilkunastu ocalałych Żydów. Z kolei Instytut Pamięci Narodowej stwierdził jednoznacznie, że zamordowani Żydzi nie byli funkcjonariuszami komunistycznymi. W mordzie oddziałowi „Żbika” pomagali pracownicy Urzędu Bezpieczeństwa Publicznego.
Pod budynek zamieszkały przez Żydów podjechał samochód ciężarowy, sprawcy związali ich i wywieźli do lasu, gdzie ich rozstrzelali; zrabowali również ich mienie.
Nazwiska ofiar wg różnych źródeł to Alter Litmanowicz, Mojżesz Wiernik, Rajzla Salcberg, Estera Kornowa, Józefa Korn i Mendel Fogel; ewentualnie Litmanowicz, Litzband, Aleksandrowicz, Schwartz, 3 NN, w tym 2 kobiety.

</doc>
<doc id="3006158" url="https://pl.wikipedia.org/wiki?curid=3006158" title="Stan wyjątkowy w Tunezji (2011)">
Stan wyjątkowy w Tunezji (2011)

Stan wyjątkowy w Tunezji (2011) – został wprowadzony 14 stycznia 2011 w Tunezji przez prezydenta Zajna al-Abidin ibn Alego po wybuchu jaśminowej rewolucji. Został zniesiony w kwietniu tego samego roku.

</doc>
<doc id="3006159" url="https://pl.wikipedia.org/wiki?curid=3006159" title="Sebastiaan Bleekemolen">
Sebastiaan Bleekemolen

Sebastiaan Bleekemolen (ur. 9 sierpnia 1978 roku w Haarlem) – holenderski kierowca wyścigowy.
Kariera.
Bleekemolen rozpoczął karierę w wyścigach samochodowych w 1996 roku w Formule Ford, gdzie zdobył tytuły mistrzowskie zarówno w Formule Ford Benelux, jak i w holenderskiej edycji. W kolejnych latach startował w Pucharach oraz Trofeach Renault Clio oraz Renault Mégane. W serii Renault Mégane był w latach 1998-1999 dwukrotnie piąty. W klasyfikacji Pucharu Renault Clio najlepiej spisał się w 2003 roku, kiedy to stanął na najniższym stopniu podium klasyfikacji. W latach 2004 oraz 2011 Holender dominował w Holenderskiej Edycji Pucharu Renault Clio - zdobył tam tytuł mistrzowski i tytuł wicemistrzowski. Trzykrotnie pokonywał wszystkich rywali w stawce Dutch Winter Endurance Series.
Od sezonu 2003 Holender startował w seriach Porsche, a głównie w Porsche Supercup. Pierwsze sukcesy odniósł w 2005 roku w McGregor Porsche GT3 Cup Challenge, gdzie zwyciężał w czterech wyścigach i był czwarty w ogólnej klasyfikacji. W samej serii Porsche Supercup wielokrotnie punktował, ale nigdy nie odnosił większych sukcesów - w latach 2011-2012 był jedenasty, a w innych sezonach było już nieco gorzej. W 2013 roku startował w tej serii z ekipą Team Bleekemolen. Został sklasyfikowany na osiemnastej pozycji w klasyfikacji generalnej.
Statystyki.
† – Bleekemolen nie był zaliczany do klasyfikacji.

</doc>
<doc id="3006160" url="https://pl.wikipedia.org/wiki?curid=3006160" title="Danuta Wróblewska">
Danuta Wróblewska

Danuta Wróblewska-Frączak (ur. 1934 w Białymstoku, zm. 8 sierpnia 2013) – polska historyk i krytyk sztuki, muzealnik, organizatorka wystaw sztuki współczesnej, publicystka.
W latach 1983-1989 kierownik Działu Sztuki Współczesnej Muzeum Archidiecezji Warszawskiej, a w latach 1990-2001 kierownik filii Zachęty Państwowej Galerii Sztuki – Galerii Kordegarda. Współpracownik Galerii Krytyków "Pokaz" i Galerii "Studio". 
Poza pracą wystawienniczą była redaktorem czasopism "Projekt" w latach 1956-1983, "Pokaz" w latach 1993-2008 oraz "Aspiracji" w latach 2004-2006.

</doc>
<doc id="3006163" url="https://pl.wikipedia.org/wiki?curid=3006163" title="VIAF">
VIAF



</doc>
<doc id="3006167" url="https://pl.wikipedia.org/wiki?curid=3006167" title="Jeroen Mul">
Jeroen Mul

Jeroen Mul (ur. 14 czerwca 1990 roku w Amsterdamie) – holenderski kierowca wyścigowy.
Kariera.
Mul rozpoczął karierę w wyścigach samochodowych w na przełomie 2006 i 2007 roku w Dutch Winter Endurance Series, gdzie był ósmy w klasyfikacji generalnej. W latach 2007-2009 startował w Formule Ford. Po dwóch siódmych pozycjach w klasyfikacji kierowców, zdołał zdobyć tytuł wicemistrzowski w Formule Ford Duratec Benelux. Później odniósł jeszcze sukces w Północnoeuropejskim Pucharze Formuły Renault 2.0, gdzie ostatecznie stanął na najniższym stopniu podium.
Od 2012 roku Holender pojawia się na starcie Porsche Supercup oraz Niemieckiego Pucharu Porsche Carrera. W pierwszym sezonie startów z dorobkiem 42 punktów uplasował się na 12 lokacie w klasyfikacji generalnej Porsche Supercup. Rok później uzbierane 27 punktów dało mu czternastą pozycję w klasyfikacji generalnej.

</doc>
<doc id="3006168" url="https://pl.wikipedia.org/wiki?curid=3006168" title="Ryszard Kotala">
Ryszard Kotala

Ryszard Kotala (ur. 16 maja 1955 w Radomiu) – polski siatkarz.
Kariera sportowa.
Piłkę siatkową zaczął trenować w Orlętach Radom pod okiem trenera Andrzeja Tusznio, a po przekazaniu sekcji do Czarnych Radom - Jana Skorżyńskiego. Był jednym z nielicznych zawodników Czarnych, który przebył z nimi drogę z rozgrywek III ligi do I ligi (najwyższa wówczas klasa ligowa). W 1979 roku ze swoim zespołem awansował do II ligi, a 1984 - do I ligi. Największym osiągnięciem Kotali z jego drużyną było zajęcie 4. miejsce w I lidze w sezonie 1987/88. Karierę zakończył w 1993. Gracz leworęczny. Jak opisuje Nowy Tygodnik Radomski, najmocniejszą stroną siatkarza były szybkie, dynamiczne i mocne ataki.
Po zakończeniu kariery uczestniczył w rozgrywkach amatorskich.

</doc>
<doc id="3006169" url="https://pl.wikipedia.org/wiki?curid=3006169" title="Zoltan z Egeru">
Zoltan z Egeru

Zoltan Arpad (ur. 981 w Egerze, zm. 1022) – wędrowny kaznodzieja, potomek w linii prostej Arpada, pierwszego władcy Węgier. Syn Laszlo i Dorrotyi. Zapiski Galla Anonima wspominają o dwóch synach Zoltana.
Zoltan to historyczny pierwszy wędrowny kaznodzieja Madziarów, uważany zarazem za najbardziej zagorzałego krzewiciela myśli chrześcijańskiej na ziemiach Chazarów. Kontynuował politykę chrześcijańską swojego rodu. Przez większość okresu swojej misji głosił chrześcijańskie przesłanie w krajach pogańskich. Zoltan otrzymał święcenia niedługo po założeniu biskupstwa w rodzimym Egerze przez króla Stefana I Świętego w roku 1009. Wkrótce po zostaniu duchownym wyruszył na wschód.
Zachowane źródła opisują go jako postawnego mężczyznę, z krótką brodą, zawsze podróżującego z kijem. Z zapisków wynika, iż był miłośnikiem czerwonego węgierskiego wina, bardzo surowo podchodził jednak do spraw wiary. Pomimo surowego usposobienia w kwestiach religijnych, wśród przyjaciół zasłynął jako pierwszorzędny mówca i zdolny bard.
Większość szczegółów z jego życiorysu owiana jest mgłą tajemnicy, wiadomym jest jedynie, iż poniósł śmierć męczeńską głosząc Słowo Boże wśród najbardziej pogańskich plemion.
Papież Wiktor II uznał zasługi Zoltana ogłaszając go świętym. Pomimo uznania jego zasług jako żarliwego krzewiciela wiary w X-XI wieku, z nieznanych przyczyn późniejsi kronikarze przemilczeli działalność i losy Zoltana z Egeru.

</doc>
<doc id="3006170" url="https://pl.wikipedia.org/wiki?curid=3006170" title="Harold Perrineau">
Harold Perrineau



</doc>
<doc id="3006171" url="https://pl.wikipedia.org/wiki?curid=3006171" title="Region 4">
Region 4



</doc>
<doc id="3006172" url="https://pl.wikipedia.org/wiki?curid=3006172" title="Region 2">
Region 2



</doc>
<doc id="3006173" url="https://pl.wikipedia.org/wiki?curid=3006173" title="Region 1">
Region 1



</doc>
<doc id="3006174" url="https://pl.wikipedia.org/wiki?curid=3006174" title="Jerzy Desselberger">
Jerzy Desselberger

Jerzy Desselberger (ur. 16 czerwca 1931 w Łodzi, zm. 6 sierpnia 2013) – polski ornitolog, artysta plastyk, projektant znaczków pocztowych. Absolwent Wydziału Malarstwa i Grafiki na ASP w Krakowie. Mieszkał w Warszawie.
Ornitolog.
Wraz z żoną był pionierem opieki nad ptakami, organizując i prowadząc przez blisko 25 lat w swoim warszawskim mieszkaniu ośrodek rehabilitacji dla ptaków, który stał się później inspiracją dla Ptasiego Azylu w warszawskim Ogrodzie Zoologicznym. Wraz z żoną Krystyną Rogaczewską opracował mieszankę nabiałową dla ptaków. Współzałożyciel i sekretarz Komisji Faunistycznej Polskiego Towarzystwa Zoologicznego.
Artysta.
Autor ilustracji m.in. w "Gniazdach naszych ptaków" (1972) J. Gotzmana i B. Jabłońskiego, "Encyklopedii PWN", "Małym Słowniku Zoologicznym. Ptaki" pod redakcją P. Bussego, a także "Z lornetką wśród ptaków" J. Gotzmana oraz w "Zwierzętach i kontynentach" T. Umińskiego. Styl Desselbergera był ascetyczny, niezbyt szczegółowy i ozdobny, jednak dobrze portretował sylwetkę i ubarwienie różnych gatunków ptaków.
Autor znaku graficznego Ogólnopolskiego Towarzystwa Ochrony Ptaków (OTOP) i innych znaków graficznych, a także autor 178 znaczków pocztowych z wizerunkami ptaków i innych zwierząt zaprojektowanych na zlecenie Poczty Polskiej, ukazujących liczne gatunki polskich ptaków. Sam również został upamiętniony na jednej z okolicznościowych kart pocztowych.
Desselberger zaprojektował okładki do czasopism: „Acta Ornithologica”, „Notatki Ornitologiczne” (potem „Ornis Polonica”). Jako wolontariusz dokonywał korekty technicznej i dbał o stronę graficzną ostatniego z wymienionych wydawnictw.
W 1970 zaprojektował krój pisma na bazie antykwy o nazwie Alauda. Jest także twórcą kroju art deco Akantis.

</doc>
<doc id="3006175" url="https://pl.wikipedia.org/wiki?curid=3006175" title="J.P.X.">
J.P.X.

J.P.X. (ur. 17 grudnia 1969 w Issy-les-Moulineaux) – francuski aktor filmów pornograficznych.
Kariera.
Swoją karierę ekranową rozpoczynał w roku 1997 dla Private Media Group w produkcjach pornograficznych Pierre'a Woodmana, w tym "Fatalna orchidea" ("Fatal Orchid 1", 1998), "Nieprzyzwoita" ("Indecency", 1999), "Obłęd" ("Madness", 2000), "Żadne słońce żadna zabawa" ("No Sun No Fun", 2000), "Riwiera" ("Riviera", 2001), "Dziwki" ("Bitches", 2001) czy "Ibiza Sex Party 4" ("Private Xtreme 39 - Ibiza Sex Party 4", 2007). 
Brał też udział w filmach Marca Dorcela. Współpracował także z Tonim Ribasem.

</doc>
<doc id="3006179" url="https://pl.wikipedia.org/wiki?curid=3006179" title="Edmund Kwasek">
Edmund Kwasek

Edmund Kwasek (ur. 14 lipca 1923 w Ostrowcu Świętokrzyskim, zm. 24 czerwca 2002 w Warszawie) – podpułkownik służb bezpieczeństwa PRL, oficer śledczy, zbrodniarz stalinowski.
Życiorys.
Syn Stanisława i Antoniny. Był uczniem gimnazjum im. Joachima Chreptowicza w Ostrowcu Świętokrzyskim, a w czasie wojny partyzantem Armii Ludowej. Pod koniec stycznia 1945 r., w wieku 22 lat, trafił do Wojewódzkiego Urzędu Bezpieczeństwa Publicznego w Kielcach. Karierę zaczął jako pracownik tamtejszego Wydziału Śledczego. Przesłuchiwał m.in. Stanisława Kosickiego, pierwowzór literackiej postaci Maćka Chełmickiego, bohatera powieści "Popiół i diament".
Na początku 1946 r. został mianowany naczelnikiem tego Wydziału. Funkcję tę pełnił przez następne trzy lata.
Kwasek nie tylko katował osadzonych, bywało, że występował też w roli ich "sędziego". Tak było 11 lipca 1945 r., kiedy Okręgowy Sąd Wojskowy w Łodzi na sesji w Kielcach skazał żołnierza niepodległościowego podziemia Konrada Zygmunta Suwalskiego na karę śmierci. Na tym procesie Edmund Kwasek był ławnikiem.
Edmund Kwasek prowadził śledztwo w sprawie pogromu kieleckiego.
W 1948 r., został przeniesiony z Kielc do Gdańska i mianowany Naczelnikiem tamtejszego Wydziału Śledczego WUBP.
Od 1949 r. pracował w Departamencie X Ministerstwa Bezpieczeństwa Publicznego. Jego szefem był Józef Różański, który w opinii służbowej o nim napisał: “Mjr Kwasek. Zdolny oficer śledczy. Może trochę zarozumiały, z tendencją efekciarstwa”.
Będąc w Departamencie X, przez prawie rok, od 30 października 1948 do 8 września 1949, w tajnym więzieniu MBP w podwarszawskim Miedzeszynie, kryptonim "Spacer", przesłuchiwał i torturował m.in. Bolesława Kontryma, oficera Policji Państwowej w II Rzeczypospolitej, majora Wojska Polskiego, cichociemnego, żołnierza Armii Krajowej. Podpis Edmunda Kwaska widnieje pod 23 protokołowanymi przesłuchaniami "Żmudzina". W tymże więzieniu Kwasek przesłuchiwał też m.in. oskarżonych o "odchylenie prawicowo-nacjonalistyczne", w jednej z najgłośniejszych spraw stalinizmu. Jednym z nich był Włodzimierz Lechowicz.
Głównie jednak Kwasek urzędował w Areszcie Śledczym na Mokotowie, stojąc m.in. na czele Wydziału II, który zajmował się penetracją obcych wywiadów w partii. Przez więźniów zaliczany był do najgorszych i najbrutalniejszych oprawców.
W latach 50. Kwasek przeszedł do pracy w cywilu.
W 1996 r., w tzw. procesie Humera, Edmund Kwasek razem z 12 innymi śledczymi MBP został skazany na karę kilkuletniego więzienia. Został osadzony w więzieniu na Rakowieckiej, w którym pół wieku wcześniej katował polskich patriotów. Ze względu na zły stan zdrowia, wkrótce je opuścił. Zmarł 6 lat później, w 2002 r. Pochowany na cmentarzu komunalnym Północnym w Warszawie.

</doc>
<doc id="3006180" url="https://pl.wikipedia.org/wiki?curid=3006180" title="Louis Couturat">
Louis Couturat

Louis Couturat (ur. 17 stycznia 1868 w Ris-Orangis, Essonne, zm. 3 sierpnia 1914 w Melun, Seine-et-Marne) – francuski uczony: filozof, logik, matematyk oraz językoznawca, działacz społeczny. Znany m.in. ze swojego wkładu do języka Ido. Był pacyfistą.

</doc>
<doc id="3006181" url="https://pl.wikipedia.org/wiki?curid=3006181" title="RunKeeper">
RunKeeper

RunKeeper – darmowa aplikacja służąca do rejestrowania aktywności fizycznej za pomocą między innymi modułu GPS wbudowanego w smartfony. Jest ona dostępna na platformy Android (w Google Play) i iOS, a dzięki portalowi runkeeper.com umożliwia śledzenie aktywności również za pomocą komputerów.
Ewolucja.
Pierwsza wersja aplikacji została opublikowana w 2008 roku. W sierpniu 2013 roku z wersji od 3.0 do 3.7 korzysta już ponad 20 milionów użytkowników. Obecnie dostępne są następujące wersje językowe: angielska, francuska, niemiecka, włoska, japońska, portugalska i hiszpańska. Kod aplikacji jest dostępny dla zewnętrznych twórców oprogramowania co skutkuje mnogością plug-inów do aplikacji.

</doc>
<doc id="3006183" url="https://pl.wikipedia.org/wiki?curid=3006183" title="Stanowisko archeologiczne nr 24 w Łubczu (kurhan)">
Stanowisko archeologiczne nr 24 w Łubczu (kurhan)

Stanowisko archeologiczne nr 24 w Łubczu ("kurhan") – stanowisko kultury ceramiki sznurowej (neolit).
Położone na lokalnej kulminacji południowego garbu Grzędy Sokalskiej (257 m n.p.m.) w Łubczu (woj. lubelskie), datowane na 2800–2600 r. p.n.e. W skład stanowiska wchodzą dwa kurhany oddalone od siebie ok. 50 m położone na linii SW-NE. Stanowisko objęto ochroną konserwatorską, podległą Lubelskiemu Wojewódzkiemu Konserwatorowi Zabytków i wpisano do rejestru zabytków archeologicznych województwa lubelskiego.
Kurhan nr 1.
Kurhan północno-wschodni nr 1 nie został przebadany przez archeologów.
Kurhan nr 2.
Podczas prac archeologicznych przebadano południowo-zachodni kurhan nr 2, w którym odkryto grób centralny umieszczony w środkowej części przestrzeni podnasypowej. Trapezowaty grób jamowy o wymiarach 1,1–2,2 × 3,1 m zorientowano wzdłuż linii E-W. W jamie grobowej nie znaleziono szczątków zmarłego, co nasuwa przypuszczenie badaczy iż był to cenotaf.
Znaleziska w kurhanie nr 2.
Wyposażenie grobu stanowiła gliniana amfora o silnie wydętym brzuścu, kamienny topór z diorytu pochodzącego z rejonu Klesowa lub Korca na Wołyniu (Ukraina) oraz wyroby z krzemienia wołyńskiego: siekiera, grocik strzały do łuku, wióry retuszowane, odłupki, wióro-odłupki, wkładka paratylcowa. Znaleziony jeden z fragmentów wióra krzemiennego pokryty z jednej strony retuszem powierzchniowym, a z drugiej płaskim łuskaniem nie znajduje analogii do tego typu znalezisk z zachodniej Małopolski, a przypomina bardziej niektóre smukłe ostrza wiórowate kultury środkowodnieprzańskiej. Zabytki przechowywane są w Muzeum Regionalnym w Tomaszowie Lubelskim.

</doc>
<doc id="3006187" url="https://pl.wikipedia.org/wiki?curid=3006187" title="Czułość klimatu">
Czułość klimatu

Czułość klimatu – miara odpowiedzi systemu klimatycznego na wymuszanie radiacyjne.
Najczęściej czułość klimatu jest zdefiniowana jako przewidywana zmiana średniej temperatury na powierzchni Ziemi przy dwukrotnej zmianie koncentracji dwutlenku węgla. Jednak można zastanawiać się nad zmianami innych parametrów, jak i nad wymuszeniem przez inne czynniki niż zmiany koncentracji dwutlenku węgla.
Projekty porównywania globalnych modeli klimatu używają czułości klimatu jako jednej z podstawowych miar charakteryzujących system klimatyczny. W szczególności, wiele publikacji Piątego raportu IPCC oraz związanego z nim projektu porównywania modeli klimatu oceanu i atmosfery poświęcone są oszacowaniu wartości tego parametru.
Według opublikowanej w 2020 roku zbiorczej analizy opierającej się o różne niezależne rodzaje danych (pomiarów instrumentalnych, rekonstrukcji paleoklimatycznych, analiz sprzężeń klimatycznych, symulacji modeli różnych złożoności, oraz przewidywań teoretycznych) efektywna czułość klimatu zawiera się z 66% prawdopodobieństwem w przedziale między 2,6 a 3,9 K, co odpowiada przedziałowi 2,6-4,1 K równowagowej czułości klimatu.
Definicje czułości klimatu.
Tradycyjnie, czułość klimatu definiowana jest jako zmiana średniej temperatury planety w odpowiedzi na podwojenie koncentracji dwutlenku węgla w atmosferze, co odpowiada zastosowaniu efektywnego wymuszenia radiacyjnego o wartości około 4 W/m². Można też definiować czułość klimatu na jednostkę wymuszenia radiacyjnego, albo jego odwrotność, współczynnik sprzężenia klimatycznego formula_1 które oznacza zmianę strumiena promieniowania emitowanego w przestrzeń kosmiczną na jednostkę globalnego ocieplenia. Jeśli formula_2 jest ujemna, system klimatyczny jest stabilny, a mniejsze (bardziej ujemne) wartości odpowiadają mniejszej czułości (większej stabilności) systemu klimatycznego.
Zależność między czułością klimatu, wymuszeniem związanym z podwojeniem CO2, a współczynnikiem sprzężenia jest zatem następująca
Efektywna czułość klimatu.
W sytuacji, gdy klimat nie osiągnął jeszcze stanu równowagi radiacyjnej, możliwym jest oszacowanie jego czułości w oparciu o znane wartości wymuszenia radiacyjnego, dotychczasową zmianę temperatury oraz planetarny bilans cieplny, zdominowany przez zmiany zawartości ciepła we wszechoceanie.
gdzie formula_5 oznacza wypadkowy strumień promieniowania atmosferycznego na szczycie atmosfery, zdefiniowany jako (zaabsorbowane promieniowanie słoneczne – wyemitowane promieniowanie podczerwone). W sytuacji początkowej, kiedy Ziemia jest w równowadze radiacyjnej, formula_6 W pewnym momencie czasu formula_7 zaburzamy atmosferę poprzez (powiedzmy) dwukrotne zwiększenie koncentracji dwutlenku węgla, działając na klimat wymuszeniem radiacyjnym formula_8 zanim nastąpi jakakolwiek zmiana temperatury
Nierównowaga radiacyjna powoduje akumulację energii w systemie klimatycznym i jego ocieplenie, które poprzez wzrost emisji promieniowania (wynikający z prawa Stefana-Boltzmanna) powoduje zmniejszenie formula_10 Ponieważ ze wzrostem temperatury powierzchni planety powiązane są różnorodne procesy takie jak zwiększenie temperatury atmosfery, zwiększenie ilości pary wodnej w atmosferze, zmiana pokrywy chmur i zmiana temperatury oceanu, zmiana strumienia promieniowania u szczytu atmosfery jest modyfikowana przez sprzężenia zwrotne, wyrażone zbiorczo przez współczynnik sprzężenia formula_11 Po odzyskaniu równowagi radiacyjnej formula_12 wzór redukuje się do
w którym formula_14 odpowiada wartości czułości klimatu na podwojenie zawartości dwutlenku węgla, jeśli formula_15
Powyższe wzory zakładają, że współczynnik sprzężenia formula_2 nie zmienia się w czasie, dlatego czułość oszacowaną na ich podstawie nazywa się „efektywną”, aby odróżnić ją od prawdziwej czułości równowagowej. Wymagają też znajomości wartości efektywnego wymuszenia radiacyjnego, którego szacunki znane jest tylko w przybliżeniu w odniesieniu do prawdziwego klimatu, i którego obliczenie jest dość trudne nawet w odniesieniu do symulacji modeli klimatu. Dlatego, w przypadku modeli, używa się tzw. „metody Gregory’ego”, która polega na regresji liniowej strumienia netto promieniowania u szczytu atmosfery formula_5 względem zmiany temperatury globalnej formula_14. Metoda ta pozwala na jednoczesne określenie wartości wymuszenia formula_19 (wartość formula_5 dla formula_21 gdy formula_22), ocieplenia formula_14 odpowiadającego temu wymuszeniu (punkt przecięcia krzywej regresji z linią formula_24), oraz wartość formula_2 (nachylenie krzywej regresji). Standardowo, przy diagnozowaniu efektywnej czułości modeli klimatu, używa się symulacji o długości 150 lat od momentu czterokrotnego zwiększenia koncentracji CO2 w atmosferze.
Wpływ chmur.
Z wyników globalnych modeli klimatu można ocenić także rodzaj zachmurzenia i pokrywę chmur na Ziemi. Dzięki temu można oszacować efekty wpływu chmur na zmianę wypadkowego promieniowania słonecznego i podczerwonego na szczycie atmosfery, a następnie temu można wyznaczyć zależność czasową odchylenia tej wielkości od początkowego stanu bez zaburzenia.
gdzie wielkość formula_27 nie zależy w żaden sposób od zmian temperatury przy powierzchni Ziemi i opisuje wpływ wymuszenie radiacyjne na chmury (bez zmiany temperatury na powierzchni Ziemi), natomiast współczynnik formula_28 opisuje czułość systemu uwzględniającą efekt zmian temperatury Ziemi na chmury. W praktyce wymuszanie radiacyjne przez chmury jest zdefiniowane przez formula_29.

</doc>
<doc id="3006188" url="https://pl.wikipedia.org/wiki?curid=3006188" title="Kuryłówka (rejon płoskirowski)">
Kuryłówka (rejon płoskirowski)



</doc>
<doc id="3006191" url="https://pl.wikipedia.org/wiki?curid=3006191" title="Półwysep Kanin">
Półwysep Kanin



</doc>
<doc id="3006194" url="https://pl.wikipedia.org/wiki?curid=3006194" title="J'aime La Vie">
J'aime La Vie



</doc>
<doc id="3006196" url="https://pl.wikipedia.org/wiki?curid=3006196" title="Stowarzyszone wielomiany Laguerre'a">
Stowarzyszone wielomiany Laguerre'a



</doc>
<doc id="3006197" url="https://pl.wikipedia.org/wiki?curid=3006197" title="Willy de l'Arbre">
Willy de l'Arbre



</doc>
<doc id="3006199" url="https://pl.wikipedia.org/wiki?curid=3006199" title="Stade Nautique d'Antwerp">
Stade Nautique d'Antwerp



</doc>
<doc id="3006200" url="https://pl.wikipedia.org/wiki?curid=3006200" title="Angelo D'Angelo">
Angelo D'Angelo



</doc>
<doc id="3006201" url="https://pl.wikipedia.org/wiki?curid=3006201" title="Ajta asz Szab">
Ajta asz Szab



</doc>
<doc id="3006202" url="https://pl.wikipedia.org/wiki?curid=3006202" title="Orkiestra Symfoniczna K.H.W. S.A. KWK &quot;Staszic&quot;">
Orkiestra Symfoniczna K.H.W. S.A. KWK &quot;Staszic&quot;



</doc>
<doc id="3006203" url="https://pl.wikipedia.org/wiki?curid=3006203" title="Dorota Brodowska">
Dorota Brodowska



</doc>
<doc id="3006204" url="https://pl.wikipedia.org/wiki?curid=3006204" title="Stolarski">
Stolarski



</doc>
<doc id="3006205" url="https://pl.wikipedia.org/wiki?curid=3006205" title="Piekarski">
Piekarski

Osoby o tym nazwisku:
Inne:

</doc>
<doc id="3006206" url="https://pl.wikipedia.org/wiki?curid=3006206" title="Stanisław Brodziński">
Stanisław Brodziński



</doc>
<doc id="3006207" url="https://pl.wikipedia.org/wiki?curid=3006207" title="Flavius Studius">
Flavius Studius

Flawiusz Studius (łac. Flavius Studius) − polityk Cesarstwa Wschodniorzymskiego.
Flawiusz Studius został wybrany przez dwór wschodni konsulem w 454 razem z Flawiuszem Aecjuszem. Był szlachetnie urodzonym, bardzo zamożnym i gorliwym chrześcijaninem. W 464, gdy zatwierdzono go jako patrycjusza, zbudował kościół pod wezwaniem św. Jana Chrzciciela wraz z przylegającym klasztorem, zwanym od jego imienia Studion w pobliżu Złotej Bramy (Porta Aurea).

</doc>
<doc id="3006208" url="https://pl.wikipedia.org/wiki?curid=3006208" title="Strzyżewski">
Strzyżewski



</doc>
<doc id="3006209" url="https://pl.wikipedia.org/wiki?curid=3006209" title="William Frawley">
William Frawley

William Frawley (ur. 26 lutego 1887, zm. 3 marca 1966) – amerykański aktor filmowy i telewizyjny.
Filmografia.
seriale
film
Nagrody i nominacje.
Został pięciokrotnie nominowany do nagrody Emmy, a także posiada swoją gwiazdę na Hollywoodzkiej Alei Gwiazd.

</doc>
<doc id="3006211" url="https://pl.wikipedia.org/wiki?curid=3006211" title="Stan Freberg">
Stan Freberg

Stan Freberg (ur. 7 sierpnia 1926, zm. 7 kwietnia 2015) – amerykański pisarz, aktor głosowy i lalkarz.
Filmografia.
głosy
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3006212" url="https://pl.wikipedia.org/wiki?curid=3006212" title="Mistrzostwa Świata w Lekkoatletyce 2013 – skok w dal mężczyzn">
Mistrzostwa Świata w Lekkoatletyce 2013 – skok w dal mężczyzn

Skok w dal mężczyzn – jedna z konkurencji rozegranych podczas lekkoatletycznych mistrzostw świata na Łużnikach w Moskwie.
Obrońcą tytułu mistrzowskiego z 2011 roku był Amerykanin Dwight Phillips.
Statystyka.
Rekordy.
Tabela prezentuje rekord świata, rekordy poszczególnych kontynentów oraz rekord mistrzostw świata przed rozpoczęciem mistrzostw.
Listy światowe.
Tabela przedstawia 10 najlepszych wyników uzyskanych w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A.

</doc>
<doc id="3006214" url="https://pl.wikipedia.org/wiki?curid=3006214" title="El Quetzal">
El Quetzal

El Quetzal – miasto na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 9832 osób.
El Quetzal leży około 40 km na południe od stolicy departamentu – miasta San Marcos. W podobnej odległości na zachód jest rzeka Suchiate, będąca rzeką graniczną pomiędzy Gwatemalą a meksykańskim stanem Chiapas.
Leży na wysokości 940 metrów nad poziomem morza, u podnóża gór Sierra Madre de Chiapas, na nizinie Oceanu Spokojnego.
Gmina El Quetzal.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 23 495 mieszkańców. Gmina jak na warunki Gwatemali jest średniej wielkości, a jej powierzchnia obejmuje 88 km². Mieszkańcy gminy utrzymują się głównie z rolnictwa, hodowli zwierząt, rzemiosła artystycznego oraz handlu i usług.
Klimat gminy jest równikowy, według klasyfikacji Wladimira Köppena, należy do klimatów tropikalnych monsunowych ("Am"), z wyraźną porą deszczową występującą od maja do października. Większość terenu nie uprawianego rolniczo pokryta jest dżunglą.

</doc>
<doc id="3006215" url="https://pl.wikipedia.org/wiki?curid=3006215" title="Pauline Frederick">
Pauline Frederick

Pauline Frederick (ur. 12 sierpnia 1883, zm. 19 września 1938) – amerykańska aktorka filmowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3006216" url="https://pl.wikipedia.org/wiki?curid=3006216" title="Weselinowo">
Weselinowo



</doc>
<doc id="3006218" url="https://pl.wikipedia.org/wiki?curid=3006218" title="Mister Roberts">
Mister Roberts

Mister Roberts – amerykański film wojenny z 1955 roku.
Fabuła.
Czasy II wojny światowej. Roberts jest oficerem służącym na jest na pokładzie amerykańskiego statku zaopatrzeniowego, operującego na Pacyfiku. Marzy o tym, by opuścić statek i wziąć udział w działaniach wojennych, gdzie byłby bardziej przydatny. Jednak apodyktyczny kapitan statku nie zgadza się na podpisanie jego podań o transfer. Na dodatek kapitan jest skonfliktowany z załogą. Obie strony walczą o swoje prawa, nie ustępując nawet w drobiazgach. 

</doc>
<doc id="3006222" url="https://pl.wikipedia.org/wiki?curid=3006222" title="Mohammed Farah">
Mohammed Farah



</doc>
<doc id="3006224" url="https://pl.wikipedia.org/wiki?curid=3006224" title="Antoinette Grimaldi (księżna Monako)">
Antoinette Grimaldi (księżna Monako)



</doc>
<doc id="3006226" url="https://pl.wikipedia.org/wiki?curid=3006226" title="Argentyna na Mistrzostwach Świata w Lekkoatletyce 2013">
Argentyna na Mistrzostwach Świata w Lekkoatletyce 2013

Argentyna na Mistrzostwach Świata w Lekkoatletyce 2013 – reprezentacja Argentyny podczas czempionatu w Moskwie liczyła 8 zawodników.

</doc>
<doc id="3006229" url="https://pl.wikipedia.org/wiki?curid=3006229" title="Alamirew Yenew">
Alamirew Yenew



</doc>
<doc id="3006231" url="https://pl.wikipedia.org/wiki?curid=3006231" title="Krystyna Knecht">
Krystyna Knecht



</doc>
<doc id="3006232" url="https://pl.wikipedia.org/wiki?curid=3006232" title="Najwyższe organy kontroli Księstwa Warszawskiego i Królestwa Polskiego">
Najwyższe organy kontroli Księstwa Warszawskiego i Królestwa Polskiego

 
Najwyższe organy kontroli Księstwa Warszawskiego i Królestwa Polskiego, istniejące w latach 1809–1867.
Główna Izba Obrachunkowa (1809–1815).
2 marca 1809 r., na podstawie dekretu monarchy została utworzona Główna Izba Obrachunkowa (GIO). Izba składała się z prezesa, któremu podlegało m.in. czterech konsyliarzy, pięciu rachmistrzów, a także asesorzy. GIO prowadziła kontrolę rachunków, na których dochód i rozchód środków publicznych przekraczał 500 zł rocznie. Sprawowana przez GIO kontrola miała dwa etapy:
W razie stwierdzenia nieprawidłowości GIO posiadała też uprawnienie do kontrolowania gospodarność i celowość wydatków. O nieprawidłowościach GIO informowała monarchę za pośrednictwem Rady Stanu.
Izba Obrachunkowa Królestwa Polskiego.
1815-1831.
Po nadaniu nowej konstytucji ogłoszonej 24 XII 1815 r., przez króla Aleksandra I, art. 78 poświęcono kontroli państwowej. Określono w nim, że Izba Obrachunkowa Królestwa Polskiego zależy tylko od króla, odpowiadając za rewizję rachunków i zakwitowanie zdających rachunków.
Działalność Izby polegała na kontroli rachunków państwowych oraz informowaniu o niedociągnięciach władz wyższych. W razie niezgodności trzyosobowy skład powoływany przez Izbę, wydawał wyrok. Mógł on nakazać zapłatę zaległości w określonym terminie. Możliwość nakładania kar pieniężnych wiązała się z możliwością zaskarżenia wyroków do Rady Stanu, w ciągu trzech miesięcy.
Kontroli dokonywano w 2 etapach:
Izba miała możliwość prowadzenia tzw. superwizji. Polegało to na sporządzaniu kwartalnych sprawozdań oraz ogólnego raportu o całorocznym finansowym stanie państwa i przekazaniu go panującemu.
Do pomocy Izbie utworzono Prokuratora Generalnego, powołanego na podstawie dekretu z 24 XI 1816 r. Podlegał on rządowi.
Ponieważ pojawiały się głosy krytykujące ówczesną Izbę oraz jej zakres działania, wprowadzono nowe regulacje dekretem z 9(21) VIII 1821 r. Dekret stwierdzał, że Izba to organ scentralizowany z siedzibą w Warszawie. Prezes powoływany przez króla na wniosek namiestnika, kierował pracami Izby. Składał się on z 4 członków.
Nadano Izbie możliwość składania uwag do projektu budżetu. Tak też zmiany zatwierdzano po zgodzie panującego lub namiestnika oraz po zapoznaniu się z opinią Izby.
Kontrola Izby stała się następcza, merytoryczna i formalna wraz z kryteriami legalności, gospodarności oraz celowości wydatków. Izba mogła udzielić zatwierdzenia, jeśli z rachunkiem było wszystko w porządku, jeśli jednak miała zastrzeżenia mogły one być formalne lub merytoryczne. Jeżeli było to uchybienie formalne to „Izba mogła nałożyć karę pieniężną do wysokości stu złotych polskich”. Przy uchybieniu merytorycznym również „orzekano karę pieniężną tzw. Decess, z tym że jeśli podstawą była pomyłka, kończyło się na obowiązku spłaty wyznaczonej kwoty, jeśli uchybienie było skutkiem przeniewierzenia Izba zawiadamiała odpowiednią Komisję Rządową celem wszczęcia postępowania sądowego”.
Izba zdawała relacje ogólne w trzech częściach:
a) fundusze pozostające pod kontrola tzw. Komisji Skarbu
b) fundusze pozostające do dyspozycji innych Komisji Rządowych
c) fundusze depozytowe
Izba Obrachunkowa w porównaniu z GIO miała wówczas szersze uprawnienia, dostosowane do polskich realiów. Izba była w większej mierze podporządkowana Namiestnikowi, który sprawował nad nią nadzór.
1831–1867.
W związku z detronizacją monarchy, dekretem z 29 stycznia 1831 r. wprowadzono zmianę trybu wyboru prezesa Izby.
Zgodnie ze Statutem Organicznym dla Królestwa Polskiego z dnia 26 lutego 1832 r. na czele Najwyższej Izby Obrachunkowej, zajmującej się rachunkami Królestwa, stał Kontroler Generalny. Był on członkiem Rady Administracyjnej i Rady Stanu. Poszerzono przy tym zakres kontroli, upoważniając do kontroli Komisję Rządową Wojny oraz powołując komitet odpowiedzialny za obliczenie strat skarbu państwa oraz osób prywatnych w czasie powstania. komitet ten miał też sprawdzić stan majątkowy Królestwa.
Podczas składanych ogólnych sprawozdań o stanie finansowym państwa Izba opracowała wiele uwag dotyczących m.in. zmiany opłaty stemplowej, usunięcia niegospodarności w lasach rządowych, połączenia Komisji Emerytalnej z Komisją Ubezpieczeń, niedogodności opłat monopolu tytoniowego, zakończenie wydzierżawienia niestałych dochodów miast oraz zwiększenia zakresu działalności lombardu warszawskiego. Należy dodać, iż NIO nie tylko kontrolowała wykonanie budżetu Królestwa, lecz także aktywnie uczestniczyła w fazie jego układania.
Czasowa Izba Kontrolująca w Warszawie.
Likwidacja NIO nastąpiła 1(13) stycznia 1867 r. Za kontrolę państwową królestwa stały się odpowiedzialne organy rosyjskie. Aby odpowiednio dokończyć sprawdzenie rachunków do 1867 r. powołano Czasową Izbę Kontrolującą w Warszawie. Jej rozwiązanie nastąpić z dniem ukończenia tego zadania.
Podsumowanie.
Pierwsze początki kontroli państwowej w Polsce, prowadzonej przez wyodrębniony organ, oparte były na wzorcach francuskich. Ulegała ona przekształceniom dostosowując zasady kontroli do realiów polskich. Największym dokonaniem ówczesnej kontroli była możliwość wglądu do projektu budżetu, kontrola wykonania budżetu oraz możliwość kontroli pod względem kryteriów legalności, gospodarności czy celowości wydatków.

</doc>
<doc id="3006233" url="https://pl.wikipedia.org/wiki?curid=3006233" title="Aleksja Knecht">
Aleksja Knecht



</doc>
<doc id="3006234" url="https://pl.wikipedia.org/wiki?curid=3006234" title="Sebastian Knecht">
Sebastian Knecht



</doc>
<doc id="3006236" url="https://pl.wikipedia.org/wiki?curid=3006236" title="Volkspolizei">
Volkspolizei

Volkspolizei (pol. "Policja Ludowa") – powstała po II wojnie światowej policja w Niemieckiej Republice Demokratycznej. Zlikwidowana wraz ze zjednoczeniem Niemiec w 1990, chociaż część funkcjonariuszy po weryfikacji przeszła do służby w nowo powstałych policjach krajów związkowych.
Podlegała pod wschodnioniemieckie Ministerstwo Spraw Wewnętrznych. Policjanci wschodnioniemieccy pilnowali wraz z Grenztruppen der DDR granicy państwa, w tym Muru Berlińskiego. Wszyscy funkcjonariusze mieli obowiązek zapisania się do Socjalistycznej Partii Jedności (SED), ich zarobki przewyższały średnią krajową. Większość swoich raportów Volkspolizei przekazywała Stasi. Większość jej funkcjonariuszy swoją karierę zaczęła właśnie od Volkspolizei. Tuż po wojnie Volkspolizei była słabo wyposażona i nieprofesjonalna, rekrutowała się głównie z przedwojennych komunistów, z czasem jednak stała się skuteczną organizacją paramilitarną.
Pracę policjantów wschodnioniemieckich przedstawiał emitowany także w Polsce serial "Telefon 110".

</doc>
<doc id="3006237" url="https://pl.wikipedia.org/wiki?curid=3006237" title="Mistrzostwa Świata w Lekkoatletyce 2013 – bieg na 5000 m mężczyzn">
Mistrzostwa Świata w Lekkoatletyce 2013 – bieg na 5000 m mężczyzn

Bieg na 5000 metrów mężczyzn – jedna z konkurencji rozgrywanych podczas lekkoatletycznych mistrzostw świata na Łużnikach w Moskwie.
Obrońcą tytułu mistrzowskiego z 2011 roku był Brytyjczyk Mohamed Farah.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A.

</doc>
<doc id="3006238" url="https://pl.wikipedia.org/wiki?curid=3006238" title="Sean Edwards">
Sean Edwards

Sean Edwards (ur. 6 grudnia 1986 w Londynie, zm. 15 października 2013 w Ipswich) – monakijski kierowca wyścigowy startujący z brytyjską licencją, syn Guya Edwardsa.
Kariera.
Edwards rozpoczął karierę w wyścigach samochodowych w 2003 roku w Brytyjskiej Formule Renault, gdzie był 23. W późniejszych latach starował głównie w wyścigach GT. W 2006 roku zarówno w FIA GT3 European Championship oraz w FIA GT3 Porsche Manufacturers Cup pokonał wszystkich rywali zdobywając mistrzowskie tytuły. Wystartował tu także FIA GT Championship, gdzie najlepiej pokazał się w sezonie 2008 w Citation Cup – zdobył tytuł wicemistrzowski.
Od sezonu 2008 Brytyjczyk startował w seriach Porsche. Zarówno w Niemieckim Pucharze Porsche Carrera i w Porsche Supercup Edwards z roku na rok spisywał się coraz lepiej. Ostatecznie w latach 2011-2012 zdobył w Porsche Carrera dwa tytuły wicemistrzowskie. W Supercup najwyżej był sklasyfikowany w sezonie 2011 – 4 miejsce, jednak przystąpił w roli jednego z największych faworytów w 2013 roku. Podczas pierwszych siedmiu rund wygrał trzy wyścigi, a raz był drugi. Przed ostatnią rundą prowadził z przewagą osiemnastu punktów. Tytuł mistrzowski odebrała mu prawdopodobnie tylko tragiczna śmierć.
Śmierć.
15 października 2013 zginął na torze "Willowbank Raceway" w Australii. Edwards był pasażerem samochodu Porsche 996, którym kierował Australijczyk Will Holzheimer. Podczas prywatnych jazd testowych na australijskim torze Queensland Raceway w Willowbank samochód Porsche 996 przy prędkości 210 km/h uderzył w bariery i stanął w płomieniach. Lekarzom nie udało się go uratować. Zespół Project 1 z Porsche Carrera Cup Germany, w której startować miał Edwards odwołał swój start. NGT Motorsport wycofał samochód, w którym miał wystartować Kuba Giermaziak w wyścigu Petit Le Mans w American Le Mans Series. W przeszłości tym samochodem jeździł Edwards.
Wyniki.
Podsumowanie.
† – Edwards nie był zaliczany do klasyfikacji

</doc>
<doc id="3006240" url="https://pl.wikipedia.org/wiki?curid=3006240" title="Aelemayehu Bezabeh">
Aelemayehu Bezabeh



</doc>
<doc id="3006241" url="https://pl.wikipedia.org/wiki?curid=3006241" title="Sean Edwards (kierowca wyścigowy)">
Sean Edwards (kierowca wyścigowy)



</doc>
<doc id="3006242" url="https://pl.wikipedia.org/wiki?curid=3006242" title="Metz HB">
Metz HB



</doc>
<doc id="3006245" url="https://pl.wikipedia.org/wiki?curid=3006245" title="Marion (Alabama)">
Marion (Alabama)

Marion − miasto w południowo-wschodniej części Stanów Zjednoczonych, w Alabamie, stolica hrabstwa Perry.
Demografia.
Według spisu dokonanego w 2010 roku przez United States Census Bureau miasto zamieszkiwało 3 686 mieszkańców. Było tam 1 184 gospodarstw domowych, które zamieszkiwało 819 rodzin. Gęstość zaludnienia wynosiła wtedy 128,1 os./km². W mieście wybudowanych było 1 418 domów (ich gęstość to 51,7 domu/km²).
Podział mieszkańców według ras (stan na 2000 rok):

</doc>
<doc id="3006246" url="https://pl.wikipedia.org/wiki?curid=3006246" title="Sean Johnston">
Sean Johnston

Sean Johnston (ur. 17 listopada 1990 roku w Mt. Shasta) – amerykański kierowca wyścigowy.
Kariera.
Johnston rozpoczął karierę w wyścigach samochodowych w 2012 roku w IMSA GT3 Challenge by Yokohama – Platinum Cup, gdzie zdobył tytuł mistrzowski. W tym sameym sezonie pojawił się także na starcie American Le Mans Series, klasy GTC. Mimo że przejechał jedynie jeden wyścig, zdołał zdobyć 17 punktów, co go uplasowało na 24 pozycji w klasyfikacji generalnej.
Na sezon 2013 podpisał kontrakt z Deutsche Post by Project 1 oraz z Team Allyouneed by Project 1 na starty odpowiednio w Niemieckim Pucharze Porsche Carrera oraz w Porsche Supercup. Został w nich sklasyfikowany odpowiednio na osiemnastej i dwudziestej pozycji w klasyfikacji generalnej, a rok później zajął 16. miejsce w klasyfikacji Porsche Supercup.

</doc>
<doc id="3006247" url="https://pl.wikipedia.org/wiki?curid=3006247" title="Jeffrey Schmidt">
Jeffrey Schmidt

Jeffrey Schmidt (ur. 23 marca 1994 roku) – szwajcarski kierowca wyścigowy.
Życiorys.
Schmidt rozpoczął karierę w wyścigach samochodowych w 2011 roku w Formule ADAC Masters, gdzie ukończył sezon na 14 pozycji. Rok później w tej samej serii zwyciężył w wyścigu i pięciokrotnie stawał na podium. Z dorobkiem 193 punktów stanął na najniższym stopniu podium serii.
Na sezon 2013 podpisał kontrakt z ekipą Deutsche Post by Project 1 na starty w Niemieckim Pucharze Porsche Carrera. Wystartował także gościnnie w Porsche Supercup w zespole Team Allyouneed by Project 1. Rok później jeździł dla austriackiego teamu Lechner Racing Team, gdzie wystartował w pierwszych trzech cyklu, gdzie raz stanął na podium (2. miejsce), co pozwoliło go sklasyfikować na 14. miejscu. W 2015 roku ścigał się dla teamu z Faistenau, w którym po uczestnictwie w 10 wyścigach zdobył 67 punktów i zajął 10. pozycję.
Wyniki.
Podsumowanie.
† – Schmidt nie był zaliczany do klasyfikacji.

</doc>
<doc id="3006248" url="https://pl.wikipedia.org/wiki?curid=3006248" title="Czesław Radwański">
Czesław Radwański

Czesław Radwański (ur. 6 września 1957 w Jurowcach) – polski hokeista. Wychowanek i wieloletni zawodnik Stali Sanok i STS Sanok. Trener i działacz hokejowy.
Ojciec Macieja (ur. 1978) i Michała (ur. 1980), także hokeistów.
Kariera.
Jako uczeń Szkoły Podstawowej nr 4 w Sanoku uczestniczył w szkolnym turnieju hokeja na lodzie, gdzie jego talent wypatrzył trener Edward Pilszak. Został wychowankiem klubu Stal Sanok. Był trenowany przez Stefana Tarapackiego. Jako jeden z nielicznych zawodników II-ligowych uzyskał pierwszą klasę sportową, przyznaną przez Polski Związek Hokeja na Lodzie. W sezonie 1975/1976 Stal Sanok odniosła historyczny sukces w roku 30-lecia historii klubu, wygrywając II ligę Grupę Południową i uzyskując awans do I ligi, najwyższej polskiej klasy rozgrywkowej. W zwycięskiej edycji II ligi wraz z nim w pierwszym ataku drużyny występowali Jan Paszkiewicz i Tadeusz Garb. W sezonie II ligi 1981/1982 w meczu 29 listopada 1981 zdobył siedem goli w meczu z Chemikiem Kędzierzyn-Koźle w Sanoku (wynik meczu 26:1). W połowie 1984 decyzją Wydziału Szkolenia PZHL za swoje wyniki w sezonie 1983/1984 otrzymał I klasę sportową. W sezonie 1986/1987 był najlepszym strzelcem drużyny i pierwszym w klasyfikacji kanadyjskiej (40 punktów za 23 gole i 17 asyst). W 1988 przerwał karierę. Przez 2,5 roku przebywał w USA. Po powrocie nadal występował w Stali Sanok i był jednym z założycieli jego kontynuatora, STS Sanok, w tym zasiadł w zarządzie nowego klubu. Po trzech latach ponownej przerwy znów wznowił karierę. W sezonie 1991/1992 II ligi wywalczył z zespołem awans do I ligi.
Był jedynym zawodnikiem sanockiego klubu, który dwukrotnie awansował z zespołem do I ligi oraz zagrał w historycznie pierwszym sezonie I ligi 1976/1977 oraz po 16 latach w drugim sezonie 1992/1993; jednocześnie zdobył pierwszego gola dla drużyny z Sanoka 8 września 1992. Następnie strzelił gola także w drugim meczu w Sanoku z mistrzem Polski Unią Oświęcim (1:3) i w trzecim wygranym w Toruniu 1:6. Po sezonie w 1993 zakończył karierę. W edycji ligi 1993/1994 był asystentem trenera Władimira Mielenczuka.
Był reprezentantem Polski do lat 17 (podczas turnieju mistrzostw Europy juniorów w Ostrawie), do lat 18, do lat 19 1976 (turniej w Czechosłowacji) i do lat 20 (podczas turnieju mistrzostw świata). Był kadrowiczem kadry Polski młodzieżowców, powoływany w grudniu 1975 (w kontrolnym spotkaniu w Nowym Targu zdobył gola w wygranym przez kadrę meczu z ŁKS Łódź, pokonując bramkarza Walerego Kosyla, w czerwcu 1976 w Giżycku, kadrowiczem kadry do lat 20 oraz seniorskiej drugiej kadry Polski (wraz z nim inny zawodnik drużyny, Jan Paszkiewicz).
Po zakończeniu kariery hokejowej był dwukrotnie trenerem sanockiego klubu 1994–1995 (STS Sanok) i 2002–2003 (KH Sanok). Od 1995 był asystentem trenera Władimira Katajewa. W strukturze kontynuatora STS, Sanockim Klubie Hokejowym (SKH) był trenerem grup młodzieżowych oraz zasiadał w zarządzie. W 2002 był w komitecie założycielskim stowarzyszenia Klub Hokejowy Sanok. 
29 kwietnia 1998 otrzymał Nagrodę Miasta Sanoka I stopnia za rok 1997 w dziedzinie sportu i turystyki za duży wkład w pracy wychowawczej, instruktorskiej z młodzieżą, jak również wysokie osiągnięcia w pracy trenerskiej hokeistów.
Bez powodzenia ubiegał się o mandat Rady Miasta Sanoka w wyborach samorządowych z 1998 startując z listy Samorządowego Komitetu Wyborczego Ziemi Sanockiej, a w wyborach samorządowych 2002 kandydując z listy Komitet Wyborczy Stowarzyszenia Ruch Samorządowy Ziemi Sanockiej.

</doc>
<doc id="3006249" url="https://pl.wikipedia.org/wiki?curid=3006249" title="Luciano Martino">
Luciano Martino

Luciano Martino (ur. 22 grudnia 1933 w Rzymie, zm. 14 sierpnia 2013 w Malindi) – włoski aktor, producent filmowy, reżyser i scenarzysta.
Filmografia.
aktor
scenarzysta
reżyser
producent

</doc>
<doc id="3006251" url="https://pl.wikipedia.org/wiki?curid=3006251" title="Carrollton (Alabama)">
Carrollton (Alabama)

Carrollton – miasto w południowo-wschodniej części Stanów Zjednoczonych, w Alabamie, stolica hrabstwa Pickens.
Demografia.
Według spisu dokonanego w 2000 roku przez United States Census Bureau miasto zamieszkiwało 987 mieszkańców. Było tam 384 gospodarstwa domowe, które zamieszkiwało 279 rodzin. Gęstość zaludnienia wynosiła wtedy 182,8 os./km². W mieście wybudowanych było 437 domów (ich gęstość to 81,9 domu/km²).
Podział mieszkańców według ras (stan na 2000 rok):

</doc>
<doc id="3006252" url="https://pl.wikipedia.org/wiki?curid=3006252" title="Hrabstwo Custer (Nebraska)">
Hrabstwo Custer (Nebraska)

Hrabstwo Custer (ang. "Custer County") – hrabstwo w stanie Nebraska w Stanach Zjednoczonych. Obszar całkowity hrabstwa obejmuje powierzchnię 2 575,88 mil2 (6 671,53 km2). Według danych z 2010 r. hrabstwo miało 10 943 mieszkańców. Hrabstwo powstało w 17 lutego 1877 roku i nosi imię generała George’a Custera.

</doc>
<doc id="3006253" url="https://pl.wikipedia.org/wiki?curid=3006253" title="EHF Liga Mistrzyń piłkarek ręcznych 2013/2014">
EHF Liga Mistrzyń piłkarek ręcznych 2013/2014

EHF Liga Mistrzyń piłkarek ręcznych 2013/2014 – 55. edycja Ligi Mistrzyń w piłce ręcznej kobiet. W tegorocznych rozgrywkach będzie uczestniczyć 30 drużyn. 12 drużyn, które zajęły najwyższe miejsca w minionym sezonie w rodzimych ligach, zostało rozstawionych w grupach. Natomiast o 4 wolne miejsca w fazie grupowej walczyć będzie 18 drużyn.
Polskę reprezentowała drużyna mistrza kraju, MKS Lublin, która została rozstawiona w grupie B. Polski zespół zakończył udział w rozgrywkach na fazie grupowej.
System rozgrywek.
EHF Liga Mistrzyń piłkarek ręcznych w sezonie 2013/2014 składała się z trzech rund: turnieju kwalifikacyjnego do fazy grupowej, pierwszej fazy grupowej, drugiej fazy grupowej oraz fazy pucharowej.
Faza grupowa.
Losowanie.
Losowanie odbyło się 28 lipca 2013 Wiedniu. 16 zespołów zostało podzielonych na cztery grupy po cztery drużyny. Zespoły były losowane z czterech koszyków. Drużyny z tego samego koszyka, nie mogły trafić do tej samej grupy
Grupa A.
 
 
 
 
 
 
 
 
 
 
Grupa B.
 
 
 
 
 
 
 
 
 
 
Grupa C.
 
 
 
 
 
 
 
 
 
 
Grupa D.
 
 
 
 
 
 
 
 
 
 
Runda główna.
Losowanie.
Losowanie odbyło się 19 listopada 2013 Wiedniu. 8 zespołów, które zajęły 1. i 2. miejsce w swoich grupach, zostało podzielonych na dwie grupy po cztery drużyny. Zespoły były losowane z dwóch koszyków. Drużyny z tego samego koszyka, nie mogły trafić do tej samej grupy
Grupa 1.
 
 
 
 
 
 
 
 
 
 
Grupa 2.
 
 
 
 
 
 
 
 
 
 
Final Four.
Półfinały
Mecz o 3. miejsce
Finał:

</doc>
<doc id="3006254" url="https://pl.wikipedia.org/wiki?curid=3006254" title="Clemens Schmid">
Clemens Schmid

Clemens Schmid (ur. 18 sierpnia 1990 roku w Innsbrucku) – austriacki kierowca wyścigowy.
Kariera.
Schmid rozpoczął karierę w wyścigach samochodowych w 2010 roku w ADAC GT Masters, gdzie nie był jednak klasyfikowany. W późniejszych latach starował głównie w seriach Porsche. W latach 2010-2012 pnął się w górę w klasyfikacji generalnej Niemieckiego Pucharu Porsche Carrera. Rozpoczynał dwukrotnie od 18 lokaty, na 13 pozycji w sezonie 2012 kończąc. W Porsche Supercup, w którym startuje od sezonu 2011 dopiero w sezonie 2013 był klasyfikowany – w latach 2011-2012 były to starty gościnne. W 2013 roku zajął siedemnastą pozycję w klasyfikacji generalnej, zaś w 2014 zaliczył swoje pierwsze zwycięstwo w tej serii, zajmując 10. lokatę.
Statystyki.
† – Schmid nie był zaliczany do klasyfikacji.

</doc>
<doc id="3006256" url="https://pl.wikipedia.org/wiki?curid=3006256" title="Bracia Mniejsi Odnowieni">
Bracia Mniejsi Odnowieni

Bracia Mniejsi Odnowieni (wł. "Frati Minori Rinnovati") - katolickie zgromadzenie zakonne powstałe w 1972 r. jako odrośl kapucynów z zamiarem odnowienia ducha franciszkańskiego.
W 1968 r. kilku kapucynów z terenu południowych Włoch wystąpiło z prośbą o umożliwienie im życia według Reguły Zakonu "sine glossa" ("bez wyjaśnień"). Od miejsca osiedlenia znani byli jako "Ruch z Fabriano". W 1972 r. zostali zatwierdzeni na prawie diecezjalnym przez arcybiskupa Monreale Corrado Migno. 
Zgromadzenie liczy sobie obecnie ok. 50 braci rozlokowanych we Włoszech (3 klasztory), Tanzanii (1 klasztor) i Kolumbii (3 klasztory).

</doc>
<doc id="3006257" url="https://pl.wikipedia.org/wiki?curid=3006257" title="Ślusarski">
Ślusarski



</doc>
<doc id="3006259" url="https://pl.wikipedia.org/wiki?curid=3006259" title="Ghana na Letnich Igrzyskach Olimpijskich 1988">
Ghana na Letnich Igrzyskach Olimpijskich 1988

Ghanę na Letnich Igrzyskach Olimpijskich 1988 reprezentowało 16 zawodników: 10 mężczyzn i 6 kobiety. Był to 7. start reprezentacji Ghany na letnich igrzyskach olimpijskich.
Skład kadry.
Boks.
Mężczyźni
Tenis stołowy.
Kobiety
Lekkoatletyka.
Mężczyźni
Kobiety

</doc>
<doc id="3006266" url="https://pl.wikipedia.org/wiki?curid=3006266" title="Szczawiński">
Szczawiński



</doc>
<doc id="3006269" url="https://pl.wikipedia.org/wiki?curid=3006269" title="Mercedes-Benz GLA">
Mercedes-Benz GLA

Mercedes-Benz GLA – samochód osobowy typu crossover klasy kompaktowej produkowany pod niemiecką marką Mercedes-Benz od 2013 roku. Od 2019 roku produkowana jest druga generacja modelu.
Pierwsza generacja.
Mercedes-Benz GLA I został zaprezentowany po raz pierwszy podczas Międzynarodowych Targów Motoryzacyjnych we Frankfurcie we wrześniu 2013 roku.
To pierwszy kompaktowy crossover Mercedesa i zarazem najmniejszy taki model w gamie. Auto zostało zbudowane na płycie podłogowej klasy A zwanej MFA i oznaczone fabrycznym kodem X156. W roku 2015 Mercedes GLA był najchętniej wybieranym przez polskich kierowców SUV-em Mercedesa oraz drugim najchętniej kupowanym modelem Mercedesa w Polsce.
Oficjalna sprzedaż w Polsce rozpoczęła się w grudniu 2013 roku, przy czym pierwsze samochody mają trafić do klientów w marcu 2014 roku. Ceny GLA zaczynają się od 114 500 zł. Zapowiedziano, że we wrześniu 2014 roku pojawi się nowa wersja bazowa (GLA 180), która będzie kosztować 109 900 zł.
W styczniu 2014 roku podczas targów motoryzacyjnych w Detroit zaprezentowano Mercedesa GLA 45 AMG. Model ten jest napędzany benzynowym silnikiem o pojemności 2.0, który dzięki doładowaniu dysponuje mocą 381 KM i momentem obrotowym 450 Nm. Auto trafi do sprzedaży w czerwcu. Pojazd od cywilnej wersji wyróżnia się 19-calowymi alufelgami (opcjonalnie 20-cali), szerokimi wlotami powietrza, dodatkowym ospojlerowaniem w kolorze tytanowym oraz tylnym dyfuzorem z dwiema końcówkami układu wydechowego, sportowymi fotelami, czerwonymi pasami bezpieczeństwa.
Silniki.
Benzynowe:
Diesla:
Wyposażenie.
Wszystkie wersje są standardowo wyposażone w funkcję ECO start/stop. Opcjonalnie model będzie wyposażony w napęd 4Matic (elektrohydraulicznie sterowane sprzęgło wielotarczowe). Wersje 4Matic wyposażone są w układ kontroli prędkości zjazdu i off-roadowy tryb pracy skrzyni biegów, dostosowany do jazdy w lekkim terenie. Przednie zawieszenie GLA wykorzystuje kolumny MacPhersona, a tylne - konstrukcję wielowahaczową.
Z okazji wprowadzenia do sprzedaży Mercedes przygotował specjalną limitowaną edycję tego modelu o nazwie Edition 1. Auto otrzymało dodatkowe wyposażenie m.in. relingi, felgi AMG oraz światła biksenonowe. 
Druga generacja.
Mercedes-Benz GLA II został zaprezentowany po raz pierwszy w 2019 roku.
Oficjalna prezentacja GLA II odbyła się 11 grudnia 2019 roku. Drugie wcielenie najmniejszego podwyższanego samochodu w gamie Mercedesa przyjęło nową formułę. Tym razem samochód nie ma już koncepcji podwyższonego hatchbacka, lecz zyskał bardziej indywidualny charakter na tle pokrewnej Klasy A. Sylwetka stała się masywniejsza, bardziej kanciasta i bliższa proporcjom konkurencyjnych modeli takich marek, jak Volvo czy Audi. GLA drugiej generacji jest przez to większe i przestronniejsze szczególnie dla pasażerów tylnej kanapy. 
Pod maskę trafiły zarówno silniki benzynowe, jak i wysokoprężne. Początek sprzedaży Mercedes zaplanował na pierwszy kwartał 2020 roku.
Lifting.
W 2023 roku samochód przeszedł modernizację. Zmieniły się zmieniły się światła przednie i tylne, choć w bardzo dyskretny sposób. Delikatnie zmieniono też zderzaki z przodu i z tyłu oraz grill. W obydwu modelach standardem stają się "power domes", czyli lekko wybrzuszone maski, wcześniej oferowane wyłącznie w modelach AMG. Poprawki ograniczyły się do nowszej wersji systemu MBUX. Nowością jest też typowa dla wszystkich obecnie sprzedawanych Mercedesów kierownica z dotykowymi panelami.

</doc>
<doc id="3006271" url="https://pl.wikipedia.org/wiki?curid=3006271" title="Ghana na Letnich Igrzyskach Olimpijskich 1972">
Ghana na Letnich Igrzyskach Olimpijskich 1972

Ghanę na Letnich Igrzyskach Olimpijskich 1972 reprezentowało 35 zawodników: 33 mężczyzn i 2 kobiety. Był to 5. start reprezentacji Ghany na letnich igrzyskach olimpijskich. Jedynym medalistą był zdobywca brązowego medalu, bokser Prince Amartey.
Skład kadry.
Boks.
Mężczyźni
Lekkoatletyka.
Mężczyźni
Kobiety

</doc>
<doc id="3006272" url="https://pl.wikipedia.org/wiki?curid=3006272" title="Pepsi Blue">
Pepsi Blue

Pepsi Blue – bezalkoholowy napój gazowany o smaku jagodowym produkowany w USA przez PepsiCo. Cechuje się charakterystycznym błękitnym kolorem.
Historia.
Napój po raz pierwszy pojawił się w połowie 2002 roku w Kanadzie i Stanach Zjednoczonych i miał stanowić konkurencję dla Vanilla Coke produkowanej przez Coca-Colę. Dwa lata później zniknął jednak z tamtejszych rynków, chociaż wciąż jest dostępny w innych krajach. Smak Pepsi Blue został określony przez producenta jako jagodowy, a jego wybór poprzedziły dziewięciomiesięczne testy ponad stu smaków. Wielu konsumentów określa jednak jego smak jako jagodowy lub malinowy, a sam napój za bardziej słodki i lepki od zwykłej coli. W celu uzyskania błękitnego koloru wykorzystano błękit brylantowy FCF (E133). Pepsi swój sztandarowy produkt postanowiło wprowadzić na rynek w „ubarwionej” wersji, po sukcesie jaki w 2001 roku odniósł Mountain Dew Code Red, podnosząc wyniki sprzedaży PepsiCo. o 6 procent.
Kampania reklamowa.
Chociaż PepsiCo. przeprowadziło wielką kampanię reklamową napoju, włączając w nią piosenkarkę Britney Spears, zespoły Sev i Papa Roach, jak również filmy "Włoska robota" i "Garfield ", to poniosła ona komercyjną klapę i sprzedaż pozostała na niskim poziomie. W wielu centrach handlowych w USA napój w ramach promocji był rozdawany za darmo.
W Manili na Filipinach, Pepsi Blue była sprzedawana przez pewien czas w 2002 roku, by uczcić zdobycie mistrzostwa przez Ateneo Blue Eagles w Uniwersyteckim Stowarzyszeniu Lekkoatletycznym. W 2011 r. Pepsi wydała w Manili podobny produkt do Pepsi Blue zwany Pepsi Pinas. Z kolei w Indiach Pepsi Blue była sprzedawana podczas Mistrzostw Świata w Krykiecie jako gest poparcia dla indyjskiego zespołu, który nosi niebieskie stroje.

</doc>
<doc id="3006273" url="https://pl.wikipedia.org/wiki?curid=3006273" title="Elżbieta świdnicka">
Elżbieta świdnicka

Elżbieta świdnicka (ur. między 1309/1315, zm. 8 lub 9 lutego 1348) – druga według starszeństwa córka księcia świdnickiego Bernarda Statecznego i Kunegundy, córki króla Polski Władysława I Łokietka.
Poślubiła Bolesława II, syna księcia opolskiego Bolesława I. Małżeństwo zostało zawarte w latach 1324/1326, na krótko przed śmiercią jej ojca. Urodziła księciu opolskiemu siedmioro dzieci, trzech synów i cztery córki. Została pochowana w klasztorze Franciszkanów w Opolu. Prawdopodobnie po jej śmierci w latach 1348/1356 jej mąż poślubił Małgorzatę, której pochodzenie nie jest bliżej znane. Z drugiego małżeństwa miał jedną córkę Agnieszkę.

</doc>
<doc id="3006274" url="https://pl.wikipedia.org/wiki?curid=3006274" title="Ghana na Letnich Igrzyskach Olimpijskich 1968">
Ghana na Letnich Igrzyskach Olimpijskich 1968

Ghanę na Letnich Igrzyskach Olimpijskich 1968 reprezentowało 31 zawodników: 30 mężczyzn i 1 kobieta. Był to 4. start reprezentacji Ghany na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety

</doc>
<doc id="3006276" url="https://pl.wikipedia.org/wiki?curid=3006276" title="FC Zwolle">
FC Zwolle



</doc>
<doc id="3006278" url="https://pl.wikipedia.org/wiki?curid=3006278" title="Amalariusz z Metz">
Amalariusz z Metz

Amalariusz z Metz (in. Amalaryk z Metz, zm. 850) – teolog i liturgista chrześcijański z okresu renesansu karolińskiego. Uczeń Alkuina. Słynął z oryginalnych interpretacji liturgii gregoriańskiej.

</doc>
<doc id="3006279" url="https://pl.wikipedia.org/wiki?curid=3006279" title="Zenne">
Zenne

Zenne (fr. Senne) – rzeka w Belgii, przepływająca m.in. przez Brukselę. Jej źródła znajdują się w pobliżu wsi Naast w gminie Soignies. Uchodzi do Dijle. Jej głównym dopływem jest Woluwe. Ma 103 km długości.
Zenne znana była jako jedna z najbardziej zanieczyszczonych rzek Belgii, ponieważ wypływała z Regionu Stołecznego bez żadnych oczyszczalni. Wybudowane w 2007 roku nowe systemy oczyszczania częściowo rozwiązały ten problem.
Choć Zenne przepływa przez Brukselę to widoczna jest jedynie na przedmieściach. W centrum miasta została skierowana pod ziemię pod koniec XIX i na początku XX wieku.
W dolinie Zenne sezonowo występują niespotykane nigdzie indziej dzikie drożdże, używane do produkcji regionalnego piwa lambic. Browar Brasserie de la Senne nosi nazwę rzeki w swojej nazwie. Również złoty irys, będący symbolem Regionu Stołecznego, wziął się od kwiatów rosnących na bagiennych rozlewiskach doliny Zenne.

</doc>
<doc id="3006280" url="https://pl.wikipedia.org/wiki?curid=3006280" title="Amalaryk z Metzu">
Amalaryk z Metzu



</doc>
<doc id="3006282" url="https://pl.wikipedia.org/wiki?curid=3006282" title="Diecezja Formosa (Argentyna)">
Diecezja Formosa (Argentyna)

Diecezja Formosa (łac. "Dioecesis Formosae") – diecezja Kościoła rzymskokatolickiego w Argentynie, sufragania archidiecezji Resistencia.
Historia.
11 lutego 1957 roku papież Pius XII bullą "Quandoquidem adoranda" erygował diecezję Formosa. Dotychczas wierni z tym terenów należeli do diecezji (obecnie archidiecezji) Resistencia.

</doc>
<doc id="3006283" url="https://pl.wikipedia.org/wiki?curid=3006283" title="Telenet">
Telenet

Telenet – założony w 1996 roku, największy belgijski operator telewizji kablowej. Oferuje dostęp do telewizji cyfrowej i analogowej, dostęp do Internetu oraz usługi telefoniczne. Dostępne są one we Flandrii i niektórych dzielnicach Brukseli, gdzie łącznie ma około 2,4 miliona klientów. Dla klientów biznesowych jego usługi pod marką "Telenet Solutions" dostępne są na terenie całej Belgii i Luksemburga. Od 2005 roku jest częścią platformy handlu giełdowego Euronext pod skrótem TNET. Właścicielem większościowego pakietu akcji jest amerykański Liberty Global. Kapitał własny firmy to 217 milionów EURO. Jej głównym konkurentem jest Belgacom.

</doc>
<doc id="3006285" url="https://pl.wikipedia.org/wiki?curid=3006285" title="Projekt edukacyjny">
Projekt edukacyjny

Projekt edukacyjny – metoda nauczania kształtująca wiele umiejętności oraz integrująca wiedzę z różnych dyscyplin (przedmiotów). Istotą metody projektów jest samodzielna praca służąca do realizacji do określonego przedsięwzięcia (zadania lub problemu dydaktycznego i wychowawczego), w oparciu o wcześniej przyjęte hipotezy.
Projekt edukacyjny w Polsce.
W porównaniu z amerykańskimi projektami edukacyjnymi, te rzadko kiedy zajmowały się rozwiązaniem postawionego problemu. Celem takich projektów było samodzielne zdobywanie nowej wiedzy oraz nabywanie umiejętności współpracy oraz podziału obowiązków w grupie. Nad realizacją projektu czuwał jeden z nauczycieli placówki, będący jednocześnie jego opiekunem.
Wykonanie projektu edukacyjnego podczas nauki w gimnazjum było obowiązkowe od 20 sierpnia 2010 roku do końca roku szkolnego 2016/2017, zobowiązując wszystkich uczniów od roku szkolnego 2010/2011 do jego wykonania. Stanowił jeden z warunków ukończenia nauki w gimnazjum.
Informacja o ukończeniu projektu umieszczana była na świadectwie szkolnym oraz na zaświadczeniu o jego realizacji, potrzebnego do okazania przy naborze do szkół ponadgimnazjalnych.
Po reformie w 2017 roku.
Reforma systemu oświaty z 2017 roku nie uwzględniła obowiązku realizacji projektu edukacyjnego w przywróconych w reformie ośmioklasowych szkołach podstawowych.
Projekt edukacyjny w USA.
W USA projekty częściej zawierają postawione problemy oraz są one rozwiązywane przez uczniów. Wymaga od uczniów w gimnazjum poznania kluczowych dla dziedziny, w której jest postawiony problem pojęć oraz zaobserwowania otaczającego ich świata. Dzięki temu uczniowie bardziej rozumieją, jak wykorzystać nabyte w szkole wiadomości w przyszłym życiu osobistym, czy zawodowym. Ma to również zaangażować ich w działalność poznawczą w danej dziedzinie.

</doc>
<doc id="3006287" url="https://pl.wikipedia.org/wiki?curid=3006287" title="Szwajcaria na Mistrzostwach Świata w Lekkoatletyce 2013">
Szwajcaria na Mistrzostwach Świata w Lekkoatletyce 2013

Reprezentacja Szwajcarii na Mistrzostwach Świata w Lekkoatletyce 2013 liczyła 19 zawodników.

</doc>
<doc id="3006289" url="https://pl.wikipedia.org/wiki?curid=3006289" title="Azjatycka Federacja Szachowa">
Azjatycka Federacja Szachowa

Azjatycka Federacja Szachowa - (ang. "Asian Chess Federation", ACF) – organizacja międzynarodowa zrzeszająca głównie narodowe związki szachowe z Azji.
Prezydentem Azjatyckiej Federacji Szachowej jest szejk Sultan Bin Khalifa Al-Nehyan. Azjatycka Federacja Szachowa zrzesza ponad 40 narodowych federacji i organizuje wiele turniejów m.in. Mistrzostwa Azji w szachach.

</doc>
<doc id="3006290" url="https://pl.wikipedia.org/wiki?curid=3006290" title="Diecezja Concordia">
Diecezja Concordia

Diecezja Concordia (łac. "Dioecesis Foroconcordianus") – diecezja Kościoła rzymskokatolickiego w Argentynie, sufragania archidiecezji Paraná.
Historia.
10 kwietnia 1961 roku papież Jan XXIII bullą "Dum in nonnullis" erygował diecezję Concordia. Dotychczas wierni z tym terenów należeli do diecezji (obecnie archidiecezji) Paraná.

</doc>
<doc id="3006291" url="https://pl.wikipedia.org/wiki?curid=3006291" title="Emanacjonizm">
Emanacjonizm



</doc>
<doc id="3006292" url="https://pl.wikipedia.org/wiki?curid=3006292" title="Emanatyzm">
Emanatyzm



</doc>
<doc id="3006294" url="https://pl.wikipedia.org/wiki?curid=3006294" title="Bóg w chrześcijaństwie">
Bóg w chrześcijaństwie



</doc>
<doc id="3006295" url="https://pl.wikipedia.org/wiki?curid=3006295" title="Diecezja Neuquén">
Diecezja Neuquén

Diecezja Neuquén (łac. "Dioecesis Neuquenianus") – diecezja Kościoła rzymskokatolickiego w Argentynie, sufragania archidiecezji Mendoza.
Historia.
10 kwietnia 1961 roku papież Jan XXIII bullą "Cenlenarius annus" erygował diecezję Neuquén. Dotychczas wierni z tym terenów należeli do diecezji Viedma.

</doc>
<doc id="3006296" url="https://pl.wikipedia.org/wiki?curid=3006296" title="Diecezja San Rafael">
Diecezja San Rafael

Diecezja San Rafael (łac. "Dioecesis Fororaphaëliensis") – diecezja Kościoła rzymskokatolickiego w Argentynie, sufragania archidiecezji Mendoza.
Historia.
10 kwietnia 1961 roku papież Jan XXIII bullą "Ecclesia Christi" erygował diecezję San Rafael. Dotychczas wierni z tym terenów należeli do archidiecezji Mendoza.

</doc>
<doc id="3006297" url="https://pl.wikipedia.org/wiki?curid=3006297" title="Patricia Navidad">
Patricia Navidad

Ana Patricia Navidad Lara (ur. 20 maja 1973 w El Carrizal, Sinaloa) - meksykańska piosenkarka i aktorka. W Polsce znana między innymi z roli Mimi w telenoweli Ja, ona i Eva.

</doc>
<doc id="3006298" url="https://pl.wikipedia.org/wiki?curid=3006298" title="Brett Gardner">
Brett Gardner

Brett Michael Gardner (ur. 24 sierpnia 1983) – amerykański baseballista występujący na pozycji zapolowego w New York Yankees.
Przebieg kariery.
Gardner studiował w College of Charleston, gdzie w latach 2004–2005 grał w drużynie uniwersyteckiej College of Charleston Cougars. W 2005 został wybrany w trzeciej rundzie draftu przez New York Yankees i początkowo występował w klubach farmerskich tego zespołu, między innymi w Scranton/Wilkes-Barre Yankees, reprezentującym poziom Triple-A. W Major League Baseball zadebiutował 30 czerwca 2008 w meczu przeciwko Texas Rangers.
W 2009 zagrał w pięciu meczach World Series, w których Yankees pokonali Philadelphia Phillies 4–2. W 2011 skradł najwięcej baz w American League (49). W sezonie 2012 zagrał w zaledwie 16 meczach z powodu kontuzji prawego łokcia, którą odniósł 17 kwietnia 2012 w meczu przeciwko Minnesota Twins.
W lutym 2014 podpisał nowy, czteroletni kontrakt z opcją przedłużenia o rok wart 64,5 miliona dolarów. 21 września 2014 w meczu z Toronto Blue Jays rozegranym na Yankee Stadium zdobył 15 000. home runa w historii klubu. W lipcu 2015 został po raz pierwszy w karierze powołany do AL All-Star Team, zastępując kontuzjowanego Aleksa Gordona.
W 2016 został po raz pierwszy w swojej karierze wyróżniony spośród lewozapolowych, otrzymując Złotą Rękawicę.

</doc>
<doc id="3006299" url="https://pl.wikipedia.org/wiki?curid=3006299" title="Puchar CEV w piłce siatkowej mężczyzn (1984/1985)">
Puchar CEV w piłce siatkowej mężczyzn (1984/1985)

Puchar CEV siatkarzy 1984/1985 - 5. sezon Pucharu CEV rozgrywanego od 1980 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Rozgrywki.
Turniej finałowy.
Wyniki
Tabela

</doc>
<doc id="3006300" url="https://pl.wikipedia.org/wiki?curid=3006300" title="Buurgplaatz">
Buurgplaatz

Buurgplaatz (znany również pod nazwami Buergplaatz, Burrigplatz, Burgplatz, Buergplaz zu Huldang) – wzgórze w Ardenach, w północnym Luksemburgu, wznoszące się na wysokość 559 m n.p.m. Administracyjnie znajduje się w regionie Oesling, w gminie Troisvierges.
Buurgplaatz jest często mylnie uznawany za najwyższy szczyt Luksemburga (którym jest wyższy o jeden metr Kneiff). Utrwala to również kamień z taką informacją, znajdujący się na szczycie w pobliżu wieży.

</doc>
<doc id="3006301" url="https://pl.wikipedia.org/wiki?curid=3006301" title="Ghana na Letnich Igrzyskach Olimpijskich 1964">
Ghana na Letnich Igrzyskach Olimpijskich 1964

Ghanę na Letnich Igrzyskach Olimpijskich 1964 reprezentowało 33 zawodników: 30 mężczyzn i 3 kobiety. Był to 3. start reprezentacji Ghany na letnich igrzyskach olimpijskich. Jedynym medalistą był zdobywca brązowego medalu, bokser Eddie Blay.
Skład kadry.
Boks.
Mężczyźni
Lekkoatletyka.
Mężczyźni
Kobiety

</doc>
<doc id="3006305" url="https://pl.wikipedia.org/wiki?curid=3006305" title="Kołpaczek szorstkozarodnikowy">
Kołpaczek szorstkozarodnikowy



</doc>
<doc id="3006306" url="https://pl.wikipedia.org/wiki?curid=3006306" title="Katastrofa lotu UPS Airlines 1354">
Katastrofa lotu UPS Airlines 1354

Katastrofa lotu UPS Airlines 1354 – katastrofa lotnicza, która wydarzyła się 14 sierpnia 2013 roku podczas lądowania samolotu Airbus A300-600F nr N155UP amerykańskich linii UPS Airlines w Porcie lotniczym Birmingham-Shuttlesworth. Był to lot towarowy z Portu lotniczego Louisville w stanie Kentucky.
Na pokładzie samolotu znajdowało się 2 członków załogi.
Przebieg wypadku.
Według wstępnych ustaleń, samolot Airbus A300-600F, o numerze rejestracyjnym N155UP, podchodził do lądowania na pas startowy nr 18. Samolot zahaczył o drzewa, a następnie uderzył o ziemię około kilometra przed progiem pasa, w związku z czym samolot doznał praktycznie całkowitego zniszczenia. Tylko sekcja dziobowa przetrwała ze znacznymi uszkodzeniami. Wskutek zbyt dużego przeciążenia cała dwuosobowa załoga zginęła w katastrofie. 
Samolot.
Dane jednostki, która uległa katastrofie:
Śledztwo w sprawie katastrofy.
Federalna komisja ekspertów powołana przez Narodową Radę Bezpieczeństwa Transportu wszczęła dochodzenie, próbując ustalić przyczynę katastrofy. Wstępnie wykluczono zamach, lecz mógł zaistnieć problem techniczny, błąd pilota, niekorzystne warunki atmosferyczne lub kombinacja przyczyn. 
9 września 2014 r. NTSB ogłosiła, że prawdopodobną przyczyną wypadku było wykonanie niestabilnego podejścia do lądowania, podczas którego załodze nie udało się odpowiednio monitorować osiąganej wysokości samolotu. Samolot zszedł poniżej minimalnej wysokości opadania, w momencie gdy pas startowy nie był jeszcze widoczny, co spowodowało kontrolowany lot ku ziemi, który rozpoczął się około 3300 stóp (1000 m) przed progiem drogi startowej. NTSB stwierdziła również, że czynnikami sprzyjającymi zaistnieniu wypadku były:

</doc>
<doc id="3006310" url="https://pl.wikipedia.org/wiki?curid=3006310" title="Komandoria (serial telewizyjny)">
Komandoria (serial telewizyjny)

Komandoria (fr. "La Commanderie") – francuski serial historyczny. Serial liczy 8 odcinków po 52 minuty każdy.
Treść.
Akcja toczy się w średniowiecznej Burgundii. Kraj pogrążony jest w strachu z powodu zbliżającej się wojny i epidemii. Nadzieją dla miejscowych jest forteca Suwerennego Rycerskiego Zakonu Szpitalników św. Jana Jerozolimskiego z Rodos. Fort był swego czasu siedzibą Templariuszy, a obecnie mieszkają w nim nowi rycerze zakonni, którzy są równocześnie lekarzami i rolnikami. Starają się oświecić miejscową ludność i pomóc w codziennych problemach.

</doc>
<doc id="3006311" url="https://pl.wikipedia.org/wiki?curid=3006311" title="Charles W. Fries">
Charles W. Fries

Charles William Fries, Chuck Fries (ur. 30 września 1928 w Cincinnati w Ohio, zm. 22 kwietnia 2021 w Los Angeles) – amerykański producent filmowy i telewizyjny. Został uhonorowany gwiazdą na Hollywoodzkiej Alei Gwiazd. Otrzymał przydomek „ojca chrzestnego filmu telewizyjnego”.
Życiorys.
Urodził się i dorastał w Cincinnati w Ohio. Podczas nauki w Elder High School w Cincinnati, pracował w firmie produkcyjnej swojego ojca, Charles Fries Produce. W 1946 ukończył szkołę średnią i kontynuował naukę na Uniwersytecie Stanu Ohio, gdzie został członkiem bractwa Sigma Alpha Epsilon. Po ukończeniu studiów w 1950, Fries kontynuował pracę w firmie produkcyjnej swojego ojca. W 1952 jego wujek Joe Moore, który pracował w Ziv Television Programs, Inc., zaoferował Friesowi możliwość przeprowadzki do Kalifornii i podjęcia pracy dla firmy.
W latach 1952–1960 pracował dla Ziv Television w California Studios, znanym obecnie jako Raleigh Studios w Hollywood w Kalifornii, gdzie powstały takie seriale jak "The Cisco Kid" (1950–1956) z Duncanem Renaldo w roli tytułowej, "Highway Patrol" (1955–1959) i "Sea Hunt" (1958–1961) z Lloydem Bridgesem jako byłym nurkiem Marynarki Wojennej. W 1960 został wiceprezesem odpowiedzialnym za produkcję w Screen Gems, oddziale telewizyjnym Columbia Pictures. Był zaangażowany w produkcję takich seriali, jak "Father Knows Best" (1960), "Naked City" (1960–1963) z Paulem Burke, "Route 66" (1960–1964) z George’em Maharisem, "Ożeniłem się z czarownicą" ("Bewitched", 1964–1972) z Elizabeth Montgomery i "I Dream of Jeannie" (1965–1970) z Barbarą Eden, z którą przyjaźnił się przez całe swoje życie. W 1968 został wiceprezesem odpowiedzialnym za produkcję filmów pełnometrażowych dla Columbia Pictures, gdzie pracował przy filmach takich jak "Lawrence z Arabii" (" Lawrence of Arabia", 1962), "Oto jest głowa zdrajcy" ("A Man for All Seasons", 1966), "Zabawna dziewczyna" ("Funny Girl", 1968), "Oliver!" (1968), "Swobodny jeździec" ("Easy Rider", 1969), "Obrona zamku" ("Castle Keep", 1969), "Pięć łatwych utworów" ("Five Easy Pieces", 1970) i "Ostatni seans filmowy" ("The Last Picture Show", 1971). Pracował też jako producent dla Jacques Cousteau’s Underwater, Metromedia Producers Corporation, JaneGoodall, Metromedia Producers Corporation, National Geographic Specials i Metromedia Producers Corporation.
W 1974 stworzył własną firmę producencką Fries Entertainment, w której pracował przy wielu niezależnych produkcjach telewizyjnych, w tym "The Amazing Spider-Man" (1977–1979) z Nicholasem Hammondem w roli Petera Parkera / Spider-Mana, "Kroniki marsjańskie" ("The Martian Chronicles", 1980) z udziałem Rocka Hudsona, "Pogłoska o wojnie" ("A Rumor of War", 1980) z Bradem Davisem, "Małe ofiary" ("Small Sacrifices", 1989) z Farrah Fawcett i Ryanem O’Nealem, "Leona Helmsley: The Queen of Mean" (1990) z Suzanne Pleshette czy "Płatki na wietrze" ("Petals on the Wind", 2014) z Heather Graham.
W latach 1952–1985 był żonaty z Carol, z którą miał siedmioro dzieci: czterech synów – Charlesa Michaela (ur. 1952), Thomasa (ur. 1953, zm. 2001), Jonathana „Jona” (ur. 1968) i Christophera „Chrisa” oraz trzy córki – Alice (ur. 1964), Suzanne i Diane. W 1988 poślubił Avę.
Zmarł 22 kwietnia 2021 w wieku 92 lat w Los Angeles.

</doc>
<doc id="3006312" url="https://pl.wikipedia.org/wiki?curid=3006312" title="Donatella Knecht de Massy">
Donatella Knecht de Massy



</doc>
<doc id="3006313" url="https://pl.wikipedia.org/wiki?curid=3006313" title="Captain Blood">
Captain Blood

Captain Blood (oryginalnie "L’Arche du Captain Blood") – komputerowa gra przygodowa wyprodukowana przez francuskie studio ERE Informatique i wydana przez Infogrames w 1988 roku. Głównym autorem "Captain Blood" był Philippe Ulrich, jeden z pionierów branży gier komputerowych we Francji.
Bohaterem "Captain Blood" jest żyjący w biedzie programista Bob Morlock (posiadający pseudonim Blood), który stwarza własną grę komputerową umiejscowioną w realiach kosmicznych. Zostaje jednak wchłonięty do świata gry i sklonowany 30 razy. Żeby wrócić do świata rzeczywistego, musi on zniszczyć wszystkie klony samego siebie. Pokonawszy 25 alter ego, Blood ma za zadanie wytropić pięć pozostałych klonów. Dla urzeczywistnienia swojego celu Morlock–Blood musi dokonać eksploracji kosmosu i zasięgać informacji u mówiących obcym językiem ras kosmicznych.
"Captain Blood" stanowił dzieło artystyczne, wnoszące innowację do gatunku dzięki tłom wyglądającym na trójwymiarowe. Muzykę do niego napisał Jean Michel Jarre, zaś programowaniem zajmował się Didier Bouchon. Ulrich przy tworzeniu własnej gry inspirował się malarstwem Hansa Rudolfa Gigera. Wysmakowane plastycznie dzieło stanowiło preludium do specyficznego dla francuskiej branży gier komputerowych nurtu „French touch”, reprezentowanego między innymi przez Érica Chahiego, Frédéricka Raynala i Michela Ancela.

</doc>
<doc id="3006314" url="https://pl.wikipedia.org/wiki?curid=3006314" title="Wiktoria Knecht">
Wiktoria Knecht



</doc>
<doc id="3006316" url="https://pl.wikipedia.org/wiki?curid=3006316" title="Andrea Knecht">
Andrea Knecht



</doc>
<doc id="3006319" url="https://pl.wikipedia.org/wiki?curid=3006319" title="Rems (rzeka)">
Rems (rzeka)

Rems – rzeka w Niemczech o długości 78 km, prawy dopływ Neckaru w Badenii-Wirtembergii. 
Źródła rzeki znajdują się koło Essingen, a okolicach Remseck am Neckar wpływa ona do rzeki Neckar.

</doc>
<doc id="3006321" url="https://pl.wikipedia.org/wiki?curid=3006321" title="Stefan Potocki (wojewoda bełski)">
Stefan Potocki (wojewoda bełski)



</doc>
<doc id="3006322" url="https://pl.wikipedia.org/wiki?curid=3006322" title="Diecezja Mar del Plata">
Diecezja Mar del Plata

Diecezja Mar del Plata (łac. "Dioecesis Maris Platensis") – diecezja Kościoła rzymskokatolickiego w Argentynie, sufragania archidiecezji La Plata.
Historia.
11 lutego 1957 roku papież Pius XII bullą "Quandoquidem adoranda" erygował diecezję Mar del Plata. Dotychczas wierni z tym terenów należeli do archidiecezji La Plata.

</doc>
<doc id="3006323" url="https://pl.wikipedia.org/wiki?curid=3006323" title="Stefan Nijland">
Stefan Nijland



</doc>
<doc id="3006324" url="https://pl.wikipedia.org/wiki?curid=3006324" title="Diecezja Nueve de Julio">
Diecezja Nueve de Julio

Diecezja Nueve de Julio (łac. "Dioecesis Sancti Dominici Novem Iulii") – diecezja Kościoła rzymskokatolickiego w Argentynie, sufragania archidiecezji Mercedes-Luján.
Historia.
11 lutego 1957 roku papież Pius XII bullą "Quandoquidem Adoranda" erygował diecezję Mar del Plata. Dotychczas wierni z tym terenów należeli do diecezji Azul oraz Mercedes.

</doc>
<doc id="3006326" url="https://pl.wikipedia.org/wiki?curid=3006326" title="WiDaF">
WiDaF

WiDaF () – egzamin przeznaczony do testowania znajomości języka niemieckiego w biznesie, w środowisku pracy. WiDaF jest wykorzystywany przez firmy jako narzędzie do pomiaru efektywności szkoleń, certyfikacji oraz selekcji pracowników.
Egzamin powstał w 1996 roku, stworzony przez Niemiecko-Francuską Izbę Handlową.
WiDaF to test wyboru składający się z 150 pytań testowych. Egzamin składa się z dwóch sekcji i trwa około 3h. Oceniany jest na skali od 0 do 990 punktów i podzielony jest na 3 oddzielne punktacje (0-330 punktów x 3) za każdy element egzaminu: słownictwo, czytanie, słuchanie.
Format egzaminu.
Wyniki.
Skala punktacji WiDaF to 0-990 punktów. Wynik jest podzielony na 3 części składowe:
Poziom trudności egzaminu.
Egzamin został przygotowany z myślą o mierzeniu poziomu wiedzy z języka niemieckiego w środowisku pracy i biznesu. Ocena jest wyrażona w punktach na skali od 0 do 990. Dlatego też stopień trudności pytań jest zróżnicowany, aby precyzyjnie określić na jakim poziomie znajduje się zdający. Zaletą egzaminu jest to, że kandydat nie deklaruje poziomu znajomości języka niemieckiego przed przystąpieniem do egzaminu. To egzamin określa poziom zaawansowania zdającego, zależnie od ilości punktów, którą otrzymał.
Egzamin WiDaF i poziomy Rady Europy - CEF.
W egzaminie WiDaF, poziomy Rady Europy zostały przedstawione jako zakresy punktacji odpowiadające danym poziomom. Prezentują się one w następujący sposób:

</doc>
<doc id="3006330" url="https://pl.wikipedia.org/wiki?curid=3006330" title="Flavio Chigi (1711–1771)">
Flavio Chigi (1711–1771)

Flavio Chigi (ur. 8 września 1711, zm. 12 lipca 1771) – włoski kardynał. Pochodził z tej samej rodziny, co papież Aleksander VII (1655-1667). Od strony matki był spokrewniony także z papieżem Klemensem IX (1667-1669).
Życiorys.
Urodził się w Rzymie jako syn księcia Farnese Agostino Chigiego i jego żony, księżniczki Marii Eleonory Rospigliosi. Przeznaczony do stanu duchownego, w 1736 przeszedł do pracy w Kurii Rzymskiej, gdzie został referendarzem Obojga Sygnatur oraz protonotariuszem apostolskim. W 1738 papież Klemens XII wysłał go jako komisarza apostolskiego celem przywitania na ziemiach Państwa Kościelnego księżniczki Marii Amalii, córki króla polskiego Augusta III, która zmierzała do królestwa Neapolu, by poślubić króla Karola Burbona. W 1740 został członkiem Kamery Apostolskiej, a w 1743 jej audytorem generalnym.
26 listopada 1753 papież Benedykt XIV mianował 42-letniego Flavio kardynałem diakonem, pomimo że nie miał jeszcze żadnych święceń. Dopiero 26 maja 1754 otrzymał święcenia subdiakonatu, a tydzień później diakonatu. Nigdy nie przyjął święceń kapłańskich. W Kolegium Kardynalskim należał do frakcji "Zelantów" ("Gorliwych"), przeciwnej świeckim wpływom na Kościół i broniącej zakonu jezuitów przed żądaniami kasaty. Uczestniczył w konklawe 1758 i konklawe 1769. Na tym drugim był wysuwany jako kandydat radykalnych "Zelantów" na papieża, ale nie został wybrany ze względu na zdecydowany sprzeciw dworów burbońskich, które nie akceptowały go jako zwolennika jezuitów.
W styczniu 1768 Flavio Chigi został prefektem Świętej Kongregacji ds. Obrzędów i sprawował ten urząd aż do śmierci. Ponadto był członkiem dziesięciu innych kongregacji kurialnych:
Flavio Chigi był także kardynałem-protektorem zakonów franciszkanów konwentualnych (od 28 kwietnia 1765) i kanoników regularnych z Kongregacji Renańskiej (od kwietnia 1767) oraz wielu innych wspólnot i instytucji. Znany był także hojności dla biedaków oraz ludzi pióra. Szczególną troską otaczał przytułek dla sierot przy kościele S. Maria in Aquiro.
Flavio Chigi zmarł 13 lipca 1771 w wieku 59 lat i został pochowany w kaplicy Matki Boskiej z Loreto w rzymskim kościele S. Maria del Popolo.

</doc>
<doc id="3006331" url="https://pl.wikipedia.org/wiki?curid=3006331" title="TOEIC">
TOEIC

TOEIC (wymowa /toik/; ang. "Test of English for International Communication") - certyfikaty znajomości języka angielskiego w środowisku pracy wydawane przez Educational Testing Service (ETS).
Żeby przystąpić do tego egzaminu nie trzeba określać poziomu, sprawdza umiejętność posługiwania się językiem angielskim od A1 do C1, według skali Rady Europy Poziom biegłości językowej.
Rodzina Certyfikatów TOEIC obejmuje:

</doc>
<doc id="3006333" url="https://pl.wikipedia.org/wiki?curid=3006333" title="Diecezja Zárate-Campana">
Diecezja Zárate-Campana

Diecezja Zárate-Campana (łac. "Dioecesis Zaratensis-Campanensis") – diecezja Kościoła rzymskokatolickiego w Argentynie, sufragania archidiecezji Mercedes-Luján.
Historia.
27 marca 1976 roku papież Paweł VI bullą "Qui Divino Consilio" erygował diecezję Zárate-Campana. Dotychczas wierni z tym terenów należeli do diecezji San Isidro i San Nicolás de los Arroyos.

</doc>
<doc id="3006334" url="https://pl.wikipedia.org/wiki?curid=3006334" title="Lefty Frizzell">
Lefty Frizzell

Lefty Frizzell (ur. 31 marca 1928, zm. 19 lipca 1975) – amerykański piosenkarz country.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3006335" url="https://pl.wikipedia.org/wiki?curid=3006335" title="Troy (Alabama)">
Troy (Alabama)

Troy − miasto w południowo-wschodniej części Stanów Zjednoczonych, w Alabamie, stolica hrabstwa Pike.
Demografia.
Według spisu dokonanego w 2010 roku przez United States Census Bureau miasto zamieszkiwało 18 033 mieszkańców. Było tam 7 844 gospodarstwa domowe, które zamieszkiwało 3 187 rodzin. Gęstość zaludnienia wynosiła wtedy 204,3 os./km². W mieście wybudowanych było 6 436 domów (ich gęstość to 94,7 domu/km²).
Podział mieszkańców według ras (stan na 2000 rok):

</doc>
<doc id="3006338" url="https://pl.wikipedia.org/wiki?curid=3006338" title="Bent-Ove Pedersen">
Bent-Ove Pedersen

Bent-Ove Pedersen (ur. 11 lipca 1967 w Oslo) – norweski tenisista, reprezentant w Pucharze Davisa, olimpijczyk z Barcelony (1992).
Kariera tenisowa.
Karierę zawodową Pedersen rozpoczął w 1992 roku, a zakończył w 1995 roku.
Sukcesy odnosił przede wszystkim w grze podwójnej. W singlu uczestniczył w jednym turnieju wielkoszlemowym, na US Open 1993. Został wówczas pokonany w 1 rundzie przez Byrona Blacka.
W grze podwójnej Pedersen wygrał jeden turniej kategorii ATP World Tour i osiągnął jeden finał. W imprezach wielkoszlemowych w deblu najlepszym jego wynikiem jest awans do ćwierćfinału podczas US Open 1991. Tworzył wtedy parę z Mattem Luceną, a pojedynek o dalszą rundę przegrali z Johnem Fitzgeraldem i Andersem Järrydem.
W latach 1987–1999 reprezentował Norwegię w Pucharze Davisa. Zagrał łącznie w 35 meczach, z których w 21 zwyciężył.
W 1992 roku wystartował w igrzyskach olimpijskich Barcelonie, razem z Christianem Ruudem. Norweska para odpadła z rywalizacji w 1 rundzie po porażce z deblem Wayne Ferreira–Piet Norval, który zdobył potem srebrny medal.
W rankingu gry pojedynczej Pedersen najwyżej był na 366. miejscu (13 września 1993), a w klasyfikacji gry podwójnej na 78. pozycji (30 sierpnia 1993).

</doc>
<doc id="3006343" url="https://pl.wikipedia.org/wiki?curid=3006343" title="Robbie Grabarz">
Robbie Grabarz



</doc>
<doc id="3006348" url="https://pl.wikipedia.org/wiki?curid=3006348" title="Liechtenstein na Letnich Igrzyskach Olimpijskich 1960">
Liechtenstein na Letnich Igrzyskach Olimpijskich 1960

Liechtenstein na Letnich Igrzyskach Olimpijskich 1960 reprezentowało pięciu zawodników. Był to 4. start reprezentacji Liechtensteinu na igrzyskach.

</doc>
<doc id="3006351" url="https://pl.wikipedia.org/wiki?curid=3006351" title="Liechtenstein na Letnich Igrzyskach Olimpijskich 1964">
Liechtenstein na Letnich Igrzyskach Olimpijskich 1964

Liechtenstein na Letnich Igrzyskach Olimpijskich 1964 reprezentowało dwóch zawodników. Był to 5. start reprezentacji Liechtensteinu na igrzyskach.

</doc>
<doc id="3006352" url="https://pl.wikipedia.org/wiki?curid=3006352" title="Liechtenstein na Letnich Igrzyskach Olimpijskich 1968">
Liechtenstein na Letnich Igrzyskach Olimpijskich 1968

Liechtenstein na Letnich Igrzyskach Olimpijskich 1968 reprezentowało pięciu zawodników. Był to 6. start reprezentacji Liechtensteinu na igrzyskach.

</doc>
<doc id="3006353" url="https://pl.wikipedia.org/wiki?curid=3006353" title="Robert Fuller">
Robert Fuller

Robert Fuller (ur. 29 lipca 1933) – amerykański aktor filmowy i telewizyjny.
Filmografia.
seriale
film
Wyróżnienia.
Ma swoją gwiazdę w Hollywoodzkiej Alei Gwiazd.

</doc>
<doc id="3006354" url="https://pl.wikipedia.org/wiki?curid=3006354" title="Claviger apenninus">
Claviger apenninus

Claviger apenninus – chrząszcz z rodziny kusakowatych, podrodziny Pselaphinae.
Występowanie.
Występuje we Włoszech.

</doc>
<doc id="3006355" url="https://pl.wikipedia.org/wiki?curid=3006355" title="Liechtenstein na Letnich Igrzyskach Olimpijskich 1972">
Liechtenstein na Letnich Igrzyskach Olimpijskich 1972

Liechtenstein na Letnich Igrzyskach Olimpijskich 1972 reprezentowało 6 zawodników. Był to 7. start reprezentacji Liechtensteinu na igrzyskach.

</doc>
<doc id="3006357" url="https://pl.wikipedia.org/wiki?curid=3006357" title="Mistrzostwa Świata w Lekkoatletyce 2013 – skok wzwyż mężczyzn">
Mistrzostwa Świata w Lekkoatletyce 2013 – skok wzwyż mężczyzn

Skok wzwyż mężczyzn – jedna z konkurencji technicznych rozgrywanych podczas lekkoatletycznych mistrzostw świata na Łużnikach w Moskwie.
Obrońcą tytułu mistrzowskiego z 2011 roku był Amerykanin Jesse Williams.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2013 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne. Każdy komitet narodowy mógł zgłosić maksymalnie trzech zawodników do startu w tej konkurencji. Jeden z nich mógł mieć spełnione minimum B, pozostali musieli wypełnić warunek A.

</doc>
<doc id="3006360" url="https://pl.wikipedia.org/wiki?curid=3006360" title="Claviger araxidis">
Claviger araxidis

Claviger araxidis – chrząszcz z rodziny kusakowatych, podrodziny Pselaphinae.
Występowanie.
Występuje w Armenii.

</doc>
<doc id="3006361" url="https://pl.wikipedia.org/wiki?curid=3006361" title="Claviger barbarus">
Claviger barbarus

Claviger barbarus – chrząszcz z rodziny kusakowatych, podrodziny Pselaphinae.
Występowanie.
Występuje w Północnej Afryce (Algieria, Maroko).

</doc>
<doc id="3006362" url="https://pl.wikipedia.org/wiki?curid=3006362" title="Liechtenstein na Letnich Igrzyskach Olimpijskich 1976">
Liechtenstein na Letnich Igrzyskach Olimpijskich 1976

Liechtenstein na Letnich Igrzyskach Olimpijskich 1976 reprezentowało sześciu zawodników. Był to 8. start reprezentacji Liechtensteinu na igrzyskach.

</doc>
<doc id="3006364" url="https://pl.wikipedia.org/wiki?curid=3006364" title="Claviger bartoni">
Claviger bartoni

Claviger bartoni – chrząszcz z rodziny kusakowatych, podrodziny Pselaphinae.
Występowanie.
Występuje w Grecji.

</doc>
<doc id="3006366" url="https://pl.wikipedia.org/wiki?curid=3006366" title="Claviger caspicus">
Claviger caspicus

Claviger caspicus – chrząszcz z rodziny kusakowatych, podrodziny Pselaphinae.
Występowanie.
Występuje w Azerbejdżanie, Iranie i Turcji.

</doc>
<doc id="3006367" url="https://pl.wikipedia.org/wiki?curid=3006367" title="Michael Keuler">
Michael Keuler

Michael Vincent Keuler (ur. 25 lipca 1978 w Minneapolis) – amerykański skoczek narciarski, uczestnik Zimowych Igrzysk Olimpijskich 1998, trener amerykańskiej kadry narodowej w sezonie 2006/2007.
Przebieg kariery.
W latach 1995–1999 startował w zawodach Pucharu Kontynentalnego. Najwięcej, 30 punktów, zdobył w sezonie 1996/1997. Zajął wówczas 175. miejsce w klasyfikacji generalnej. W sezonie 1997/1998 wystartował w kwalifikacjach do kilku zawodów Pucharu Świata, jednak ani razu nie awansował do konkursu głównego. W 1998 wziął udział w zimowych igrzyskach olimpijskich. Wystartował w drużynowym konkursie skoków narciarskich. Wraz z Alanem Albornem, Randym Weberem i Caseyem Colbym, zajął dwunaste miejsce wśród trzynastu zespołów. Amerykanie wyprzedzili wówczas skoczków z Korei Południowej.
W czerwcu 2006 został mianowany przez Związek Narciarski Stanów Zjednoczonych trenerem reprezentacji skoczków narciarskich. Zastąpił na tym stanowisku Corby Fischera i pełnił tę funkcję w sezonie 2006/2007. W kadrze amerykańskiej prowadzonej przez Keulera znajdowało się dwóch zawodników – Clint Jones i Alan Alborn. Obaj zakończyli karierę po sezonie 2006/2007 i w efekcie Amerykanie nie wystawili reprezentacji do Pucharu Świata na kolejny sezon.

</doc>
<doc id="3006369" url="https://pl.wikipedia.org/wiki?curid=3006369" title="Mike Keuler">
Mike Keuler



</doc>
<doc id="3006370" url="https://pl.wikipedia.org/wiki?curid=3006370" title="Claviger ciscaucasicus">
Claviger ciscaucasicus

Claviger ciscaucasicus – chrząszcz z rodziny kusakowatych, podrodziny Pselaphinae.
Występowanie.
Występuje w północnym Kaukazie (Karaczajo-Czerkiesja) i Turcji.

</doc>
<doc id="3006372" url="https://pl.wikipedia.org/wiki?curid=3006372" title="Liechtenstein na Letnich Igrzyskach Olimpijskich 1984">
Liechtenstein na Letnich Igrzyskach Olimpijskich 1984

Liechtenstein na Letnich Igrzyskach Olimpijskich 1984 reprezentowało siedmiu zawodników. Był to 9. start reprezentacji Liechtensteinu na igrzyskach.

</doc>
<doc id="3006375" url="https://pl.wikipedia.org/wiki?curid=3006375" title="British Comedy Awards 2009">
British Comedy Awards 2009

British Comedy Awards 2009 – dwudziesta edycja nagród British Comedy Awards, zorganizowana w 2009 roku. Po rocznej przerwie do roli prowadzącego ceremonię rozdania powrócił Jonathan Ross, wcześniej prowadzący wszystkie gale finałowe w latach 1991-2007. 
Po raz pierwszy w historii nagrodę aktorską otrzymało dziecko, którym była ośmioletnia wówczas Ramona Marquez, jedna z dziecięcych gwiazd serialu "Sto pociech", wyróżniona za najlepszy żeński debiut komediowy. 

</doc>
<doc id="3006376" url="https://pl.wikipedia.org/wiki?curid=3006376" title="Claviger nitidus">
Claviger nitidus

Claviger nitidus – chrząszcz z rodziny kusakowatych, podrodziny Pselaphinae.
Występowanie.
Występuje w Bośni i Hercegowinie, Chorwacji, Węgrzech, Macedonii, Słowenii, Serbii i Czarnogórze.

</doc>
<doc id="3006377" url="https://pl.wikipedia.org/wiki?curid=3006377" title="Betty Furness">
Betty Furness

Betty Furness (ur. 3 stycznia 1916, zm. 2 kwietnia 1994) – amerykańska aktorka filmowa.
Wyróżnienia.
Została uhonorowana nagrodą Peabody'ego, a także posiada dwie gwiazdy na Hollywoodzkiej Alei Gwiazd.

</doc>
<doc id="3006378" url="https://pl.wikipedia.org/wiki?curid=3006378" title="MLB All-Star Game 1954">
MLB All-Star Game 1954

MLB All-Star Game 1954 – 21. Mecz Gwiazd ligi MLB, który rozegrano 13 lipca 1954 roku na stadionie Cleveland Municipal Stadium w Cleveland. Mecz zakończył się zwycięstwem American League All-Stars 11–9. Spotkanie obejrzało 68 751 widzów.

</doc>
<doc id="3006379" url="https://pl.wikipedia.org/wiki?curid=3006379" title="Claviger carniolicus">
Claviger carniolicus



</doc>
<doc id="3006380" url="https://pl.wikipedia.org/wiki?curid=3006380" title="Claviger kaufmanni">
Claviger kaufmanni



</doc>
<doc id="3006382" url="https://pl.wikipedia.org/wiki?curid=3006382" title="Pal Vanya">
Pal Vanya



</doc>
<doc id="3006384" url="https://pl.wikipedia.org/wiki?curid=3006384" title="Claviger nebrodensis">
Claviger nebrodensis

Claviger nebrodensis – chrząszcz z rodziny kusakowatych, podrodziny Pselaphinae.
Występowanie.
Występuje endemicznie na Sycylii.

</doc>
<doc id="3006385" url="https://pl.wikipedia.org/wiki?curid=3006385" title="Dwa światy (film 1979)">
Dwa światy (film 1979)

Dwa światy − amerykański film dramatyczny z 1979 roku.
Fabuła.
Głęboko religijny Jake Van Dorn wysyła swoją córkę Kirsten, wraz z grupą młodzieży kalwińskiej, na kilkudniowy pobyt do parku rozrywki w Los Angeles. Wkrótce córka znika w tajemniczych okolicznościach. Śledztwo prowadzone przez policję nie daje rezultatów, więc Jake wynajmuje prywatnego detektywa. Wkrótce do rąk Jake'a trafia film, na którym rozpoznaje swoją córkę uprawiającą seks z dwójką mężczyzn...

</doc>
<doc id="3006386" url="https://pl.wikipedia.org/wiki?curid=3006386" title="Claviger oertzeni">
Claviger oertzeni

Claviger oertzeni – chrząszcz z rodziny kusakowatych, podrodziny Pselaphinae.
Występowanie.
Występuje endemicznie na Krecie.

</doc>
<doc id="3006387" url="https://pl.wikipedia.org/wiki?curid=3006387" title="Kozjak (jezioro)">
Kozjak (jezioro)

Kozjak – jezioro w Chorwacji, w Parku Narodowym Jezior Plitwickich, największe i najgłębsze z 16 jezior krasowych, tworzących kompleks Jezior Plitwickich. Leży w południowej części gór Mała Kapela, wchodzących w skład Gór Dynarskich. Położone jest na granicy dwóch zespołów połączonych kaskadowo jezior: tzw. Górnych Jezior, do których zalicza się Kozjak i Dolnych Jezior. Zajmuje powierzchnię 0,83 km², głębokość maksymalna wynosi 46 m. Jezioro charakteryzuje się bardzo dużą przezroczystością wody, wynoszącą ok. 8 m. Na akwenie znajduje się wyspa Štefanijin ("Štefanijin Otok").

</doc>
<doc id="3006388" url="https://pl.wikipedia.org/wiki?curid=3006388" title="Cirilo de Alameda y Brea">
Cirilo de Alameda y Brea

Cirilo de Alameda y Brea OFM (ur. 9 lipca 1781 w Torrejón de Velasco, zm. 30 czerwca 1872 w Madrycie) − hiszpański franciszkanin, generał zakonu, arcybiskup Toledo, prymas Hiszpanii, kardynał.
Życiorys.
W młodym wieku wstąpił do franciszkanów. Wywierał znaczny wpływ na dwór Ferdynanda VII. Na skutek oburzenia hiszpańskich prowincji franciszkanów z powodu dwukrotnego wyboru na urząd generała Włochów, na żądanie króla Ferdynanda VIII został w 1817 mianowany przez papieża Piusa VII generałem zakonu. Urząd ten piastował do 1824. W 1831 został wybrany arcybiskupem Santiago de Cuba, w 1849 arcybiskupem Burgos, zaś w 1857 arcybiskupem Toledo i prymasem Hiszpanii. Papież Pius IX kreował go kardynałem prezbiterem 15 marca 1858. Zmarł 30 czerwca 1872, mając 91 lat.

</doc>
<doc id="3006391" url="https://pl.wikipedia.org/wiki?curid=3006391" title="Liechtenstein na Letnich Igrzyskach Olimpijskich 1988">
Liechtenstein na Letnich Igrzyskach Olimpijskich 1988

Liechtenstein na Letnich Igrzyskach Olimpijskich 1988 reprezentowało 12 zawodników. Był to 10. start reprezentacji Liechtensteinu na igrzyskach.

</doc>
<doc id="3006393" url="https://pl.wikipedia.org/wiki?curid=3006393" title="Horodecki">
Horodecki



</doc>
<doc id="3006395" url="https://pl.wikipedia.org/wiki?curid=3006395" title="Claviger montandoni">
Claviger montandoni

Claviger montandoni – chrząszcz z rodziny kusakowatych, podrodziny Pselaphinae.
Występowanie.
Występuje w Rumunii.

</doc>
<doc id="3006396" url="https://pl.wikipedia.org/wiki?curid=3006396" title="Claviger raffrayi">
Claviger raffrayi

Claviger raffrayi – chrząszcz z rodziny kusakowatych, podrodziny Pselaphinae.
Występowanie.
Występuje w Armenii i na Ukrainie.

</doc>
<doc id="3006398" url="https://pl.wikipedia.org/wiki?curid=3006398" title="Zamek w Jaworowie">
Zamek w Jaworowie

 
Zamek w Jaworowie – zbudowany został w XIV w. prawdopodobnie za panowania Kazimierza Jagiellończyka. W następnych latach, oddany w lenno, należał on do rodziny Górków a następnie powrócił pod rządy królewskie.
Historia.
Letnia siedziba króla Polski W zamku przebywał król Jan III Sobieski w 1684 r., przygotowując się do odbicia Kamieńca Podolskiego. W tym samym roku w warowni gościli: hr. Montecuculli poseł hiszpańskiego króla; hr. Wallenstein, poseł cesarski oraz Angello Morosini, poseł Republiki Weneckiej. Ze sławnego dworu myśliwskiego Sobieskich, stojącego w rozległym parku, nie pozostał żaden ślad.
Architektura.
Przeprowadzona w 1661 r. lustracja tak opisuje obiekt: "Zamek nad stawem, wałem otoczony, czosnkami otarniony i drzewem ocebrowany dla ustąpienia wałów. Nad samym stawem budynek wyborny, drewniany, gontami pobity, w którym izb cztery z oknami gdańskimi, drzwi stolarskiej roboty, złocistymi sztukami sadzone. Posadzka w jednej izbie marmurowa, w drugim gdańska polewana, izba stołowa i.t.d. To dolne mieszkanie. Na górce sala, w której okien 8, na rogu skarbiec murowany, łaźnia na sadzawce, kuchnia na stawie, dla kuchmistrza mieszkanie, 2 sadzów dla ryb, ogród włoski dopiero de novo fundują. Armata, która jest własna imci pana chorążego, a nie do starostwa należąca i dział spiżowych 4, żelaznych 2, śmigownic spiżowych 4, żelaznych 4, hakownic z zamkami 4 i organki. Do zamku jest brama na przegrodku, na której izba mała z komnatą, dalej na rogu baszta".
Natomiast lustracja z 1771 r. tak opisuje warownię: "Zamek i most z poręczami na fosie z drzewa, wałami i fosą otoczone z lipami powalone. Na wale brama z gruntu opadła; za tą stajnia, spichlerz, oficyna z drzewa. Z dziedzińca do zamku idąc, brama z dwoma kordegardami; za tą plac na którym bywał pałac drewniany, teraz rozebrany; skarbiec murowany, budynek ekonomiczny, rezydencja pisarska. Ogród włoski; lipy, smereki, grabina, bukszpan i inne rodzajne dla pożytku, nierodzajne dla ozdoby adornują; altanki i inne budynki, jedne porozbierane, drugie dla starości ruiny czekają; kanały pozałaziły, sadzawka, na której bywały łazienki, trzciną zarosła; figarnia, oranżeria. Staw duży na rzece Szlam, młyn o 6 kamieniach, inne młyny: Awedykowski, Szumiłów, Cherhalizów i Czajków). Gancarze, ślusarze i szklarze w zamku bez żadnej płacy naprawiać powinni. Groblanie raz do roku zażeń odbywają, do zamiatania pokojów, mycia okien, lepienia w zamku, kiedy tego potrzeba chodzą; chmiel w ogrodzie podzameckim zbierają, kapustę ogrzebują i podlewają, jarzynę wykopują i urządzają, z listami poblisko chodzą, na straż do stawu kolejno wychodzą, lub stróża rokowego najmują".
Pawilon, skarbiec.
Pawilon pałacowy określany mianem "dworku myśliwskiego Sobieskiego" stał się siedzibą Dębickich. Z dawnego skarbca do 1939 r. pozostały dwie sale o wysokim sklepieniu

</doc>
<doc id="3006400" url="https://pl.wikipedia.org/wiki?curid=3006400" title="Allen Lanier">
Allen Lanier

Allen Glover Lanier (ur. 25 czerwca 1946 w Nowym Jorku, zm. 14 sierpnia 2013 tamże) – amerykański gitarzysta rockowy i kompozytor. Jako założyciel zespołu rockowego Blue Öyster Cult, odegrał główną rolę w formacji zespołu i był z nim związany do czasu śmierci z powodu przewlekłej obturacyjnej choroby płuc.

</doc>
<doc id="3006401" url="https://pl.wikipedia.org/wiki?curid=3006401" title="Masakra w Kairze">
Masakra w Kairze

Masakra w Kairze – interwencja egipskich sił bezpieczeństwa w dwóch obozach zwolenników obalonego prezydenta Muhammada Mursiego w Kairze. Krwawa pacyfikacja obozów wywołała falę przemocy w całym kraju w której łącznie zginęło 638 osób, a 4 tys. zostało rannych.
Tło.
3 lipca 2013, po masowych antyprezydenckich protestach, w Egipcie doszło do wojskowego zamachu stanu, w wyniku którego odsunięty od władzy został prezydent kraju Muhammad Mursi, politycznie związany z Bractwem Muzułmańskim. Swoje protesty i kampanię społecznego nieposłuszeństwa rozpoczęli wówczas zwolennicy obalonej władzy. W kraju dochodziło do starć między przeciwnikami Muhammada Mursiego i jego obrońcami. Przeradzały się one w mniejsze i większe potyczki oraz pogromy ludności. 7 lipca 2013 zwolennicy Mursiego usiłowali zająć szturmem kairskie koszary Gwardii Republikańskiej. Zginęły wówczas 54 osoby.
Utworzenie nowych władz z tymczasowym prezydentem Adlim Mansurem i premierem Hazimem al-Biblawim nie uspokoiło sytuacji. 12 lipca 2013 siły bezpieczeństwa zapowiedziały, że nie będą interweniować podczas pokojowych protestów, jednak już trzy dni później użyły gazu łzawiącego, gdy w centrum Kairu doszło do starć między zwolennikami Mursiego a mieszkańcami miasta. 27 lipca 2013 policja spacyfikowała tłum złożony ze zwolenników Bractwa Muzułmańskiego, zebrany w pobliżu meczetu Rabi’a al-Adawijja w Kairze. Kiedy do akcji wkroczyły siły specjalne, zginęły co najmniej 82 osoby, a 175 zostało rannych.
W odpowiedzi na kolejną masakrę do mediacji w celu zaprowadzenia spokoju w państwie przystąpili zagraniczni dyplomaci ze Stanów Zjednoczonych, Unii Europejskiej i krajów znad Zatoki Perskiej. Z kolei przeciwnicy nowych władz rozbili „siedzące obozy” pod meczetem Rabi’a al-Adawijja i na placu An-Nahda. 7 sierpnia 2013 Adli Mansur ogłosił fiasko międzynarodowej mediacji, obarczając winą za to Bractwo Muzułmańskie. Tego samego dnia premier al-Biblawi strzegł, że „cierpliwość rządzących niemal się wyczerpała”, gdyż protestujący „przekroczyli wszelkie granice”. Wśród przewinień demonstrantów wymienił podżeganie do przemocy, użycie broni, blokowanie dróg i przetrzymywanie obywateli. W związku z tym szef rządu zagroził rozbiciem dwóch obozów protestujących w stolicy Egiptu.
12 sierpnia 2013 władze ogłosiły, iż odraczają akcję rozbicia obozów demonstrantów. Powodem była chęć uniknięcia rozlewu krwi. 13 sierpnia 2013, wobec fiaska międzynarodowej mediacji, Bractwo ogłosiło, iż jest skłonne podjąć negocjacje z rządem, w których rolę mediatora odegrają przedstawiciele kairskiego meczetu Al-Azhar, najważniejszej instytucji religijnej w Egipcie. Mimo tego 14 sierpnia 2013 zapowiadana akcja rozbicia obozów została przeprowadzona.
Przebieg wydarzeń.
Interwencja egipskich służb bezpieczeństwa przed meczetem Rabi’a al-Adawijja na północy stolicy i placu An-Nahda w pobliżu Uniwersytetu Kairskiego rozpoczęła się ok. 7 rano 14 sierpnia 2013. Początkowo policja nawoływała przez głośniki do opuszczenia „siedzących obozów”. Następnie oponentów potraktowano gazem łzawiącym. Nad miejsce zajść nadleciał śmigłowiec, a do akcji wkroczyły siły specjalne wyposażone w pojazdy opancerzone oraz buldożery, które zniosły z poziomu ziemi obozy oponentów. Według rzecznika Bractwa Muzułmańskiego do protestujących strzelali policyjni snajperzy. Wokół leżały ciała rannych, których opatrywali lekarze w maskach gazowych i w okularkach do pływania. O godz. 9. Ministerstwo Spraw Zagranicznych podało, że plac An-Nahda znalazł się pod kontrolą sił bezpieczeństwa.
Według świadków wydarzeń, to co działo się w Kairze przerodziło się w „istne szaleństwo” oraz było „zbrodnią przeciwko ludności”. Siły bezpieczeństwa strzelały do protestujących, ci zaś obrzucali policjantów koktajlami Mołotowa i kamieniami. Do demonstrantów strzelano również z helikopterów. Wśród zastrzelonych znaleźli się kamerzysta Sky News Mick Deane oraz arabska dziennikarka, Habiba Ahmad Abd al-Aziz.
Po pacyfikacji na ziemi przed świątynią Rabi’a al-Adawijja ułożono setki ciał w białych całunach. Niektóre ciała według świadków były „poszatkowane, z odrąbanymi głowami i dłońmi”. Na wieść o masakrze w Kairze do kolejnych walk między zwolennikami i przeciwnikami Bractwa Muzułmańskiego doszło m.in. w Aleksandrii, Al-Minji, Asjucie, Fajumie i Suezie. W ich toku islamiści zaczęli także atakować koptyjskie kościoły. Organizacja Anti-Coup Alliance zrzeszająca zwolenników Muhammada Mursiego nawoływała do masowych demonstracji przeciwko nowej władzy. Z kolei rząd Egiptu wezwał ich, by „słuchali głosu rozsądku” i zaprzestali przemocy. Prezydent Adli Mansur nakazał też armii, aby udzieliła MSW wsparcia w przywracaniu w kraju porządku.
Pacyfikacja zakończona demontażem obozów według Ministerstwa Zdrowia zakończyła się śmiercią 638 osób – 595 cywilów i 43 funkcjonariuszy sił bezpieczeństwa. 4 tys. osób zostało rannych. 288 osób zginęło przed meczetem Rabi’a al-Adawijja, o połowę mniej na placu An-Nahda. Pozostałe ofiary straciły życie w starciach w innych częściach Kairu oraz w przemocy w innych miastach i na prowincji. Według Human Rights Watch tylko pod Rabi’a al-Adawijja zginęło 377 osób.
Wpływ na sytuację w kraju.
O godz. 16 rząd wprowadził stan wyjątkowy na okres co najmniej jednego miesiąca oraz godzinę policyjną w 10 prowincjach (Kair, Giza, Aleksandria, Bani Suwajf, Al-Buhajra, Synaj Północny, Suez, Ismailia, Al-Minja, Asjut, Sauhadż oraz Synaj Południowy, gdzie jednak zniesiono godzinę policyjną ze względu na znajdujące się tam kurorty). Godzina policyjna obowiązywała do odwołania w godz. 19-6 w kilkunastu prowincjach, m.in. w Kairze, Aleksandrii i Suezie. 24 sierpnia 2013 godzinę policyjną skrócono o dwie godziny, gdyż rozpoczynała się o 21. z wyjątkiem piątków, tradycyjnego dnia modłów, kiedy godzina policyjna nie obowiązywała. Za jej naruszenie groziła kara więzienia. 12 września 2013 stan wyjątkowy i godzina policyjna została przedłużona o kolejne dwa miesiące, z kolei od 21 września 2013 godzina policyjna obowiązywała od północy do 5. rano.
15 sierpnia 2013 wieczorem w kairskiej dzielnicy Al-Ma’adi trwały walki między zwolennikami Bractwa Muzułmańskiego a mieszkańcami. Ze względu na sytuację w kraju zamknięto przejście graniczne ze Strefą Gazy w Rafah. Hamas rządzący w Strefie określił wydarzenia w Egipcie jako „straszliwą masakrę policyjną” (Muhammad Mursi popierał Hamas w konflikcie izraelsko-palestyńskim). Bractwo Muzułmańskie wezwało swoich zwolenników na zorganizowanie w piątek 16 sierpnia 2013 „marszu gniewu milionów”. Rano 16 sierpnia 2013 napastnicy z półciężarówek za pomocą broni automatycznej ostrzelali posterunek wojska na placu Tahrir.
W trakcie „Dnia Gniewu” zginęły łącznie 173 osoby, z czego podczas walk na Placu Ramsis i w całym Kairze zginęło 95 osób. W stolicy zastrzelony został m.in. syn duchownego lidera Bractwa Muzułmańskiego Muhammada Badi'ego – Ammar. Policja zatrzymała również jednego z przywódców Partii Wolności i Sprawiedliwości, politycznego ramienia Bractwa Muzułmańskiego Gamala Heszmata. Tego dnia także w kilku miastach – Ismailia, Al-Arisz, Aleksandria, Fajum, Damietta – doszło do starć zwolenników obalonej władzy ze służbami bezpieczeństwa. W samej tylko Aleksandrii zginęło 25 osób.
Demonstranci w stolicy podczas „Dnia Gniewu” gromadzili się na placu Ramsis, gdzie padły strzały z ostrej amunicji. 700 osób zabarykadowało się w meczecie Al-Fatah mieszczącym się na placu Ramsis, w obawie przed represjami i aresztowaniem oraz atakami ze strony wrogich cywilów, oczekujących na nich pod meczetem. Wojsko w nocy z 16 na 17 sierpnia 2013 zaproponowało by kobiety opuściły meczet, by mężczyźni mogli zostać przesłuchani w środku. Demonstranci odrzucili propozycję. Wówczas armia weszła do meczetu i rozpoczęła negocjacje z protestującymi. Po południu 17 sierpnia 2013 zarządzono ewakuację meczetu. Z minaretu padły strzały w kierunku sił bezpieczeństwa. Zatrzymano wielu zwolenników Bractwa Muzułmańskiego Podczas szturmu policja siłą wyprowadziła ze świątyni siedmiu lub ośmiu mężczyzn. Tłum rzucił się na nich, bijąc ich metalowymi prętami. Policja strzelała w powietrze, by rozpędzić napastników.
Policja w całym kraju w trzy dni aresztowała ponad 1000 zwolenników Bractwa Muzułmańskiego. W Gizie aresztowany został również brat lidera Al-Kaidy, Ajmana Az-Zawahiriego – Muhammad, konserwatysta i zwolennik Mursiego.
17 sierpnia 2013 w zamieszkach w całym kraju zginęło łącznie 79 osób. 18 sierpnia 2013 Bractwo Muzułmańskie odwołało niektóre demonstracje w planowanym „tygodniu przeciwko zamachowi stanu”. Początkowo w tygodniu planowano dziewięć wielkich manifestacji, jednak kilka z nich zostało odwołanych ze względu bezpieczeństwa, gdyż zdaniem organizatorów armia rozmieściła snajperów na dachach budynków wzdłuż planowanych tras protestów. Z kolei pod kairskim więzieniem Abu Zabal, napastnicy zaatakowali konwój policyjny, w którym przewożono 612 islamistów. 36 osób zginęło, niektórzy z nich udusili się po użyciu gazu łzawiącego.
W okresie od 14 do 18 sierpnia 2013 z powodu użycia przez siły bezpieczeństwa w Egipcie życie straciło łącznie 1089 osób. Amnesty International zaapelowała o niezależne śledztwo w sprawie zabójstw popełnionych przez egipskie siły bezpieczeństwa, a także tortur oraz naruszania praw do swobodnych wypowiedzi i zgromadzeń. Organizacja dodała, że przemoc polityczna wywołała falę przemocy religijnej, kiedy to islamiści atakowali Koptów.
Do więzienia Abu Zabal trafił m.in. egipski dziennikarz Al-Dżaziry Abdullah Szami. Nie postawiono mu żadnych zarzutów. Wcześniej zatrzymani zostali także dwaj kanadyjscy dziennikarze zmierzający do Strefy Gazy. Z kolei w nocy z 19 na 20 sierpnia 2013 podczas obowiązującej godziny policyjnej w prowincji Al-Buhajra zastrzelony przez siły bezpieczeństwa został Tamer Abdel Rauf, który był szefem regionalnego oddziału gazety „Al-Ahram”. Dziennikarza zastrzelono, kiedy jechał z nadmierną prędkością i nie zatrzymał się do kontroli drogowej.
19 sierpnia 2013 radykalni islamiści na Półwyspie Synaj zaatakowali mikrobusy przewożące nieuzbrojonych policjantów i dokonali egzekucji 25 z nich. Napastnicy wyprowadzili niebędących na służbie funkcjonariuszy z mikrobusów, kazali im położyć się na ziemi, po czym oddali do nich strzały. Do zajścia doszło w pobliżu przejścia granicznego Rafah, między Egiptem a palestyńską Strefą Gazy. Przez pięć dni od rozbicia obozów w Kairze w Egipcie zginęło ponad 830 osób, w tym 70 policjantów i żołnierzy.
Także 19 sierpnia 2013 służby bezpieczeństwa aresztowały duchownego lidera Bractwa Muzułmańskiego Muhammada Badiego. Poszukiwany nakazem aresztowania wydanym zaraz po obaleniu Mursiego, został zatrzymany w mieszkaniu w dzielnicy Nasr City na wschodzie Kairu. Na 25 sierpnia 2013 wyznaczono datę początku jego procesu oraz innych członków Bractwa Muzułmańskiego. Dzień po aresztowaniu Badiego, Bractwo Muzułmańskie wybrało na tymczasowego przewodniczącego Mahmuda Ezzata, dotychczasowego zastępcę Badiego. Jednak proces członków Bractwa Muzułmańskiego został odroczony ze względów bezpieczeństwa do 29 października 2013. Mimo tego pierwsze wyroki zapadły 3 września 2013, kiedy egipski trybunał wojskowy skazał 11 członków Bractwa Muzułmańskiego na dożywocie za akty agresji. 45 innych osób otrzymało karę pięciu lat pozbawienia wolności, a 8 pozostałych uniewinniono. Z kolei 1 września 2013 prokuratura skierowała do sądu sprawę przeciwko Muhammadowi Mursiemu pod zarzutem dopuszczenia się aktów przemocy i podżegania do przemocy.
Wcześniej, bo 29 sierpnia 2013 siły bezpieczeństwa aresztowały Muhammada al-Biltadżiego, sekretarza generalnego Partii Wolności i Sprawiedliwości, politycznego skrzydła Bractwa Muzułmańskiego. Sam al-Biltadżi stwierdził, że stawiane mu zarzuty są umotywowane politycznie i nie mają oparcia w faktach. Wezwał także swoich zwolenników do masowych protestów. Tym samym 30 sierpnia 2013 na ulice egipskich miast ponownie wyszli zwolennicy Bractwa Muzułmańskiego. Zakończyły się one śmiercią dziewięciu osób, w tym trzech policjantów zastrzelonych przez islamistów. Kolejne protesty odbyły się 3 września 2013 w dniu ogłoszenia wyroków wobec członków Bractwa Muzułmańskiego.
23 września 2013 egipski sąd zakazał działalności Bractwu Muzułmańskiemu w kraju, konfiskując wcześniej zamrożone aktywa organizacji, z kolei 8 października 2013 rząd usunął Stowarzyszenie Braci Muzułmanów z rejestru organizacji pozarządowych. 14 listopada 2013 zniesiono trwający trzy miesiące stan wyjątkowy i godzinę policyjną. 25 grudnia 2013 egipski rząd uznał Bractwo Muzułmańskie za organizację terrorystyczną, dwa dni po zamachu z Al-Mansury, w którym zginęło 16 osób. Zamachy, których dokonała dżihadystyczna organizacja Ansar Bajt al-Makdis, prowadząca od czasu obalenia Husniego Mubaraka działania terrorystyczne na Półwyspie Synaj, stały się przykrywką do marginalizacji Bractwa Muzułmańskiego.
Reakcje.
Reakcje w kraju.
W efekcie przemocy z 14 sierpnia 2013 do dymisji podał się wiceprezydent Muhammad el-Baradei. Był to czołowy działacz egipskiej świeckiej opozycji oraz laureat Pokojowej Nagrody Nobla. O swojej decyzji poinformował Adlego Mansura listownie. „Jak pan wie, widziałem, że istniały pokojowe sposoby, by zakończyć tę walkę w społeczeństwie, że istniały proponowane i nadające się do przyjęcia rozwiązania, które uruchomiłyby dojście do narodowego konsensusu. Stało się dla mnie trudne dalsze ponoszenie odpowiedzialności za decyzje, z którymi się nie zgadzam i których konsekwencji się obawiam. Nie mogę ponosić odpowiedzialności za choćby jedną kroplę krwi” – napisał el-Baradei. Dodał, że za to co się stało odpowiedzialne były skrajne ugrupowania wzywające do przemocy. 18 sierpnia 2013 el-Baradei opuścił Egipt udając się do Wiednia. Laureat pokojowej Nagrody Nobla został oskarżony o zdradę narodową, rezygnując z powierzonego mu stanowiska. W związku z tym na wrzesień 2013 wyznaczono mu rozprawę sądową.
Tymczasem premier Hazim al-Biblawi bronił podjętej na jego polecenie interwencji w Kairze. „Uznaliśmy, że sprawy osiągnęły stan, którego szanujące siebie państwo nie może zaakceptować”. Dodał, że wobec „rozprzestrzenienia się anarchii oraz ataków na szpitale i komisariaty policji” nie miał innego wyboru. Ponadto minister spraw wewnętrznych zapowiedział, że przeciwko atakującym państwowe instalacje i siły bezpieczeństwa będzie używana ostra amunicja. Jednocześnie rząd zapraszał niezaangażowanych w przemoc do dialogu. Kilka dni później Biblawi zaproponował zdelegalizowanie i rozwiązanie Bractwa Muzułmańskiego.
Generał Abd al-Fattah as-Sisi, stojący na czele resortu obrony, po wydarzeniach powiedział, że „armia nie będzie stała bezczynnie w obliczu przemocy”. Dodał, że armia stoi na straży woli ludu, który chciał obalenia Muhammada Mursiego. Zaapelował o włączenie islamistów do procesu politycznego. Według niego „w Egipcie jest miejsce dla wszystkich”. Przygotowany przez wojsko plan wyjścia z kryzysu zakładał wprowadzenie zmian w konstytucji oraz przeprowadzenie nowych wyborów parlamentarnych i prezydenckich w 2014, po 9-12 miesiącach władzy wojskowego rządu tymczasowego.
Poparcie dla działań armii wyraził kościół koptyjski, zrzeszający 10% populacji Egiptu, czyli ok. 11 milionów ludzi. Według duchownych armia walczyła ze „zbrojnymi ugrupowaniami” i ”terroryzmem”. Podczas kryzysu w Egipcie zwolennicy Bractwa Muzułmańskiego zniszczyli 49 chrześcijańskich świątyń.
Reakcje międzynarodowe.
Zaniepokojenie wydarzeniami w Kairze wyraziła Unia Europejska oraz przedstawiciele Wielkiej Brytanii, Niemiec, Stanów Zjednoczonych, Iranu, Turcji oraz Kataru. Wysoki przedstawiciel Unii do spraw zagranicznych i polityki bezpieczeństwa Catherine Ashton wezwała egipskie siły bezpieczeństwa do powściągliwości i unikania sytuacji prowokujących przemoc. Wyraziła też ubolewanie ze względu na ofiary. Przewodniczący Rady Europejskiej i Komisji Europejskiej – Herman Van Rompuy i Jose Manuel Barroso – zaapelowali do wszystkich stron konfliktu o powściągliwość i podjęcie kroków, aby zapobiec eskalacji przemocy. Dodali, że w grę wchodzi rewizja stosunków, jeśli akty przemocy nie ustaną. Z kolei Sekretarz generalny ONZ Ban Ki-moon wezwał Egipcjan do pojednania. Niemiecki minister spraw zagranicznych Guido Westerwelle wezwał strony do politycznego dialogu i zakończenia uciekania się przemocy. Wydarzenia z Kairu potępiła także m.in. Wielka Brytania.
Prezydent Stanów Zjednoczonych Barack Obama potępił działania podjęte przed rząd w Kairze i wezwał do respektowania prawa obywateli do pokojowych protestów. Prezydent USA odwołał wspólne manewry wojskowe z armią Egiptu. Minister obrony USA Chuck Hagel w rozmowie telefonicznej poinformował gen. as-Sisiego, że przemoc w Egipcie naraża długoletnie związki wojskowe między krajami. Departament Stanu USA potępił także ataki na koptyjskie kościoły i budynki rządowe. Ich autorami byli zwolennicy obalonego prezydenta Muhammada Mursiego.
Z kolei prezydent Turcji Abdullah Gül, twierdził, że środki zastosowane przeciwko cywilom w Kairze są nie do zaakceptowania. Turecki premier Recep Tayyip Erdoğan wezwał do natychmiastowego przerwania masakry w Egipcie. Zaapelował również do Rady Bezpieczeństwa ONZ i Ligi Arabskiej o doprowadzenia spokoju w Kairze. Podobny apel do RB ONZ wystosowała Francja, Wielka Brytania i Australia. Sama RB ONZ zaapelowała do stron od wyrzeczenia się przemocy. Ponadto Egipt odwołał swojego ambasadora z Turcji. Była to odpowiedź na jawną krytykę wydarzeń w Kairze przez Ankarę. Do powstrzymania się od przemocy wobec demonstrantów zaapelował Katar, natomiast Iran ostrzegł przed poważnymi konsekwencjami takiego postępowania sił bezpieczeństwa, co według Teheranu mogło doprowadzić do wojny domowej.
Reakcję Zachodu wobec wydarzeń w Egipcie „haniebną” nazwał niemiecki dziennik ”Sueddeutsche Zeitung”. Opiniotwórcza gazeta ostro skrytykowała państwa Zachodu za bezczynność wobec puczu wojskowego i działania armii wobec zwolenników Bractwa Muzułmańskiego.
Działania armii poparła Arabia Saudyjska, która sprzeciwiała się „terroryzmowi” i próbom zdestabilizowania Egiptu. Arabia Saudyjska jak jedno z pierwszych państw przyjęła z zadowoleniem obalenie Mursiego w lipcu 2013. 18 sierpnia 2013 saudyjski minister spraw zagranicznych książę Saud al-Faisal podczas spotkania z francuskim prezydentem François Hollandem powiedział, że Zachód nie powinien naciskać egipskiego wojska, aby zaprzestał represji wymierzonych w Bractwo Muzułmańskie, gdyż nic nie osiągnie się za pomocą gróźb. Dodał, że Arabia Saudyjska jest skora wspomóc Egipt finansowo, kiedy odwróci się od niego Zachód. Demonstracje przeciwko przemocy w Egipcie odbyły się 18 sierpnia 2013 w kilku krajach arabskich. W wyrazach solidarności z Egiptem, ludzie wyszli na ulice m.in. w Maroku, Pakistanie, a także Japonii.

</doc>
<doc id="3006405" url="https://pl.wikipedia.org/wiki?curid=3006405" title="Claviger handmanni">
Claviger handmanni

Claviger handmanni – chrząszcz z rodziny kusakowatych, podrodziny Pselaphinae. Nazwa upamiętnia P. Rudolfa Handmanna (1841–1928), który zebrał holotypowy okaz gatunku.
Biologia.
"C. handmanni" był znajdywany w gniazdach "Lasius niger" i "Lasius alienus".
Występowanie.
Występuje na Bałkanach: w Bośni i Hercegowinie, Bułgarii, Grecji i Rumunii.

</doc>
<doc id="3006406" url="https://pl.wikipedia.org/wiki?curid=3006406" title="Claviger kuuni">
Claviger kuuni



</doc>
<doc id="3006407" url="https://pl.wikipedia.org/wiki?curid=3006407" title="Raczkowski">
Raczkowski

osoby o nazwisku „Raczkowski”:

</doc>
<doc id="3006408" url="https://pl.wikipedia.org/wiki?curid=3006408" title="Claviger colchicus">
Claviger colchicus

Claviger colchicus – chrząszcz z rodziny kusakowatych, podrodziny Pselaphinae.
Występowanie.
Występuje w Azerbejdżanie, Armenii, Gruzji, Rosji (na Kaukazie), Iranie i Turcji.

</doc>
<doc id="3006409" url="https://pl.wikipedia.org/wiki?curid=3006409" title="European Platform for Rehabilitation">
European Platform for Rehabilitation

European Platform for Rehabilitation (EPR) – sieć europejskich usługodawców w zakresie rehabilitacji osób z niepełnosprawnością oraz innych grup marginalizowanych. Członkowie EPR świadczą usługi w zakresie kształcenia i szkolenia zawodowego, reintegracji użytkowników usług na otwartym rynku pracy, poprawy szans zatrudnienia, rehabilitacji fizycznej oraz opieki społecznej.
EPR zostało założone w 1993 roku przez ośrodki rehabilitacyjne we Francji, Niemczech, Włoszech i Holandii. Sekretariat EPR znajduje się w Brukseli, (Belgia).
Główna działalność.
European Platform for Rehabilitation prowadzi szeroki zakres usług w dziedzinach rozwoju zawodowego, badań naukowych i innowacji oraz w sprawach publicznych. EPR jest również aktywne w zakresie zarządzania jakością i stworzyło własny system jakości: EQUASS (European Quality Assurance for Social Services). EPR jest członkiem Platformy Społecznej i zasiada w unijnej Grupie Wysokiego Szczebla ds. Niepełnosprawności jak również posiada status uczestnika w Radzie Europy. EPR otrzymuje fundusze strukturalne w ramach Programu Komisji Europejskiej Uczenie Się Przez Całe Życie 2007-2013 i jest zaangażowane w szereg projektów finansowanych przez Komisję Europejską.
Projekty.
European Platform for Rehabilitation jest obecnie zaangażowane w projekt o nazwie "Technologie Wspomagające i Rozwiązania Włączające dla Wszystkich". Projekt finansowany jest przez unijną inicjatywę Program Wspierania Ustawodawstwa – Konkurencyjność i Innowacja. Projekt ATIS4all ma na celu poprawę dostępu do Technologii Wspomagającej dla wszystkich. Jego głównym celem jest zachęcenie do otwartej dyskusji by wzmożyć wymianę wiedzy wśród głównych ekspertów i użytkowników. Program ma być wcielany przy jednoczesnym zachowaniu praw człowieka wobec wszystkich, w tym wobec osób niepełnosprawnych, osób starszych i osób ze środowisk marginalizowanych. Projekt rozpoczął się w styczniu 2011 r. i potrwa przez trzy lata. EPR jest częścią konsorcjum projektu wraz z innymi ważnymi organizacjami europejskimi w dziedzinie Technologii Wspomagających i integracji.
W 2013 r. konsorcjum zapoczątkowało inicjatywę "ATIS4all otwarty portal kolaboracyjny" oferujący wiarygodne informacje o Technologiach Komunikacyjnych i Informacyjnych, Technologiach Wspomagających (AT), włączających rozwiązaniach, badaniach naukowych oraz wspierające dyskusje internetowe i wymianę wiedzy między członkami portalu. Konsorcjum zachęca organizacje zajmujące się Technologiami Wspomagającymi by udzieliły wsparcia sieci EPR, bez formalnych zobowiązań dostarczania informacji lub uczestniczenia w spotkaniach bądź odwiedzania portalu.
Członkowie.
Członkostwo EPR dzieli się na dwa typy: pełny i stowarzyszony. Dane pochodzą z czerwca 2013 r.:

</doc>
<doc id="3006410" url="https://pl.wikipedia.org/wiki?curid=3006410" title="Rączkowski">
Rączkowski



</doc>
<doc id="3006411" url="https://pl.wikipedia.org/wiki?curid=3006411" title="Claviger duvali">
Claviger duvali

Claviger duvali – chrząszcz z rodziny kusakowatych, podrodziny Pselaphinae.
Występowanie.
Występuje we francuskich Pirenejach.

</doc>
<doc id="3006412" url="https://pl.wikipedia.org/wiki?curid=3006412" title="Claviger katharinae">
Claviger katharinae

Claviger katharinae – chrząszcz z rodziny kusakowatych, podrodziny Pselaphinae.
Występowanie.
Występuje w Turcji.

</doc>
<doc id="3006414" url="https://pl.wikipedia.org/wiki?curid=3006414" title="Claviger justinae">
Claviger justinae

Claviger justinae – chrząszcz z rodziny kusakowatych, podrodziny Pselaphinae.
Występowanie.
Występuje w Azerbejdżanie.

</doc>
<doc id="3006415" url="https://pl.wikipedia.org/wiki?curid=3006415" title="Szklarski">
Szklarski



</doc>
<doc id="3006416" url="https://pl.wikipedia.org/wiki?curid=3006416" title="Claviger merkli">
Claviger merkli

Claviger merkli – chrząszcz z rodziny kusakowatych, podrodziny Pselaphinae.
Biologia.
"C. merkli" był znajdywany w gniazdach "Lasius niger" i "Lasius alienus".
Występowanie.
Występuje w Bułgarii, Grecji i Turcji.

</doc>
<doc id="3006417" url="https://pl.wikipedia.org/wiki?curid=3006417" title="Claviger elysius">
Claviger elysius

Claviger elysius – chrząszcz z rodziny kusakowatych, podrodziny Pselaphinae.
Występowanie.
Występuje w Grecji i Bułgarii.

</doc>
<doc id="3006418" url="https://pl.wikipedia.org/wiki?curid=3006418" title="Claviger emgei">
Claviger emgei

Claviger emgei – chrząszcz z rodziny kusakowatych, podrodziny Pselaphinae.
Biologia.
Jak inni przedstawiciele rodzaju, "C. emgei" jest obligatoryjnym myrmekofilem. Był znajdywany w gniazdach "Lasius alienus".
Występowanie.
Występuje w Grecji i Bułgarii.

</doc>
<doc id="3006420" url="https://pl.wikipedia.org/wiki?curid=3006420" title="Liechtenstein na Letnich Igrzyskach Olimpijskich 1948">
Liechtenstein na Letnich Igrzyskach Olimpijskich 1948

Liechtenstein na Letnich Igrzyskach Olimpijskich 1948 reprezentowało dwóch zawodników. Był to drugi start reprezentacji Liechtensteinu na igrzyskach.
Skład kadry.
Lekkoatletyka.
Mężczyźni

</doc>
<doc id="3006421" url="https://pl.wikipedia.org/wiki?curid=3006421" title="Claviger lederi">
Claviger lederi

Claviger lederi – chrząszcz z rodziny kusakowatych, podrodziny Pselaphinae.
Występowanie.
Występuje w Gruzji i Turcji.

</doc>
<doc id="3006422" url="https://pl.wikipedia.org/wiki?curid=3006422" title="Antje Möldner">
Antje Möldner



</doc>
<doc id="3006424" url="https://pl.wikipedia.org/wiki?curid=3006424" title="Claviger revelierei">
Claviger revelierei

Claviger revelierei – chrząszcz z rodziny kusakowatych, podrodziny Pselaphinae.
Występowanie.
Występuje endemicznie na Korsyce.

</doc>
<doc id="3006425" url="https://pl.wikipedia.org/wiki?curid=3006425" title="Claviger piochardi">
Claviger piochardi

Claviger piochardi – chrząszcz z rodziny kusakowatych, podrodziny Pselaphinae.
Występowanie.
Występuje we Francji, Portugalii i Hiszpanii.

</doc>
<doc id="3006426" url="https://pl.wikipedia.org/wiki?curid=3006426" title="Claviger pouzaui">
Claviger pouzaui

Claviger pouzaui – chrząszcz z rodziny kusakowatych, podrodziny Pselaphinae.
Występowanie.
Występuje we Francji i Hiszpanii.

</doc>
<doc id="3006427" url="https://pl.wikipedia.org/wiki?curid=3006427" title="Liechtenstein na Letnich Igrzyskach Olimpijskich 1936">
Liechtenstein na Letnich Igrzyskach Olimpijskich 1936

Liechtenstein na Letnich Igrzyskach Olimpijskich 1936 reprezentowało 6 zawodników. Był to pierwszy start reprezentacji Liechtensteinu na igrzyskach.
Skład kadry.
Kolarstwo.
Mężczyźni
Lekkoatletyka.
Mężczyźni
Strzelectwo.
Mężczyźni

</doc>
<doc id="3006428" url="https://pl.wikipedia.org/wiki?curid=3006428" title="Żurowski">
Żurowski

Żurowski – polskie nazwisko.

</doc>
<doc id="3006432" url="https://pl.wikipedia.org/wiki?curid=3006432" title="Jerzy Jurek">
Jerzy Jurek

Jerzy Jurek (ur. 1945 w Ludwinowie, zm. 14 września 2011) – polski muzyk, akordeonista, nauczyciel akademicki, profesor zwyczajny Międzyuczelnianej Katedry Akordeonistyki Wydziału Instrumentalnego Uniwersytetu Muzycznego im. Fryderyka Chopina w Warszawie oraz dziekan Wydziału Instrumentalnego na tejże uczelni, a także profesor nadzwyczajny Akademii Muzycznej im. Grażyny i Kiejstuta Bacewiczów w Łodzi. Juror krajowych i międzynarodowych konkursów akordeonowych.
Życiorys.
Naukę gry na akordeonie zaczynał w Państwowej Szkole Muzycznej I stopnia w Warszawie, w 1955, jako uczeń Jerzego Orzechowskiego, a następnie w Państwowej Szkole Muzycznej II stopnia nr 1 w Warszawie, w klasie akordeonu Włodzimierza Lecha Puchnowskiego, w latach 1960-1964. Absolwent Państwowej Wyższej Szkoły Muzycznej w Warszawie, w klasie akordeonu, jako pierwszy w tej specjalności w kraju, uzyskując jednocześnie dyplom z wyróżnieniem. Następnie odbył w 1972 r., staż artystyczno-pedagogiczny w moskiewskim Państwowym Instytucie Muzyczno-Pedagogicznym im. Gnesinów oraz leningradzkim Państwowym Konserwatorium im. Nikołaja Rimskiego-Korsakowa. Był w tym okresie także laureatem licznych międzynarodowych konkursów akordeonowych w tym: Międzynarodowego Konkursu Akordeonowego w Pallanza we Włoszech, w 1961, gdzie zdobył III nagrodę, Ogólnopolskiego Konkursu Akordeonowego w Łodzi, w 1964 , gdzie był laureatem I nagrody, Międzynarodowego Konkursu Akordeonowego w Klingenthal, w Niemczech, w 1964 r., gdzie zajął VI miejsce, Międzynarodowego Konkursu Akordeonowego w Versailes we Francji, w 1966 r., gdzie był laureatem brązowego medalu oraz Międzynarodowego Konkursu Zespołów Kameralnych w Annemasse również we Francji, w 1972 r., gdzie zdobył — złoty medal w kategorii zespołów kameralnych.
Wieloletni członek cenionego Warszawskiego Kwintetu Akordeonowego prof. Włodzimierza Lecha Puchnowskiego, koncertującego w kraju i zagranicą w tym między innymi: Austrii, Czechach, Estonii, Finlandii, Francji, Jordanii, Korei, Niemczech, Rosji, Słowacji, Szwecji czy Włoszech. Początkowo w latach 1961-1988 był primariusem zespołu, a następnie w latach 1988-1994 jego kierownikiem artystycznym.
Jako wykładowca akademicki związany był z warszawską Akademią Muzyczną im. Fryderyka Chopina przemianowaną następnie na Uniwersytet Muzyczny Fryderyka Chopina. Piastował funkcję wice­pre­zesa Sto­wa­rzy­sze­nia Akor­de­oni­stów Polskich.

</doc>
<doc id="3006433" url="https://pl.wikipedia.org/wiki?curid=3006433" title="Kolarstwo na Letnich Igrzyskach Olimpijskich 1908 – wyścig na 20 km mężczyzn">
Kolarstwo na Letnich Igrzyskach Olimpijskich 1908 – wyścig na 20 km mężczyzn

Wyścig na 20 km mężczyzn był jedną z konkurencji kolarskich na Letnich Igrzyskach Olimpijskich 1908 w Londynie odbyła się 14 lipca 1908. Uczestniczyło 44 zawodników z 10 krajów.
Limit czasu wynosił 40 minut.
Wyniki.
Półfinały.
Do finału awansowali zwycięzcy każdego półfinału i zawodnicy, którzy prowadzili przez największa liczbę okrążeń z trzech najszybszych biegów.

</doc>
<doc id="3006435" url="https://pl.wikipedia.org/wiki?curid=3006435" title="Claviger guilloti">
Claviger guilloti

Claviger guilloti – chrząszcz z rodziny kusakowatych, podrodziny Pselaphinae.
Występowanie.
Występuje w Algierii.

</doc>
<doc id="3006436" url="https://pl.wikipedia.org/wiki?curid=3006436" title="Porque el amor manda">
Porque el amor manda

Porque el amor manda – meksykańska telenowela Televisy z przełomu 2012 i 2013 roku, której producentem jest Juan Osorio. Jest to remake kolumbijskiej telenoweli "El Secretario" produkowany i emitowany przez Caracol TV w 2011 roku. W rolach głównych występują: Blanca Soto i Fernando Colunga, zaś w rolę antagonistów wcielają się Claudia Álvarez i Erick Elías. Produkcja była emitowana w Meksyku na kanale El Canal de las Estrellas o godzinie 20:15. 

</doc>
<doc id="3006437" url="https://pl.wikipedia.org/wiki?curid=3006437" title="Niemcy na Mistrzostwach Świata w Lekkoatletyce 2013">
Niemcy na Mistrzostwach Świata w Lekkoatletyce 2013

Niemcy na Mistrzostwach Świata w Lekkoatletyce 2013 – reprezentacja Niemiec podczas Mistrzostw Świata w Moskwie.
W reprezentacji znalazło się siedmiu medalistów igrzysk olimpijskich w Londynie. Dwóch lekkoatletów broni w Moskwie złota zdobytego indywidualnie podczas Mistrzostw Świata 2011 – David Storl (pchnięcie kulą) oraz Robert Harting (rzut dyskiem). Uzyskali oni automatyczną kwalifikację na światowy czempionat w Moskwie, bez konieczności wypełnienia minimum.
Do składu reprezentacji automatycznie zakwalifikowała się także triumfatorka Diamentowej Ligi z roku 2012 Silke Spiegelburg.
Z grona indywidualnych medalistów ostatniej edycji mistrzostw świata, w Moskwie z powodu kontuzji nie wystąpili Matthias de Zordo oraz Jennifer Oeser.

</doc>
<doc id="3006438" url="https://pl.wikipedia.org/wiki?curid=3006438" title="Claviger ibericus">
Claviger ibericus

Claviger ibericus – chrząszcz z rodziny kusakowatych, podrodziny Pselaphinae.
Występowanie.
Występuje w Gruzji.

</doc>
<doc id="3006439" url="https://pl.wikipedia.org/wiki?curid=3006439" title="Claviger intermedius">
Claviger intermedius

Claviger intermedius – chrząszcz z rodziny kusakowatych, podrodziny Pselaphinae.
Biologia.
Jak inni przedstawiciele rodzaju, jest obligatoryjnym myrmekofilem. Znajdywano go w gniazdach "Lasius niger" i "Lasius flavus".
Występowanie.
Występuje w Hiszpanii (Andaluzji).

</doc>
<doc id="3006440" url="https://pl.wikipedia.org/wiki?curid=3006440" title="Cristoforo Numai">
Cristoforo Numai

Cristoforo Numai OFM (ur. w XV w. w Forlì, zm. 23 marca 1528 w Ankonie) − włoski franciszkanin, generał zakonu, kardynał.
Życiorys.
Urodził się w szlacheckiej rodzinie Franciszka Numaia i Kasandry Ercolani, jako drugi z pięciu synów. Studiował w Bolonii, a następnie na Sorbonie w Paryżu. Po zdobyciu tytułu doktora słuchał w Wenecji wykładów franciszkanina Francesco Zorzi o walorach mistycznych dzieła Mirandoli. Po przyjęciu święceń kapłańskich był spowiednikiem Ludwiki Sabaudzkiej oraz, według niektórych źródeł, Klaudii Walezjuszki. W latach 1517–1518 był przełożonym generalnym franciszkanów obediencji obserwanckiej. Papież Leon X kreował go 1 lipca 1517 kardynałem. Urząd generała zakonu pełnił jednak nadal do kapituły w Lyonie, gdzie doprowadził do nowego określenia prowincji w zakonie. Był administratorem apostolskim Alatri (1517–1528), Isernii (1522–1524) oraz Riez (1526–1527). Kościołem tytularnym kard. Numai był najpierw kościół San Matteo in Merulana, a następnie Santa Maria in Ara coeli, znajdujący się w rękach braci mniejszych. Był mianowany nuncjuszem apostolskim na dworze francuskim i komisarzem odpowiedzialnym za budowę bazyliki św. Piotra na Watykanie. W czasie Sacco di Roma został raniony przez żołnierzy księcia Burbonii. Po wyjeździe do Ankony otrzymał listy z wyrazami współczucia wysłane przez papieża Klemensa VII, królów Franciszka I Walezjusza oraz Henryka VIII. Zmarł w Ankonie 23 marca 1528. Pochowano go w Rzymie w bazylice Matki Bożej Ołtarza Niebiańskiego.

</doc>
<doc id="3006441" url="https://pl.wikipedia.org/wiki?curid=3006441" title="Kolarstwo na Letnich Igrzyskach Olimpijskich 1908 – wyścig na 100 km mężczyzn">
Kolarstwo na Letnich Igrzyskach Olimpijskich 1908 – wyścig na 100 km mężczyzn

Wyścig na 100 km mężczyzn był jedną z konkurencji kolarskich na Letnich Igrzyskach Olimpijskich 1908 w Londynie odbyła się w dniach 15-18 lipca 1908. Uczestniczyło 45 zawodników z 11 krajów.
Limit czasu wynosił 3 godziny 15 minut.
Wyniki.
Półfinały.
Sześciu najszybszych zawodników z każdego półfinału awansowało do finału.

</doc>
<doc id="3006442" url="https://pl.wikipedia.org/wiki?curid=3006442" title="Sam Cowan">
Sam Cowan

Samuel Cowan (ur. 10 maja 1901, zm. 4 października 1964) – angielski piłkarz, który występował na pozycji obrońcy, trzykrotny reprezentant kraju. W pierwszej połowie lat trzydziestych XX wieku był kapitanem Manchesteru City.
Cowan karierę piłkarską rozpoczął w wieku 17 lat Aldwarke Juniors. W 1920 przeszedł do Huddersfield Town, jednak nie zagrał żadnego meczu i kontynuował karierę w amatorskich zespołach Denaby United i Bulcroft Colliery. W latach 1923–1924 występował w trzecioligowym Doncaster Rovers, zaś w grudniu 1924 przeszedł do Manchesteru City.
Zagrał w trzech meczach finałowych Pucharu Anglii (w 1926, 1933 i 1934), zwyciężając raz w 1934 roku. W październiku 1935 przeszedł za 2 tysiące funtów do Bradford City, w którym występował przez dwa sezony. W sezonie 1937/1938 był grającym menadżerem Mosley, a następnie członkiem sztabu szkoleniowego Brighton &amp; Hove Albion. W 1946 został menadżerem drugoligowego wówczas Manchesteru City, z którym rok później uzyskał awans do Division One. W decydującym o awansie meczu przeciwko Burnley na pięć kolejek przed końcem rozgrywek City zwyciężyło 1:0, a spotkanie obejrzało 67 672 widzów. W lecie 1947 zrezygnował z funkcji menadżera zespołu.
Zmarł 4 października 1963 na zawał serca w wieku 62 lat podczas sędziowania meczu charytatywnego.

</doc>
<doc id="3006443" url="https://pl.wikipedia.org/wiki?curid=3006443" title="Claviger longicornis">
Claviger longicornis

Claviger longicornis – chrząszcz z rodziny kusakowatych, podrodziny Pselaphinae. Jest gatunkiem typowym podrodzaju "Clavifer".
Biologia.
Tak jak inni przedstawiciele plemienia Clavigerini, jest gatunkiem obligatoryjnie myrmekofilnym. Biologia "C. longicornis" prawdopodobnie jest zbliżona do "C. testaceus", ale obserwacje zachowań tych chrząszczy są dużo bardziej skąpe. Głównym gospodarzem jest "Lasius umbratus", niekiedy chrząszcze tego gatunku spotyka się w gniazdach "Lasius mixtus", rzadko "Lasius niger" i "Lasius brunneus". Gniazda "L. umbratus" zakładane są głębiej w ziemi niż gniazda "L. flavus" (głównego gospodarza "C. testaceus"), co prawdopodobnie przyczynia się do względnej rzadkości tego chrząszcza w kolekcjach entomologicznych.
Występowanie.
Występuje w niemal całej Europie.

</doc>
<doc id="3006444" url="https://pl.wikipedia.org/wiki?curid=3006444" title="Luis Rivera">
Luis Rivera

Luis Alberto Rivera Morales (ur. 21 czerwca 1987 w Agua Prieta) – meksykański lekkoatleta, specjalizujący się w skoku w dal, brązowy medalista mistrzostw świata, uczestnik igrzysk olimpijskich, rekordzista kraju.
Na początku kariery uprawiał także trójskok, lecz nie startował w nim na żadnej międzynarodowej imprezie mistrzowskiej. W 2006 został szóstym zawodnikiem mistrzostw Ameryki Środkowej i Karaibów juniorów. Finalista mistrzostw NACAC (2007) oraz ibero-amerykańskiego czempionatu w San Fernando (2010). W 2011 zajął 7. miejsce na mistrzostwach Ameryki Środkowej i Karaibów oraz nie przebrnął przez kwalifikacje uniwersjady. Rok później reprezentował Meksyk na igrzyskach olimpijskich w Londynie, na których nie udało mu się wywalczyć awansu do finału. Mistrz uniwersjady w Kazaniu (2013). W tym samym roku sięgnął po brąz mistrzostw świata w Moskwie. Siódmy zawodnik halowych mistrzostw świata w Sopocie (2014). W tym samym roku stanął na najwyższym stopniu podium mistrzostw ibero-amerykańskich. Wielokrotny złoty medalista mistrzostw Meksyku.
Jego młodszym bratem jest Edgar Rivera – rekordzista Meksyku w skoku wzwyż.
Rekordy życiowe: stadion – 8,46 (12 lipca 2013, Kazań); hala – 8,01 (7 marca 2014, Sopot), rezultaty te są aktualnymi rekordami Meksyku.

</doc>
<doc id="3006446" url="https://pl.wikipedia.org/wiki?curid=3006446" title="Libre para amarte">
Libre para amarte

Libre para amarte – meksykańska telenowela Televisy z 2013 roku, której producentem jest Emilio Larrosa. Jest to remake kolumbijskiej telenoweli "Los canarios" produkowany i emitowany przez Caracol TV w 2011 roku. W rolach głównych występują: Gloria Trevi i Gabriel Soto, zaś w rolę antagonistów wcielają się Eduardo Santamarina, Jacqueline Andere i Elena Luz Gonzalez. Produkcja jest emitowana w Meksyku na kanale El Canal de las Estrellas o godzinie 20:15. 

</doc>
<doc id="3006448" url="https://pl.wikipedia.org/wiki?curid=3006448" title="Claviger ottomanus">
Claviger ottomanus

Claviger ottomanus – chrząszcz z rodziny kusakowatych, podrodziny Pselaphinae.
Występowanie.
Występuje w Turcji.

</doc>
<doc id="3006449" url="https://pl.wikipedia.org/wiki?curid=3006449" title="Claviger olympicus">
Claviger olympicus

Claviger olympicus – chrząszcz z rodziny kusakowatych, podrodziny Pselaphinae.
Występowanie.
Występuje w Turcji.

</doc>
<doc id="3006453" url="https://pl.wikipedia.org/wiki?curid=3006453" title="Claviger saulcyi">
Claviger saulcyi

Claviger saulcyi – chrząszcz z rodziny kusakowatych, podrodziny Pselaphinae.
Występowanie.
Występuje w Hiszpanii. Podgatunek "C. saulcyi espanoli" ma zasięg ograniczony do Kadyksu, "C. saulcyi lucens" spotykany jest w Ávili, podgatunek nominatywny spotykany jest w Madrycie.

</doc>
<doc id="3006454" url="https://pl.wikipedia.org/wiki?curid=3006454" title="Fidżi na Mistrzostwach Świata w Lekkoatletyce 2013">
Fidżi na Mistrzostwach Świata w Lekkoatletyce 2013

Fidżi na Mistrzostwach Świata w Lekkoatletyce 2013 – reprezentacja Fidżi podczas Mistrzostw Świata w Moskwie.
W reprezentacji znalazło się dwóch zawodników. W konkursie rzutu oszczepem rywalizował Leslie Copeland, a w biegu na 100 i 200 metrów Ratu Banuve Tabakaucoro.

</doc>
<doc id="3006456" url="https://pl.wikipedia.org/wiki?curid=3006456" title="GTD-350">
GTD-350

GTD-350 – radziecki silnik turbowałowy opracowany na początku lat 60. XX wieku, stanowiący napęd śmigłowca Mi-2, produkowany w polskich zakładach WSK Rzeszów w Rzeszowie.
Silnik GTD-350 został zaprojektowany przez inżyniera Siergieja Piotrowicza Izotowa z biura projektowego Klimowa. Konstrukcję silnika wzorowano na wczesnej wersji amerykańskiego silnika . Zespoły silnika umieszczone są w kolejności: sprężarka, reduktor, kolektor wylotowy, turbiny, komora spalania. W odmianie dla śmigłowca Mi-2 napęd wyprowadzony jest do tyłu, a wylot gazów na lewą lub prawą stronę. 
W roku 1966 na podstawie umowy pomiędzy Polską a ZSRR licencyjną produkcję silników GTD-350 rozpoczęto w polskich zakładach WSK Rzeszów. W rzeszowskiej firmie wyprodukowano ponad 10 000 tych silników. Stanowiły one napęd produkowanych w Świdniku śmigłowców Mi-2.
Silnik w podstawowej odmianie ma moc nominalną 320 KM, a maksymalną moc 5-minutową 400 KM. Początkowo silniki GTD-350 posiadały okres międzyremontowy zaledwie 200 godzin. Biorąc pod uwagę żywotność śmigłowca Mi-2 wynoszącą 1000 godzin, w tym czasie należało by przeprowadzić 5 głównych remontów jednostek napędowych. Wobec tego konstruktorzy radzieccy oraz inżynierowie z WSK Rzeszów rozpoczęli pracę nad wydłużeniem żywotności silników. Wprowadzając szereg zmian konstrukcyjnych i udoskonaleń ostatecznie wydłużono okres międzyremontowy do 1000 godzin. Ponadto z czasem opracowano wersje wzmocnione: GTD-350P (o mocy 332 kW), GTD-350W (o mocy 313 kW) i GTD-350W2 (o mocy 319 kW).

</doc>
<doc id="3006458" url="https://pl.wikipedia.org/wiki?curid=3006458" title="Guam na Mistrzostwach Świata w Lekkoatletyce 2013">
Guam na Mistrzostwach Świata w Lekkoatletyce 2013

Guam na Mistrzostwach Świata w Lekkoatletyce 2013 – reprezentacja Guamu podczas Mistrzostw Świata w Moskwie.
W reprezentacji znalazł się jeden zawodnik. W biegu na 100 metrów rywalizował Michael Alicto.

</doc>
<doc id="3006460" url="https://pl.wikipedia.org/wiki?curid=3006460" title="Mohamed ElBaradei">
Mohamed ElBaradei



</doc>
<doc id="3006462" url="https://pl.wikipedia.org/wiki?curid=3006462" title="World Curling Tour 2013/2014">
World Curling Tour 2013/2014

Cykl rozgrywek Asham World Curling Tour 2013/2014 rozpoczął się 16 sierpnia 2013 w Fort Wayne nowym kobiecym turniejem Fort Wayne Summer Cash Spiel.
Kobiety rywalizowali w 40 turniejach, mężczyźni w 59.

</doc>
<doc id="3006463" url="https://pl.wikipedia.org/wiki?curid=3006463" title="Josephine Peary">
Josephine Peary



</doc>
<doc id="3006464" url="https://pl.wikipedia.org/wiki?curid=3006464" title="A Satisfied Mind">
A Satisfied Mind

A Satisfied Mind – piosenka nagrana przez Boba Dylana w lutym 1980 r., wydana na albumie "Saved" w czerwcu 1980 r. oraz jako strona B singla. Jest to utwór skomponowany przez J.H. "Red" Hayesa i Jacka Rhodesa. 
Historia i charakter utworu.
Utwór ten został nagrany w Muscle Shoals Sound Studio w Sheffield w Alabamie 12 lutego 1980 r. Była to druga sesja nagraniowa tego albumu. Producentem sesji byli Jerry Wexler i Barry Beckett.
Piosenka ta jest klasycznym już gospelowym utworem w stylu Country &amp; Western i została nagrana w ciągu prawie 50 lat przez kilkudziesięciu artystów. Była to pierwsza piosenka cudzego autorstwa, którą Dylan nagrał od czasu jednej z najgorszych płyt w swojej karierze - albumu "Self Portrait" z 1970 r..
O obu twórcach tego standardu istnieje niezwykle mało informacji, mimo tego, iż Jack Rhodes (właśc. Andrew Jackson Rhodes) został wprowadzony do Nashville's Songwriters Hall of Fame i jest autorem taki słynnych piosenek country jako "Beautiful Lies", "Conscience Guilty", "Too Young to Settle Down", "Hangin' On to What I've Got" i "Silver Threads and Golden Needles". W wydanej w 1973 r. książce "Country Music People" J.H. "Red" Hayes wypowiada się na temat powstania "A Satisfied Mind":
Dylan znał tę piosenkę już bardzo wcześnie i latem 1961 r. nawet ćwiczył jej wykonywanie. Dość improwizowana wersja utworu przedstawiona została jako wprowadzenie do albumu "Saved" i stąd rozwinęła się jej albumowa wersja.
Co ciekawe, Dylan nie wykonał tej piosenki podczas żadnego z gospelowych tournée w latach 1979 - 1981 r. Ostatecznie wykonał ją raz w 1999 r.

</doc>
<doc id="3006465" url="https://pl.wikipedia.org/wiki?curid=3006465" title="Puchar CEV w piłce siatkowej mężczyzn (1985/1986)">
Puchar CEV w piłce siatkowej mężczyzn (1985/1986)

Puchar CEV siatkarzy 1985/1986 - 6. sezon Pucharu CEV rozgrywanego od 1980 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Rozgrywki.
Turniej finałowy.
Wyniki
Tabela

</doc>
<doc id="3006466" url="https://pl.wikipedia.org/wiki?curid=3006466" title="Siarczan ołowiu">
Siarczan ołowiu



</doc>
<doc id="3006467" url="https://pl.wikipedia.org/wiki?curid=3006467" title="John Gilpin">
John Gilpin



</doc>
<doc id="3006468" url="https://pl.wikipedia.org/wiki?curid=3006468" title="Ingarö">
Ingarö

Ingarö – wyspa w gminie Värmdö, w prowincji Uppland, w regionie Sztokholm. Wyspa stanowi większość parafii Ingarö. Powierzchnia wyspy to około 63 km², co czyni ją szesnastą pod względem wielkości szwedzka wyspą. Wyspa została na stałe zamieszkana w epoce brązu i w ciągu ostatnich 100 lat. Większość mieszkańców jest czasowych. Jednak nastąpił trend, że coraz więcej domków została zamieniona na domy i rezydencje, a kilka zostały zbudowane. Można to wytłumaczyć istniejącą siecią dróg, która umożliwia realnie dojeżdżać do Sztokholmu. W 1995 na Ingarö mieszkało około 3500 mieszkańców, w 1999 roku liczba ta wzrosła do około 4500, czyli o ponad 28% w ciągu czterech lat, a w 2012 ludność przekroczyła 9000.
Na Ingarö jest cmentarz na którym został pochowany pierwszy szwedzki lotnik Carl Cederström, znany również jako "Aviator Charlie" przez mieszkańców. "Aviator Charlie" posiada również dwie drogi nazwane jego imieniem w Brunn (Kalle Flygares väg och Baron Cederströms väg).
Na wyspie znajduje się pole golfowe (36 dołków), klub sportowy Ingarö IF, kort tenisowy i bule. W Återvallssjön to pierwsza szwedzka plaża nudystów.
Linie Autobusowe.
Cztery linie autobusowe kursują do i z Ingaröstrand:

</doc>
<doc id="3006469" url="https://pl.wikipedia.org/wiki?curid=3006469" title="Émerson Hernández">
Émerson Hernández

Émerson Esnal Hernández (ur. 20 stycznia 1989 w San Salvador) – salwadorski lekkoatleta, chodziarz, uczestnik igrzysk olimpijskich, rekordzista kraju.
Dwukrotny uczestnik mistrzostw świata (Daegu 2011 oraz Moskwa 2013). Szósty zawodnik igrzysk panamerykańskich w 2011. Reprezentant kraju w pucharze świata w chodzie.

</doc>
<doc id="3006471" url="https://pl.wikipedia.org/wiki?curid=3006471" title="Emerson Hernandez">
Emerson Hernandez



</doc>
<doc id="3006472" url="https://pl.wikipedia.org/wiki?curid=3006472" title="Emerson Hernández">
Emerson Hernández



</doc>
<doc id="3006473" url="https://pl.wikipedia.org/wiki?curid=3006473" title="Emerson Esnal Hernández">
Emerson Esnal Hernández



</doc>
<doc id="3006474" url="https://pl.wikipedia.org/wiki?curid=3006474" title="Anneke Venema">
Anneke Venema

Johanna Annechien "Anneke" Venema (ur. 19 stycznia 1971), holenderska wioślarka. Srebrna medalistka olimpijska z Sydney.
Zawody w 2000 były jej drugimi igrzyskami olimpijskimi, debiutowała w 1996. W Sydney medal zdobyła w ósemce. Brała udział w kilku edycjach mistrzostw świata i zdobyła dwa brązowe medale tej imprezy. W 1995 w ósemce, a w 2001 w czwórce bez sternika.

</doc>
<doc id="3006475" url="https://pl.wikipedia.org/wiki?curid=3006475" title="Długi postój na Park Avenue">
Długi postój na Park Avenue

Długi postój na Park Avenue (ang. "The Taking of Pelham One Two Three" (lub "The Taking of Pelham 123")) – amerykański thriller z 1974 wyreżyserowany przez Josepha Sargenta na podstawie powieści Mortona Freedgooda (napisanej pod pseudonimem John Godey). Główne role zagrali: Walter Matthau jako porucznik Garber oraz Robert Shaw, Martin Balsam, Héctor Elizondo i Earl Hindman odtwarzający role czterech przestępców, którzy porywają kolejkę nowojorskiego metra.
W 2009 powstał remake filmu pt. "Metro strachu" w reżyserii Tony’ego Scotta. 
Obsada.
i inni...
Fabuła.
Czterech uzbrojonych mężczyzn wsiada do metra w Nowym Jorku. Przejmują kontrolę nad kolejką, a następnie odłączają pierwszy wagon i wraz z 18 pasażerami porywają go. Żądają okupu w wysokości miliona dolarów; w przeciwnym razie po godzinie zaczną zabijać kolejnych zakładników. Do akcji wkracza doświadczony porucznik Garber...

</doc>
<doc id="3006476" url="https://pl.wikipedia.org/wiki?curid=3006476" title="Nelleke Penninx">
Nelleke Penninx

Petronella Wilhelmina Cornelia "Nelleke" Penninx (ur. 14 września 1971), holenderska wioślarka. Srebrna medalistka olimpijska z Sydney.
Zawody w 2000 były jej drugimi igrzyskami olimpijskimi, debiutowała w 1996. W Sydney medal zdobyła w ósemce. Brała udział w kilku edycjach mistrzostw świata i zdobyła dwa brązowe medale tej imprezy. W 1995 w czwórce podwójnej, a w 1998 w czwórce bez sternika.

</doc>
<doc id="3006477" url="https://pl.wikipedia.org/wiki?curid=3006477" title="Plac Teatralny w Wałbrzychu">
Plac Teatralny w Wałbrzychu

Plac Teatralny – plac położony w centrum Wałbrzycha. 
Opis placu.
Plac jest położony w centralnej części miasta u zbiegu ulic: Traugutta, Lewartowskiego, Spokojnej, Dojazdowej, Sikorskiego. Przy placu znajduje się hala sportowa, Teatr Dramatyczny im Jerzego Szaniawskiego, Miejski Amfiteatr. Plac Teatralny dawniej był przedłużeniem ulicy Lewartowskiego, dawniej nazywanym Ritter Platz. Zabudowa placu to głównie budynki dwu- i trzykondygnacyjne. Dawniej znajdował się tutaj skwer z ulicą i przybocznym parkingiem oraz zieleńcem, na którym stała rzeźba "Harpie". W 2010 roku rozpoczęto przebudowę placu, wykonano miejski amfiteatr, zrobiono nową nawierzchnię, m.in. z kostki brukowej, nasadzono roślinność, umieszczono ławki oraz stylistyczne oświetlenie. W kamienicach odnowiono elewacje, na budynku teatru wykonano iluminację świetlną.
Amfiteatr znajduje się naprzeciw teatru, jest otoczony 29 filarami w kształcie łuku, filary są połączone na samym szczycie ozdobnym gzymsem, na każdym filarze zamontowano białą kulistą lampę. Od strony teatru jest otwarta przestrzeń i ulica, kawałem za ulicą znajdują się trybuny amfiteatru i zaczynają się filary, pośrodku trybun jest przejście w kierunku sceny, po bokach przy filarach są kolejne przejścia na trybuny oraz wejścia na scenę. Amfiteatr został nazwany potocznie "Akropolem". Tuż za amfiteatrem znajdują się małe zieleńce.
Przeznaczenie placu.
Plac głównie służy do imprez kulturalnych, odbywają się tutaj latem różnego rodzaju spektakle, dla dzieci wystawiane przez Teatr Lalki i Aktora i dorosłych. Ponadto prezentują się tutaj różni muzycy, przeważnie z filharmonii sudeckiej, również można zobaczyć wyświetlane filmy na telebimie, które są prezentowane przez Wałbrzyski Ośrodek Kultury ramach " Letniego Kina Plenerowego". Imprezy są zazwyczaj we wszystkie weekendy i są bezpłatne.

</doc>
<doc id="3006478" url="https://pl.wikipedia.org/wiki?curid=3006478" title="Elien Meijer">
Elien Meijer

Elsiena Janneke "Elien" Meijer (ur. 25 stycznia 1970), holenderska wioślarka. Srebrna medalistka olimpijska z Sydney.
Zawody w 2000 były jej drugimi igrzyskami olimpijskimi, debiutowała w 1996. W Sydney medal zdobyła w ósemce. Brała udział w kilku edycjach mistrzostw świata. W 1994 była mistrzynią globu w czwórce bez sternika.

</doc>
<doc id="3006479" url="https://pl.wikipedia.org/wiki?curid=3006479" title="Kolarstwo na Letnich Igrzyskach Olimpijskich 1908 – sprint mężczyzn">
Kolarstwo na Letnich Igrzyskach Olimpijskich 1908 – sprint mężczyzn

Sprint mężczyzn był jedną z konkurencji kolarskich na Letnich Igrzyskach Olimpijskich 1908 w Londynie odbyła się 16 lipca 1908. Uczestniczyło 42 zawodników z 10 krajów.
Limit czasu wynosił 1 minutę 45 sekund. W związku z tym, że w finale żaden zawodnik nie zmieścił się w limicie czasu medali nie przyznano.
Wyniki.
Runda 1.
Zwycięzca każdego z biegów awansował do półfinałów.
Półfinały.
Zwycięzca każdego z półfinałów awansował do finału.

</doc>
<doc id="3006480" url="https://pl.wikipedia.org/wiki?curid=3006480" title="Fidżi na Letnich Igrzyskach Olimpijskich 1984">
Fidżi na Letnich Igrzyskach Olimpijskich 1984

Fidżi na Letnich Igrzyskach Olimpijskich 1984, reprezentowało 14 sportowców w 22 dyscyplinach. Był to szósty start reprezentacji Fidżi na letnich igrzyskach olimpijskich.
Judo.
Mężczyźni
Lekkoatletyka.
Mężczyźni

</doc>
<doc id="3006481" url="https://pl.wikipedia.org/wiki?curid=3006481" title="Trąbonos wielkołuski">
Trąbonos wielkołuski

Trąbonos wielkołuski ("Marcusenius macrolepidotus") – gatunek słodkowodnej, wędrownej ryby kostnojęzykokształtnej z rodziny mrukowatych (Mormyridae).
Występowanie.
Dawniej "Marcusenius macrolepidotus" był uważany za gatunek szeroko rozprzestrzeniony w Afryce Południowej i Wschodniej. W literaturze akwarystycznej opisywano go z dorzecza Nigru w Afryce Zachodniej. Na podstawie analizy cech morfologicznych, genetyki molekularnej i sygnałów elektrycznych ustalono, że pod nazwą "Marcusenius macrolepidotus" kryje się kompleks gatunków, w obrębie którego wyróżniono już kilka nowych, a możliwe jest istnienie dalszych. Pod tą nazwą opisywany jest obecnie gatunek występujący w środkowym i dolnym biegu rzeki Zambezi oraz w dorzeczu rzeki Buzi na południe od Zambezi. Możliwe, że występuje również w jeziorze Malawi. 
Jest gatunkiem wędrownym, potamodromicznym. Preferuje wody gęsto porośnięte roślinnością, nad mulistym dnem, przy brzegach rzek i terenów zalewowych. W preferowanych siedliskach występuje licznie, spotykany w ławicach.
Cechy morfologiczne.
Głowa i ciało bocznie ścieśnione. Otwór gębowy znajduje się w położeniu końcowym. Żuchwa wystaje przed szczęką. Płetwa grzbietowa przesunięta do tyłu, w odległości około 2/3 długości standardowej od pyska. Płetwa odbytowa położona naprzeciwko grzbietowej. Łuski duże, stąd naukowa ("macrolepidotus") i zwyczajowa (wielkołuski) nazwa gatunku. Tył i boki ciała srebrzystoszare, grzbiet ciemniejszy, boki jaśniejsze. Ciemnoszare plamy na bokach i na płetwach nieparzystych, szczególnie na ogonie, ale nie występują na głowie i brzuchu. U samców osiągających dojrzałość płciową na nasadzie płetwy odbytowej tworzy się zagięcie, nieobecne u osobników młodocianych i u samic – nasada ich płetwy jest prosta.
Na całej głowie i na brzusznej oraz grzbietowej części ciała występują elektroreceptory, ale brak ich na trzonie ogonowym, gdzie znajduje się narząd elektryczny.
Długość całkowita do 32 cm, w akwariach osiąga przeciętnie około 14 cm.
Biologia i ekologia.
Ryba aktywna o zmierzchu i nocą. Żywi się bezkręgowcami, zwłaszcza larwami i poczwarkami pobieranymi z dna. Tarło odbywa podczas pory deszczowej, w płytkich miejscach, porośniętych roślinnością. Samica składa do 6000 jaj. 

</doc>
<doc id="3006483" url="https://pl.wikipedia.org/wiki?curid=3006483" title="Roger Smith (tenisista)">
Roger Smith (tenisista)

Roger Smith (ur. 20 stycznia 1964 we Freeport) – bahamski tenisista, reprezentant w Pucharze Davisa, olimpijczyk z Barcelony (1992) i Atlanty (1996).
Kariera tenisowa.
Karierę zawodową Smith rozpoczął w 1987 roku, a zakończył w 2002 roku.
W grze pojedynczej wygrał 1 turniej kategorii ATP Challenger Tour, w 1989 roku w Bossonnens. W rozgrywkach wielkoszlemowych w singlu najlepszym wynikiem Bahamczyka jest awans do 3 rundy na US Open z 1994 roku, gdzie został pokonany przez Pete’a Samprasa.
W grze podwójnej Smith triumfował w 3 imprezach rangi ATP World Tour i osiągnął 1 finał. W deblowych zawodach wielkoszlemowych najdalej doszedł w 1990 roku podczas US Open, osiągając razem z Andrew Castlem ćwierćfinał.
W latach 1985–2000 reprezentował Bahamy w Pucharze Davisa. Zagrał łącznie w 74 meczach, z których w 37 zwyciężył.
W 1992 i 1996 Smith startował na igrzyskach olimpijskich. Wspólnie z Markiem Knowlesem grał w zawodach gry podwójnej, w Barcelonie (1992) przegrywając w 1 rundzie, a w Atlancie (1996) w 2 rundzie. W Barcelonie zagrał w konkurencji gry pojedynczej ponosząc porażkę w pierwszym meczu.
W rankingu gry pojedynczej Smith najwyżej był na 96. miejscu (1 sierpnia 1988), a w klasyfikacji gry podwójnej na 73. pozycji (4 marca 1991).

</doc>
<doc id="3006484" url="https://pl.wikipedia.org/wiki?curid=3006484" title="Druga krucjata pasterzy">
Druga krucjata pasterzy

Druga krucjata pasterzy – zwyczajowa nazwa dla ruchu, który ogarnął znaczną część dolnych warstw społeczeństwa francuskiego w 1320 roku. Celem krucjaty było wsparcie rekonkwisty na Półwyspie Iberyjskim.
Tło.
W XIV wieku większość Półwyspu Iberyjskiego była już wyzwolona z rąk Maurów. Tylko na południu trwało ostatnie państwo muzułmańskie w Europie – emirat Grenady, które już od ponad siedemdziesięciu lat było lennem Królestwa Kastylii-León.
W maju 1320 roku młody normandzki pasterz ogłosił, że przybył do niego Duch Święty i nakazał mu walkę z muzułmanami na Półwyspie Iberyjskim. Słowa chłopca padły na podatny grunt, gdyż już od jakiegoś czasu we Francji krążyły pogłoski o organizacji nowej krucjaty. Jednocześnie zaś pogorszyły się warunki materialne chłopów z powodu tzw. małej epoki lodowej i po przywróceniu przez króla Ludwika X nakazu spłaty długów u żydowskich lichwiarzy (po wydaleniu Żydów na początku XIV wieku z Francji to monarchia ściągała długi). Biedniejsze warstwy społeczeństwa wierzyły więc w poprawę swojego losu dzięki uczestnictwu w krucjacie.
Działania.
Krzyżowcy wyprawili się początkowo do Paryża, aby poprosić króla Filipa V o wsparcie i objęcie nad nimi przywództwa. Król jednak nawet nie zgodził się na przyjęcie delegacji chłopów. Zawiedzione masy uderzyły wówczas na zamek Châtelet i uwolniły tamtejszych więźniów. Następnie uczestnicy wyprawy skierowali się na południowy zachód, do Akwitanii, skąd udali się na południe ku granicy Aragonii.
W czasie marszu pomiędzy majem a drugą połową czerwca pastuszkowie przeszli szlak od Santes, przez Cahors, Albi i Tuluzę do Verdun. Wszędzie tam dokonywali pogromów Żydów, atakowali zamki, napadali na królewskich urzędników, duchownych, a nawet trędowatych. Sytuacji w zachodniej Francji przyglądał się z niepokojem papież Jan XXII, przebywający w swoich dobrach w Awinionie. Gdy masy chłopskie znalazły się pod Tuluzą (12 czerwca), papież nakazał powstrzymanie dalszej wędrówki „krzyżowców”, czego nie udało się przeprowadzić. Jednocześnie zakaz wejścia do swojej domeny nałożył na pastuszków król Aragonii Jakub II Sprawiedliwy.
Oficjalne rozkazy władców nie były jednak w stanie powstrzymać zrewoltowanych chłopów, którzy wdarli się do Aragonii w lipcu 1320 roku. Wówczas Jakub II wziął w osobistą opiekę Żydów i nakazał swoim urzędnikom, aby w jego imieniu zapewnili im bezpieczeństwo. Mimo to doszło do ataku na twierdzę Jaca (obecnie w granicach Francji) oraz do szczególnie dużego pogromu Żydów w Montclús, gdzie zamordowano 300 osób. Zirytowany działaniem chłopów król wysłał do spacyfikowania chłopów swojego młodszego syna, ks. Alfonsa. Ten ostatni kazał powiesić czterdziestu krzyżowców w miejscowości Huesca, a także odpowiedzialnych za wygnanie Żydów z Tudeli i Pampeluny.
Po rozprawieniu się z radykalnymi przywódcami zapał pozostałych do walki z niewiernymi wygasł i chłopi rozpierzchli się.
Skutki.
Krucjata nigdy nie dotarła do celu i nie wypełniła swojego zadania. Uczestnicy zrywu ostatecznie stali się buntownikami przeciwko władzy królewskiej oraz antysemitami. Wiązało się to z faktem, że Żydzi posiadali odmienne prawa i byli otoczeni królewską opieką.
Po wygaśnięciu buntu król Filip V nakazał ukarać grzywną gminy, w których doszło do antysemickich wystąpień. W rezultacie w 1321 roku doszło do buntu mieszczan w karanych gminach i do ponownych wystąpień przeciwko Żydom.

</doc>
<doc id="3006485" url="https://pl.wikipedia.org/wiki?curid=3006485" title="Marieke Westerhof">
Marieke Westerhof

Marieke Aleida Westerhof (ur. 14 sierpnia 1974), holenderska wioślarka. Srebrna medalistka olimpijska z Sydney.
Zawody w 2000 były jej drugimi igrzyskami olimpijskimi, debiutowała w 1996. W Sydney medal zdobyła w ósemce. Brała udział w kilku edycjach mistrzostw świata. W 1995 była brązową medalistką w ósemce.

</doc>
<doc id="3006490" url="https://pl.wikipedia.org/wiki?curid=3006490" title="Fidżi na Letnich Igrzyskach Olimpijskich 1988">
Fidżi na Letnich Igrzyskach Olimpijskich 1988

Fidżi na Letnich Igrzyskach Olimpijskich 1988 reprezentowało 31 sportowców w 5 dyscyplinach. Był to siódmy start reprezentacji Fidżi na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni

</doc>
<doc id="3006491" url="https://pl.wikipedia.org/wiki?curid=3006491" title="Marcel Winkel">
Marcel Winkel

Marcel Winkel (ur. 1965) – holenderski brydżysta.
Wyniki Brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3006493" url="https://pl.wikipedia.org/wiki?curid=3006493" title="Odrzucenie spadku">
Odrzucenie spadku

Odrzucenie spadku – czynność prawna regulowana przepisami kodeksu cywilnego polegająca na oświadczeniu spadkobiercy o odrzuceniu praw i obowiązków wchodzących w skład spadku przed sądem lub notariuszem. Odrzucenie spadku ma miejsce najczęściej w przypadku, gdy długi wchodzące w skład spadku przewyższają wartość jego majątku. Odrzucenia spadku można dokonać wyłącznie po śmierci spadkodawcy, stąd nie należy mylić tej czynności ze zrzeczeniem się dziedziczenia.
Osoby.
Odrzucić spadek może każdy podmiot prawa powołany do spadku:
Spadkobierca, który jest powołany do spadku zarówno z mocy testamentu, jak i z mocy ustawy może spadek odrzucić jako spadkobierca testamentowy, a przyjąć spadek jako spadkobierca ustawowy.
Skarb Państwa ani gmina nie mogą odrzucić spadku, który im przypadł z mocy ustawy.
Terminy.
Oświadczenie o odrzuceniu spadku musi być złożone w ciągu 6 miesięcy od dnia, w którym spadkobierca dowiedział się o tytule swego powołania do spadku. W przypadku osoby niemającej zdolności do czynności prawnych, sześciomiesięczny termin zaczyna biec od momentu, gdy o powołaniu jej do spadku dowiedział się jej przedstawiciel ustawowy.
Niezłożenie odrzucenia spadku w powyższym terminie jest tożsame z przyjęciem spadku z dobrodziejstwem inwentarza.
Odstępstwem od reguły przyjęcia spadku wprost w razie braku oświadczenia przed 18 października 2015 miało miejsce gdy:
Spadkobierca, który nie złożył oświadczenia od odrzuceniu (ani o przyjęciu) spadku w terminie, z powodu groźby lub wprowadzenia w błąd, może przed sądem uchylić się od skutków prawnych niezachowania terminu.
Forma.
Oświadczenie o odrzuceniu spadku składa się przed sądem lub przed notariuszem w formie ustnej lub pisemnej z podpisem urzędowo poświadczonym. Oświadczenie takie może być złożone przez pełnomocnika; pełnomocnictwo to powinno być pisemne z podpisem urzędowo poświadczonym.
Oświadczenie o odrzuceniu spadku złożone pod jakimś warunkiem lub z zastrzeżeniem terminu jest uznawane za nieważne.
Osoba niemająca zdolności do czynności prawnych (np. małoletnia lub ubezwłasnowolniona) oświadczenie o odrzuceniu spadku składa przez swego przedstawiciela ustawowego, a odrzucenie spadku w takiej sytuacji orzeka sąd.
Oświadczenie o odrzuceniu spadku powinno zawierać:
Do oświadczenia powinien zostać dołączony także odpis aktu zgonu lub prawomocne orzeczenie sądowe o uznaniu spadkodawcy za zmarłego albo o stwierdzeniu zgonu, o ile takowy dokument nie został złożony wcześniej.
Skutki prawne.
Spadkobierca, który spadek odrzucił, zostaje wyłączony z dziedziczenia, tak jakby nie dożył otwarcia spadku. Implikuje to, że w miejsce odrzucającego spadek, wchodzą jego spadkobiercy ustawowi. W przypadku odrzucenia spadku przez wszystkich spadkobierców z I linii dziedziczenia, w ich miejsce wchodzą spadkobiercy z II linii dziedziczenia itd.
Odrzucenie spadku może mieć wpływ na sposób powołania do spadku mający miejsce w danej sprawie. Spadkobierca odrzucający spadek jest traktowany jest jako osoba, która nie dożyła otwarcia spadku. W przypadku pozostawienia przez spadkobiercę testamentu powinno dojść do dziedziczenia testamentowego co do całości lub części spadku. Dziedziczenie ustawowe co do całości lub części spadku ma miejsce dopiero w sytuacji, w której którakolwiek z osób powołanych do spadku na podstawie testamentu, nie chce lub nie może być spadkobiercą.
Uchylenie skutków prawnych.
Odrzucenie spadku jest nieodwoływalne.
Uchylenie skutków prawnych jest możliwe jedynie z wyjątkiem szczególnych przypadków, do których należą:

</doc>
<doc id="3006494" url="https://pl.wikipedia.org/wiki?curid=3006494" title="Liberia na Letnich Igrzyskach Olimpijskich 1972">
Liberia na Letnich Igrzyskach Olimpijskich 1972

Liberię na Letnich Igrzyskach Olimpijskich 1972 reprezentowało 5 sportowców.

</doc>
<doc id="3006495" url="https://pl.wikipedia.org/wiki?curid=3006495" title="Willa w Dębicy">
Willa w Dębicy

Willa w Dębicy – zabytkowa willa w Dębicy przy ul. Skłodowskiej-Curie. Wybudowana w 1912 r. w stylu neogotyckim.

</doc>
<doc id="3006496" url="https://pl.wikipedia.org/wiki?curid=3006496" title="Łomnicka Szczerbinka">
Łomnicka Szczerbinka

Łomnicka Szczerbinka (słow. "Lomnická štrbinka") – wąska przełęcz w górnym fragmencie południowej grani Łomnicy w słowackiej części Tatr Wysokich. Oddziela od siebie kopułę szczytową Łomnicy na północy i Łomnickiego Kopiniaczka na południu. Od Łomnickiej Szczerbinki na północ grań wznosi się bardzo stromo do głównego wierzchołka masywu.
Przełęcz jest wyłączona z ruchu turystycznego. Z zachodnich stoków Łomnickiej Szczerbinki opada 100-metrowy Komin Petrika, kończący się w okolicy Trawnika pod Żółtymi Plamami. Jego dolny fragment oddziela od siebie wielkie Żółte Plamy w ścianie Łomnickiego Kopiniaczka od Różowych Plam – innej charakterystycznej formacji w zachodniej ścianie Łomnicy. Poniżej Trawnika pod Żółtymi Plamami, w linii Komina Petrika, znajduje się Komin Sawickiego. Nazwy tych kominów upamiętniają Vladimíra Petríka i Jana Sawickiego, którzy pokonali je jako pierwsi. Najdogodniejsza droga dla taterników na Łomnicką Szczerbinkę prowadzi od wschodu z południowych stoków Łomnicy, możliwe jest też wejście na przełęcz z przeciwnej strony ze Żlebu Téryego przez Trawnik pod Żółtymi Plamami i Komin Petrika.
Pierwsze wejścia (przy wejściu granią):

</doc>
<doc id="3006497" url="https://pl.wikipedia.org/wiki?curid=3006497" title="Liberia na Letnich Igrzyskach Olimpijskich 1984">
Liberia na Letnich Igrzyskach Olimpijskich 1984

Liberię na Letnich Igrzyskach Olimpijskich 1984 reprezentowało 7 sportowców.

</doc>
<doc id="3006498" url="https://pl.wikipedia.org/wiki?curid=3006498" title="Lomnická štrbinka">
Lomnická štrbinka



</doc>
<doc id="3006499" url="https://pl.wikipedia.org/wiki?curid=3006499" title="Earth System Grid Federation">
Earth System Grid Federation

Earth System Grid Federation (ESGF) - światowy system dystrybucji danych klimatycznych, głównie z modeli klimatu.
ESGF zajmuje się dystrybucją wyników z modeli klimatu. Pierwsze wersje systemu Eart System Grid były secentralizowane i służyły do dystrybucji danych z modeli wchodzących w skład CMIP3, które używano do raportu Czwarty Raport Międzyrządowego Zespołu do spraw Zmian Klimatu. Wersja z lat 2007-2013 służy do dystrybucji danych związanych w Piątym Raportem IPCC, w szczególności danych z projektu Coupled model intercomparison project.
Głównym motorem portalu jest wymaganie Międzyrządowego Zespołu do spraw Zmian Klimatu, żeby wyniki z modeli klimatu były ogólnie dostępne. Wersja portalu z lat 2007-2013 pozwala na zdecentralizowaną dystrybucję danych meteorologicznych poprzez kilkanaście centrów dystrybucji na całym świecie. System jest rozdzielony na "gateways" i "data nodes". Obecnie (2013) jest kilka "gateways" oraz kilkanaście centrów danych ("data nodes"). System umożliwia przeszukiwanie danych z wielu projektów klimatycznych, m.in. projektu CMIP5 (Coupled Model Intercomparison Project 5), który stanowi trzon Piątego Raportu IPCC. System pozwala na bezpośrednie pobieranie danych, dostępu do danych o danych, np. opisu modeli, opisu zmiennych.
Filmy instruktażowe dostępne na youtube oraz na portalu ESGF; identyczne filmy instruktażowe dostępne są także z portalu ESGF.
Jednym z ważnych elementów system jest też informacja o publikacjach.
System ESGF opracowany jest przez zespół programistów kierowanych przez Deana Williamsa, a uczestniczy w nim Polka Renata McCoy.

</doc>
<doc id="3006500" url="https://pl.wikipedia.org/wiki?curid=3006500" title="Liberia na Letnich Igrzyskach Olimpijskich 1988">
Liberia na Letnich Igrzyskach Olimpijskich 1988

Liberię na Letnich Igrzyskach Olimpijskich 1988 reprezentowało 5 sportowców.

</doc>
<doc id="3006501" url="https://pl.wikipedia.org/wiki?curid=3006501" title="Humuya">
Humuya

Humuya – gmina ("municipio") w środkowym Hondurasie, w departamencie Comayagua. W 2010 roku zamieszkana była przez ok. 1,4 tys. mieszkańców. Siedzibą administracyjną jest Humuya.
Położenie.
Gmina położona jest w południowej części departamentu. Graniczy z 4 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3006505" url="https://pl.wikipedia.org/wiki?curid=3006505" title="Mali na Letnich Igrzyskach Olimpijskich 1972">
Mali na Letnich Igrzyskach Olimpijskich 1972

Mali na Letnich Igrzyskach Olimpijskich 1972 reprezentowało 3 zawodników (wyłącznie mężczyzn). 
Był to 3. start reprezentacji Mali na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni

</doc>
<doc id="3006506" url="https://pl.wikipedia.org/wiki?curid=3006506" title="Budzisko">
Budzisko

2 miejscowości w Polsce:

</doc>
<doc id="3006508" url="https://pl.wikipedia.org/wiki?curid=3006508" title="La Libertad (Comayagua)">
La Libertad (Comayagua)

La Libertad – gmina ("municipio") w środkowym Hondurasie, w departamencie Comayagua. W 2010 roku zamieszkana była przez ok. 21,3 tys. mieszkańców. Siedzibą administracyjną jest La Libertad.
Położenie.
Gmina położona jest w środkowej części departamentu. Graniczy z 10 gminami:
Demografia.
Według danych honduraskiego Narodowego Instytutu Statystycznego na rok 2010 struktura wiekowa i płciowa ludności w gminie przedstawiała się następująco:

</doc>
<doc id="3006510" url="https://pl.wikipedia.org/wiki?curid=3006510" title="Claviger devillei">
Claviger devillei



</doc>
<doc id="3006511" url="https://pl.wikipedia.org/wiki?curid=3006511" title="Claviger foveolatus">
Claviger foveolatus



</doc>
<doc id="3006512" url="https://pl.wikipedia.org/wiki?curid=3006512" title="Nowa Żubrówka">
Nowa Żubrówka



</doc>
<doc id="3006513" url="https://pl.wikipedia.org/wiki?curid=3006513" title="Language, Truth and Logic">
Language, Truth and Logic

Language, Truth and Logic – pierwsza praca Alfreda Julesa Ayera opublikowana w 1936 roku (Ayer miał wówczas 26 lat). 
Jest ona, w dużej mierze, prezentacją w języku angielskim głównych myśli Koła Wiedeńskiego i neopozytywizmu, dostępną do tego czasu przede wszystkim w języku niemieckim. Składa się z ośmiu rozdziałów. Ayer definiuje, wyjaśnia i broni w niej zasady weryfikacji. Rozwija także pogląd o bezsensowności poznawczej sądów metafizycznych. Podobne wnioski formułuje w stosunku do sądów etycznych, co przynosi mu miano prekursora emotywizmu. 
Zasada weryfikacji.
Według Ayera zdanie ma znaczenie ("meaning") tylko wtedy, gdy jest analityczne (wtedy jest koniecznie prawdziwe), lub w przypadku gdy jest możliwe do zweryfikowania. Zdania typu pierwszego to te, które są formułowane w matematyce i logice. Zdaniem Ayera są one tylko „zapisem naszych sposobów używania symboli w pewien sposób”. 
Zdania typu drugiego to te, których zadaniem jest mówienie czegoś o świecie i zdawaniem relacji z pewnych faktów. Ayer czyni dwa rozróżnienia weryfikacji: na teoretyczną i praktyczną oraz silną i mocną. 
Weryfikacja praktyczna polega na realnym rozpoznaniu, w danej sytuacji doświadczalnej, czy rozpatrywany sąd jest prawdziwy czy nie. Istnieją jednak sądy, których zweryfikować doświadczalnie w danym momencie nie można (np. że istnieje życie poza Ziemią), ale co do zasady jest możliwość podjęcia odpowiednich kroków by to sprawdzić i być może kiedyś tak się stanie. Istnieją jednak sądy, które nie spełniają zasady weryfikacji i przez to ich „nieweryfikowalność” nie jest przygodna, lecz na stałe w nie wpisana. Ayer przywołuje, jako przykład, cytat z F. H. Bradleya: „Absolut mimo że stały, zawiera się w ewolucji i postępie”. 
Rozróżnienie „silnego” i „słabego” rodzaju weryfikacji polega na stwierdzeniu, na ile dany sąd jest konkluzywny. Zdanie „Pierwsza litera tego artykułu to L” może być zweryfikowane, jeśli przeczyta się pierwszą literę hasła. Istnieją jednak sądy, które – z powodu swojej konstrukcji – nie są możliwe do zweryfikowania w takim rozumieniu. Na przykład „arszenik to trucizna”, „wszyscy ludzie są śmiertelni”, „ciało zwiększa objętość wraz ze wzrostem temperatury”. Aby wykazać konkluzywną prawdziwość ostatniego zdania, trzeba byłoby wykazać, że wszystkie ciała zwiększają objętość gdy są podgrzewane. Tego jednak nie można zrobić. „Słaba” weryfikacja więc to taka, która wyznacza prawdopodobieństwo hipotezy (z każdym kolejnym potwierdzeniem jednostkowym prawdopodobieństwo rośnie), a nie jej ostateczne potwierdzenie. 
Bezsensowność sądów etycznych.
Według Ayera sądy etyczne pozbawione są wartości faktualnej, niepodobna ich bowiem zweryfikować. Istnieją co prawda poglądy, które wiążą terminy etyczne z empirią, takie jak subiektywizm etyczny („jeśli ktoś mówi, że czyn jest dobry, oznacza to, że go aprobuje”) jak i utylitaryzm („to jest dobre, co jest powoduje lepszy bilans zysków i strat”). Stanowisko pierwsze Ayer odrzuca, ponieważ „człowiek, który przyznaje, że czasami aprobuje rzeczy, które są złe lub niewłaściwe nie jest ze sobą w sprzeczności”, zaś drugie gdyż „sądzimy, że nie jest wewnętrznie sprzecznym mówić, że czasami źle jest wykonywać czynność, która faktycznie lub możliwie przyczynia się do największego szczęścia, lub najlepszego bilansu pomiędzy przyjemnością i bólem (...)”. Dla Ayera sądy etyczne w rodzaju „kradzież pieniędzy jest zła” są tylko wyrażeniem uczuć w stosunku do danego czynu, a nie faktycznego sądu (a więc nawet nie sądu o uczuciach!). Zdaniem Ayera zdanie takie można równie dobrze przedstawić w formie „Kradzież pieniędzy!!” lub za pomocą specjalnego tembru głosu i wszystkie będą miały tę samą funkcję – emotywną. W tym sensie niemożliwym jest stworzenie etyki jako dziedziny badań nad prawdziwym systemem moralnym (etyki normatywnej). Możliwa jest tylko etyka deskryptywna lub kazuistyczna, wskazująca jak kształtują się systemy etyczne w różnych społeczeństwach, czym zajmuje się na przykład socjologia moralności.
Wydania.
Do roku 2002 ukazało się 12 wydań dzieła, w tym:

</doc>
<doc id="3006515" url="https://pl.wikipedia.org/wiki?curid=3006515" title="Mera Joota Hai Japani">
Mera Joota Hai Japani

Mera Joota Hai Japani (hindi मेरा जूता है जापानी; tłum. pol. "Moje buty są japońskie") – piosenka z indyjskiego filmu w języku hindi "Shree 420" (1955).
Tekst utworu napisali Sailendra i Hasrat Jaipuri, muzykę skomponowali Shankar i Jaikishen, natomiast głos podłożył Mukesh. Na ekranie wykonywał ją Raj Kapoor.
Piosenka odwołuje się do indyjskiego patriotyzmu. Wskazuje się, że w znacznym stopniu przyczyniła się do wpojenia Indusom "poczucia państwowości". Do dziś jest cytowana w rozmaitych tekstach jako przykład miłości do ojczyzny. Jest zestawiana z "Vande Mataram" i "Jana Gana Mana" i określana jako najpopularniejsza indyjska piosenka. Pojawiała się w wielu późniejszych obrazach kojarzonych z Bollywood (jeden z nowszych to choćby "Chori, Chori", 2003), stała się wzorem dla licznych twórców piosenek filmowych. Zostały z niej zaczerpnięte tytuły filmów "Phir Bhi Dil Hai Hindustani" w reżyserii Aziza Mirzy (2000) oraz "Mera Joota Hai Japani", nawiązuje doń jedna z piosenek z filmu "Pardes" (1997). Refren utworu wykorzystał Salman Rushdie w "Szatańskich wersetach" oraz, w sparafrazowanej formie, Indra Sinha w "Nomadach Cyberprzestrzeni". Odwołania do tej piosenki można też znaleźć w "Mississippi Masala" w reżyserii Miry Nair (1991) .
Zyskała ogromną popularność nie tylko w Indiach, ale też w znacznej części Afryki, Bliskiego Wschodu oraz w ZSRR czy Turcji. Odwołuje się do przyjaźni indyjsko-radzieckiej, do dziś wykonywana w Rosji, grywana między innymi w moskiewskich restauracjach. Pamiętana też ciągle w Uzbekistanie oraz Kazachstanie. Została odegrana podczas oficjalnego bankietu wydanego w czasie wizyty prezydenta Turkmenistanu Gurbanguly Berdimuhamedowa w Indiach.

</doc>
<doc id="3006516" url="https://pl.wikipedia.org/wiki?curid=3006516" title="Mali na Letnich Igrzyskach Olimpijskich 1980">
Mali na Letnich Igrzyskach Olimpijskich 1980

Mali na Letnich Igrzyskach Olimpijskich 1980 reprezentowało 7 zawodników. 
Był to 4. start reprezentacji Mali na letnich igrzyskach olimpijskich.
Skład kadry.
Boks.
Mężczyźni
Judo.
Mężczyźni
Lekkoatletyka.
Mężczyźni

</doc>
