<doc id="3038764" url="https://pl.wikipedia.org/wiki?curid=3038764" title="Bolszerieck">
Bolszerieck

Bolszerieck (ros. "Большерецк") – nazwa historycznej (nieistniejącej już) osady w Rosji, położonej w południowo-zachodniej części półwyspu Kamczatka w sąsiedztwie jednego z pierwszych, wybudowanych nad rzeką Bolszaja ostrogów (warowni) na tym półwyspie – Bolszerieckiego Ostroga, na terenie obecnego rejonu ust´-bolszerieckiego
Rosyjskie osadnictwo w rejonie ust´-bolszerieckim datuje się od początków XVIII wieku. 6 sierpnia 1703 kamczacki urzędnik i żołnierz Michajło Zinowiew wysłał z Ostroga Wierchnie-Kamczackiego piętnastu żołnierzy w celu wybudowania nowego ostroga nad rzeką Bolszaja. Bolszerieckij Ostrog ("Большерецкий острог") założony został w sąsiedztwie ujścia rzek Golcowka i Płotnikowa do rzeki Bolszaja (która umownie powyżej tego miejsca nosi nazwę Bystraja). W ten sposób założony w 1703 (według innych źródeł – w roku następnym) roku Ostróg Bolszeriecki stał się przyczółkiem rosyjskich posiadłości w południowo-zachodniej Kamczatce.
Z trzech fortów Kamczatki (Wierchnie-Kamczckiego, założonego przez Atłasowa w roku 1698, oraz zbudowanych w 1703 Niżnie-Kamczackiego i Bolszerieckiego) to ten ostatni był stosunkowo najlżej ufortyfikowany, prawdopodobnie z powodu przypuszczenia, że okoliczni rdzenni mieszkańcy – Itelmeni i „Bliskokurylcy” są i pozostaną pokojowo nastawieni wobec Rosjan. Warto jednak zaznaczyć, że owo „pokojowe nastawienie” mogło być również skutkiem faktu, iż w kozackich ostrogach na Kamczatce, oprócz uzbrojonej załogi, przebywali stale tzw. „”, czyli po prostu zakładnicy spośród ludności miejscowej. Mieli oni oddane do swego użytku pomieszczenia mieszkalne i gospodarcze („anbar” albo „ambar”, czyli spichlerz, czy też magazyn na suszoną rybę – jukołę) i byli swoistą gwarancją bezpieczeństwa europejskich osadników.
Pomimo jednak tej „gwarancji”, w nocy z 6 na 7 czerwca 1706 roku Kamczadałowie działający na zlecenie Dmitrija Jarygina spalili ostróg Bolszerieckij i wymordowali całą jego obsadę. Ślady pożaru zachowały się do dziś w postaci warstwy czarnego popiołu znajdującej się na głębokości około 20-22 centymetrów poniżej poziomu gruntu na całym obszarze dawnego ostroga. Bunt Kamczadałów wywołany był nałożeniem na nich dodatkowej daniny, tzw. „czaszczyny”, przekraczającej trzy- lub nawet ponad-czterokrotnie poziom danin wnoszonych do tej pory („jasak” – danina w naturze: w futrach i skórach); „czaszczyna” powodowała nadzwyczajne bogacenie się urzędników zbierających podatki, co wywoływało sprzeciw rdzennych mieszkańców w całym bolszerieckim rejonie. Zbyt szczupła obsada miejscowych ostrogów spowodowała jednak, że brak było możliwości skutecznego egzekwowania narzuconych przez państwo przepisów od miejscowej ludności, co w rezultacie doprowadziło do znaczącego spadku ściągalności „jasaka” w całym regionie.
Siedliska wybudowane na wzniesieniach nie zalewanych podczas przyborów rzeki Bolszaja i jej licznych kanałów, odgałęzień i dopływów nazywane były „Bolszerieck” (co zanotował w 1727 Vitus Bering w swoich relacjach); w samej zaś twierdzy znajdowały się pomieszczenia administracyjne i urzędowe. Tak zwany „bolszerieckij prisud”, czyli obszar odpowiedzialności ostroga bolszerieckiego, rozciągał się nad rzeką Worowskaja, przez tundrę Ganalskaja do rzeki Awacza i Zatoki Awaczyńskiej na północy i wschodzie aż do Przylądka Łopatka na południu. Był to pierwszy podział Kamczatki na regiony administracyjne.
W celu odbudowania spalonego ostroga wysłano do Bolszeriecka kilkudziesięciu ludzi dopiero po pięciu latach, wiosną 1711. W kwietniu tego roku szturmem opanowali oni tamtejszy warowny obóz Kamaczadalów, który stał się – po otoczeniu go ziemnym wałem – zalążkiem nowego Ostroga Bolszerieckiego. 22 maja 1711 przed ufortyfikowanym nowym ostrogiem pojawiła się duża grupa Kamczadałów i Kurylców. Następnego dnia archimandryta Martinian odprawił nabożeństwo modlitewne dla Kozaków i błogosławił ich do walki. Po tym oblegani wyszli przed fortyfikacje, zaatakowali i pokonali oblegających Kamczadałów, którzy ponieśli straty tak wielkie, że – według późniejszych raportów – ich ciała długo zalegały w rzece Bolszaja. W walkach zginęło tylko trzech Rosjan, a kilku zostało rannych.
Po tym sukcesie Kozacy skierowali się ku Wyspom Kurylskim, na które przeprawili się na niewielkich łodziach i gdzie dotarli – jako pierwsi Rosjanie – jeszcze w tym samym roku. We wrześniu 1711 wrócili z tej wyprawy z powrotem do Bolszerieckiego Ostrogu. W 1713 wypłynęła z Bolszeriecka na Kuryle druga rosyjska wyprawa. W jednej z relacji napisano: „Od brzegu Kamczatki do najbliższej wyspy trzeba iść cały dzień pod żaglami, a do następnej – pół dnia wiosłować”.
W czerwcu 1723 dowodzenie Ostrogiem Bolszerieckim objął A. Popow; w tamtych czasach była to lekko ufortyfikowana drewniana reduta, otoczona parkanem. Jej załogę stanowiło czterdziestu Kozaków wyposażonych w dwie armaty. W zachodnim narożniku ostroga znajdował się spichlerz, pośrodku – pomieszczenie administracyjne, w części północnej zaś pomieszczenie gdzie przetrzymywano kamczackich zakładników, tzw. amanatów.
Jesienią 1727 do Bolszeriecka przybył Vitus Bering z dwoma statkami wyładowanymi zapasami niezbędnymi do przeprowadzenia ekspedycji badawczej Kamczatki. Zaopatrzenie to polecił przetransportować przez niemal cały półwysep (ponad osiemset kilometrów) łodziami po rzekach Bystraja i Kamczatka oraz – pomiędzy rzekami, zimą – przy pomocy psich zaprzęgów na saniach, przy czym łodzie te, sanie i zaprzęgi polecił sprowadzić od mieszkańców okolicznych osad. Transport ten wykorzystany został także do przewiezienia – oprócz ładunku – także samego Vitusa Beringa i jego podkomendnych. Ekspedycja ta spowodowała ogromne niezadowolenie mieszkańców: w trudnych zimowych miesiącach pozbawieni zostali możliwości wykorzystywania swoich środków transportu do własnych potrzeb, a w dodatku nie otrzymali za swoją pracę żadnego wynagrodzenia.
W 1737 roku Martin Spangberg wysłał na Kamczatkę statek „Fortuna”. Statek przezimował w pobliżu Bolszeriecka, w przystani u ujścia rzeki Bolszaja, a rok później Spanberg poprowadził wyprawę do Japonii, wzdłuż archipelagu Wysp Kurylskich. W połowie sierpnia Spanberg wrócił na zimowisko do Bolszeriecka; w tym czasie polecił wybudowanie jeszcze jednego statku (był to slup, który ochrzczono nazwą „Bolszerieck”) oraz latarni morskiej u ujścia rzeki Bolszaja.
Ostróg Bolszeriecki przez kilkadziesiąt pierwszych lat swego istnienia był ośrodkiem administracyjnym Kamczatki i siedzibą jej gubernatora. We wsi według zapisków miczmana P.A. Czaplina (członka załogi wyprawy Vitusa Beringa) w 1726 roku znajdowało się siedemnaście gospodarstw i kaplica. Według natomiast późniejszej relacji Stiepana Kraszeninnikowa (w „Opisie ziem Kamczatki” z 1756 roku), w roku 1737 znajdowała się tu – oprócz kaplicy – także karczma z gorzelnią; ten sam podróżnik wspomina później o cerkwi pod wezwaniem Mikołaja Cudotwórcy.
W 1740 nowy dowódca garnizonu kamczackiego, P. Koliesow, ustanowił Ostróg Bolszeriecki swoją siedzibą. W 1741 dowódca portu w Ochocku, António Manuel de Vieira wraz z Vitusem Beringiem zarządzili utworzenie w Bolszeriecku szkoły dla dwunastu uczniów.
We wrześniu 1768 jeden ze statków przybyłych z Ochocka przywlókł do Bolszeriecka ospę. Epidemia trwała prawie rok – do końca lipca 1769, zabijając w tym czasie tak wielu mieszkańców regionu, że w niektórych przysiółkach nikt nie został żywy, przez co bywały tam miejsca, gdzie ludzkie szczątki gniły bez pochówku.
Bolszerieck był także miejscem, dokąd zsyłano między innymi osoby zamieszane w zamachy i przewroty pałacowe. Pod koniec roku 1770 trafił tu Maurycy Beniowski. Zamieszkał u innego zesłańca, który przebywał w Bolszeriecku już osiem lat. 27 kwietnia 1771 Beniowski zorganizował bunt i wraz z blisko setką innych osób, głównie zesłańców (wśród których było też kilka kobiet), opanował wpierw Bolszerieck, a następnie port Czekawka, z którego udało mu się porwać galeotę „Św. Piotr i Paweł” (według źródeł rosyjskich "Swiatyj Piotr"). Statkiem tym buntownicy uciekli z Kamczatki, skąd Beniowski trafił m.in. do Japonii, a potem – przez Makau – do Francji.
Bolszerieck stracił znaczenie między innymi wskutek częstych powodzi rzek przepływających w pobliżu i ciągłych zmian ich koryta, co na przestrzeni lat skutkowało utrudnieniem dostępu do wsi łodziami z Morza Ochockiego. Rządzący Kamczatką od 1773 roku generał Magnus Karl von Bem planował przeniesienie centrum administracyjnego z Bolszeriecka do miejscowości Tigil; ostatecznie jednak nowy rosyjski dowódca (urzędujący na Kamczatce od 1780), Franc Rejneke (Reinecke), realizując polecenia płynące od jego przełożonych z Jakucka, postanowił w roku 1785 przenieść swą siedzibę z Ostroga Bolszerieckiego do Niżniekamczacka, co stało się początkiem upadku Bolszeriecka. W 1926 stracił on znaczenie nawet jako ośrodek rejonowy (niższego rzędu), kiedy założony w 1910 roku dwadzieścia kilometrów od wsi posterunek pocztowo-telegraficzny Ust´-Bolszerieck przekształcił się w osadę, do której przeniesiono władze rejonowe i stał się centrum nowego rejonu ust´-bolszerieckiego. Wieś Bolszerieck przetrwała do końca lat 20. XX wieku, kiedy jej mieszkańcy zdecydowali się przeprowadzić się w bardziej dogodne miejsce, kilka kilometrów na północny wschód. Utworzona tam przez nich w latach 1928–1930 osada nosi dziś nazwę Kawalierskoje (jej współrzędne geograficzne to ). Ze względu na fakt, że przez ostatnie trzysta lat zaszły istotne zmiany w przebiegu rzek regionu ust´-bolszerieckiego, punkty orientacyjne miejsca pierwszego osiedlenia się Rosjan na tym terytorium również uległy zmianie. Obecnie usytuowanie tej dawnej osady można znaleźć na prawym północnym brzegu rzeki Golcowka (części dawnego łożyska rzeki Bolszaja; używa się też innej nazwy tej części łożyska rzeki, nadanej po przeniesieniu się głównego koryta do innych kanałów położonych bardziej na lewo: kanał Manakowa) około jednego kilometra powyżej jej ujścia, między wpadającymi z prawej strony do rzeki Golcowka strumieniami Paranczinowskim, Mostowym i niewielkim kanałem Popieriecznaja.

</doc>
<doc id="3038766" url="https://pl.wikipedia.org/wiki?curid=3038766" title="Christer Löfqvist">
Christer Löfqvist

Christer Löfqvist (ur. 4 czerwca 1944 w Visby, zm. 1 lutego 1978) – szwedzki żużlowiec, ojciec Dennisa Löfqvista – również żużlowca.
Złoty medalista młodzieżowych indywidualnych mistrzostw Szwecji (Eskilstuna 1967). Brązowy medalista indywidualnych mistrzostw Szwecji (Vetlanda 1976). Dwukrotny medalista mistrzostw Szwecji par klubowych: złoty (1971) oraz srebrny (1975). 
Wielokrotny reprezentant Szwecji na arenie międzynarodowej. Dwukrotny medalista drużynowych mistrzostw świata: srebrny (Chorzów 1974) oraz brązowy (Londyn 1976). Dwukrotny uczestnik finałów światowych indywidualnych mistrzostw świata (Londyn 1972 – IV miejsce, Göteborg 1974 – IX miejsce). 
W lidze szwedzkiej startował w barwach klubów Bysarna Visby (1967–1975) oraz Njudungarna Vetlanda (1976), natomiast w brytyjskiej – West Ham Hammers (1970–1971), Poole Pirates (1972–1973) i Hackney Hawks (1975).
Zmarł z powodu choroby nowotworowej układu nerwowego.
Od 1979 r. rozgrywany jest memoriał pamięci Christera Löfqvista.

</doc>
<doc id="3038767" url="https://pl.wikipedia.org/wiki?curid=3038767" title="Christer Lofqvist">
Christer Lofqvist



</doc>
<doc id="3038769" url="https://pl.wikipedia.org/wiki?curid=3038769" title="Nejlos">
Nejlos

Nejlos, Nil (gr. "Νεῖλος") – bóstwo hellenistyczne, personifikacja rzeki Nil. Zazwyczaj uważany za syna Okeanosa i Tetydy, ale według innych wersji również Kronosa lub Zeusa.
Włączany niekiedy do mitu o Io, której syn Epafos miał poślubić córkę Nejlosa, Memfis. Ich córka Libia została matką Belosa i Agenora. W tradycji euhemerystycznej, reprezentowanej m.in. przez Diodora, Nejlos był legendarnym władcą Egiptu, który użyźnił kraj przeprowadzając liczne prace irygacyjne.

</doc>
<doc id="3038770" url="https://pl.wikipedia.org/wiki?curid=3038770" title="Natron (jezioro)">
Natron (jezioro)

Natron – słone jezioro położone w północnej Tanzanii w pobliżu granicy z Kenią. Powierzchnia uzależniona od poziomu wody, który ulega dużym wahaniom spowodowanym parowaniem i nieregularnym zasilaniem w wodę opadową. Cofająca się woda odsłania mieszaninę soli i minerału o nazwie natron, od którego pochodzi nazwa jeziora. Temperatura wody potrafi osiągnąć 41°C, a pH dochodzi do 10,5. Jezioro osiąga maksymalną powierzchnię 850 km² i głębokość 50 cm.
W 2006 jezioro zyskało zainteresowanie Tata Chemical Industries i rządu Tanzanii pod kątem wydobycia węglanu sodu z jeziora, co zostało wskazane jako potencjalne zagrożenie dla gniazdujących tam ptaków. Mimo kampanii „Think Pink”, zorganizowanej przez BirdLife International nie udało się zatrzymać planów wydobycia. Według badania z 2014, koszty inwestycji, ochrony lokalnej przyrody oraz ceny węglanu sodu czynią potencjalne wydobycie nieopłacalnym.
Woda jest silnie zasolona – miejscami stężenie chloru osiąga 6500 mg/litr. Okolice Natron porasta sucha roślinność zdominowana przez niewielkie akacje. Znajduje się w odizolowanym miejscu; Europejczycy dotarli do niego dopiero 1954.
Jezioro jest ważną ostoją flamingów małych ("Phoeniconaias minor") – co roku gniazduje w jego obrębie 1,5–2,5 miliona tych ptaków. Ze względu na wysokie zasolenie i zasadowość wody w jeziorze jest w stanie przetrwać w nim niewiele organizmów. Wyjątkiem są m.in. sinice "Spirulina" i cyjanobakterie, które flamingi filtrują z wody jeziora.
Ze względu na zawartość węglanu sodu w wodzie w okolicy jeziora można znaleźć dobrze zakonserwowane truchła zwierząt. Stały się one obiektem serii fotografii Nicka Brandta; autor opublikował je w albumie "Across the Ravaged Land" (Abrams Books, 2013). W przeciwieństwie do rozpowszechnionych w internecie opinii, zwierzęta te nie umarły w pozycjach uwiecznionych na zdjęciach; ich ułożenie zostało zaaranżowane przez fotografa.

</doc>
<doc id="3038775" url="https://pl.wikipedia.org/wiki?curid=3038775" title="Rakuten Japan Open Tennis Championships 2013">
Rakuten Japan Open Tennis Championships 2013

Rakuten Japan Open Tennis Championships 2013 – tenisowy turniej ATP z cyklu Rakuten Japan Open Tennis Championships rozgrywany w dniach 30 września–6 października 2013 roku w Tokio na kortach twardych o puli nagród 1 297 000 dolarów amerykańskich.

</doc>
<doc id="3038786" url="https://pl.wikipedia.org/wiki?curid=3038786" title="Yūichi Sugita">
Yūichi Sugita

 – japoński tenisista, reprezentant kraju w Pucharze Davisa, olimpijczyk z Rio de Janeiro (2016).
Kariera tenisowa.
Sugita jako zawodowy tenisista wielokrotnie wygrywał turnieje rangi ITF Men's Circuit i ATP Challenger Tour. W lipcu 2017 wygrał po raz pierwszy zawody o randze ATP World Tour, w Antalyi. Japończyk stał się pierwszym tenisistą ze swojego kraju, który w erze open triumfował na podłożu trawiastym w rozgrywkach głównego cyklu.
Od 2007 roku reprezentuje Japonię w Pucharze Davisa.
We wrześniu 2014 roku Sugita zdobył 3 brązowe medale igrzysk azjatyckich w Inczonie, w konkurencjach gry pojedynczej, podwójnej i drużynowej.
W 2016 zagrał w turnieju singlowym igrzysk olimpijskich w Rio de Janeiro, dochodząc do 2. rundy.
W rankingu singlowym Sugita najwyżej był na 36. miejscu (9 października 2017), a w klasyfikacji deblowej na 363. pozycji (25 sierpnia 2014).

</doc>
<doc id="3038788" url="https://pl.wikipedia.org/wiki?curid=3038788" title="Yuichi Sugita">
Yuichi Sugita



</doc>
<doc id="3038791" url="https://pl.wikipedia.org/wiki?curid=3038791" title="Ostróg Bolszeriecki">
Ostróg Bolszeriecki



</doc>
<doc id="3038800" url="https://pl.wikipedia.org/wiki?curid=3038800" title="Buskalina">
Buskalina

Buskalina – organiczny związek chemiczny z grupy psychodelicznych fenyloetyloamin, analog meskaliny. Zsyntezowana po raz pierwszy przez Alexandra Shulgina, opisana w PiHKAL z minimalnym dawkowaniem 150 mg oraz dokładnie nieokreślonym czasem trwania efektów (według Shulgina „kilka godzin”). Butamina nie wywołuje typowych efektów psychodelicznych czy psychoaktywnych, może jednak powodować lekką arytmię serca oraz biegunkę.

</doc>
<doc id="3038803" url="https://pl.wikipedia.org/wiki?curid=3038803" title="Lingyun Zhiqin">
Lingyun Zhiqin

Lingyun Zhiqin (; kor. 령운지근 "Lyŏngun Chigŭn"; jap. "Reiun Shigon"; wiet. "Linh Vân Chí Cần", zm. IX wiek) – chiński mistrz chan ze szkoły guiyang.
Życiorys.
Pochodził z miasta Changxi w prowincji Ben (obecnie jest to miasto Xiapu na wybrzeżu w prowincji Fujian). Był uczniem i ostatecznie spadkobiercą Dharmy mistrza chan Guishana Lingyou. Osiągnął oświecenie po zobaczeniu rozkwitłego drzewa brzoskwini. Po tym doświadczeniu skomponował wiersz:
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3038809" url="https://pl.wikipedia.org/wiki?curid=3038809" title="Antonio Teutonico">
Antonio Teutonico

Antonio Teutonico (ur. 28 sierpnia 1874 w Sant'Elia a Pianisi, zm. 31 maja 1978) – włoski duchowny katolicki, biskup diecezjalny Aversy w latach 1936-1966.
Życiorys.
Święcenia kapłańskie otrzymał 11 lipca 1897 roku.
28 lipca 1936 papież Pius XI mianował go ordynariuszem diecezji Aversa. Sakry udzielił mu patriarcha Adeodato Giovanni Piazza OCD. Na emeryturę przeszedł 31 marca 1966 i otrzymał wówczas biskupią stolicę tytularną "Satafis".
Od śmierci w październiku 1970 francuskiego biskupa Patrice Flynna był najstarszym żyjącym katolickim hierarchą.

</doc>
<doc id="3038810" url="https://pl.wikipedia.org/wiki?curid=3038810" title="Joe Shaughnessy">
Joe Shaughnessy

Joe Shaughnessy (ur. 6 lipca 1992 w Galway) – irlandzki piłkarz występujący na pozycji obrońcy w St. Johnstone F.C.

</doc>
<doc id="3038813" url="https://pl.wikipedia.org/wiki?curid=3038813" title="Andrew Considine">
Andrew Considine

Andrew Considine (ur. 1 kwietnia 1987 r. w Aberdeen) – szkocki piłkarz występujący na pozycji obrońcy w Aberdeen F.C.

</doc>
<doc id="3038817" url="https://pl.wikipedia.org/wiki?curid=3038817" title="Wodnik andyjski">
Wodnik andyjski

Wodnik andyjski ("Rallus semiplumbeus") – gatunek średniej wielkości ptaka z rodziny chruścieli (Rallidae). Wyróżniono dwa podgatunki, z których jeden występuje endemicznie w Kolumbii i jest narażony na wyginięcie, a drugi – z Peru – wymarł.
Podgatunki.
Wyróżniono dwa podgatunki "R. semiplumbeus":
Morfologia.
Opis dotyczy podgatunku nominatywnego – wodnika kolumbijskiego. Długość ciała wynosi około 21,6 cm, w tym dzioba 4,3 cm i ogona 4,5 cm. Skrzydło mierzy około 11,1 cm. Wierzch głowy czarny. Boki głowy, broda, gardło i pierś szaroniebieskie. Wierzch ciała pokrywają rudobrązowe pióra z czarnym pasem biegnącym przez ich środek. Dziób czerwony, na końcu i wzdłuż górnej krawędzi czarny. Pokrywy podogonowe w czarno-białe pasy. Nogi i stopy czerwone.
Występowanie.
Całkowity zasięg występowania wodnika kolumbijskiego (EOO – "Extent of Occurrence") szacowany jest na 11 200 km², jednak ze względu na plamowe występowanie, obszar rzeczywiście zajmowany przez gatunek jest znacznie mniejszy – około 730 km². Podgatunek znany jedynie z kilku niezbyt od siebie odległych siedlisk w Kolumbii, w okolicach Bogoty. Spotykany jest na podmokłych obszarach trawiastych (sawanna i "paramo") na wysokości 2500–4000 m n.p.m. (sporadycznie niżej – do 2100 m n.p.m.).
Wodnika peruwiańskiego opisano na podstawie jednego okazu (1886), nigdy więcej go nie widziano i został uznany za wymarły. Występował w Peru (dokładna lokalizacja nieznana).
Behawior.
Głos stanowi wysokie i ostre "piiip". Zaniepokojony odzywa się krótkim brzęczeniem. Okres lęgowy ma miejsce prawdopodobnie od lipca do września. Gniazda znajdywano w kępach sitowia i pałki. Pożywienie stanowią wodne bezkręgowce, robaki, mięczaki, martwe ryby, kijanki oraz materia roślinna.
Status zagrożenia.
Przez IUCN wodnik kolumbijski od 2021 roku klasyfikowany jest jako narażony na wyginięcie (VU – "Vulnerable"); wcześniej uznawano go za gatunek zagrożony (EN, "Endangered"). Całkowita populacja w 2016 roku szacowana była na około 3700 dorosłych osobników, zaś jej trend jest spadkowy z powodu utraty i degradacji siedlisk. Zagrożeniem dla gatunku są m.in. zanieczyszczenia (zarówno pochodzenia antropogenicznego jak i muł) mokradeł przez niego zasiedlanych. Wodnik kolumbijski występuje w jednym parku narodowym, jest to Park Narodowy Chingaza. Prócz tego spotykany na pięciu innych obszarach sklasyfikowanych jako Important Bird Area.

</doc>
<doc id="3038821" url="https://pl.wikipedia.org/wiki?curid=3038821" title="Orkiestra wojskowa w Stargardzie">
Orkiestra wojskowa w Stargardzie

Orkiestra wojskowa w Stargardzie – nieistniejąca orkiestra dęta złożona z żołnierzy muzyków garnizonu stargardzkiego funkcjonująca w latach 1945-2007.
Historia.
Formowanie, podporządkowanie, funkcjonowanie.
Historia orkiestry wojskowej w Stargardzie, która w swojej historii była kilka razy przeformowywana, ma historyczne powiązanie z 12 Dywizją Piechoty. Rozkazem nr 058/Org. 15 marca 1945 Naczelny Dowódca Wojska Polskiego nakazał do dnia 30 kwietnia 1945 roku ponownie sformować 12 Dywizję Piechoty. W jej strukturach zorganizowano także orkiestrę. 22 maja 1945 roku dywizja wymaszerowała z Poznania do Szczecina. 1 czerwca 1945 roku sztab 12 DP, szpital oraz orkiestra osiągnęły okolice Stargardu i zakwaterowały się w kompleksie białych koszar. Kapelmistrzem orkiestry był wówczas ppor. Czesław Łowiński. Jesienią 1945 roku sztab 12 DP wraz ze szpitalem i orkiestrą przedyslokowano do Szczecina. 26 listopada 1945 rozformowano orkiestry dywizyjne, a w ich miejsce powołano orkiestry pułkowe. W 43 Pułku Piechoty stacjonującym wówczas w Szczecinie, sformowano 15 osobową orkiestrę pod dowództwem ppor. Leona Zawodnego.
Orkiestra 43 pułku piechoty.
W 1946 roku 43 pp przegrupował się do Garnizonu Stargard Szczeciński, w tym orkiestra wojskowa podległa pod 43 pp.
2 września 1952 43 pp został podporządkowany dowódcy 14 Dywizji Piechoty. W okresie od 1945 do 1957 roku zrzeszała od 15 do 43 etatowych zawodowych oraz nieetatowych muzyków (orkiestrantów), żołnierzy służby zasadniczej, dyrygenta (kapelmistrza) oraz tamburmajora – szefa orkiestry, do którego obowiązków należało prowadzenie orkiestry podczas parad, defilad, a także musztry orkiestrowej.
Od 1945 do 1957 roku w skład orkiestry wchodzili następujący zawodowi instrumentaliści: werbliści, saksofoniści, trębacze, puzoniści, flecista, klarnecista, tuby, waltornie, perkusista. Orkiestra wykonywała nie tylko zadania muzyczne w przyporządkowanym pułku, ale także na rzecz jednostek stacjonujących w Garnizonie Stargard Szczeciński. Zabezpieczała muzycznie uroczystości świąt państwowych, wojskowych oraz w występach dla mieszkańców Stargardu Szczecińskiego i regionu.
Orkiestra w 9 pułku zmechanizowanym.
Wiosną 1957 nastąpiła reorganizacja 12 DP. 15 maja 1957 roku zlikwidowano orkiestry pułkowe. W tym samym dniu muzycy z rozformowanego 43 pp zorganizowali nieetatową orkiestrę w Stargardzie Szczecińskim przy 9 Zaodrzańskim Pułku Piechoty 3 maja 1957 roku pułk został przemianowany w 9 Zaodrzański Pułk Piechoty. Orkiestra nadal funkcjonowała w strukturach zreorganizowanego pułku. Była to nieetatowa orkiestra licząca 18 zawodowych muzyków i 14 muzyków żołnierzy służby zasadniczej. Kapelmistrzem został por. Stanisław Pic. W 1958 roku orkiestra uświetniła uroczystość wręczenia sztandaru 9 pz, a wręczył go dowódca POW gen. dyw. Zygmunt Huszcza. W uroczystości orkiestra uczestniczyła pod dowództwem kapelmistrza por. Stanisława Pica w składzie 16 zawodowych muzyków i 14 muzyków żołnierzy służby zasadniczej. W 1959 roku kapelmistrzem został kpt. Jan Krasiński. W skład orkiestry wchodziło 16 zawodowych muzyków i 14 muzyków żołnierzy służby zasadniczej. W 1963 roku decyzją dowódcy 12 DZ orkiestra wojskowa w Stargardzie została rozformowana.
Od 1963 do 1973 w garnizonie Stargard Szczeciński nie funkcjonowała orkiestra wojskowa. Uroczystości wojskowe muzycznie zabezpieczała orkiestra 12 DZ ze Szczecina, orkiestry z innych garnizonów oraz w wyjątkowych sytuacjach orkiestra kolejowa ze Stargardu Szczecińskiego. Kapelmistrzem tej orkiestry był Benedykt Grzeszak.
W 1973 z inicjatywy st. sierż. Gerarda Jędrzejewskiego i decyzją dowódcy pułku ppłk. Jana Jani powstała nieetatowa orkiestra wojskowa przy 9 Pułku Zmechanizowanym. Była to nieetatowa orkiestra licząca 14 zawodowych muzyków oraz 12 muzyków żołnierzy służby zasadniczej. Kapelmistrzem został st. sierż. Gerard Jędrzejewski. W skład orkiestry wchodzili następujący instrumentaliści: werbliści, saksofoniści, trębacze, puzonista, flecista, klarnecista, tuby, waltornie, perkusista. Skład ten w kolejnych latach ulegał zmianie i był uzależniony od etatu w jednostce. Orkiestra, oprócz obowiązków wykonywała również zadania na rzecz jednostek stacjonujących w garnizonie Stargard Szczeciński. Brała udział w uroczystościach wynikających z ceremoniału wojskowego, świętach państwowych, religijnych oraz występach dla mieszkańców Stargardu Szczecińskiego i regionu.
W 1975 stargardzka orkiestra w uznaniu na polu kultury w 12 DZ została wyróżniona przez dowódcę POW gen. dyw. W. Barańskiego medalem „Za zasługi dla Pomorskiego Okręgu Wojskowego”. Natomiast źródło podaje, że w 1975 roku orkiestra dywizyjna w uznaniu na polu kultury w 12 DZ została wyróżniona przez dowódcę POW gen. dyw. W. Barańskiego medalem „Za zasługi dla Pomorskiego Okręgu Wojskowego”. W sierpniu 1975 roku orkiestra w uznaniu zasług dla Stargardu Szczecińskiego została wyróżniona z okazji Święta Pułku medalem 850-lecia i 30-lecia m. Stargardu, który został nadany przez Komitet PZPR i Prezydenta za zasługi w rozwoju miasta w 1975 r.. W 1976 roku przy orkiestrze powstał chór oraz pododdział śpiewu marszowego złożony z żołnierzy służby zasadniczej. Powstał także na bazie orkiestry przy Garnizonowym Klubie w Stargardzie zespół muzyczny.
W 1979 roku na XIII Festiwalu Piosenki Żołnierskiej w Kołobrzegu orkiestra brała udział wraz z kompanią śpiewu z 9 Pułku Zmechanizowanego oraz z jednostek garnizonu Stargard Szczeciński pod kierownictwem kapelmistrza st. sierż. sztab. Gerarda Jędrzejewskiego zajmując w finale II miejsce wraz ze zdobyciem srebrnego pierścienia na szczeblu Wojska Polskiego. W 1991 roku orkiestra została wyróżniona odznaką pamiątkową12 Dywizji Zmechanizowanej. Odznakę dla kapelmistrza chor. Gerarda Jędrzejewskiego wręczył w Szczecinie dowódca 12 DZ gen. bryg. Bolesław Balcerowicz. 25 września 1991 roku odbyła się w 12 DZ oraz 9 pz pierwsza wizyta niemieckich oficerów z dowództwa 41 Brygady Obrony Terytorialnej z Eggezin w Szczecinie i Stargardzie. Rewizyta polska miała miejsce 5 grudnia 1991 r. Orkiestra podczas tych wizyt dała okolicznościowy koncert. W 1992 roku orkiestra koncertowała w Niemczech, gdzie zajęła II miejsce w konkursie 8 wojskowych orkiestr: niemieckiej, holenderskiej, belgijskiej, francuskiej i 3 wojskowych orkiestr polskich.
W latach od 1979 do 1995 roku orkiestra zrzeszała od 20 do 30 muzyków, w tym zawodowych muzyków w korpusie podoficerskim oraz żołnierzy służby zasadniczej (orkiestrantów), dyrygenta (kapelmistrza) – szefa orkiestry, do którego obowiązków należało prowadzenie orkiestry podczas parad, defilad, a także musztry orkiestrowej. Orkiestra wykonywała zadania w 9 pz oraz zadania na rzecz jednostek stacjonujących w Garnizonie Stargard. Zabezpieczała muzycznie uroczystości świąt państwowych, wojskowych, religijnych, a także występowała na rzecz miasta i regionu. W okresie tym orkiestra otrzymała wiele wyróżnień, w tym dyplomów, pism okolicznościowych, pucharów, medali pamiątkowych.
Orkiestra w 6 Brygadzie Kawalerii Pancernej.
W 1995 orkiestra funkcjonowała przy powstałej na bazie 9 pułku zmechanizowanego 6 Brygadzie Kawalerii Pancernej. Była to nieetatowa orkiestra licząca 14 zawodowych muzyków oraz 8 muzyków żołnierzy służby zasadniczej. W skład orkiestry wchodzili następujący instrumentaliści: werbliści, trębacze, saksofonista, puzonista, flecista, klarnecista, waltornie, perkusista. W 1995 roku nawiązane zostały dwustronne kontakty pomiędzy 12 DZ, w tym 9 pz, a ówczesną Jutlandzką DZ sił zbrojnych Królestwa Danii i podczas wizyty delegacji duńskiej orkiestra zaprezentowała okolicznościowy koncert, który przygotował kapelmistrz chor. Edward Charowski. W latach od 1995 do 2005 roku orkiestra zrzeszała od 20 do 25 etatów zawodowych oraz nieetatowych muzyków (orkiestrantów), żołnierzy służby zasadniczej, dyrygenta (kapelmistrza) – szefa orkiestry, do którego obowiązków należało prowadzenie orkiestry podczas parad, defilad, a także musztry orkiestrowej. Dysponowała następującymi muzykami: werbliści, saksofoniści, trębacze, puzonista, flecista, klarnecista, tuby, waltornie, perkusista. Skład ten w latach ulegał zmianie i był uzależniony od etatu jednostki.
Orkiestra wykonywała zadania w 6 Brygadzie Kawalerii Pancernej oraz zadania na rzecz jednostek stacjonujących w garnizonie Stargard zlecane przez komendanta garnizonu. Zabezpieczała muzycznie uroczystości świąt państwowych, wojskowych i religijnych. Poza tym występowała na rzecz Stargardu Szczecińskiego i regionu. W okresie tym orkiestra otrzymała wiele zaszczytów w postaci dyplomów, pism okolicznościowych, pucharów.
W 2005 skład wojskowej orkiestry zaczął się uszczuplać. Wówczas coraz częściej pojawiały się pogłoski o tym, że 6 Brygada Kawalerii Pancernej ma zostać zlikwidowana.
Rozformowanie.
Z dniem 30 czerwca 2007 roku rozformowano 6 Brygadę Kawalerii Pancernej, a wraz z nią orkiestrę wojskową w Stargardzie. Niektórzy instrumentaliści z orkiestry znaleźli pracę w zawodzie w innych orkiestrach wojskowych. Część osób z muzykowaniem skończyła. A instrumenty oraz mundury Księstwa Warszawskiego, kupione swego czasu przez władze miasta, przeszły na własność 12 DZ. Ostatnim kapelmistrzem orkiestry był st. sierż. Piotr Olszański. Kierował nią przez 11 lat.
Charakterystyka, repertuar, wyróżnienia.
Charakterystyka.
Orkiestra wojskowa w Stargardzie zrzeszała w różnych okresach od 20 do ponad 30 etatowych zawodowych oraz nieetatowych muzyków (orkiestrantów), żołnierzy służby zasadniczej, dyrygenta (kapelmistrza) oraz tamburmajora – szefa orkiestry, do którego obowiązków należało prowadzenie orkiestry podczas parad, defilad, a także pokazu musztry paradnej oraz musztry orkiestrowej. W skład orkiestry wchodzili instrumentaliści: werbliści, saksofoniści, trębacze, puzoniści, flecista, klarnecista, tuby, waltornie, perkusista. Orkiestra spełniała ważną funkcję kulturotwórczą w środowiskach wojskowych i cywilnych. Osiągnięcia artystyczne i popularyzatorskie muzyków dokumentuje wiele dyplomów, pucharów, medali i odznak honorowych. Oprócz koncertów prezentowała wielokrotnie defilady w strojach galowych i historycznych. Orkiestra wojskowa wielokrotnie wykonywała zadania na rzecz jednostek Garnizonu Stargard. W okresie swojego istnienia wojskowi muzycy uczestniczyli w życiu kulturalnym, społecznym i politycznym miasta. Jej muzyka corocznie towarzyszyła obchodom Dni Stargardu.
Repertuar.
W repertuarze zespołu znajdowały się zarówno kompozycje muzyki poważnej w transkrypcji na orkiestrę dętą; uwertury, symfonie, poematy symfoniczne, tańce, jak i muzyka o tematyce żołnierskiej oraz rozrywkowa w szerokim znaczeniu tego słowa (znane standardy, opracowania piosenek). Brała udział w uroczystościach wynikających z Ceremoniału Wojskowego, świętach państwowych, religijnych oraz występach dla mieszkańców Stargardu Szczecińskiego i regionu. Prezentowała także musztrę paradną, w połączeniu z mundurami historycznymi z okresu Księstwa Warszawskiego.
Wyróżnienia.
Orkiestra zdobyła w swej historii następujące wyróżnienia:
Kapelmistrze.
W swej historii orkiestra miała jedenastu kapelmistrzów. Najdłużej (jedenaście lat) obowiązki te pełnili ppor./kpt. Leon Zawodny i st. sierż. Piotr Olszański oraz z przerwami chor. Gerard Jędrzejewski (piętnaście lat). Wykaz kapelmistrzów w układzie chronologicznym:

</doc>
<doc id="3038825" url="https://pl.wikipedia.org/wiki?curid=3038825" title="Kumulatka">
Kumulatka



</doc>
<doc id="3038828" url="https://pl.wikipedia.org/wiki?curid=3038828" title="Vincent Lopez">
Vincent Lopez

Vincent Lopez (ur. 30 grudnia 1895, zm. 20 września 1975) – amerykański lider zespołu i pianista.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3038829" url="https://pl.wikipedia.org/wiki?curid=3038829" title="Władysław Ostrowski (chirurg)">
Władysław Ostrowski (chirurg)

Władysław Ostrowski (ur. 29 lipca 1897 w Warszawie, zm. 23 marca 1949 w Krakowie) – polski lekarz-torakochirurg, naczelny chirurg Wojska Polskiego, profesor na Uniwersytecie Warszawskim, członek Towarzystwa Naukowego Warszawskiego.
Życiorys.
Dzieciństwo i studia.
Urodził się w Warszawie w rodzinie Bolesława Ostrowskiego i Józefy z d. Lachowicz. Ojciec pracował w firmie przewozowej „Hartwig” jako spedytor. Władysław w latach 1908–1914 uczył się w IV Gimnazjum Rządowym. W roku 1914 szkołę ewakuowano do Moskwy, gdzie W. Ostrowski zdał maturę w roku 1916, otrzymując srebrny medal. W latach 1916–1921 studiował medycynę na Uniwersytecie Moskiewskim (utrzymywał się z korepetycji, chorował na tyfus plamisty).
Okres 1921–1939.
Po ukończeniu studiów (styczeń 1921) zabiegał o zatrudnienie w klinice chirurgicznej, jednak kandydaturę Polaka odrzucono. Został skierowany do Tweru, gdzie przez kilka miesięcy pracował w szpitalu gubernialnym (oddział chirurgiczny) oraz jako lekarz w szkołach i domach dziecka . 
W sierpniu 1921 roku wrócił do Warszawy i podjął pracę na oddziale wewnętrznym Szpitala Dzieciątka Jezus (pod kierownictwem dr. Józefa Skłodowskiego), a w styczniu 1922 otrzymał powołanie od Naczelnego Nadzwyczajnego Komisarza do Walki z Epidemiami (urząd podległy Ministrowi Spraw Wewnętrznych) i otrzymał stanowisko w szpitalu w Baranowiczach – etapowej placówce NNK dla Polaków wracających z Rosji.
W kwietniu 1922 – po otrzymaniu informacji, że nie uzyskał nostryfikacji moskiewskiego dyplomu ukończenia studiów – zapisał się do Uniwersytetu Warszawskiego. Uzupełniając wykształcenie pracował do listopada 1923 w szpitalu w Baranowiczach (do jego likwidacji), a następnie w warszawskim Szpitalu Okręgowym Wojska Polskiego. W styczniu 1925 roku został wolontariuszem w Szpitalu Dzieciątka Jezus na oddziale chirurgicznym prof. Zdzisława Sławińskiego. 
Po otrzymaniu dyplomu doktora wszech nauk lekarskich (marzec 1925) został zatrudniony w tym szpitalu. Był asystentem, a następnie starszym asystentem na oddziale chirurgicznym od stycznia 1927 r. do końca sierpnia 1936 r. Przez 3 lata był starszym asystentem w II klinice chirurgicznej kierowanej przez prof. Zygmunta Radlińskiego; równocześnie przyjmował pacjentów w ambulatorium chirurgicznym Szpitala Przemienienia Pańskiego (1926–1928). 
W latach 1930–1936 podnosił swoje kwalifikacje wyjeżdżając (na własny koszt) do znanych ośrodków zagranicznych. Spędził pół roku w klinikach A. Gosseta (autora m.in. "Tumeurs endocrines de l'appendice", zob. też rakowiak) i L. Bérarda (Lyon. Odwiedził też klinikę W.H. Robertsa, a w roku 1931 odbył 4-tygodniowy kurs operacyjny klatki piersiowej w "Brompton Hospital" w Londynie oraz przebywał kilka tygodni w Nowym Jorku u Howarda Lilienthala. 
Pełnił funkcję stałego konsultanta w Szpitalu Wolskim (1933–1936) oraz w sanatoriach i szpitalach chorób płucnych w Otwocku; pracował też w Zakładzie Patologii Ogólnej Franciszka Venuleta (½ etatu asystenta na Uniwersytecie Warszawskim, lata 1934–1936). 
W roku 1937 otrzymał habilitację na podstawie pracy „O wywołaniu zrostów wewnątrz-płucnych dla celów chirurgicznych” i rozpoczął wykłady na Wydziale Lekarskim UW (na stanowisku docenta). W latach 1936–1939 pracował w Szpitalu Św. Ducha, który pełnił wówczas funkcję I kliniki chirurgicznej UW. Był starszym asystentem Adolfa Wojciechowskiego.
Należał do zespołów redakcyjnych czasopism „Chirurg Polski”. „Polski Przegląd Chirurgiczny” i „Gruźlica”. Był członkiem korespondentem Towarzystwa Naukowego Warszawskiego.
Okres II wojny światowej.
W czasie okupacji niemieckiej Władysław Ostrowski przebywał w Warszawie i nadal pracował w Szpital św. Ducha. Przedwojenna klinika chirurgii przy ul. Elektoralnej była wówczas oddziałem chirurgicznym zarządzanym przez Wydział Zdrowia. Od 1 grudnia 1939 roku doc. W. Ostrowski był jego ordynatorem. Szpital był kilkakrotnie przenoszony; oddział chirurgii był kolejno organizowany przy ul. Ogrodowej, w gmachu sądów przy ul. Leszno, w Czystem, przy ul. Sierakowskiego i ostatecznie w Szpitalu Ujazdowskim. Na oddziale wykonywali ćwiczenia studenci tajnego Uniwersytetu Ziem Zachodnich oraz słuchacze Prywatnej Szkoły Zawodowej dla Pomocniczego Personelu Sanitarnego w Warszawie (tzw. "Szkoły dr. Jana Zaorskiego") prowadzonej z udziałem profesorów i docentów Uniwersytetu Warszawskiego i Poznańskiego. 
Po wybuchu powstania warszawskiego doc. Ostrowski pracował w Lecznicy Św. Józefa, a następnie w jednym z punktów sanitarnych Śródmieścia. Po upadku powstania znalazł się w obozie w Pruszkowie; z Pruszkowa przedostał się do Milanówka, a następnie do Konstancina. Ponownie podjął pracę w Szpitalu Św. Ducha, ewakuowanym do Konstancina z Warszawy.
Okres powojenny.
Po zakończeniu walk szpital przeniesiono na ul. Kasprzaka. Władysław Ostrowski wrócił do Warszawy w czerwcu 1946 r. Wykładał torakochirurgię i prowadził ćwiczenia na Uniwersytecie Warszawskim (odrzucał propozycje objęcia katedry i kliniki w innych polskich uniwersytetach (Lublin, Wrocław, Łódź, Gdańsk, Poznań, Szczecin). Początkowo należał do Rady Wydziału Lekarskiego UW jako przedstawiciel docentów, a w roku 1948 został mianowany na profesora chirurgii. W styczniu 1949 r. został wybrany na dyrektora I Kliniki Chirurgicznej UW, jednak nie podpisał nominacji – w marcu zmarł nagle w Krakowie, gdzie wyjechał na Zjazd Ogólnopolskiego Związku Stowarzyszeń Medycznych. 
Poza pracą naukowo-dydaktyczną i kliniczną Władysław Ostrowski działał w:
Dorobek zawodowy.
Władysław Ostrowski opublikował w czasopismach polskich i zagranicznych (w języku polskim, niemieckim, francuskim, włoskim i czeskim) ponad 70 prac naukowych, dotyczących kazuistyki chirurgicznej, torakochirurgii, chirurgii brzusznej i kostnej. Za najważniejsze są uznawane prace z zakresu torakochirurgii – 32 artykuły, w tym wiele opartych na wiedzy zdobytej w szpitalach zagranicznych i na własnych doświadczeniach w dziedzinie leczenia gruźlicy płuc, m.in.:
Artykuł na temat parafinowych plomb pozaopłucnowych w leczeniu gruźlicy był pierwszą informacją na ten temat, opublikowaną w Polsce. W. Ostrowski był pierwszym polskim chirurgiem, który stosował tę metodę od roku 1931.
Odznaczenia i wyróżnienia.
Władysław Ostrowski został odznaczony:
Otrzymał nagrodę Warszawskiego Towarzystwa Lekarskiego za całokształt działalności naukowej (1938). Jego prace kliniczne i doświadczalne były nagradzane na konkursach Warszawskiego Towarzystwa Chirurgicznego i Wiedzy Lekarskiej. 
Życie osobiste.
Władysław Ostrowski ożenił się ze Stefanią Kuszłejko w roku 1925. Mieli córkę Teresę (później – lekarz i historyk medycyny, prof. dr hab. nauk humanistycznych, członek PAN).
Zmarł nagle 23 marca 1949 roku w Krakowie w wyniku zawału serca. Został pochowany 26 marca na warszawskim cmentarzu Bródnowskim (kw. 24F, rząd III, grób 6).

</doc>
<doc id="3038830" url="https://pl.wikipedia.org/wiki?curid=3038830" title="Gubernia orłowska">
Gubernia orłowska

Gubernia orłowska () – jednostka administracyjna Imperium Rosyjskiego i RFSRR w centralnej Rosji europejskiej, utworzona ukazem Katarzyny II jako namiestnictwo orłowskie, od 1796 gubernia. Stolicą guberni był Orzeł. Zlikwidowana w 1928.
Gubernia była położona w centrum europejskiej części Imperium Rosyjskiego, pomiędzy 52° a 53° szerokości geograficznej północnej i 33°30' a 39°30' długości geograficznej wschodniej. Graniczyła od północy z gubernią kałuską i gubernią tulską, na północnym wschodzie z gubernią tambowską, na wschodzie z gubernią woroneską, na południu z gubernią kurską, na zachodzie z gubernią smoleńską i czernihowską.
Powierzchnia guberni wynosiła w 1897 - 46 725 km², ludność, według spisu powszechnego 1897 - 2 033 798 osób – Rosjan (99,0%).
W początkach XX wieku była podzielona na 12 ujezdów: bołchowski, briański, dmitrowski, jelecki, karaczejewski, kromski, liwneński, małoarchangielski, mceński, orłowski, siewski i trubecki.
Gubernia została w 1928 decyzją WCIK ZSRR wcielona w skład Centralnego Obwodu Czarnoziemnego RFSRR. Od 1937 na terytorium guberni istnieje obwód orłowski RFSRR, a obecnie Federacji Rosyjskiej. Obwód obejmuje 24 700 km², a więc połowę terytorium guberni orłowskiej.

</doc>
<doc id="3038832" url="https://pl.wikipedia.org/wiki?curid=3038832" title="Alfonso Carinci">
Alfonso Carinci

Alfonso Carinci (ur. 9 listopada 1862 w Rzymie, zm. 5 grudnia 1963 tamże) – włoski duchowny katolicki, urzędnik Kurii Rzymskiej.
Życiorys.
Święcenia kapłańskie otrzymał 19 grudnia 1885 roku. W latach 1911-1930 rektor Collegio Capranica w Wiecznym Mieście. Od 3 kwietnia 1930 był sekretarzem Kongregacji ds. Obrzędów. Zajmował się tam m.in. sprawami kanonizacyjnymi.
15 grudnia 1945 papież Pius XII mianował go arcybiskupem tytularnym Seleucia in Isauria. Sakry udzielił mu jego zwierzchnik w kongregacji kard. Carlo Salotti. W roku 1948 został członkiem komisji centralnej przygotowującej obchody Roku Świętego 1950. Udzielił święceń kapłańskich przyszłym kardynałom Adolfo Antonio Suárezowi Riverze i Darío Castrillónowi Hoyos.
Od śmierci w październiku 1957 rodaka, biskupa Francesca d’Errico był najstarszym żyjącym katolickim hierarchą.
Na emeryturę przeszedł 5 stycznia 1960 roku.
Jako ośmioletni ministrant był świadkiem obrad soboru watykańskiego I. Podczas otwarcia pierwszej sesji soboru watykańskiego II był najstarszym jego uczestnikiem. Zmarł w trakcie trwania sesji drugiej.
Dziennik "New York Times" z 7 grudnia 1963 spekulował, że Pius XII chciał wynieść Carinciego do godności kardynalskiej w roku 1945. Ten jednak miał odmówić z powodu zaawansowanego wieku. W tym czasie otrzymał jednak nominację biskupią, którą przyjął.

</doc>
<doc id="3038833" url="https://pl.wikipedia.org/wiki?curid=3038833" title="Kumulatka obszarpana">
Kumulatka obszarpana



</doc>
<doc id="3038838" url="https://pl.wikipedia.org/wiki?curid=3038838" title="Cuiwei Wuxue">
Cuiwei Wuxue

Cuiwei Wuxue (; kor. 취미무학 "Ch’wimi Muhak"; jap. "Suibi Mugaku"; wiet. "Thuý Vi Vô Học"; ur. 739, zm. 824) – chiński mistrz chan z tradycji południowej szkoły chan.
Życiorys.
Był uczniem mistrza chan Danxia Tianrana.
Zapisano przebieg jego pierwszego spotkania z mistrzem:
Później, gdy Cuiwei był już opatem klasztoru, Touzi Yiqing powiedział do niego: „Nie mam pewności jaki był skutek zobaczenia Bodhidharmy po raz pierwszy przez Drugiego Przodka?”
Mistrz nauczał w klasztorze na górze Chongnan w Chang’anie.

</doc>
<doc id="3038839" url="https://pl.wikipedia.org/wiki?curid=3038839" title="Pnoepyga immaculata">
Pnoepyga immaculata



</doc>
<doc id="3038840" url="https://pl.wikipedia.org/wiki?curid=3038840" title="Dionigio Casaroli">
Dionigio Casaroli

Dionigio Casaroli (ur. 9 lipca 1869 w Minerbio, zm. 24 lutego 1966) – włoski duchowny katolicki, ordynariusz archidiecezji Gaeta w latach 1926-1966.
Życiorys.
Święcenia kapłańskie otrzymał 10 stycznia 1892 roku i inkardynowany został do archidiecezji bolońskiej.
14 sierpnia 1926 papież Pius XI mianował go ordynariuszem archidiecezji Gaeta. Sakry udzielił mu jego dotychczasowy zwierzchnik kard. Giovanni Battista Nasalli Rocca di Corneliano. 
Od śmierci w czerwcu 1964 amerykańskiego biskupa Edmunda Gibbonsa był najstarszym żyjącym katolickim hierarchą.

</doc>
<doc id="3038841" url="https://pl.wikipedia.org/wiki?curid=3038841" title="Grallaria urraoensis">
Grallaria urraoensis



</doc>
<doc id="3038842" url="https://pl.wikipedia.org/wiki?curid=3038842" title="Picus sharpei">
Picus sharpei



</doc>
<doc id="3038843" url="https://pl.wikipedia.org/wiki?curid=3038843" title="Anairetes parulus">
Anairetes parulus



</doc>
<doc id="3038844" url="https://pl.wikipedia.org/wiki?curid=3038844" title="Phylloscopus hainanus">
Phylloscopus hainanus



</doc>
<doc id="3038846" url="https://pl.wikipedia.org/wiki?curid=3038846" title="Lista wulkanów Salwadoru">
Lista wulkanów Salwadoru

Poniższa lista zawiera aktywne, drzemiące oraz wygasłe wulkany w Salwadorrze. 

</doc>
<doc id="3038849" url="https://pl.wikipedia.org/wiki?curid=3038849" title="Patrice Flynn">
Patrice Flynn

Patrice Flynn (ur. 15 sierpnia 1874 w Levallois-Perret, zm. 13 października 1970) – francuski duchowny katolicki, biskup diecezjalny Nevers w latach 1932-1963.
Życiorys.
Święcenia kapłańskie otrzymał 10 lipca 1898 roku.
16 sierpnia 1932 papież Pius XI mianował go ordynariuszem diecezji Nevers. Sakry udzielił mu kard. Jean Verdier. Na emeryturę przeszedł 17 grudnia 1963 i otrzymał wówczas biskupią stolicę tytularną "Arnae".
Od śmierci w styczniu 1970 austriackiego biskupa Adama Heftera był najstarszym żyjącym katolickim hierarchą.

</doc>
<doc id="3038853" url="https://pl.wikipedia.org/wiki?curid=3038853" title="Beatrycze (psychodelik)">
Beatrycze (psychodelik)

Beatrycze, MDO-D, MDOM – organiczny związek chemiczny, pochodna fenyloetyloaminy i amfetaminy, analog metamfetaminy i homolog DOM. Zsyntezowana po raz pierwszy przez Alexandra Shulgina, opisana w PiHKAL z minimalnym dawkowaniem 30 mg oraz czasem trwania efektów 6–10 godzin. Związek ten powoduje ogólne uczucie otwartości oraz efekt stymulujący, skutkiem ubocznym często jest biegunka.

</doc>
<doc id="3038855" url="https://pl.wikipedia.org/wiki?curid=3038855" title="Waldemar Valdi / Zespół Jazzowy Charles Bovery">
Waldemar Valdi / Zespół Jazzowy Charles Bovery

Waldemar Valdi / Zespół Jazzowy Charles Bovery – split album nagrany przez polskiego pianistę Waldemara Maciszewskiego, występującego pod pseudonimem Waldemar Valdi oraz Zespół Jazzowy Charlesa Bovery'ego.
Nagrania zarejestrowane jeszcze przez Zakład Nagrań Dźwiękowych wytwórni Muza, wydane zostały przez Polskie Nagrania „Muza” w 1955 na 10" LP (L 0065, str.A matryca W-63). Płyta zawierała popularną muzykę taneczną z elementami jazzu. Po jednej jej stronie umieszczono nagrania pianisty, który w latach 40. i 50. był jednym z muzyków grających w pierwszych polskich zespołach jazzowych. Waldemarowi Maciszewskiemu towarzyszyła sekcja rytmiczna.
Drugą stronę albumu zajmują nagrania Zespołu Jazzowego Charlesa Bovery'ego, Czecha, który znalazł się w Warszawie podczas niemieckiej okupacji i został w Polsce po zakończeniu wojny (na kilkanaście lat). Prowadził orkiestrę występującą w różnych lokalach rozrywkowych, jeżdżąc później z koncertami po całej Polsce. W jego zespole grało w tym czasie wielu czołowych polskich muzyków (np. Juliusz Skowroński czy Franciszek Górkiewicz).
Te same nagrania Waldemara Maciszewskiego wydane były wcześniej przez Muzę na dwóch płytach singlowych (odtwarzanych z prędkością 78 obr./min.). Były to płyty "Tico Tico" i "Hop, hop". Podobnie było z nagraniami zespołu Charlesa Bovery'ego, które Muza wydała wcześniej na singlach : "Cumana" i "Błękitne niebo".
Lista utworów.
1 

</doc>
<doc id="3038856" url="https://pl.wikipedia.org/wiki?curid=3038856" title="Seven Lines">
Seven Lines

Seven Lines – wydany w 2013 roku koncertowy album polskiego zespołu Hera z udziałem amerykańskiego perkusisty Hamida Drake'a. Koncert miał miejsce 1 listopada 2012 roku w ramach krakowskiego festiwalu Krakowska Jesień Jazzowa w Centrum Sztuki Techniki Maangha.
Recenzje.
W napisanej dla portalu jazzarium.pl recenzji albumu Maciej Karłowski określił go jako płytę, "która, jeśli nie znajdzie się w gronie absolutnie najważniejszych pozycji w tym roku wydawniczym i nie zostanie doceniona, to będzie to jakaś kosmiczna niesprawiedliwość i chyba objaw prawdziwie zbiorowej złej woli."
Na znanym blogu Free Jazz Collective płyta Hery została wybrana płytą miesiąca. W jej recenzji Martin Schray napisał, że płyta zawiera elementy polskiego folkloru, muzyki żydowskiej, muzyki Dalekiego Wschodu, bluesa, muzyki afrykańskiej oraz free jazzu. Podobnie jak Karłowski, określił on muzykę Hery jako transową.

</doc>
<doc id="3038857" url="https://pl.wikipedia.org/wiki?curid=3038857" title="Anthobaphes violacea">
Anthobaphes violacea



</doc>
<doc id="3038858" url="https://pl.wikipedia.org/wiki?curid=3038858" title="Lista brytyjskich krążowników liniowych">
Lista brytyjskich krążowników liniowych



</doc>
<doc id="3038859" url="https://pl.wikipedia.org/wiki?curid=3038859" title="Brytyjskie krążowniki liniowe">
Brytyjskie krążowniki liniowe



</doc>
<doc id="3038869" url="https://pl.wikipedia.org/wiki?curid=3038869" title="Tinjan (Słowenia)">
Tinjan (Słowenia)

Tinjan () – stara osada przy granicy słoweńsko-włoskiej w słoweńskiej części Istrii. Znajduje się na szczycie Tinjanskiego hriba ("wzgórza", 374 m), z pięknym widokiem na Zatokę Koperską i Triesteńską. Obszar był zasiedlony od czasów prehistorycznych, o czym świadczą resztki dawnego muru obronnego. Pośrodku wsi stoi kościół św. Michała.
Opis wsi.
Tinjan jest małą, skupioną wsią. Na wschodniej stronie tuż pod Tinjanem jest mały przysiółek o nazwie Podgorci. Tinjan leży na szczycie Tinjanskiego hribu na wysokości 374 m n.p.m. i jest ostatnim wzgórzem widokowym na Słoweńskim Szlaku Górskim, zanim całkowicie zejdzie do morza w Ankaranie. Znajduje się koło granicy państwowej z Włochami, należy do gminy Koper, dokładniej do poczty Škofije, od Kopra zaś jest odległy o 11 km. W 2002 dane wykazywały, że w Tinjanie mieszka 151 osób, z czego 77 mężczyzn i 74 kobiety, to jest razem 45 rodzin. Ze szczytu Tinjana jest piękny widok na Zatokę Koperską, Triesteńską i Pirańską po jednej stronie oraz okoliczne wzniesienia na drugiej stronie.
Serce osady znajduje się przy starym kościele św. Michała, który został odnowiony w 1700. Kościół posiada dzwonnicę z reliefem z 1704. Na zewnętrznej ścianie zakrystii jest zaś wmurowana antyczna głowa, o której znawcy twierdzą, że jest z czasów rzymskich.
Przed kościołem rozpościera się wielka, bardzo stara lipa, koło kościoła zaś jest wybudowana wielki przekaźnik, tak, że już z oddali można zauważy, gdzie znajduje się Tinjan.
Nowe czasy doprowadziły do Tinjanu prąd elektryczny, a niedawno jeszcze wodociąg. Według opowieści miejscowych szczyt Tinjana jest podziemnie opleciony trzema żyłami wodnymi, woda z których napełnia wiele potoków i kałuż we wsi.
Pochodzenia nazwy wsi.
Niektóre źródła opowiadają o tym, że nazwa wsi powstała jeszcze w czasach rzymskich. W dzisiejszym Trinjanie miał mieszkać wojowniczy ród zwany Attinium. Pozostali mieszkańcy, którzy też tam mieszkali, mieli im się sprzeciwiać, dlatego nazwano ich aniattinium. Stąd miejsce przejęło nazwę tinium, a z tego słowa pochodzi nazwa Tinjan.
Historia.
Tinjan powstał jeszcze na początku epoki żelaza. W I tysiącleciu p.n.e. funkcjonował jako ufortyfikowany obóz, później jako rzymska i średniowieczna twierdza. Tam, gdzie dzisiaj stoją domy, było kiedyś prehistoryczne grodzisko, o którym opowiadają nam resztki muru obronnego. W Tinjanie znaleziono brązowy posąg z II wieku, który należał do boga Merkurego, obrońcy handlarzy. Dzisiaj posąg jest chroniony w Muzeum Narodowym w Lublanie.
Dla najnowszych dziejów wsi jest prawie najważniejszy rok 1948, kiedy z powodu ówczesnego kryzysu triesteńskiego do Tinjanu wkroczyła Jugosłowiańska Armia Ludowa (JLA), by z tego doskonałego miejsca przy możliwych komplikacjach bronić ojczyzny, gdyż jest to najodpowiedniejsze miejsce dla dobrej obrony. W tym czasie Tinjan dla własnego bezpieczeństwa opuścili prawie wszyscy mieszkańcy.

</doc>
<doc id="3038872" url="https://pl.wikipedia.org/wiki?curid=3038872" title="Republika Syryjska">
Republika Syryjska

Republika Syryjska () – historyczne państwo na Bliskim Wschodzie, powstałe w 1930 z przekształcenia Państwa Syrii na mocy narzuconej przez francuskie władze mandatowe konstytucji. W ciągu pierwszych trzynastu lat istnienia było nadal terytorium mandatowym zależnym od Francji. Syryjsko-francuska umowa zakładająca pełne usamodzielnienie się Syrii, podpisana w 1936, nie została ratyfikowana przez Francję.
Po klęsce Francji w II wojnie światowej i powstaniu rządu Vichy administracja Syrii została przejęta przez jego sympatyków. W 1941 na jej terytorium wkroczyły wojska brytyjskie oraz siły Wolnej Francji. Jej przywódca Charles de Gaulle dążył do zachowania przez Francję kontroli nad Syrią i Libanem, jednak pod naciskiem Brytyjczyków osłabiona Francja musiała ostatecznie zgodzić się na usamodzielnienie się obydwu państw. W 1946 wojska francuskie opuściły Syrię, co "de facto" było początkiem pełnej suwerenności ("de iure" istniejącej już od 1943) państwa. Od początku było ono jednak słabe gospodarczo, pogrążone w wewnętrznych konfliktach politycznych i mało znaczące na arenie międzynarodowej.
Początkowo władza w Syrii należała do wąskiej elity sunnickich notabli miejskich z Damaszku i Aleppo. Następnie inicjatywę w kraju przejęła armia, w której dominowali przedstawiciele mniejszości wyznaniowych i etnicznych (alawici, chrześcijanie różnych denominacji, druzowie, Kurdowie). W 1949 w odstępie kilku miesięcy w kraju doszło do trzech zamachów stanu przeprowadzonych przez wojsko. Najdłużej przy władzy utrzymał się pułkownik Adib asz-Sziszakli, przywódca ostatniego z puczów, rządzący od grudnia 1949 do kolejnego buntu wojskowego cztery lata później. Za jego dyktatorskich rządów doszło do centralizacji kraju. Po odsunięciu od władzy niepopularnego asz-Sziszaklego inicjatywę na krótko przejął ponownie Blok Narodowy, związany z zamożnym mieszczaństwem i właścicielami ziemskimi z Aleppo i Damaszku, jednak od 1954 w polityce Syrii dominowała Partia Socjalistycznego Odrodzenia Narodowego (Baas).
Po kryzysie sueskim Syria przyjęła w polityce zagranicznej kurs proegipski, a w konsekwencji – proradziecki. Rezultatem tego było zawarcie w 1958 unii z Egiptem, w wyniku której obydwa kraje zjednoczyły się we wspólną Zjednoczoną Republikę Arabską z egipskim prezydentem Gamalem Abdelem Naserem na czele.
Syria pod zarządem francuskim. Okoliczności powstania Republiki Syryjskiej.
W 1924 francuskie władze terytorium mandatowego w Syrii i Libanie utworzyły jednostkę określaną mianem Państwa Syrii, które objęła dawne regiony Aleppo i Damaszku.
We wrześniu 1925 w Damaszku wybuchło arabskie powstanie, sformowany został rząd tymczasowy, na czele którego stanął Sultan al-Atrasz. Powstanie trwało dwa lata i zakończyło się klęską. Ogólnonarodowy charakter zrywu i straty ponoszone przez wojska francuskie w czasie jego tłumienia zmusiły Francję do rewizji dotychczasowej polityki w Syrii, opartej przede wszystkim na siłowym wymuszaniu posłuszeństwa ludności.
Najważniejszą siłą polityczną syryjskich Arabów był Blok Narodowy, utworzony w 1926. Gromadził on przedstawicieli elit ukształtowanych jeszcze w okresie reform Tanzimatu w Imperium Osmańskim. Byli to zamożni kupcy, właściciele ziemscy, rodziny piastujące dziedzicznie funkcje państwowe i religijne, jak również rody szejków plemiennych. W dziedzinie gospodarki partia opowiadała się za liberalizmem, przywoływała hasła arabskiego nacjonalizmu, swój program pragnęła konstruować na drodze osiągania kompromisów. Z uwagi na skład społeczny swoich członków, działając na rzecz niepodległości Syrii, ale nie interesowała się rozwiązaniem problemów społecznych, w tym kwestii społecznych nierówności. Przywódcami organizacji byli Haszim al-Atasi oraz Ibrahim Hananu.
W kwietniu 1928 w Państwie Syrii, za zgodą francuskiego Wysokiego Komisarza, odbyły się wybory parlamentarne, w którym większość dwóch trzecich uzyskali zwolennicy rządu, zaś 1/3 – opozycja zrzeszona w Bloku Narodowym. Tak powstałe Zgromadzenie Narodowe opracowało projekt nowej konstytucji Państwa Syrii, przyjęty przez wszystkich deputowanych. Wysoki Komisarz Henri Ponsot odrzucił go jednak z powodu zawartych w nim sformułowań o dążeniach do jedności wszystkich ziem syryjskich oraz brak wzmianek o mandatowym statusie kraju. Komisarz rozwiązał Zgromadzenie Narodowe i w 1930 sam wprowadził w Państwie Syrii konstytucję.
Republika Syryjska w latach 1930–1939.
Zgodnie z narzuconą odgórnie konstytucją w 1930 Państwo Syrii zostało przekształcone w republikę z jednoizbowym parlamentem i obieranym przez niego prezydentem, który musiał być muzułmaninem-sunnitą. Nominowanie premiera, tworzącego następnie rząd, należało do kompetencji prezydenta. Wybory parlamentarne odbywały się w okręgach terytorialnych oraz wyznaniowych. Pierwszym prezydentem Republiki Syryjskiej został w 1932 Muhammad Ali al-Abid. Władze mandatowe zachowały prawo do wetowania wszystkich decyzji władz syryjskich.
W tym samym roku rozpoczęło się rozmowy dotyczące treści nowej umowy mandatowej między reprezentacją syryjskiego ruchu narodowego a nowym Wysokim Komisarzem de Martelem. W ich trakcie w kraju doszło do poważnego kryzysu wewnętrznego i wzrostu niechęci do Francuzów. Obstawanie przez nich przy koncepcjach mandatowych i niechęć do ustępstw wobec Syryjczyków doprowadziły do zerwania rozmów, a następnie do wybuchu – na wezwaniem Bloku Narodowego – 50-dniowego strajku generalnego, w czasie którego doszło także do demonstracji i starć z wojskiem. Uczestnicy strajku zostali poddani represjom policyjnym. Pod wpływem strajku Wysoki Komisarz postanowił wznowić rozmowy z syryjską delegacją. 22 grudnia 1936 Francja i Republika Syryjska zawarły traktat o przyjaźni o sojuszu, przewidujący uzyskanie przez Syrię suwerenności i jej wstąpienie do Ligi Narodów. Do Republiki Syryjskiej miały zostać przyłączone Państwo Alawitów (Sandżak Latakii) i Dżabal ad-Duruz. W niepodległej Syrii Francja miała zachować bazy wojskowe, jak również zachować silną obecność w dziedzinie kulturalnej, oświatowej i ekonomicznej. Przewidywano, iż proklamowanie niepodległości przez Syrię nastąpi w 1939. Republika Syryjska ratyfikowała traktat, Francja natomiast tego nie uczyniła, postanawiając zachować na Bliskim Wschodzie "status quo". Było to rezultatem upadku rządu Frontu Ludowego kierowanego przez Léona Bluma.
Syryjski rząd działający w latach 1936–1939 nastawiony był wobec Francji pojednawczo. Polityka francuska była odmienna – francuscy wojskowi wspierali ruchy separatystyczne w Dżabal ad-Duruz, Latakii oraz Dżezire, zaś w 1939 Francja odstąpiła Turcji region Aleksandretty (w nowych granicach – prowincja Hataj). Równocześnie Francuzi dokonali w Syrii pewnych inwestycji, budując system komunikacji (drogi, telegraf, poczta, telefon), jak również upowszechniając najnowsze technologie i otwierając fabryki, w których miejscowa ludność rzadko znajdowała jednak zatrudnienie. Nie przeprowadzono reformy rolnej, a z francuskiej inspiracji rząd syryjski utrudniał tworzenie związków zawodowych, które zyskały prawa do pełnego zakresu działań w 1939 (trzy lata wcześniej powołano pierwszą taką organizację). Poziom życia społeczeństwa obniżył się.
W latach 30. XX wieku powstały w Syrii nowe partie polityczne: Liga Narodowej Akcji Sabriego al-Asalego, Socjalistyczna Partia Arabskiego Odrodzenia (Partia Baas) zapoczątkowana przez Michela Aflaka, inspirowana faszyzmem Syryjska Partia Narodowa Antuna Saada, partia komunistyczna oraz syryjska gałąź Stowarzyszenia Braci Muzułmanów. Według innego źródła Bracia Muzułmanie rozpoczęli działalność dopiero w 1944, w tym samym czasie Komunistyczna Partia Syrii Chalida Bakdasza. Wzrost politycznego pluralizmu miał istotny wpływ na rozwój ruchu niepodległościowego w Syrii. Równocześnie w Bloku Narodowym doszło do sporu między al-Kuwatlim i Mardamem, którzy wzajemnie obarczali się winą za niepowodzenia ruchu niepodległościowego. Efektem sporów był rozpad Bloku Narodowego. Równocześnie w Syrii rozwinęły się separatystyczne ruchy druzyjski, alawicki, kurdyjski i chrześcijan syryjskich. Ostatnie dwie grupy zorganizowały w 1937 powstanie zbrojne w Al-Dżazirze, stłumione przez Francuzów.
W lipcu 1939 Wysoki Komisarz Gabriel Puaux rozwiązał parlament syryjski, zawiesił konstytucję i zaczął rządzić krajem za pomocą dekretów, co oznaczało zablokowanie wszelkiej działalności stronnictw politycznych.
II wojna światowa.
Klęska Francji, niemiecka okupacja kraju i powstanie kolaboracyjnego rządu Vichy zmieniły sytuację w Syrii. Francuska administracja została zdominowana przez zwolenników kolaboracji, nieliczni urzędnicy sympatyzujący z ruchem oporu musieli ukrywać swoje przekonania. Miejscowy rząd uznał gabinet Vichy, zgodził się na przekazanie do dyspozycji państw Osi baz wojskowych w Syrii. Wielka Brytania wprowadziła wówczas blokadę wybrzeży Syrii, co doprowadziło do problemów zaopatrzeniowych w kraju, czego rezultatem były rozruchy głodowe w 1941. Umacnianie się w kraju wpływów niemieckich i wzrost sympatii proniemieckich w kręgach arabskich nacjonalistów, liczących na klęskę Brytyjczyków i Francuzów w starciu z państwami Osi, wywołały reakcję aliantów. Wielka Brytania obawiała się, że Syria może stać się ważną bazą niemieckich działań w regionie, zwłaszcza po ofensywie Rommla w Egipcie. 8 czerwca 1941, pod pretekstem przeciwdziałania przelotom nad Syrią niemieckich samolotów z pomocą dla irackiego powstania Raszida Alego al-Gajlaniego, wojska Wolnych Francuzów oraz siły brytyjskie wkroczyły do Syrii i do końca miesiąca opanowały kraj (operacja Exporter).
Wydarzenia te wzmocniły pozycję Wielkiej Brytanii na Bliskim Wschodzie, pogłębiły także różnice zdań między tym krajem a Wolną Francją w sprawie przyszłości Syrii. Przedstawiciel gen. de Gaulle’a w Kairze gen. Georges Albert Catroux ogłosił, iż Francja zgadza się na suwerenność Libanu i Syrii, Brytyjczycy poparli tę deklarację. De Gaulle stwierdził jednak, że niepodległość Syrii może zostać proklamowana dopiero wtedy, gdy odpowiednie traktaty zapewnią Francji hegemonię w sferach militarnej, gospodarczej i kulturalnej w nowym niepodległym państwie syryjskim. Przywódca Wolnych Francuzów mianował gen. Catroux Delegatem Generalnym w Syrii, przyznając mu uprawnienia dawnych Wysokich Komisarzy. Za jego zgodą Catroux ogłosił niepodległość Republiki Syryjskiej 28 września 1941. Według określenia Zdanowskiego de Gaulle „był wierny imperialnej tradycji Francji”, ponadto uważał, że poparcie Brytyjczyków dla syryjskich i libańskich ruchów niepodległościowych wynika z ich własnych dążeń do opanowania Bliskiego Wschodu.
Powstanie niepodległego państwa.
W latach 1941–1943 Wolna Francja nadal dążyła do zachowania zwierzchności nad Syrią i to naciski brytyjskie doprowadziły do wznowienia rozmów francusko-syryjskich, jak również „odwieszenia” konstytucji uchwalonej przez Zgromadzenie Narodowe w 1928. W lipcu 1943 w Syrii odbyły się wybory parlamentarne, w których zwyciężył Blok Narodowy. Partia ta utworzyła rząd, a jej przedstawiciel, Szukri al-Kuwatli, został nowym prezydentem Republiki Syryjskiej. Niepodległość Syrii od 1943 uznawały Egipt, Irak i Arabia Saudyjska, zaś od 1944 – ZSRR i Stany Zjednoczone. Syria brała udział w konferencji założycielskiej ONZ i Ligi Arabskiej. 28 grudnia 1943 rząd Syrii i Francuski Komitet Wyzwolenia Narodowego zawarły umowę potwierdzającą przejęcie pełni władzy w kraju przez Syryjczyków.
Mimo zawartych porozumień faktyczną władzę w Syrii nadal sprawowały wojska francuskie oraz brytyjskie. W 1945 doszło do poważnego konfliktu syryjsko-francuskiego na tle postanowień zapewniających Francji pierwszeństwo w sprawach kulturalnych – rząd syryjski wycofał ze szkół publicznych obowiązkową naukę języka francuskiego. Francja zażądała wówczas odwołania tej decyzji, jak również gwarancje niezależności prywatnych szkół francuskich, utrzymanie francuskich baz wojskowych i nieszkodzenie interesom militarnym i gospodarczym tego kraju. Gdy rząd Syrii odmówił podpisania porozumienia zawierającego wymienione klauzule, Francuzi dokonali 29 maja 1945 bombardowania Damaszku. Spotkało się to z negatywnym odbiorem opinii międzynarodowej, w szczególności Wielkiej Brytanii, a następnie ONZ. W konsekwencji 17 kwietnia 1946 wojska francuskie, pod presją mocarstw, ostatecznie opuściły kraj. Z Syrii wyszły również siły angielskie, których obecność pozwoliła Wielkiej Brytanii na zdobycie istotnych wpływów w kraju.
Nowe państwo miało na arenie międzynarodowej słabą pozycję, przez co rzadko mogło prowadzić w pełni samodzielną politykę zagraniczną. Wbrew nadziejom Syryjczyków nie doszło do utworzenia unitarnego państwa z Libanem. W niepodległej Syrii decydującą rolę odgrywała wąska warstwa zamożnych ziemian – w 1946 system użytkowania ziemi, dzierżawionej chłopom, kontrolowało 50 rodzin.
Syria w latach 1948–1958.
W 1948 Blok Narodowy rozpadł się na dwie odrębne partie – Partię Narodową, skupiającą notabli z Damaszku oraz Partię Ludową, której sympatycy pochodzili z Aleppo. Kryzysowi politycznego towarzyszyła zapaść ekonomiczna. Spadek zapotrzebowania na syryjskie towary, sprzedawane w czasie wojny na potrzeby wojska krajów zachodnich, doprowadził do pogorszenia się warunków życia i wzrostu bezrobocia. W miastach dochodziło do protestów robotniczych, ludność w niekontrolowany sposób przemieszczała się ze wsi do miast. Poparcie dla rządu systematycznie spadało, rosło natomiast przekonanie, iż politycy są skorumpowani i niekompetentni. Umocniło się ono po klęsce niedoświadczonych oddziałów syryjskich w wojnie izraelsko-arabskiej w latach 1948–1949.
W takiej sytuacji w wojsku syryjskim pojawił się plan dokonania zamachu stanu. Armia zdominowana była przez mniejszości religijne (alawitów, chrześcijan, druzów), gdyż potomkowie notabli sunnickich woleli wybierać karierę w służbie cywilnej, powstała na bazie dawnych francuskich Wojsk Specjalnych. Konflikt wojska z rządem narastał od momentu wycofania z Syrii oddziałów francuskich, gdy rząd w celach oszczędnościowych zaczął ograniczać wydatki na obronność kraju. W 1948 w armii syryjskiej służyło zaledwie 2,5 tys. żołnierzy i oficerów, a po klęsce Arabów w wojnie z Izraelem relacje wojska z rządem jeszcze się pogorszyły.
Seria zamachów stanu w 1949 i ich następstwa.
W marcu 1949 w Syrii doszło do pierwszego z serii zamachów stanu. Na jego czele stanął pułkownik Husni az-Za’im, były oficer armii Imperium Osmańskiego, z pochodzenia Kurd. Az-Za’im wzmocnił siły zbrojne, które osiągnęły liczebność 27 tys. żołnierzy, jednak utrzymał się przy władzy tylko do sierpnia tego samego roku, gdy został obalony przez kolejny pucz, kierowany przez Muhammada Samiego al-Hinnawiego. On również nie zdobył większego autorytetu społecznego i w grudniu 1949 musiał odejść po trzecim z kolei zamachu stanu. Jego przywódcą był pułkownik Adib asz-Sziszakli, należący do młodszego pokolenia oficerów.
Asz-Sziszakli kontynuował wzmacnianie armii, która stała się najważniejszym graczem politycznym w Syrii. Równocześnie nie miał początkowo zamiaru zrywać z sunnickimi notablami i chciał przywrócić ich wpływ na władzę. W 1951 zmienił jednak stanowisko w tym zakresie i zaczął rządzić państwem w sposób dyktatorski: w grudniu tego roku rozwiązał Zgromadzenie Narodowe, zaś w kwietniu 1952 zdelegalizował partie polityczne. Odebrał autonomię prawną mniejszościom druzyjskiej i alawickiej, zlikwidował organy reprezentacji mniejszości wyznaniowej we władzach państwowych, scentralizował państwo i wspierał rozwój najbardziej zaniedbanej prowincji Al-Dżazira. Jego styl rządzenia zniechęcał jednak społeczeństwo. Plany reformy rolnej, która miała poprawić sytuację chłopów, choć uprawomocniły się, nigdy nie zostały wprowadzone w życie. Sam jednak fakt ich istnienia budził niechęć u najzamożniejszych posiadaczy. Spory o władzę trwały w wojsku. O ile asz-Sziszakli zbudował sobie zaplecze w Damaszku, brakowało mu zwolenników w Aleppo.
W lipcu 1953 asz-Sziszakli ogłosił się, na mocy nowej konstytucji, równocześnie premierem i prezydentem Syrii. Sądził, że w ten sposób umacnia swoją władzę, jednak w rzeczywistości wydarzenie to skłoniło opozycję do zjednoczenia sił. W październiku 1953 doszło do bojkotu nowych wyborów parlamentarnych, w których udział wziął tylko prezydencki Arabski Ruch Wyzwolenia. W grudniu tego samego roku rozpoczęła się fala wystąpień i demonstracji, następnie przeciwko dyktatorowi wystąpił garnizon Aleppo. W rezultacie asz-Sziszakli został obalony i musiał zbiec do Francji.
Podzielona armia nie była w stanie utrzymać władzy po tym wydarzeniu. W kolejnych wyborach, we wrześniu 1954, główne rody sunnickie z Aleppo i Damaszku zdobyły 81 miejsc w 142-osobowym Zgromadzeniu Narodowym, zaś w roku następnym w wyborach prezydenckich ponownie zwyciężył Szukri al-Kuwatli. Pozycja dawnej elity znacznie jednak osłabła. Pozostałe miejsca w parlamencie zdobyły partie odwołujące się do koncepcji nacjonalizmu arabskiego, powstałe przed II wojną światową lub w jej czasie. Najważniejszą rolę odgrywała Partia Baas. Rozwój nowych ruchów politycznych wynikał z urbanizacji i interwencjonizmu gospodarczego państwa, który wymuszał rozbudowę aparatu administracyjnego i szkolenia urzędników oraz szybkiego rozwoju systemu edukacji – w szybkim tempie rosła liczba szkół wszystkich szczebli oraz ich uczniów. Dawał on szansę awansu społecznego przedstawicielom mniejszości religijnych oraz osób z niższych warstw społecznych. Partia Baas głosiła wspólnotę wszystkich Arabów syryjskich, bez względu na ich wyznanie, apelowała również do przeprowadzenia w kraju poważnych reform.
Zbliżenie syryjsko-egipskie i zawarcie unii.
Od początku lat 50. XX wieku polityka międzynarodowa (zimna wojna, wydarzenia w krajach sąsiednich) w coraz większym stopniu wpływała na sytuację wewnętrzną Syrii. Proces ten nasilił się po egipskiej rewolucji Wolnych Oficerów pod przywództwem Nasera. Kurs, jaki powinna przyjąć Syria w polityce zewnętrznej, stał się kością niezgody w jej elicie politycznej: część polityków opowiadała się za związaniem się z naserowskim Egiptem, a w konsekwencji z ZSRR, inni sugerowali orientację proiracką i prozachodnią. Ostatecznie zwyciężyli zwolennicy Egiptu, także dlatego, że Gamal Abdel Naser stał się wzorem dla najmłodszego pokolenia wojskowych, a w kraju silne były nastroje antyizraelskie. W 1955 Syria i Egipt podpisały układ o wspólnym dowództwie wojskowym, zaś w roku następnym przedstawiciele Syrii dołączyli do egipsko-radzieckich rozmów o zakupie broni przez bliskowschodnie, proradzieckie państwa. Z uwagi na fakt, że z krajów regionu jedynie Syria zezwalała na legalne działanie partii komunistycznej, siły opowiadające się za sojuszem z Blokiem Wschodnim były szczególnie wpływowe. Dzięki temu kraj zyskał radziecką pomoc finansową i ożywił kontakty handlowe z ZSRR.
Syryjsko-egipską współpracę umocnił jeszcze kryzys sueski. W czasie działań wojennych przeciwko Egiptowi prowadzonych przez Francję, Wielką Brytanię i Izrael syryjskie wojska przecięły ropociąg prowadzący nad Morze Śródziemne z Arabii Saudyjskiej i Iraku. Dostawy ropy mogły zostać wznowione dopiero po wycofaniu wojsk izraelskich z Gazy i znad Zatoki Akaba, czego żądała Syria, a co stało się w marcu 1957. W listopadzie tego samego roku Zgromadzenie Narodowe Syrii przystało na projekt unii syryjsko-egipskiej, mimo faktu, że miało stać się to na warunkach egipskich, z podporządkowaniem sił zbrojnych Syrii egipskiemu dowództwu. Do zawarcia unii parła przede wszystkim partia Baas, która chciała w ten sposób zachować inicjatywę polityczną i nie dopuścić do dalszej radykalizacji nastrojów społecznych, na której skorzystałaby armia oraz komuniści. Liderzy partii Baas argumentowali, że unia syryjsko-egipska jest pierwszym krokiem na rzecz realizacji idei jedności arabskiej.
Formalnie obydwa państwa zjednoczyły się 5 lutego 1958, gdy syryjskie Zgromadzenie Narodowe przegłosowało odpowiednią uchwałę. 21 lutego prezydentem nowo powstałej Zjednoczonej Republiki Arabskiej został Naser, zaś al-Kuwatli objął stanowisko wiceprezydenta.

</doc>
<doc id="3038873" url="https://pl.wikipedia.org/wiki?curid=3038873" title="Polskie nazewnictwo popularne ryb/Bibliografia">
Polskie nazewnictwo popularne ryb/Bibliografia



</doc>
<doc id="3038874" url="https://pl.wikipedia.org/wiki?curid=3038874" title="Mistrzostwa Azji w Piłce Siatkowej Mężczyzn 2013">
Mistrzostwa Azji w Piłce Siatkowej Mężczyzn 2013

XVII Mistrzostwa Azji w Piłce Siatkowej Mężczyzn – siedemnasta edycja siatkarskich Mistrzostw Azji. Turniej odbył się w Dubaju pomiędzy 28 września a 6 października 2013 roku.
Podział drużyn w grupach.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Grupa E.
Tabela
Wyniki
Grupa F.
Tabela
Wyniki
Grupa G.
Tabela
Wyniki
Grupa H.
Tabela
Wyniki
Grupa I.
Tabela
 
Wyniki
Grupa J.
Tabela
 
Wyniki
Grupa K.
Tabela
 
Wyniki
Grupa L.
Tabela
 
Wyniki

</doc>
<doc id="3038877" url="https://pl.wikipedia.org/wiki?curid=3038877" title="Krogulec (obwód tarnopolski)">
Krogulec (obwód tarnopolski)

Krogulec () – wieś na Ukrainie, w rejonie czortkowskim obwodu tarnopolskiego, w hromadzie Wasylkowce.
Geografia.
Znajduje się tu przystanek kolejowy Krogulec, położony na linii dawnej Galicyjskiej Kolei Transwersalnej.
Historia.
Od 24 lipca 2015 r. wieś należy do hromady Wasylkowce.
Do 2020 roku część rejonu husiatyńskiego, od 2020 – czortkowskiego.

</doc>
<doc id="3038878" url="https://pl.wikipedia.org/wiki?curid=3038878" title="Stade Olympique Romorantinais">
Stade Olympique Romorantinais



</doc>
<doc id="3038879" url="https://pl.wikipedia.org/wiki?curid=3038879" title="SO Romorantin">
SO Romorantin



</doc>
<doc id="3038880" url="https://pl.wikipedia.org/wiki?curid=3038880" title="Hamid Drake">
Hamid Drake

Hamid Drake (ur. 3 sierpnia 1955 w Monroe) – związany z Chicago amerykański perkusista jazzowy. Uważany za jednego z najlepszych perkusistów muzyki improwizowanej. Jest znany z łączenia free jazzu
z elementami world music. Współpracował m.in. z Peterem Brötzmannem, Kenem Vandermarkiem, Pharoah Sandersem, Donem Cherrym, Michaelem Zerangiem czy Williamem Parkerem.
Karierę zaczynał w środowisku chicagowskiego AACM.
W 2012 wystąpił w ramach festiwalu Krakowska Jesień Jazzowa z polską grupą Hera Wacława Zimpla. Koncert został zarejestrowany i wydany rok później jako płyta pt. "Seven Lines".

</doc>
<doc id="3038885" url="https://pl.wikipedia.org/wiki?curid=3038885" title="ISU Junior Grand Prix w łyżwiarstwie figurowym 2013/2014">
ISU Junior Grand Prix w łyżwiarstwie figurowym 2013/2014

ISU Junior Grand Prix w łyżwiarstwie figurowym 2013/2014 – 17. edycja zawodów w łyżwiarstwie figurowym w kategorii juniorów. Zawodnicy podczas tego sezonu wystąpili w siedmiu zawodach tego cyklu rozgrywek. Rywalizacja rozpoczęła się w Rydze 29 sierpnia, a zakończyła się finałem JGP w Fukuoce, który odbył się w dniach 5 – 8 grudnia 2013 roku.
Klasyfikacje punktowe.
Awans do finału Junior Grand Prix zdobywa 6 najlepszych zawodników/par w każdej z konkurencji. 

</doc>
<doc id="3038888" url="https://pl.wikipedia.org/wiki?curid=3038888" title="Krzywotuły Stare">
Krzywotuły Stare

Krzywotuły Stare ( "Stari Krywotuły") – wieś na Ukrainie w rejonie tyśmienickim obwodu iwanofrankiwskiego.

</doc>
<doc id="3038891" url="https://pl.wikipedia.org/wiki?curid=3038891" title="Kranjskie schronisko na Ledinach">
Kranjskie schronisko na Ledinach

Kranjskie schronisko na Ledinach (słoweń. "Kranjska koča na Ledinah") – schronisko turystyczne, które leży na płaskowyżu Ledine ("Vodine") nad sklepieniem "Ravenskiej Kočny", tuż pod resztkami dawnego lodowca pod Skutą. Płaskowyż ten jest otoczony przez północne zbocza Dolgiego Hrbetu, Štrucy i Skuty, północno-zachodnią ścianę Kranjskiej Rinki i Koroškiej Rinki (albo Križa), jak i południowym zboczem Ledinskiego vrhu. Z punkt widzenia turystyki górskiej, schronisko oferuje odstęp do Velikiej Baby, albo przez via ferratę, albo normalną drogą, która idzie z Przełęczy Jezerskiej ("Jezerske sedlo"), w górę i na wschód od schroniska. Przełęcz Jezerska pozwala więc kontynuować w stronę Przełęczy Savinjskiej ("Savinjske sedlo") na wschód. Via ferrata prowadzi na Korošką Rinkę, a inne przejście tego samego typu pozwala na przejście z Kranjskiego schroniska w stronę Schroniska Czeskiego, usytuowanego na innym wysokim płaskowyżu na końcu doliny Ravenskiej Kočny. Spośród dostępnych północnych ścian, Dolgi hrbet jest tą, która najwięcej dróg wspinaczkowych, szczególnie cenione są wejścia zimowe. Narciarstwo letnie było możliwe na lodowcu pod Skutą, obecnie zanikającego. Zostało wybudowane 31 lipca 1977 na miejscu dawnej owczarskiej koliby, wyremontowane w 1992. Zarządza nim PD (Towarzystwo Górskie) Kranj. Jego płaski dach umożliwia lądowanie helikopterów.
Dostęp.
Schronisko jest dostępne dwoma szlakami pieszymi, a kilka przejść jest chronionych linami. Dwie drogi dojścia startują z dolnej stacji towarowej kolejki linowej, znajdującej się na końcu doliny Ravenskiej Kočny, ta zaś jest dostępna drogą szutrową z Jezerska (szlak 210).

</doc>
<doc id="3038893" url="https://pl.wikipedia.org/wiki?curid=3038893" title="Frank Stronach">
Frank Stronach

Frank Stronach (ur. 6 września 1932 w Kleinsemmeringu w Styrii jako Franz Strohsack) – austriacki i kanadyjski przedsiębiorca oraz polityk, twórca koncernu Magna International i partii politycznej sygnowanej jego nazwiskiem.
Życiorys.
Urodził się w rodzinie robotniczej, porzucił szkołę i podjął zatrudnienie jako robotnik. W 1952 wyemigrował do Szwajcarii, a dwa lata później wyjechał do Kanady. Jak sam twierdził, udał się tam, mając ponoć przy sobie tylko 200 dolarów. Kilka lat później utworzył swoje pierwsze przedsiębiorstwo – Multimatic. W 1969 doprowadził do jego połączenia z inną firmą, powołując Magnę International. Przedsiębiorstwo to stało się stopniowo jednym z głównych światowych producentów części samochodowych. Koncern w 2012 zatrudniał w swoich fabrykach ponad 100 tys. pracowników, uzyskując roczne obroty na poziomie 24 mld dolarów. W 2013 „Forbes” szacował majątek Franka Stronacha na 1,2 miliarda dolarów, sytuując go na 25. miejscu wśród najbogatszych Kanadyjczyków. Zaangażował się także w biznes związany z hodowlą koni wyścigowych i organizacją wyścigów konnych – poprzez swoje inne przedsiębiorstwo został właścicielem kilku torów wyścigowych.
Był właścicielem i głównym sponsorem klubu piłkarskiego Austria Wiedeń, pełnił funkcję prezydenta austriackiej Bundesligi. Przejął później klub piłkarski SC Wiener Neustadt, obejmując stanowisko prezesa jego zarządu.
W 1988 bez powodzenia kandydował do kanadyjskiego parlamentu z ramienia Liberalnej Partii Kanady. We wrześniu 2012 utworzył nową partię polityczną na terenie Austrii – nazwaną Team Stronach. Do listopada tegoż roku przystąpiło do niej pięciu deputowanych, co pozwoliło utworzyć parlamentarną frakcję. Ugrupowanie zaczęło głosić poglądy liberalne gospodarczo i jednocześnie eurosceptyczne, opowiadając się m.in. za likwidacją strefy euro. W wyborach z września 2013 partia uzyskała około 5,7% głosów, co przełożyło się na 11 mandatów w Radzie Narodowej. Jeden z nich przypadł liderowi partii, Frank Stronach zrezygnował z niego już w styczniu 2014.
Życie prywatne.
Frank Stronach jest żonaty, ma dwoje dzieci, w tym Belindę Stronach, kanadyjską posłankę i minister.

</doc>
<doc id="3038896" url="https://pl.wikipedia.org/wiki?curid=3038896" title="Nieznajomy (singel)">
Nieznajomy (singel)

Nieznajomy – drugi singel z debiutanckiej płyty Dawida Podsiadło, "Comfort and Happiness". Przedpremierowo Podsiadło wykonał ten utwór podczas pierwszego odcinka trzeciej edycji programu "X Factor". Wersja anglojęzyczna singla to utwór „Little Stranger”, znajdujący się na albumie "Comfort and Happiness".
W 2018 nową wersję utworu w folkowym brzmieniu nagrał zespół Tulia, wydając ją jako drugi singel promujący album "Tulia".
Teledysk.
Teledysk został zrealizowany przez Jacka Kościuszkę. Obraz opublikowano w serwisie Vevo 5 lipca 2013 roku. Reżyser, a zarazem scenarzysta, powiedział o wideoklipie: 

</doc>
<doc id="3038897" url="https://pl.wikipedia.org/wiki?curid=3038897" title="Junko Tabei">
Junko Tabei

 – japońska alpinistka i podróżniczka, autorka pierwszego kobiecego wejścia na szczyt Mount Everest (1975), a także pierwsza kobieta, która zdobyła „Koronę Ziemi” (1992).
Życiorys.
Urodziła się jako Junko Ishibashi 22 września 1939 w Miharu-machi, w prefekturze Fukushima.
Górami i alpinizmem interesowała się od wczesnego dzieciństwa. W 1958 roku wstąpiła na tokijski uniwersytet Showa Women’s University, który ukończyła w 1962 roku ze specjalizacją literatury angielskiej.
W 1965 roku spotkała 25-letniego wówczas Masanobu Tabei i rok później wyszła za niego za mąż, przyjmując jego nazwisko, pod którym później zasłynęła w świecie.
W 1969 roku utworzyła pierwszy żeński klub alpinistyczny Joshi Tohan Kurabu.
Przed rozpoczęciem w 1971 roku starań o kobiecą wyprawę na Mount Everest zdobyła wszystkie ważniejsze szczyty w Japonii oraz wspinała się w Alpach i Himalajach.
Najważniejsze osiągnięcia górskie.
Z czasem Tabei zaczęła kompletować wejścia na najwyższe szczyty wszystkich krajów świata i do 2009 roku zdobyła ich 56.
Była też jednym z dyrektorów Himalayan Adventure Trust of Japan, organizacji zajmującej się ochroną środowiska przyrodniczego w górach.
Upamiętnienie.
Na jej cześć nazwano jedną z planetoid (6897) Tabei, odkrytą 15 listopada 1987 roku.

</doc>
<doc id="3038898" url="https://pl.wikipedia.org/wiki?curid=3038898" title="Jazep Najdziuk">
Jazep Najdziuk



</doc>
<doc id="3038901" url="https://pl.wikipedia.org/wiki?curid=3038901" title="Kidancz">
Kidancz

Kidancz () – wieś na Ukrainie, w obwodzie iwanofrankiwskim, w rejonie kołomyjskim.
Do 2021 roku miejscowość nosiła nazwę Kujdańce (, "Kyjdanci").

</doc>
<doc id="3038905" url="https://pl.wikipedia.org/wiki?curid=3038905" title="Rewolucyjna Ludowo Wyzwoleńcza Partia-Front">
Rewolucyjna Ludowo Wyzwoleńcza Partia-Front



</doc>
<doc id="3038916" url="https://pl.wikipedia.org/wiki?curid=3038916" title="Kahtan Muhammad asz-Szabi">
Kahtan Muhammad asz-Szabi

Kahtan Muhammad asz-Szabi (ur. w 1920, zm. w 1981) (arab. قحطان محمد الشعبي) – polityk południowojemeński. Pierwszy prezydent Ludowej Republiki Jemenu Południowego od 30 listopada 1967 do 22 czerwca 1969. Przywódca antybrytyjskiego Frontu Wyzwolenia Narodowego założonego w 1963 roku.

</doc>
<doc id="3038918" url="https://pl.wikipedia.org/wiki?curid=3038918" title="Adib asz-Sziszakli">
Adib asz-Sziszakli

Adib asz-Sziszakli (ur. 1909, zm. 27 września 1964) – syryjski wojskowy, organizator zamachu stanu w grudniu 1949 w Republice Syryjskiej, sprawujący w kraju władzę dyktatorską do 1953.
Życiorys.
Pochodził z regionu Hamy, z rodziny sunnickiej. Karierę wojskową rozpoczął w sformowanych przez francuskie władze mandatowe Wojskach Specjalnych.
19 grudnia 1949, jako pułkownik, przejął władzę w Republice Syryjskiej drogą zamachu stanu. Był to trzeci zamach stanu w Syrii w r. 1949. 27 grudnia sformowany został rząd, na czele którego stanął Chalid al-Azm. Było to wyrazem początkowych dążeń asz-Sziszaklego, by porozumieć się ze starą syryjską elitą, złożoną z miejskich notabli z Aleppo i Damaszku, a nawet na odzyskanie przez nią wpływów, jakie straciła za sprawą wzrostu znaczenia armii. Prezydentem kraju został Haszim al-Atasi. Debatę polityczną w kraju w kolejnych kilku miesiącach zdominowała kwestia nowej konstytucji. W jej toku wyszły na jaw także inne różnice między działającymi jeszcze w kraju partiami, dotyczące socjalnej działalności państwa, systemu podatkowego oraz stosunku prawa świeckiego do prawodawstwa religijnego.
W 1951 asz-Sziszakli radykalnie zmienił kurs polityczny i rozpoczął sprawowanie władzy w sposób autorytarny, dążąc do całkowitej wymiany elit władzy i przeprowadzenia szeroko zakrojonych reform. W grudniu 1951 rozwiązał syryjski parlament, zaś w kwietniu roku następnego zdelegalizował partie polityczne. Celem dyktatora była centralizacja państwa i zniwelowanie różnic konfesyjnych i etnicznych. Asz-Sziszakli odebrał druzom i alawitom dotychczasową autonomię, podporządkowując ich ogólnemu systemowi prawnemu Syrii, jak również zlikwidował system konfesyjnej reprezentacji w organach władzy wprowadzony przez francuskie władze mandatowe. Według niektórych źródeł jego ostatecznym celem była budowa homogenicznego, arabskiego i muzułmańskiego (sunnickiego) państwa. W szczególności asz-Sziszakli opierał się w swoich rządach na wojskowych wywodzących się z tej samej prowincji, co on sam, umożliwiając im łatwy awans w hierarchii wojskowej. Odrębne wysiłki dyktatora dotyczyły zagospodarowania prowincji Al-Dżazira, gdzie wspierał rozwój rolnictwa i osadnictwo stanowiących dotąd mniejszość muzułmańskich Arabów.
Asz-Sziszakli, wbrew wiązanym z nim nadziejom i własnym pierwotnym projektom, nie przeprowadził natomiast reformy rolnej. Domagali się jej coraz lepiej zorganizowani syryjscy chłopi, którzy w 1951 i 1952 zorganizowali z inspiracji Partii Socjalistycznej wystąpienia antyfeudalne. Pod ich wpływem powstały stosowne akty prawne, lecz nigdy nie doszło do ich praktycznej realizacji. Już jednak sam fakt ich powstania zniechęcił zamożnych notabli miejskich, będących także właścicielami ziemskiego, do osoby asz-Sziszaklego. Starał się on uzyskać poparcie feudałów, nowelizując ustawy o reformie rolnej w taki sposób, by wprowadzić do nich na tyle wysokie limity posiadanej ziemi, że nie objęły one syryjskich majątków. Także pod wpływem notabli asz-Sziszakli skierował wojsko do pacyfikowania kolejnych wystąpień chłopskich. Mimo wszystko dyktator cieszył się pewnym poparciem jedynie w Damaszku, nie zbudował zaplecza w Aleppo, nie miał także pełnego oparcia w coraz bardziej skłóconej wewnętrznie armii.
W listopadzie 1951 asz-Sziszakli ponownie przeprowadził zamach stanu, aresztował prezydenta i rząd, mianował nową głową państwa gen. Fauziego as-Silu, swojego bliskiego współpracownika. Umacniając dyktaturę wojskową, osadzał oficerów na kluczowych stanowiskach państwowych. W kwietniu 1952 powstała monopartyjna, masowa organizacja o nazwie Arabski Ruch Wyzwolenia. Dążąc do ugruntowania swojej władzy, w lipcu 1953 asz-Sziszakli sam ogłosił się prezydentem i premierem Syrii na mocy znowelizowanej konstytucji. Referendum, które potwierdziło te decyzje, odbyło się z pogwałceniem demokratycznych procedur.Jego decyzja przyniosła skutki odwrotne od zamierzonych - przeciwko pułkownikowi wystąpiły wszystkie siły polityczne w kraju, które w listopadzie 1953 utworzyły Front Narodowego Sprzeciwu. Miesiąc wcześniej partie zbojkotowały wybory parlamentarne, w których wystartował jedynie prezydencki Arabski Ruch Wyzwolenia, zdobywając komplet mandatów. Fala protestów, które ogarnęły cały kraj, grożąc mu wojną wewnętrzną, a wreszcie bunt garnizonu w Aleppo, zmusiły asz-Sziszaklego do ucieczki z Syrii w grudniu 1953. Oznaczało to koniec dyktatury wojskowej w Syrii.
Obalony dyktator schronił się początkowo w Libanie, następnie uciekł do Arabii Saudyjskiej, gdy przeżył zamach zorganizowany na niego przez druzyjskiego polityka Kamala Dżumblatta. W czerwcu 1956 zgodził się, za namową rządu irackiego, wziąć udział w próbie nowego zamachu stanu w Syrii finansowanej przez Irak i kierowanej przez Syryjską Partię Socjal-Nacjonalistyczną na czele z Hasanem Dżadidem. Ostatecznie stwierdził, że plan zamachu ma niewielkie szanse powodzenia i wycofał się z udziału w przewrocie, który z tego powodu nie doszedł do skutku (spisek został wykryty, a asz-Sziszakli skazany na śmierć "in absentia"). Wyjechał do Europy, a stamtąd do Brazylii, gdzie w 1960 osiadł na stałe i gdzie w 1964 został zamordowany.

</doc>
<doc id="3038919" url="https://pl.wikipedia.org/wiki?curid=3038919" title="How It Ends">
How It Ends

How It Ends jest czwartym albumem studyjnym amerykańskiego kwartetu wokalno-instrumentalnego DeVotchKa, wydanym przez Cicero Recordings w 2004 roku. Tytułowa piosenka "How It Ends" znalazła się na 101. pozycji w zestawieniu "UK Singles Chart".
Wykorzystanie w popkulturze.
Piosenkę tytułową "How It Ends" wykorzystano następująco:
Piosenkę "Dearly Departed" wykorzystano w filmie Philipa Hoffmana "Jack Goes Boating" (2010)

</doc>
<doc id="3038921" url="https://pl.wikipedia.org/wiki?curid=3038921" title="Valvasorjev dom pod Stolom">
Valvasorjev dom pod Stolom

Valvasorjev dom pod Stolom – schronisko turystyczne, które znajduje się pośrodku lasu, na tarasie w południowym zboczu Belščicy ewentualnie pod północno-zachodnią częścią Stolu, gdzie kiedyś był górniczy budynek biurowy. Nosi imię barona Janeza Vajkarda Valvasora (1641–1693). Przed I wojną światową znajdowało się w nim niemiecko-austriackie schronisko górskie. Tuż przed II wojną światową kranjska filia Słoweńskiego Towarzystwo Górskiego ("Slovensko planinsko društvo", SPD) wybudowała nowe schronisko, które było otwarte 11 czerwca 1939. 30 kwietnia 1943 schronisko zostało spalone, na pogorzelisku zaś PD (Towarzystwo Górskie) Radovljica wybudowało nowe. Otwarte zostało 6 czerwca 1954. W 1996 dobudowano przybudówkę dla nowych sanitariatów na parterze i sanitariatów i natrysków na poddaszu. W 2003 wyremontowano dach. W 2004 w mansardzie wybudowano nowoczesną jadalnię z 35 miejscami siedzącymi i 4 pokoje z 12 łóżkami z sanitariatami, umywalnią i natryskiem z ciepłą wodą. W 2005 wyremontowano i powiększono też jadalnię z barem i wejście. W 2009 dobudowano zadaszony taras z nowym wejściem do schroniska oraz dodano jeszcze 25 miejsc siedzących. W 2010 wybudowano jeszcze oczyszczalnię ścieków, centralne ogrzewanie, wyremontowano pokoje na poddaszu, powiększono kuchnię i spiżarnię oraz powiększono wszystkie stare okna.
Schronisko jest otwarte przez cały rok. W przestrzeni dla gości jest 75 miejsc siedzących i bar oraz piec chlebowy, w 7 pokojach na parterze jest 38 łóżek, w 4 pokojach w mansardzie zaś 12 łóżek. W budynku jest jeszcze WC na każdym piętrze, umywalnia i prysznice z ciepłą i zimną wodą. Infrastruktura zawiera: wodę bieżącą, elektryczność, sieć radiową i zasięg GSM. Przed schroniskiem jest 50 siedzeń.
PD Radovljica zarządza schroniskiem do dziś. W ostatnich latach jest otwarte we wszystkie dni roku.
Schronisko jest dostępne samochodem z Žirovnicy przez Završnicę szutrową drogą (8 km), która jest często, zwłaszcza w niepogodę, w bardzo złym stanie oraz szlakami turystycznymi z licznymi punktami wyjściowymi.
Akcja „miłośnicy Valvasora” to rekreacyjna akcja piesza, która odbywa się już od 20 lat i będzie kontynuowana. Dla najwytrwalszych zwiedzających są przygotowane piękne nagrody. Ogłoszenia zwycięzcy jest zawsze w dniu św. Stefana, czyli 26 grudnia. Zwyciężca roku 2012 miał aż 837 wpisów.
W pobliżu, pół godziny marszu od schroniska, znajduje się "stanowisko archeologiczne Ajdna" (1046 m).

</doc>
<doc id="3038922" url="https://pl.wikipedia.org/wiki?curid=3038922" title="Pagan Altar">
Pagan Altar

Pagan Altar – angielski zespół muzyczny wykonujący doom metal.
Życiorys.
Pagan Altar został założony w 1978 roku przez Alana i Terry’ego Jonesów. Wraz z Witchfinder General są jednym z kilku zespołów Nowej Fali Brytyjskiego Heavy Metalu grających doom metal. Koncerty zespołu charakteryzuje nastrojowość, epickość połączona z ciężkimi brzmieniami oraz efektami scenicznymi podkreślającymi zainteresowanie tematami okultystycznymi.
Jedyne wydawnictwo Pagan Altar z czasów Nowej Fali była niezależnie, samodzielnie wydana w 1982 roku kaseta demo o tej samej nazwie(została zbootlegowana w późniejszych latach). Materiał został ponownie wydany oficjalnie przez Oracle Records w 1998, jako Volume 1 wraz z dodatkowym utworem „Acoustics”.
Grupa po zmianie składu w 2004 roku ponownie nagrała wcześniej nie wydane utwory, które zostały napisane w pierwotnym składzie. Rezultatem tego był album Lords of Hypocrisy, który spotkał się z pozytywnym przyjęciem fanów. W 2006 roku zespół wydał trzeci pełnowymiarowy album, zatytułowany Mythical and Magical.
W 2008 roku, Pagan Altar był jedną z gwiazd Metal Brew Festival w Mill Hill, obok zespołu Cloven Hoof. Oba zespoły zagrały również na czwartej edycji British Steel Festival w klubie Camden Underworld w 2009 roku. Pagan Altar powrócił jako gwiazda piątej edycji British Steel Festival w kwietniu oraz Live Evil Festival w październiku 2011.
W 2012 Roku, Pagan Altar rozpoczął prace nad kolejnym albumem Never Quite Dead w specjalnie wybudowanym studio nagraniowym w ogrodzie za domem wokalisty Terry’ego Jonesa. Skład zespołu na 2013 rok uzupełniają Dean Alexander na perkusji i William „WillyG” Gallagher na gitarze basowej.
15 maja 2015 roku wokalista Terry Jones zmarł na raka. Zespół dokończył nagrywanie nadchodzącego albumu, który był w już fazie masteringu. W 2017 roku Alan Jones ogłosił, że zamierza częściowo ponownie nagrać nadchodzący album zespołu, ponieważ on i nieżyjący już Terry Jones byli zadowoleni z efektu.

</doc>
<doc id="3038923" url="https://pl.wikipedia.org/wiki?curid=3038923" title="Wilhelm z Saksonii-Weimar-Eisenach">
Wilhelm z Saksonii-Weimar-Eisenach

Wilhelm Karol Bernard Herman von Sachsen-Weimar-Eisenach (ur. 21 grudnia 1853 w Stuttgarcie, zm. 15 grudnia 1924 w Baden-Baden, Badenia-Wirtembergia) – książę, członek rodu von Saksonii-Weimar-Eisenach.
Życie.
Wilhelm z Saksonii-Weimar-Eisenach pochodził ze znanej i zasłużonej rodziny. Urodził się 21 grudnia 1853 roku w Stuttgarcie. Był najstarszym synem księcia Hermanna z Saksonii-Weimar-Eisenach (1825–1901) i jego małżonki księżniczki Augusty Wirtemberskiej (1826–1898). Jego dziadkami byli książę Bernhard z Saksonii-Weimar-Eisenach (1792–1862) i księżniczka Ida z Saksonii-Meiningen (1794–1852). Wychowywał się u boku rodziców i pod okiem nauczycieli w Stuttgarcie. W wieku dojrzałym, z powodu nadużyć finansowych, jakich się dopuścił decyzją wielkiego księcia Wilhelma Ernesta został zmuszony do wyjazdu z kraju. Dużo podróżował i często zmieniał miejsce pobytu. Wyjechał do Ameryki. Tam imał się różnych zajęć. Był między innymi urzędnikiem, a nawet kelnerem. Ostatecznie wrócił do Niemiec, ożenił się i żył ze skromnej emerytury przyznanej mu przez wielkiego księcia.
Rodzina.
Książę Wilhelm miał problem z najstarszym synem Hermannem i córką Zofią. Syn zawarł morganatyczny związek z włoską aktorką teatralną Paolą Lottero, stracił tytuł książęcy i prawa dynastyczne. Od głowy domu Saksonii-Weimar-Eisenach otrzymał tytuł hrabiego von Ostheim. Zofia z kolei zakochała się z wzajemnością w baronie von Bleichroeder. Na związek ten, ani książę Wilhelm, ani tym bardziej wielki książę Wilhelm Ernst, nie chcieli dać zgody, choć historii tej towarzyszyły rozmaite komentarze i doniesienia 18 września 1913 roku księżniczka Zofia popełniła samobójstwo strzelając do siebie z pistoletu. Jako oficjalną przyczynę śmierci podano zawał serca. Drugi syn Wilhelma, książę Albrecht Wilhelm walczył na frontach I wojny światowej. Zginął 9 września 1918 roku pod Gouzeaucourt we Francji.
Potomstwo.
Książę Wilhelm poślubił Gertę zu Ysenburg und Büdingen (1863-1945), córkę księcia Ferdynanda Maksymiliana I zu Ysenburg und Büdingen (1824-1903) 11 kwietnia 1885 roku w Wächtersbach. Para miała troje dzieci:

</doc>
<doc id="3038924" url="https://pl.wikipedia.org/wiki?curid=3038924" title="Kurowce">
Kurowce

Kurowce (ukr. "Курівці") – wieś na Ukrainie, w rejonie tarnopolskim obwodu tarnopolskiego, w hromadzie Tarnopol.
Znajduje się tu przystanek kolejowy Kurowce Tarnopolskie, położony na linii Tarnopol - Lwów.
Do 2020 roku część rejonu zborowskiego, od 2020 – tarnopolskiego.

</doc>
<doc id="3038925" url="https://pl.wikipedia.org/wiki?curid=3038925" title="Cypseloides storeri">
Cypseloides storeri



</doc>
<doc id="3038928" url="https://pl.wikipedia.org/wiki?curid=3038928" title="Phylloscopus emeiensis">
Phylloscopus emeiensis



</doc>
<doc id="3038929" url="https://pl.wikipedia.org/wiki?curid=3038929" title="Acrobatornis fonsecai">
Acrobatornis fonsecai



</doc>
<doc id="3038931" url="https://pl.wikipedia.org/wiki?curid=3038931" title="Cranioleuca henricae">
Cranioleuca henricae



</doc>
<doc id="3038932" url="https://pl.wikipedia.org/wiki?curid=3038932" title="Abd Allah as-Sallal">
Abd Allah as-Sallal

Abd Allah as-Sallal (arab. عبد الله السلال; ur. 9 stycznia 1917 w Sanie, zm. 5 marca 1994 roku tamże) – polityk północnojemeński, marszałek. Pierwszy prezydent Jemeńskiej Republiki Arabskiej od 27 września 1962 do 5 listopada 1967. Trzykrotny premier Jemeńskiej Republiki Arabskiej: od 28 września 1962 do 26 kwietnia 1963, od 6 lipca 1965 do 21 lipca 1965 i od 18 września 1966 do 5 listopada 1967.

</doc>
<doc id="3038933" url="https://pl.wikipedia.org/wiki?curid=3038933" title="Tolmomyias traylori">
Tolmomyias traylori



</doc>
<doc id="3038937" url="https://pl.wikipedia.org/wiki?curid=3038937" title="Anthus pseudosimilis">
Anthus pseudosimilis



</doc>
<doc id="3038941" url="https://pl.wikipedia.org/wiki?curid=3038941" title="Slim Burna">
Slim Burna

Slim Burna, właściwie Gabriel Soprinye Halliday (ur. 11 kwietnia 1988 w Esseksie w Anglii) – nigeryjski muzyk, piosenkarz, raper i producent muzyczny.
Wczesne życie.
W młodym wieku Slim Burna przeniósł się do Nigerii z jego rodziną, a dorastał w Port Harcourt, stolicy stanu Rivers.
Kariera muzyczna.
11 kwietnia 2013 roku Halliday wydał swój debiutancki album, "I'm on Fire".

</doc>
<doc id="3038954" url="https://pl.wikipedia.org/wiki?curid=3038954" title="Elizabeth Eaton">
Elizabeth Eaton

Elizabeth A. Eaton (ur. 2 kwietnia 1955 w Cleveland) – amerykańska duchowna luterańska i ekumenistka, zwierzchniczka Kościoła Ewangelicko-Luterańskiego w Ameryce (ELCA), biskup diecezji południowowschodniego Ohio.
Absolwentka studiów teologicznych na Uniwersytecie Harvarda i muzycznych w College of Wooster. Następnie pełniła służbę duszpasterską w kilku parafiach luterańskich na terenie stanu Ohio. Od 2007 r., była biskupem południowowschodniej diecezji Ohio, liczącej około 75 tys. wiernych. 
W sierpniu 2013 r., podczas 25 Zgromadzenia Generalnego Ewangelicko-Luterańskiego Kościoła w Ameryce, jako pierwsza kobieta w historii amerykańskiego luteranizmu, biskup Elizabeth A. Eaton, została wybrana na zwierzchnika Kościoła. Wygrała ona w piątej turze wyborów, pokonując dotychczasowego zwierzchnika, Marka S. Hansona. 
Jej mąż, Conrad Selnick, jest prezbiterem Kościoła Episkopalnego, mają dwie dorosłe córki.

</doc>
<doc id="3038956" url="https://pl.wikipedia.org/wiki?curid=3038956" title="Pat Storey">
Pat Storey

Pat Storey (ur. 1960) – irlandzka duchowna anglikańska, biskup diecezji Meath &amp; Kildare Kościoła Irlandii.
Życiorys.
Wychowała się w Belfaście. Studiowała język angielski i język francuski w Trinity College w Dublinie. Jest także absolwentką studiów teologicznych w College'u Teologicznym Kościoła Irlandii. W 1997 r., przyjęła diakonat, a w 1998 r., święcenia kapłańskie. Jej mężem jest również duchowny anglikański.
Od 2004 r., piastuje urząd proboszcza parafii św. Augustyna w Londonderry. W 2013 r., jako pierwsza kobieta w historii Kościoła Irlandii, została wybrana na biskupa (Kościół Irlandii dopuścił ordynację kobiet na prezbiterów i biskupów w 1990 r.).

</doc>
<doc id="3038958" url="https://pl.wikipedia.org/wiki?curid=3038958" title="Tenneco">
Tenneco

Tenneco, Inc. (wcześniej Tenneco Automotive, początkowo Gas Transmission Company Tennessee) – amerykańskie przedsiębiorstwo, którego główna siedziba zlokalizowana jest w Lake Forest, w stanie Illinois, w Stanach Zjednoczonych. Od 1999 roku notowane jest na amerykańskiej New York Stock Exchange (symbol TEN).
Tenneco jest jednym z największych producentów oryginalnych układów kontroli emisji spalin i systemów kontroli jazdy, komponentów przeznaczonych na pierwszy montaż, jak i tych przeznaczonych na rynek wtórny. W 2011 roku spółka zanotowała przychody rzędu $7,4 mld.
Historia.
Tenneco wywodzi się z Chicago Corporation, założonego około roku 1930. Tennessee Gas and Transmission Company (całkowicie oddzielnie) założone zostało w roku 1940.
Tenneco Inc w 1991 roku zostało wyodrębnione z koncernu, w którego skład wchodziły przedsiębiorstwa przemysłu motoryzacyjnego, opakowującego, gazowniczego, rolniczego, budowlanego oraz chemicznego i stoczniowego.
Wszystkie spółki prócz branży motoryzacyjnej oraz opakowań zostały usunięte w latach 1994–1996. W 1999 roku, Tenneco Packaging zostało wydzielone ze spółki i nazwę zmieniono na Packaging Corporation of America (Pactiv Corporation).
W dniu 28 października 2005 roku nazwa została zmieniona z Tenneco Automotive na Tenneco.
Tenneco (jeszcze pod nazwą Tenneco Automotive) sponsorowało CART Detroit Grand Prix od roku 1999 aż do odwołania wyścigów w roku 2001.
Działalność.
Tenneco jest międzynarodową korporacją z 80 zakładami produkcyjnymi w 24 krajach, na 5 kontynentach z głównymi ośrodkami w Ameryce Północnej, Europie, Australii i Azji. W 2012 roku spółka zatrudniała pracowników. W Ameryce Północnej fabryki znajdują się w Illinois, Indiana, Michigan, Tennessee i Ohio; Centrum Dowodzenia Korporacją zlokalizowane jest w Lake Forest, Illinois. Europejskie zakłady znajdują się w Belgii, Polsce, Czechach, Niemczech, Wielkiej Brytanii, Francji oraz Hiszpanii, centrum kierowania europejskimi zakładami mieści się w Belgii. W Indiach, Chinach, Singapurze oraz Japonii znajdują się azjatyckie fabryki, zaś Australijskie zlokalizowane są w Sydney, Clovelly Park i Morea (Nowa Zelandia). Jeden zakład powstał również w Port Elizabeth, w Republice Południowej Afryki.
Marki będące własnością TENNECO Inc:
Klienci.
Produkty Tenneco sprzedawane są do ponad 500 klientów, sklepy, hurtownie, jak i 40 klientów OEM.
Lokalizacje.
Ameryka Północna.
Układy Kontroli Emisji Spaliny
Systemy Kontroli Jazdy
Ameryka Południowa.
Układy Kontroli Emisji Spalin
Systemy Kontroli Jazdy
Europa.
Układy kontroli emisji spalin
Systemy Kontroli Jazdy
Azja.
Systemy Kontroli Jazdy
Systemy kontroli jazdy
Australia.
Układy kontroli emisji spalin
Systemy Kontroli Jazdy

</doc>
<doc id="3038960" url="https://pl.wikipedia.org/wiki?curid=3038960" title="Curtiss A-8">
Curtiss A-8

Curtiss A-8 – amerykański samolot szturmowy z okresu międzywojennego, zaprojektowany w zakładach Curtiss Aeroplane and Motor Company na zamówienie United States Army Air Corps (USSAC). A-8 był pierwszym samolotem szturmowym USAAC z oznaczeniem „A” ("attack") zaprojektowanym specjalnie jako samolot szturmowy, wcześniejsze konstrukcje (Douglas XA-2, seria Curtiss A-3) powstały w wyniku modyfikacji już wcześniej istniejących samolotów.
W zakładach Curtissa samolot otrzymał oznaczenie Model 59 i nazwę Shrike (dosł. dzierzba), nazwa ta nie była oficjalnie używana przez USAAF. Był to pierwszy wojskowy jednopłat zaprojektowany przez Curtissa, pierwszy samolot Curtissa o całkowicie metalowej konstrukcji, pierwszy Curtiss ze slotami na skrzydłach oraz z klapami na całej długości skrzydeł, i już z początkowo zaprojektowanymi zamkniętymi kabinami załogi.
Samolot został zaprojektowany w 1931 i służył do 1941. Rozwinięciem koncepcji A-8 były samoloty Curtiss YA-10 i Curtiss A-12 Shrike.
Tło historyczne.
W latach 20. w skład USAAC wchodziło tylko jedno skrzydło lotnictwa szturmowego, 3rd Attack Group, składające się z trzech dywizjonów. Stacjonujące w różnych bazach Teksasu skrzydło wyposażone było początkowo w szturmowe wersje samolotu Airco DH.4, a później w samoloty Curtiss A-3. Stopniowy ale szybki wzrost osiągów konstrukcji lotniczych szybko zdezaktualizował używane przez USAAC dwupłatowe samoloty i około 1930 dowództwo USAAC postanowiło rozpisać konkurs na jednopłatowy dolnopłat o konstrukcji metalowej zaprojektowany specjalnie jako samolot szturmowy. Do konkursu stanęły dwie maszyny; Atlantic-Fokker XA-7 i Curtiss XA-8. Obywa samoloty, według wymagać USAAC, miały konstrukcję całkowicie metalową i były napędzane silnikami rzędowymi typu Curtiss V-1570 Conqueror o mocy 600 KM. Obydwa samoloty zostały dostarczone do bazy Wright Field w czerwcu 1931, oblatywanie i ewaluacja samolotów trwała do września tego roku, zwycięzcą konkursu został ogłoszony samolot Curtissa.
Historia.
XA-8.
Prototypowa maszyna, XA-8, numer seryjny 30-387, została zbudowana i dostarczona USAAC w czerwcu 1931. Pod niektórymi względami samolot był bardzo zaawansowaną maszyną, ale w jego konstrukcji użyto także archaicznych rozwiązań nieużywanych w samolotach wojskowych od pierwszych lat I wojny światowej. Był to pierwszy wojskowy jednopłat Curtissa, pierwszy Curtiss o całkowicie metalowej konstrukcji, pierwsza samolot Curtissa ze slotami na skrzydłach oraz z klapami na całej długości skrzydeł. Był to także pierwszy samolot Curtissa już z początkowo zaprojektowanymi zamkniętymi kabinami załogi oraz owiewkami podwozia. Jednocześnie z tymi nowinkami technicznymi, wyraźnym krokiem do tyłu było skrzydło samolotu, które używało nie tylko zewnętrznych zastrzałów, ale także zewnętrznych kabli usztywniających (jedynymi współczesnymi mu konstrukcjami używającymi zewnętrznych kabli usztywniających były samoloty Douglas O-31 i Boeing P-26).
Samolot został dostarczony do bazy Wright Field w czerwcu 1931 i ogłoszono zwycięzcą konkursu we wrześniu. Przez następne trzy miesiące, przeprowadzono szereg testów z automatycznymi slotami które otwierały się same przy dużych kątach natarcia i szybkościach pomiędzy 90 a 95 mil na godzinę (145 - 152 km/h). Po zakończeniu testów w 1932, w zakładach Curtissa zamówiono trzynaście następnych maszyn.
YA-8/Y1A-8.
Z trzynastu zamówionych maszyn które nosiły już oznaczenie „Y” („prototypowy”, "service test"), pięć otrzymało oznaczenie YA-8 (Curtiss Model 59A, numery seryjne 32-344/348) i napędzane były silnikami Curtiss V-1570-23 (V-1570C) Conqueror o mocy 600 KM, a osiem otrzymało oznaczenie Y1A-8 (Curtiss Model 59A, numery seryjne 32-349/356) i napędzane było silnikami V-1570F, także o mocy 600 KM.
A-8.
Jedenaście z samolotów serii Y, numery seryjne 32-345/355, zostało przekazanych do 3rd Attack Group bazującej w Fort Crockett w 1932 i służyły one wraz z Curtissami A-3B do 1934 jako A-8. Jedyne różnice pomiędzy testowymi YA-8/Y1A-8 a A-8 dodaniu oznaczeń dywizkonów na samolotach. Koszt jednego samolotu wynosił $32.29S.
Y1A-8A/A-8A.
Ostatni ze zbudowanych Y1A-8, numer seryjny 32-356, został przebudowany jako Y1A-8A; służył jako latające laboratorium z innym silnikiem i nieco zmienionymi skrzydłami. Samolot został wyposażony w silnik Curtiss V-1570-57 Conqueror (GIV-1570F) napędzający śmigło przez przekładnię, a nie bezpośrednio jak w przypadku wcześniejszych maszyn. Nowy silnik miał moc większą o 75 KM, ale ważył o ponad 225 kilogramów więcej od jego poprzednika i praktycznie wszystkie osiągi samolotu zostały takie same, z wyjątkiem prędkości maksymalnej która była nieco niższa.
Testy samolotu rozpoczęły się pod koniec 1932 i trwały do lutego 1933. Dowództwo USAAC zamówiło 46 samolotów tego typu które miały nosić oznaczenie A-8B ale trwające w tym czasie testy Curtissa YA-10 pokazały znaczne zalety chłodzonych powietrzem silników gwiazdowych i zamówienie zostało anulowane. Jedyny powstały egzemplarz Y1A-8A został przekazany do 37th Attack Squadron (37 Dywizjon Szturmowy) gdzie służył z oznaczeniem A-8A.
A-8A był ostatnim samolotem serii Shrike z rzędowym silnikiem chłodzonym cieczą, 46 wcześniej zamówionych samolotów które miały nosić oznaczenie A-8B zostały ostatecznie zamówione jako Curtiss A-12 Shrike z silnikami gwiazdowymi.
YA-10.
Pierwszy ze zbudowanych YA-8, numer seryjny 32-344, został przebudowany z silnikiem gwiazdowym Pratt &amp; Whitney R-1690-9 (R-1690D) i otrzymał oznaczenie Curtiss YA-10. Po zakończeniu testów, w praktycznie niezmienionej formie, wszedł do produkcji jako Curtiss A-12 Shrike.
Opis konstrukcji.
Samolot Curtiss A-8, Curtiss Model 59 Shrike (nazwa Shrike nie była używana przez USAAC), był jednosilnikowym dolnopłatem o konstrukcji całkowicie metalowej ze skrzydłem z zastrzałami i usztywniającymi linkami.
Kadłub samolotu składał się z dwóch części, przednia część kadłuba, kończąca się za skrzydłem, miała konstrukcję kratownicową, a tylna skorupową; część silnikowa była osobną częścią konstrukcji, przymocowana była do kadłuba czterema kołkami stożkowymi.
Do głównej, kratownicowej części kadłuba, przymocowane była sztywna, wolnonośna część skrzydła do której od dołu przymocowane było podwozie główne samolotu. Do „kikuta” skrzydeł przymocowane były „skrzydła właściwe” które były dodatkowo, zewnętrznie usztywniane linkami przymocowanymi od góry do kadłuba, a od dołu do owiewek podwozia.
Skrzydła były wyposażone w klapy i sloty. Umieszczone na łożyskach kulkowych sloty otwierały się automatycznie przy dużych kątach natarcia samolotu. Klapy operowane były przez pilota i mogły być wychylane do 35°. 
Duże koła podwozia o średnicy 31 cali (79 cm) były prawie całkowicie osłonięte dużymi, aerodynamicznymi owiewkami w których znajdowały się także po dwa, nieruchome karabiny maszynowe.
Uzbrojenie samolotu stanowiło pięć karabinów maszynowych Browning kalibru 7,62 mm; cztery nieruchome, umieszczone po dwa w każdej owiewce podwozia i jeden ruchomy obsługiwany przez strzelca/obserwatora. Nieruchome karabiny w podwoziu zamontowane były jeden nad drugim, lufa dolnego karabinu była ustawiona nieco w lewą stronę, zapas nabojów wynosił 600 sztuk na każdy karabin. Zapas amunicji do karabinu strzelca także wynosił 600 sztuk i znajdował się w sześciu magazynka po sto nabojów każdy.
Samoloty mogły przenosić do dziesięciu 30-funtowych bomb (13 kg) przenoszonych wewnątrz kadłuba, w luku bombowym mieszczącym się tuż za kabiną pilota. Samolot mógł być także wyposażony w zewnętrzny wyrzutnik bomb który mógł przenosić do czterech bomb 122-funtowych (55,3 kg).
Załogę samolotu stanowił pilot i obserwator/strzelec znajdujący się w osobnych, zamkniętych kokpitach.
Modele.
Lista modeli, numerów seryjnych i liczby wyprodukowanych egzemplarzy:

</doc>
<doc id="3038963" url="https://pl.wikipedia.org/wiki?curid=3038963" title="Rajmund Dąbrowski">
Rajmund Dąbrowski

Rajmund Dąbrowski – amerykański duchowny adwentystyczny polskiego pochodzenia, wieloletni dyrektor informacji i rzecznik prasowy światowego Kościoła Adwentystycznego.
Życiorys.
Jest synem ks. Stanisława Dąbrowskiego, byłego przewodniczącego Rady Kościoła Adwentystów Dnia Siódmego w RP. W latach 1972–1985 piastował stanowisko redaktora naczelnego adwentystycznego miesięcznika "„Znaki Czasu”" oraz kościelnej oficyny wydawniczej o tej samej nazwie. Następnie był szefem informacji Konferencji Transeuropejskiej Kościoła Adwentystów z siedzibą w Anglii. 
W latach 1994–2010 piastował funkcję dyrektora do spraw komunikacji Generalnej Konferencji Kościoła Adwentystów Dnia Siódmego, będąc pierwszym Polakiem w historii, który zajmował wpływowe stanowisko we władzach światowych Kościoła. Za zasługi ks. Dąbrowskiego w okresie sprawowania funkcji uważa się między innymi nowoczesny model kształtowania wizerunku Kościoła, wprowadzenie pierwszego ustandaryzowanego loga Kościoła oraz stworzenie agencji informacyjnej Adventists News Network.
Jest laureatem specjalnej nagrody Sól i światło (Salt &amp; Ligot Award) przyznanej mu w 2010 roku przez zbór adwentystyczny Sligo Church w USA.
Był przeciwnikiem prowadzenia dialogu ekumenicznego z Kościołem Rzymskokatolickim. 

</doc>
<doc id="3038964" url="https://pl.wikipedia.org/wiki?curid=3038964" title="Jarosław Dzięgielewski">
Jarosław Dzięgielewski

Jarosław Dzięgielewski – polski pastor adwentystyczny, od 30 maja 2013 do 31 maja 2018 przewodniczący Kościoła Adwentystów Dnia Siódmego w RP.
Życiorys.
W połowie lat 80. XX w. rozpoczął służbę duszpasterską w zborze Warszawa-Centrum. W 1994 został sekretarzem/skarbnikiem Diecezji Zachodniej Kościoła. Następnie w latach 2000–2003 piastował funkcję seniora okręgu pomorskiego Kościoła (Diecezja Zachodnia), w latach 2003–2011 przewodniczącego Diecezji Wschodniej Kościoła, a od 2011 przewodniczącego Diecezji Południowej. 
Podczas XXI Zwyczajnego Zjazdu Kościoła w Podkowie Leśnej 30 maja 2013 został wybrany na przewodniczącego Kościoła Adwentystów Dnia Siódmego w RP. Zastąpił na tym stanowisku pastora Pawła Lazara.
31 maja 2018 podczas XXII Zwyczajnego Zjazdu Kościoła w Podkowie Leśnej został zastąpiony na urzędzie przewodniczącego Kościoła przez pastora Ryszarda Jankowskiego, jednocześnie przestając być członkiem Rady i Zarządu Kościoła.
W tym samym roku został Przewodniczącym Diecezji Zachodniej Kościoła Adwentystów Dnia Siódmego.

</doc>
<doc id="3038970" url="https://pl.wikipedia.org/wiki?curid=3038970" title="Zbigniew Harbuz">
Zbigniew Harbuz

Zbigniew Michał Harbuz (ur. 20 października 1932 w Brzeżanach na Podolu, obecnie Ukraina) – historyk ziemi łobeskiej, dokumentalista, kolekcjoner i miłośnik turystyki pieszej w 2007 r. uhonorowany odznaką Ministra Sportu i Turystyki „Za zasługi dla turystyki”. Od roku 1946 związany z Łobzem, gdzie ukończył szkołę podstawową i gimnazjum.
Studiował na Uniwersytecie Mikołaja Kopernika w Toruniu i Uniwersytecie Warszawskim. Uczestnik kilkunastu pielgrzymek do Częstochowy i Wilna (Obraz Matki Boskiej Ostrobramskiej). 
Współautor monografii "Z dziejów Ziemi Łobeskiej" i autor wydawnictw i książek: folder "Resko" (1965), folder "Węgorzyno" (1965), "Łobez i okolice" (1967), "Łobeskie ulice" (1995), "Łobescy ludzie" (ponad 1000 biogramów), "Historia Szkoły Podstawowej nr 1", "Droga do powiatu łobeskiego", "Z pamiętnika łobeskiego gimnazjalisty", "Kalendarium Ziemi Łobeskiej 1945", "Łabuź – Kalendarium Ziemi Łobeskiej do 1945", "Kalendarium Ziemi Łobeskiej 1000–1970" i "Moja ulica w Brzeżanach". Autor ponad 200 artykułów w prasie lokalnej (w „Łobuziaku”, „Gminie Pomorskiej”, „Światowidzie”, „Wiadomościach Zachodnich”, „Głosie Szczecińskim”, „Wiadomościach Łobeskich”, „Tygodniku Łobeskim”, Biuletynie Turystycznej Agencji Prasowej). 
W roku 2007 obchodzono w Łobzie "Benefis Pana Zbigniewa Harbuza". Odznaczony Srebrnym i Złotym Krzyżem Zasługi. W roku 2008 "Smok Powiatu Łobez".

</doc>
<doc id="3038972" url="https://pl.wikipedia.org/wiki?curid=3038972" title="Curtiss YA-10">
Curtiss YA-10

Curtiss YA-10 – wersja rozwojowa samolotu Curtiss A-8, wersją produkcyjną tego samolotu był w mało zmienionej formie Curtiss A-12 Shrike.
Historia.
Curtiss YA-10 (Curtiss Model 59B) był wersją rozwojową samolotu Curtiss YA-8. Pierwszy samolot z tej serii, number seryjny 32-344, został wyposażony w chłodzony powietrzem silnik gwiazdowy typu Pratt &amp; Whitney R-1690-9 (R-1690D) Hornet o mocy 630 KM. Oprócz zmiany silnika w samolocie dokonano niewielkich zmian konstrukcyjnych które spowodowały zwiększenie masy startowej z 5888 do 6135 funtów (2671 do 2783 kg) co spowodowało zmniejszenie prędkości maksymalnej z 294,5 km/h na 281,6 km/h.
Modyfikacje zakończono na początku września i 8 września 1932 samolot został przekazany do bazy Wright Field. Oblatywanie i testowanie nowego samolotu trwało trzy tygodnie i nowa konstrukcja została oceniona bardzo pozytywnie. Podstawową zaletą samolotu był chłodzony powietrzem silnik gwiazdowy który był uważany za mniej podatny na uszkodzenia bojowe niż chłodzony cieczą silnik rzędowy. Po testach, USAAC zamówił 46 samolotów w tej wersji, ale pod oznaczeniem Curtiss A-12 Shrike. Jeden samolot został zamówiony także przez United States Navy, gdzie nosił oznaczenie XS2C-1.
6 grudnia maszyna została przekazana do 13 Dywizjonu Szturmowego w Fort Crockett w celu dalszej ewaluacji samolotu. W tym czasie samolot był pomalowany w ówczesne kolory Dywizjonu (szaro-oliwkowy i żółty) i nosił godło dywizjonu oraz biały numer burtowy 63. W lipcu 1934 samolot został przekazany do bazy Barksdale Field w Luizjanie gdzie usunięto z niego godło jego wcześniejszego dywizjonu i otrzymał nowy numer 120. 29 kwietnia 1934 samolot przekazano do bazy San Antonio Air Depot, a następnie, 8 sierpnia został przeznaczony do służby w Command and General Staff College w Forth Leavenwhorth. Po listopadzie 1936 samolot został przemalowany na standardowe wówczas kolory żółty i niebieski (z czerwono-żółtą szachownicą na owiewce silnika) i otrzymał numer 7. 18 kwietnia 1937, samolot nosił numer 20 z innym typem szachownicy na owiewce i podobnym wzorem namalowanym na owiewkach kół. W tym czasie owiewki kół były często zdejmowane aby zapobiec gromadzenia się w nich błota.
14 września 1938 samolot został przekazany do bazy Chanute Field, gdzie został złomowany 23 lutego 1939, łącznie przebywał w powietrzu 2199 godzin.

</doc>
<doc id="3038975" url="https://pl.wikipedia.org/wiki?curid=3038975" title="Marjorie Lord">
Marjorie Lord

Marjorie Lord (ur. 26 lipca 1918 w San Francisco, zm. 28 listopada 2015 w Beverly Hills) – amerykańska aktorka filmowa i telewizyjna.
Wybrana filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3038977" url="https://pl.wikipedia.org/wiki?curid=3038977" title="Hans Holmqvist (żużlowiec)">
Hans Holmqvist (żużlowiec)

Hans "Hasse" Holmqvist (ur. 18 czerwca 1945 w Aveście) – szwedzki żużlowiec.
Dwukrotny medalista indywidualnych mistrzostw Szwecji: srebrny (Göteborg 1975) oraz brązowy (Sztokholm 1968). Złoty medalista mistrzostw Szwecji par klubowych (1976).
Wielokrotny reprezentant Szwecji na arenie międzynarodowej. Brązowy medalista mistrzostw świata par (Borås 1972). Dwukrotny uczestnik finałów światowych indywidualnych mistrzostw świata (Göteborg 1968 – VIII miejsce, Londyn 1969 – V miejsce).
W lidze szwedzkiej reprezentował barwy klubów: Folkare Avesta (1962–1963), Masarna Avesta (1964–1965, 1969–1971), Taxarna Sztokholm (1966–1967), Vargarna Norrköping (1968–1969, 1971–1972) oraz Indianerna Kumla (1973–1983), natomiast w lidze brytyjskiej – Wolverhampton Wolves (1967–1968) i Oxford Cheetahs (1970, 1973, 1975) .

</doc>
<doc id="3038978" url="https://pl.wikipedia.org/wiki?curid=3038978" title="Hasse Holmqvist">
Hasse Holmqvist



</doc>
<doc id="3038980" url="https://pl.wikipedia.org/wiki?curid=3038980" title="Skruber">
Skruber



</doc>
<doc id="3038981" url="https://pl.wikipedia.org/wiki?curid=3038981" title="Drobnoporek sproszkowany">
Drobnoporek sproszkowany

Drobnoporek sproszkowany ("Postia ptychogaster" (F. Ludw.) Vesterh.) – gatunek grzybów z rodziny "Dacryobolaceae".
Systematyka i nazewnictwo.
Pozycja w klasyfikacji: "Postia, Dacryobolaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisany został w 1880 r. przez F. Ludwiga jako "Polyporus ptychogaster", obecną nazwę nadał mu Jan Vesterholt w 1996 r.
Synonimów łacińskich ma kilkanaście. Niektóre z nich:
Nazwę polską zaproponował Władysław Wojewoda w 2003 r. (dla synonimu "Oligoporus ptychogaster"). W polskim piśmiennictwie mykologicznym gatunek ten opisywany był także przez Stanisława Domańskiego pod nazwą białak ptychogasteralny.
Morfologia.
Jednoroczny. Do podłoża przyrasta bokiem. Owocniki wyrastają pojedynczo lub w nielicznych skupiskach. Pojedynczy ma średnicę do 10 cm, kształt poduszeczkowaty lub półkolisty. Powierzchnia włochata, u młodych owocników biała, u starszych brązowiejąca.
Rurkowaty, powstaje w dolnej części owocnika, rzadko i późno, rozpada się natomiast szybko, wskutek czego jest dość trudny do obserwacji, Rurki są kruche i krótkie, ich pory są porozrywane, na jednym mm mieści się ich 2–4.
U młodych owocników soczysty, tylko przy nasadzie twardszy. Składa się z ułożonych promieniście włókienek przedzielonych jamkami, które wypełnione są chlamydosporami. Jest koncentrycznie strefowany.
Chlamydospory są jajowato-elipsoidalne i grubościenne o rozmiarach 4,7 × 3,4–4,5 μm. Bazydiospory są elipsoidalne, zakończone skośnym dzióbkiem, gładkie, bezbarwne i zazwyczaj z kroplą. Mają rozmiar 4–5,5 × 2,5–3,5 μm.
Występowanie i siedlisko.
Występuje w Europie, Rosji oraz w prowincji Quebec w Kanadzie. W Polsce znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych, jednak według innych źródeł jest raczej pospolity.
Rośnie w lasach mieszanych, przede wszystkim na drzewach iglastych, szczególnie na sośnie i świerku, notowano go też na modrzewiu "Larix kaempferi". Na drzewach liściastych występuje rzadziej.
Grzyb niejadalny. Jest saprotrofem rozwijającym się na martwym drewnie i powodującym brunatną zgniliznę drewna.

</doc>
<doc id="3038982" url="https://pl.wikipedia.org/wiki?curid=3038982" title="Postia ptychogaster">
Postia ptychogaster



</doc>
<doc id="3038985" url="https://pl.wikipedia.org/wiki?curid=3038985" title="Diecezja Coatzacoalcos">
Diecezja Coatzacoalcos

Diecezja Coatzacoalcos (łac. "Dioecesis Coatzacoalsensis") – diecezja Kościoła rzymskokatolickiego w Meksyku, sufragania archidiecezji Jalapa.
Historia.
14 marca 1984 roku papież Jan Paweł II konstytucją apostolską "Plane conscii" erygował diecezję Coatzacoalcos. Dotychczas wierni z tych terenów należeli do diecezji San Andrés Tuxtla.

</doc>
<doc id="3038988" url="https://pl.wikipedia.org/wiki?curid=3038988" title="Diecezja Córdoba">
Diecezja Córdoba

Diecezja Córdoba (łac. "Dioecesis Cordubensis in Mexico") – diecezja Kościoła rzymskokatolickiego w Meksyku, sufragania archidiecezji Jalapa.
Historia.
15 kwietnia 2000 roku papież Jan Paweł II konstytucją apostolską "Ministerium Nostrum" erygował diecezję Córdoba. Dotychczas wierni z tych terenów należeli do archidiecezji Jalapa.

</doc>
<doc id="3038989" url="https://pl.wikipedia.org/wiki?curid=3038989" title="Diecezja Orizaba">
Diecezja Orizaba

Diecezja Orizaba (łac. "Dioecesis Orizabensis") – diecezja Kościoła rzymskokatolickiego w Meksyku, sufragania archidiecezji Jalapa.
Historia.
15 kwietnia 2000 roku papież Jan Paweł II konstytucją apostolską "Adiutorium ferre" erygował diecezję Orizaba. Dotychczas wierni z tych terenów należeli do archidiecezji Jalapa.

</doc>
<doc id="3038991" url="https://pl.wikipedia.org/wiki?curid=3038991" title="Igor Chazanow">
Igor Chazanow

Igor Borisowicz Chazanow (ros. Игорь Борисович Хазанов) – rosyjski brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3038992" url="https://pl.wikipedia.org/wiki?curid=3038992" title="Igor Khazanov">
Igor Khazanov



</doc>
<doc id="3038993" url="https://pl.wikipedia.org/wiki?curid=3038993" title="Diecezja Papantla">
Diecezja Papantla

Diecezja Papantla (łac. "Dioecesis Papantlensis") – diecezja Kościoła rzymskokatolickiego w Meksyku, sufragania archidiecezji Jalapa.
Historia.
24 listopada 1922 roku papież Pius XI konstytucją apostolską "Orbis catholici" erygował diecezję Papantla. Dotychczas wierni z tych terenów należeli do archidiecezji Jalapa i diecezji Tampico.
9 czerwca 1962 roku diecezja utraciła część swego terytorium na rzecz nowo powstającej diecezji Tuxpan.

</doc>
<doc id="3038995" url="https://pl.wikipedia.org/wiki?curid=3038995" title="Diecezja San Andrés Tuxtla">
Diecezja San Andrés Tuxtla

Diecezja San Andrés Tuxtla (; ) – jedna z 73 diecezji obrządku łacińskiego w Kościele katolickim w Meksyku w stanie Veracruz ze stolicą w San Andrés Tuxtla. Ustanowiona diecezją 23 maja 1959 konstytucją apostolską "Quibus christiani" przez Jana XXIII. Biskupstwo jest sufraganią archidiecezji Jalapa.
Historia.
23 maja 1959 papież Jan XXIII konstytucją apostolską "Quibus christiani" erygował diecezję San Andrés Tuxtla. Dotychczas wierni z tych terenów należeli do archidiecezji Jalapa i diecezji Tehuantepec.
9 czerwca 1962 roku diecezja utraciła część swego terytorium na rzecz nowo powstającej diecezji Veracruz, zaś 14 marca 1984 roku na rzecz diecezji Coatzacoalcos.

</doc>
<doc id="3038996" url="https://pl.wikipedia.org/wiki?curid=3038996" title="Diecezja Tuxpan">
Diecezja Tuxpan

Diecezja Tuxpan (łac. "Dioecesis Tuxpaniensis") – diecezja Kościoła rzymskokatolickiego w Meksyku, sufragania archidiecezji Jalapa.
Historia.
9 czerwca 1962 roku papież Jan XXIII konstytucją apostolską "Non latet" erygował diecezję Tuxpan. Dotychczas wierni z tych terenów należeli do diecezji Tulancingo, Papantla i Tampico.

</doc>
<doc id="3038997" url="https://pl.wikipedia.org/wiki?curid=3038997" title="Congressional Space Medal of Honor">
Congressional Space Medal of Honor

Congressional Space Medal of Honor (pol. Kongresowy Kosmiczny Medal Honoru) – odznaczenie Stanów Zjednoczonych Ameryki ustanowione w 1969, nadawane za wybitne zasługi lub bohaterstwo astronautom Narodowej Agencji Aeronautyki i Przestrzeni Kosmicznej (NASA).
Historia, organizacja i zasady nadawania.
"Congressional Space Medal of Honor" został ustanowiony przez Kongres Stanów Zjednoczonych 29 września 1969 w celu uhonorowania „każdego astronauty, który podczas pełnienia obowiązków wyróżnił się wybitnymi zasługami i doniosłymi dokonaniami dla dobra narodu i ludzkości”. Może być także nadany pośmiertnie astronautom, którzy zginęli w trakcie wykonywania amerykańskiej misji kosmicznej. Rekomendującym przyznanie medalu jest administrator (dyrektor naczelny) NASA, a w imieniu Kongresu wręcza go prezydent Stanów Zjednoczonych. Pierwsze nadanie medalu odbyło się 1 października 1978.
Medal jest jednoklasowy i znajduje się na pierwszym miejscu w precedencji odznaczeń NASA. Choć należy do kategorii nagród cywilnych, rząd Stanów Zjednoczonych zaliczył go także do grupy odznaczeń wojskowych, żeby – stosownie do swojej rangi – mógł być noszony na mundurze amerykańskich Sił Zbrojnych (w tym wypadku baretkę medalu umieszcza się za baretkami odznaczeń wojskowych).
Insygnia.
Odznaka medalu ma formę dwóch gwiazd umieszczonych jedna w drugiej i nałożonych na zielony wieniec laurowy, nad którym znajduje się złoty orzeł z rozpostartymi skrzydłami. Jest zawieszona na wstążce z dziewięcioma symetrycznymi paskami o pięciu kolorach (żółty, granatowy, niebieski, biały i czerwony). Medal jest zawieszany na szyi osoby odznaczonej, która dodatkowo otrzymuje jego miniaturę na wstążce (noszoną na piersi), miniatury odznaki i gwiazdy (przypinane do klapy marynarki lub żakietu) oraz baretkę.

</doc>
<doc id="3038999" url="https://pl.wikipedia.org/wiki?curid=3038999" title="Diecezja Veracruz">
Diecezja Veracruz

Diecezja Veracruz (łac. "Dioecesis Verae Crucis") – diecezja Kościoła rzymskokatolickiego w Meksyku, sufragania archidiecezji Jalapa.
Historia.
9 czerwca 1962 roku papież Jan XXIII konstytucją apostolską "Populorum bono" erygował diecezję Veracruz. Dotychczas wierni z tych terenów należeli do diecezji San Andrés Tuxtla.

</doc>
<doc id="3039002" url="https://pl.wikipedia.org/wiki?curid=3039002" title="International Project Management Associaction">
International Project Management Associaction

International Project Management Association, IPMA – międzynarodowa federacja stowarzyszeń zmierzająca do popularyzacji wiedzy na temat zarządzania projektami oraz integrująca środowisko project managerów na świecie. Stowarzyszenie zrzesza organizacje w ponad 50 krajach na świecie.
Członkostwo.
Istnieją dwa rodzaje członkostwa w IPMA.
a) Członkowie indywidualni – osoby fizyczne, które zgłosiły akces do organizacji centralnej lub do jednostek krajowych i zostały wpisany do ewidencji członków;
b) Członkowie instytucjonalni – osoby prawne (firmy, fundacje, stowarzyszenia) które zostały wpisane do ewidencji członków;
Historia.
Organizacja została powołana do życia w Szwajcarii w 1965 roku jako IMSA (International Management Systems Association). W 1967 roku nastąpiła zmiana nazwy stowarzyszenia na INTERNET i począwszy od tego momentu rozpoczęło się przyjmowanie organizacji krajowych jako wyłącznych przedstawicieli. W trakcie 13 światowego kongresu zarządzania projektami (Paryż, 1996r) została ustalona obecna nazwa – IPMA. Obecnie organizacja zrzesza 45 stowarzyszeń krajowych.
IPMA w Polsce.
W 1999 r. do grona organizacji krajowych stowarzyszonych w międzynarodowej federacji IPMA dołączyło SPMP (Stowarzyszenie Project Management Polska), które w 2011 r. zmieniło nazwę na obecną – IPMA Polska. Obecnie w ponad 3700 w Polsce i 173 000 kierowników projektów posiada certyfikat przyznawany przez IPMA. Struktura działań oparta jest o 11 grup regionalnych oraz biuro centralne, mające swoją siedzibę w Warszawie.
Certyfikaty IPMA.
System 4-L-C (czterostopniowy system certyfikacji) oparty jest o Narodowe Wytyczne Kompetencji IPMA (NCB). Dokument ten przedstawia najważniejsze kompetencje, które powinien mieć kierownik projektu. Dodatkowo określa również jakie doświadczenie i wiedza są niezbędne do tego, aby wziąć udział w procesie certyfikacji. Wymagania te adekwatne są do poziomu certyfikatu, o który ubiega się osoba zarządzająca projektami. Weryfikacja aplikanta sprawdza 3 obszary kompetencji: behawioralne, techniczne oraz kontekstualne. Dzięki temu kompleksowemu podejściu dokument ten w możliwie najbardziej rzetelny sposób precyzuje predyspozycje posiadacza Występują 4 poziomy certyfikacji odzwierciedlające zarówno kompetencję, wiedzę, doświadczenie jak i cechy osobowościowe:
Poziom D – Certified Project Management Associate Pierwszy z certyfikatów, które można zdobyć według metodyki 4-L-C. Aby go uzyskać, trzeba przejść test, złożyć dokumentację do weryfikacji, a także posiadać niewielkie doświadczenie.
Poziom C – Certified Project Manager Certyfikat ten zaświadcza posiadanie kilkuletniego doświadczenia oraz poświadcza kompetencje w zarządzaniu projektami o znacznym budżecie.
Poziom B – Certified Senior Project Manager Poziom B przeznaczyny jest dla zarządzających porftelem projektów.
Poziom A – Certified Projects Director Najwyższy poziom certyfikatu „A” dokumentuje posiadanie rozlicznych kompetencji profesjonalnych, predyspozycji osobistych, doświadczenia i umiejętności. Przeznaczony jest dla prezesów firm i osób, które zarządzają wieloma projektami o charakterze długofalowym i strategicznym

</doc>
<doc id="3039004" url="https://pl.wikipedia.org/wiki?curid=3039004" title="David Berkowitz">
David Berkowitz



</doc>
<doc id="3039007" url="https://pl.wikipedia.org/wiki?curid=3039007" title="Phillips Lord">
Phillips Lord

Phillips Haynes Lord (ur. 13 lipca 1902 w Hartford w stanie Vermont, zm. 19 października 1975) – amerykański aktor filmowy, radiowy, pisarz i osobowość radiowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039010" url="https://pl.wikipedia.org/wiki?curid=3039010" title="Kościół Najświętszej Maryi Panny w Legnicy">
Kościół Najświętszej Maryi Panny w Legnicy



</doc>
<doc id="3039015" url="https://pl.wikipedia.org/wiki?curid=3039015" title="Anita Louise">
Anita Louise

Anita Louise (ur. 9 stycznia 1915 w Nowym Jorku, zm. 25 kwietnia 1970 w Los Angeles) – amerykańska aktorka filmowa i telewizyjna.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039016" url="https://pl.wikipedia.org/wiki?curid=3039016" title="Bryza leśna">
Bryza leśna

Bryza leśna – wiatr lokalny wiejący pomiędzy lasem a terenem otwartym. Powstaje w czasie dobrej pogody, w wyniku przeciętnie lepszego ogrzania powietrza nad lasem. 
Strumień ciepła jawnego nad lasem jest większy niż nad sąsiadującymi polami, co jest wynikiem różnicy w albedo tych powierzchni. Wskutek tej różnicy w ogrzaniu warstwy granicznej powietrze unosi ponad las i opada nad polami. Towarzyszy temu mniejszy, boczny przepływ powietrza znad pól do lasu. Powietrze wznosi się na wysokość 1 km, aby zawrócić na dużych wysokościach.
Siła bryzy leśnej jest mniej więcej trzykrotnie mniejsza niż typowej bryzy morskiej.
Bryza leśna powoduje wzburzenie powietrza nad lasem i czyni je cieplejszym. Wzburzenie to jest przede wszystkim zlokalizowane na granicy lasu i terenów otwartych, w związku z czym bryza może prowadzić do niewielkiego wzrostu pokrywy chmur warstwy granicznej na krawędzi lasu.
W "Forests at the land-atmosphere interface" znajduje się uwaga, że używanie terminu "bryza leśna" (ang. "forest breeze") w analogii do bryzy morskiej jest w zasadzie niepoprawne, jako że bryza morska wieje z morza na ląd, należałoby używać terminu "bryza polna" (ang. "cereal breeze").

</doc>
<doc id="3039018" url="https://pl.wikipedia.org/wiki?curid=3039018" title="Różne Wyspy Pacyfiku Stanów Zjednoczonych">
Różne Wyspy Pacyfiku Stanów Zjednoczonych

Różne Wyspy Pacyfiku Stanów Zjednoczonych (ang. "United States Miscellaneous Pacific Islands") – zbiorcze określenie niewielkich terytoriów (wysp lub atoli) na Oceanie Spokojnym, kontrolowanych przez Stany Zjednoczone Ameryki na podstawie Ustawy o wyspach z guano. Do Różnych Wysp Pacyfiku Stanów Zjednoczonych należały: Baker, Howland, Jarvis, Kingman i Palmyra.
Wyspy miały do 1986 określony kod ISO 3166-1 (alfa-2: PU, alfa-3: PUS oraz numeryczny: 849) oraz do 1981 kod FIPS: IQ. Aktualnie dla potrzeb statystycznych ISO wszystkie te wyspy są zaliczane do Dalekich Wysp Mniejszych Stanów Zjednoczonych, zaś każda z nich ma swój oddzielny kod FIPS.

</doc>
<doc id="3039020" url="https://pl.wikipedia.org/wiki?curid=3039020" title="Burniewo">
Burniewo

Burniewo (biał. Бурнева, "Burniewa", ros. Бурнево, "Burniewo"), wieś położona na Białorusi, w obwodzie grodzieńskim, w rejonie wołkowyskim, w sielsowiecie Werejki.
Obecnie Burniewo liczy 23 mieszkańców. W wiosce znajduje się 25 domów, sklep i biblioteka.
Historia.
Dawna okolica szlachecka Burniewo jest położona nieopodal Repli i Wielkich Eysymontów. Jest najstarszym znanym miejscem związanym z rodem Eysymontów. Wzmiankowane w roku 1539 jako m.in. dziedzictwo braci Maćka i Nowickiego Jurewiczów Eisimontowiczów (bracia są wymienieni także w Popisie Wojsk Wielkiego Księstwa Litewskiego z 1528 roku). To stąd pochodził Franciszek Eysymont, podczaszy miński, a także jego brat Dominik, zasłużeni w wojnach z Moskwą w XVII wieku. Wedle tradycji to stąd wywodziła się Maria, która znalazła Cudowny Obrazek Matki Boskiej Eysymontowskiej, który umieszczono w nowo erygowanym kościele w Wielkich Eysymontach w latach 60. XVII wieku. Z Burniewem był też związany majątek Karasiowszczyzna, z której pochodził Aleksander Eysymontt, uczestnik Powstania Styczniowego. Spotykamy tu w XIX wieku również Siemaszków, Siezieniewskich i Bohdanowiczów.
Według Powszechnego Spisu Ludności z 1921 roku ówczesną okolicę zamieszkiwały 153 osoby, 147 było wyznania rzymskokatolickiego a 6 prawosławnego. Wszyscy mieszkańcy zadeklarowali polską przynależność narodową. Było tu 27 budynków mieszkalnych.
Miejscowość należała do parafii rzymskokatolickiej w Repli i parafii prawosławnej w Masalanach.
Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Gudziewiczach.

</doc>
<doc id="3039021" url="https://pl.wikipedia.org/wiki?curid=3039021" title="Dominic Jala">
Dominic Jala

Dominic Jala SDB (ur. 12 lipca 1951 w Mawlai, zm. 10 października 2019 w Colusa) – indyjski duchowny katolicki, arcybiskup Shillong w latach 2000–2019.
Życiorys.
Święcenia kapłańskie otrzymał 19 listopada 1977 w zgromadzeniu księży salezjanów. Był m.in. przełożonym salezjańskiej prowincji Guwahati.
22 grudnia 1999 papież Jan Paweł II mianował go arcybiskupem metropolitą Shillong. Sakry biskupiej udzielił mu 2 kwietnia 2000 ówczesny arcybiskup Guwahati - Thomas Menamparampil.
15 października 2016 został także administratorem apostolskim "sede vacante et ad nutum Sanctae Sedis" w diecezji Nongstoin.
10 października 2019 roku zginął w wypadku drogowym w Colusa w stanie Kalifornia w Stanach Zjednoczonych.

</doc>
<doc id="3039022" url="https://pl.wikipedia.org/wiki?curid=3039022" title="Tojad wschodniokarpacki typowy">
Tojad wschodniokarpacki typowy

Tojad wschodniokarpacki typowy ("Aconitum lasiocarpum" (Rchb.) Gáyer subsp. "lasiocarpum") – podgatunek rośliny z rodziny jaskrowatych. 
Rozmieszczenie geograficzne.
Endemit Karpat Wschodnich. W Polsce występuje tylko w Bieszczadach Zachodnich na ok. 30 stanowiskach.
Morfologia.
Podgatunek typowy różni się od tojadu wschodniokarpackiego Kotuli owłosieniem szypułek kwiatowych: są one gruczołowato owłosione (tojad wschodniokarpacki Kotuli ma szypułki nagie lub z domieszką włosków niegruczołowych).
Biologia i ekologia.
Bylina, hemikryptofit. Kwitnie od lipca do września. Rośnie w źródliskach, ziołoroślach, zaroślach, na młakach, kamieńcach i w łęgach. Liczba chromosomów 2n=16. 
Ochrona.
Roślina podlega w Polsce ochronie ścisłej. Większość stanowisk znajduje się na obszarze Bieszczadzkiego Parku Narodowego.

</doc>
<doc id="3039024" url="https://pl.wikipedia.org/wiki?curid=3039024" title="Łucznictwo na Igrzyskach Śródziemnomorskich 2005">
Łucznictwo na Igrzyskach Śródziemnomorskich 2005

Łucznictwo na Igrzyskach Śródziemnomorskich 2005 odbywało się w dniach 28–30 czerwca 2005 roku. Zawodnicy obojga płci rywalizowali łącznie w trzech konkurencjach na "Estadio de la Juventud Emilio Campra".

</doc>
<doc id="3039027" url="https://pl.wikipedia.org/wiki?curid=3039027" title="Aconitum lasiocarpum subsp. lasiocarpum">
Aconitum lasiocarpum subsp. lasiocarpum



</doc>
<doc id="3039033" url="https://pl.wikipedia.org/wiki?curid=3039033" title="Puchar Świata w kolarstwie torowym 2011/2012">
Puchar Świata w kolarstwie torowym 2011/2012

Puchar Świata w kolarstwie torowym w sezonie 2011/2012 to 20. edycja tej imprezy. Organizowany przez UCI, obejmował cztery rundy: w stolicy Kazachstanu – Astanie w dniach 4–6 listopada 2011, w kolumbijskim Cali w dniach 1–3 grudnia 2011, w stolicy Chin – Pekinie w dniach 12–15 stycznia 2012 roku oraz stolicy Wielkiej Brytanii – Londynie w dniach 16–19 stycznia 2012 roku.
Trofeum sprzed roku broniła reprezentacja Francji. W tym sezonie najlepsza okazała się reprezentacja Niemiec.

</doc>
<doc id="3039036" url="https://pl.wikipedia.org/wiki?curid=3039036" title="Francesco Milito">
Francesco Milito

Francesco Milito (ur. 7 lipca 1948 w Rossano) – włoski duchowny katolicki, biskup Oppido Mamertina-Palmi od 2012.
Życiorys.
Prezbiterat.
Święcenia kapłańskie otrzymał 12 sierpnia 1972 i został inkardynowany do archidiecezji Rossano-Cariati. Po święceniach został animatorem w archidiecezjalnym seminarium, a w 1975 został jego rektorem. W latach 1978-1985 kierował regionalnym seminarium w Catanzaro, zaś kolejne trzy lata spędził jako pracownik watykańskiego Sekretariatu Stanu. Po powrocie do archidiecezji pełnił funkcje m.in. wikariusza generalnego (1988-1992), sekretarza generalnego archidiecezjalnego synodu (1989-1992) oraz wikariusza biskupiego do spraw ewangelizacji, katechezy, kultury i szkolnictwa (1993-2006) oraz do spraw ekumenizmu i kultury (2007-2012).
Episkopat.
4 kwietnia 2012 papież Benedykt XVI mianował go biskupem ordynariuszem diecezji Oppido Mamertina-Palmi. Sakry biskupiej 13 maja 2012 udzielił mu arcybiskup Santo Marcianò.

</doc>
<doc id="3039039" url="https://pl.wikipedia.org/wiki?curid=3039039" title="Tojad wschodniokarpacki Kotuli">
Tojad wschodniokarpacki Kotuli

Tojad wschodniokarpacki Kotuli ("Aconitum lasiocarpum" (Rchb.) Gáyer subsp. "kotulae" (Pawl.) Starm. &amp; Mitka) – podgatunek tojadu wschodniokarpackiego, rośliny z rodziny jaskrowatych. 
Rozmieszczenie geograficzne.
Subendemit karpacki. Występuje głównie w Karpatach Zachodnich i na Podolu. W Polsce występuje w Tatrach, na Pogórzu Spisko-Gubałowskim, w Bieszczadach Zachodnich, w Kotlinie Jasielsko-Krośnieńskiej, w Górach Sanocko-Turczańskich i w Beskidzie Niskim. W Tatrach podano jego stanowiska w Capowskim Lesie koło Toporowej Cyrhli, w Dolinie Małej Łąki, Dolinie Olczyskiej, Dolinie Kościeliskiej, Dolinie Strążyskiej, na Pogórzu Spisko-Gubałowskim w dolinie Kirowej Wody przed Roztokami oraz w miejscowości Czarny Dunajec. W Bieszczadach Zachodnich znany jest z większej liczby stanowisk.
Morfologia.
Podgatunek subsp. "kotulae" różni się od podgatunku typowego owłosieniem szypułek kwiatowych: są one nagie lub z domieszką włosków niegruczołowych (tojad wschodniokarpacki typowy ma szypułki gruczołowato owłosione).
Biologia i ekologia.
Bylina, hemikryptofit. Kwitnie od lipca do września. Rośnie w ziołoroślach, źródliskach, zaroślach, na młakach, kamieńcach i w łęgach. Liczba chromosomów 2n=16. 
Ochrona.
Roślina podlega w Polsce ochronie ścisłej.

</doc>
<doc id="3039040" url="https://pl.wikipedia.org/wiki?curid=3039040" title="Chuanzi Decheng">
Chuanzi Decheng

Chuanzi Decheng (; kor. 선자덕성 "Sŏnja Tŏksŏng"; jap. "Senji Tokujō"; wiet. "Thuyền Tự Đức Thành"; ur. VIII wiek, zm. IX wiek) – chiński mistrz chan z południowej szkoły chan.
Życiorys.
Pochodził z Suining (obecnie w prowincji Syczuan). Był uczniem mistrza chan Yaoshana Weiyana. Studiował u niego przez trzydzieści lat i otrzymał przekaz jego Dharmy. Jego braćmi w Dharmie byli Daowu Yuanzhi i Yunyan Tansheng. W okresie prześladowań buddyzmu w latach 842–845 opuścił swojego mistrza. Następnie żył we względnym odosobnieniu na brzegu rzeki Wu w Huating (w Xiuzhou) w rejonie współczesnego Szanghaju. Miał małą łódź, którą przewoził ludzi przez rzekę. Dlatego nazywany był ogólnie „Mnichem z łódki.”
Jego jedynym spadkobiercą Dharmy był Jiashan Shanhui, którego posłał do Dechenga Daowu Yuanzhi, po spotkaniu z Jiashanem w Jingkou.
Linia przekazu Dharmy zen.
Pierwsza liczba oznacza kolejność pokoleń mistrzów od 1 Patriarchy indyjskiego Mahakaśjapy.
Druga liczba oznacza kolejność pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="3039041" url="https://pl.wikipedia.org/wiki?curid=3039041" title="Aconitum lasiocarpum subsp. kotulae">
Aconitum lasiocarpum subsp. kotulae



</doc>
<doc id="3039043" url="https://pl.wikipedia.org/wiki?curid=3039043" title="Tojad Kotuli">
Tojad Kotuli



</doc>
<doc id="3039045" url="https://pl.wikipedia.org/wiki?curid=3039045" title="Frank Lovejoy">
Frank Lovejoy

Frank Lovejoy (ur. 28 marca 1912, zm. 2 października 1962) – amerykański aktor filmowy, telewizyjny i radiowy.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039048" url="https://pl.wikipedia.org/wiki?curid=3039048" title="Robanov Kot">
Robanov Kot

Robanov Kot – wieś w gminie Solčava w północnej Słowenii. Tradycyjnie obszar ten należał do Styrii, a obecnie zalicza się do Savinjskiego Regionu Statystycznego.
Osada Robanov Kot zawiera oprócz wolno stojących zabudowań także gospodarstwa w dolinie Savinji koło Rogovilca i nad nim do Solčavy, na słonecznych stokah do wysokości 1220 m n.p.m. Głównym zajęciem są leśnictwo i hodowla.

</doc>
<doc id="3039049" url="https://pl.wikipedia.org/wiki?curid=3039049" title="Białobrzegi Opoczyńskie">
Białobrzegi Opoczyńskie



</doc>
<doc id="3039050" url="https://pl.wikipedia.org/wiki?curid=3039050" title="Jack Johnson (hokeista)">
Jack Johnson (hokeista)

John Joseph Louis „Jack” Johnson III. (ur. 13 stycznia 1987 w Indianapolis) – amerykański hokeista, reprezentant USA, olimpijczyk.
Jego ojciec Jack także był hokeistą.
Kariera klubowa.
W drafcie NHL z 2005 został wybrany przez Carolina Hurricanes z numerem 5. Mimo tego we wrześniu 2006 na mocy umowy wymiennej trafił do klubu Los Angeles Kings (wraz z nim Oleg Twierdowski, zaś do Caroliny zostali przekazani Tim Gleason i Éric Bélanger). W marcu 2007 podpisał kontrakt z Kings i od tego czasu grał w tym klubie w lidze NHL. W lipcu 2009 przedłużył umowę o dwa lata, a w styczniu 2011 prolongował ją o siedem kolejnych lat. Pomimo jej zapisu w lutym 2012 został zawodnikiem Columbus Blue Jackets (na mocy wymiany, w przeciwnym kierunku został przekazany napastnik Jeff Carter). Od lipca 2018 zawodnik Pittsburgh Penguins, związany pięcioletnim kontraktem. W październiku 2020 przeszedł do New York Rangers.
Kariera reprezentacyjna.
Został reprezentantem USA. Występował w kadrach juniorskich kraju na mistrzostwach świata do lat 17 (2004), do lat 18 (2004, 2005) i do lat 20 (2006, 2007). W kadrze seniorskiej uczestniczył w turniejach mistrzostw świata 2007, 2009, 2010, 2011, 2012 (w 2012 był kapitanem kadry), zimowych igrzysk olimpijskich 2010, Pucharu Świata 2016.

</doc>
<doc id="3039051" url="https://pl.wikipedia.org/wiki?curid=3039051" title="Serwis Pulsu">
Serwis Pulsu

Serwis Pulsu - główny program informacyjny TV Puls, nadawany od 29 maja 2002 do 31 października 2002, po zawieszeniu (de facto po zakończeniu) emisji Wydarzeń. Prowadzony był na przemian przez Piotra Michalaka i Wojciecha Reszczyńskiego.
Zakończenie emisji Wydarzeń podyktowane było problemami finansowymi stacji. Serwis Pulsu był krótszy od poprzedniego programu informacyjnego; trwał on około 7-8 minut, a razem z serwisem sportowym i prognozą pogody - ok. 13 minut. Nadawany był codziennie o godzinie 20:00.
Ze względu na pogłębiające się kłopoty finansowe stacji, 31 października 2002 nadano ostatnie wydanie Serwisu Pulsu.

</doc>
<doc id="3039054" url="https://pl.wikipedia.org/wiki?curid=3039054" title="Lubliniec Lipie">
Lubliniec Lipie



</doc>
<doc id="3039055" url="https://pl.wikipedia.org/wiki?curid=3039055" title="Mieczysław Kordos">
Mieczysław Kordos

Mieczysław Kordos (ur. 26 maja 1922 we Włostowie, zm. 23 lutego 2011 w Ostrowcu Świętokrzyskim) – uczestnik kampanii wrześniowej, żołnierz Armii Krajowej, działacz kombatancki i społeczny.
Życiorys.
Dzieciństwo i młodość.
Mieczysław Kordos urodził się 26 maja 1922 we Włostowie (pow. opatowski, woj. kieleckie), w rodzinie Wincentego i Anny Kordosów. Jego ojciec, weteran wojny 1920 roku, prowadził tam własne gospodarstwo rolne. W l. 1929-1936 Mieczysław Kordos uczęszczał do szkoły powszechnej w Lipniku, zaś w l. 1935-1939 do Państwowego Gimnazjum Męskiego im. Marszałka J. Piłsudskiego w Sandomierzu, które ukończył zdobyciem tzw. małej matury.
Okres II wojny światowej.
Mieczysław Kordos kampanię wrześniową odbył w szeregach 94 pp., walczącego w składzie improwizowanej Grupy „Sandomierz”. 22 września dostał się do niewoli, z której po 2 dniach zbiegł i powrócił do Włostowa.
W latach 1939-1942 kontynuował naukę – początkowo w liceum w Opatowie, a po jego zamknięciu na zorganizowanych przez Romana Kosełę tajnych kompletach w Sandomierzu, zakończonych uzyskaniem matury (zweryfikowanej w 1960 r.) Od 1942 r. pracował w cukrowni we Włostowie.
Mieczysław Kordos na początku 1940 r. wstąpił do Szarych Szeregów, a następnie do ZWZ. Tam przeszedł przeszkolenie wojskowe w tajnej szkole podchorążych przy Obwodzie Sandomierz AK, kierowanej przez kpt. Michała Mandziarę. Od 1942 r. uczestniczył w akcjach sabotażowych i dywersyjnych.
W 1944 r. uczestniczył wraz z 2 pułkiem piechoty Legionów AK w akcji „Burza” na Sandomierszczyźnie, biorąc udział w walkach pod Postronną i Cebrem. 15 sierpnia 1944 r. został awansowany przez mjr. Antoniego Wiktorowskiego na stopień plutonowego pochorążego. Po rozwiązaniu Armii Krajowej, zdemobilizowany w stopniu podporucznika, powrócił do rodzinnego Włostowa.
Działalność kombatancka i społeczna.
Mieczysław Kordos w lutym 1945 r. podjął pracę zarobkową w cukrowni we Włostowie. Następnie, od 1954 r. do przejścia na emeryturę w 1983 r., pracował jako specjalista w zakresie melioracji w Powiatowej Radzie Narodowej w Opatowie.
Od 1984 r. był członkiem Związku Kombatantów RP i Byłych Więźniów Politycznych, pełniąc w tej organizacji funkcję Wiceprezesa Zarządu Wojewódzkiego w Sandomierzu (od 1989 r.). Od 1989 r. był Przewodniczącym Wojewódzkiej Rady Środowiska Żołnierzy Armii Krajowej w Tarnobrzegu. W 1998 r. został przewodniczącym Powiatowej Rady Kombatantów i Osób Represjonowanych w Opatowie, zaś w 2001 r. został członkiem Światowego Związku Żołnierzy Armii Krajowej. Aktywnie działając w środowiskach kombatanckich, był inicjatorem budowy pomników i miejsc pamięci narodowej oraz angażował się w organizację uroczystości patriotyczno-religijnych
W latach 90. był prezesem Akcji Katolickiej we Włostowie. Od 2003 r. był honorowym członkiem Związku Strzeleckiego „Strzelec”. Od 2009 r. do śmierci był przewodniczącym Rady Ostrowieckiego Stowarzyszenia Historycznego „Solidarność i Pamięć”.

</doc>
<doc id="3039056" url="https://pl.wikipedia.org/wiki?curid=3039056" title="Tim Gleason">
Tim Gleason

Timothy "Tim" Gleason (ur. 29 stycznia 1983 w Clawson, Michigan) – amerykański hokeista. Reprezentant USA, olimpijczyk.
Kariera klubowa.
Karierę rozwijał w Kanadzie. Grał w juniorskich rozgrywkach OHL w ramach CHL. W drafcie NHL z 2001 został wybrany przez Ottawa Senators z numerem 23. Następnie został zawodnikiem Los Angeles Kings i w barwach tego klubu grał w lidze NHL od 2003 (w międzyczasie także w zespole farmerskim w lidze AHL). We wrześniu 2006 na mocy umowy wymiennej trafił do klubu Carolina Hurricanes (wraz z nim Éric Bélanger, zaś do Los Angeles Kings zostali przekazani Jack Johnson i Oleg Twierdowski). W styczniu 2012 przedłużył umowę o cztery lata. Od 1 stycznia 2014 zawodnik Toronto Maple Leafs. Od lipca 2014 ponownie zawodnik Carolina Hurricanes. Od końca lutego 2015 zawodnik Washington Capitals.
Kariera reprezentacyjna.
Jest reprezentantem USA. Występował w kadrach juniorskich kraju na mistrzostwach świata do lat 17 (2000) i do lat 20 (2001, 2003). W kadrze seniorskiej uczestniczył w turniejach mistrzostw świata w 2008 oraz zimowych igrzysk olimpijskich 2010.

</doc>
<doc id="3039057" url="https://pl.wikipedia.org/wiki?curid=3039057" title="Puchar Świata w kolarstwie torowym 2010/2011">
Puchar Świata w kolarstwie torowym 2010/2011

Puchar Świata w kolarstwie torowym w sezonie 2010/2011 to 19. edycja tej imprezy. Organizowany przez UCI, obejmował cztery rundy: w australijskim Melbourne w dniach 2-4 grudnia 2010, w kolumbijskim Cali w dniach 16-18 grudnia 2010, w stolicy Chin – Pekinie w dniach 21-23 stycznia 2011 roku oraz brytyjskim Manchesterze w dniach 18-20 lutego 2011 roku.
Trofeum sprzed roku broniła reprezentacja Niemiec. W tym sezonie najlepsza okazała się reprezentacja Francji.

</doc>
<doc id="3039058" url="https://pl.wikipedia.org/wiki?curid=3039058" title="Hangzhou Tianlong">
Hangzhou Tianlong

Hangzhou Tianlong (; kor. 항주천룡 "Hangju Ch'ŏnnyong"; jap. "Kōshū Tenryū"; wiet. "Hàng Châu Thiên Long"; ur. VIII wiek, zm. IX wiek) – chiński mistrz chan z południowej szkoły chan.
Życiorys.
Był uczniem mistrza chan Dameia Fachanga.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="3039062" url="https://pl.wikipedia.org/wiki?curid=3039062" title="Zamek w Bucniowie">
Zamek w Bucniowie

 
Zamek w Bucniowie – zamek wybudowany w XVII w. w Bucniowie.
Historia.
Bucniów stanowił królewszczyznę będącą w połowie XVII w. w posiadaniu Gabriela Silnickiego herbu Jelita, kasztelana czerniechowskiego, później kamienieckiego. Instrukcja nadana od wojska z Koła Generalnego pod Bracławiem datowana na 1 listopada 1671 r. wspomina by ze względu na zasługi wojenne, przebytą niewolę bisurmańską i koszty wyłożone ma umocnienie Bucniowa wyznaczono komisję w celu ustalenia sumy i kosztów poniesionych na fortyfikacje zamku w dobrach księcia.
Do połowy XIX w. z zamku ocalały trzy czworoboczne baszty, wysokie na kondygnację. Jedna nich miała sklepione piwnice. Dwie baszty na początku XIX w. złączono parterowym skrzydłem, zwieńczonym dachem dwuspadowym. 
Ostatni właściciele bucniowskiego pałacu – Serwatowscy, zostali w kwietniu 1940 zesłani do Kazachstanu, a pałacowe kolekcje zaginęły. Dziś już nie ma żadnego widocznego śladu po pałacu ani po wcześniejszym zamku.

</doc>
<doc id="3039065" url="https://pl.wikipedia.org/wiki?curid=3039065" title="Komna">
Komna

Komna – krasowy płaskowyż w Alpach Julijskich w północno-zachodniej Słowenii. Położony jest na wysokości od 1300 m n.p.m. do 1750 m. Ma trójkątny kształt i wznosi się nad Kotliną Bohinjską. Na wschód prowadzi do Doliny Jezior Triglavskich. Najniższa nieoficjalnie zmierzona temperatura w Słowenii została zarejestrowana na Komnie, osiągając –49 °C w styczniu 2009.
Schronisko górskie Dom na Komnie znajduje się na płaskowyżu na wysokości 1520 m n.p.m. Jest własnością PD (Towarzystwa Górskiego) Lublana-Matica.

</doc>
<doc id="3039067" url="https://pl.wikipedia.org/wiki?curid=3039067" title="Jonathan Quick">
Jonathan Quick

Jonathan Douglas Quick (ur. 21 stycznia 1986 w Milford, Connecticut) – amerykański hokeista, reprezentant USA, dwukrotny olimpijczyk.
Kariera.
Absolwent szkoły Avon Old Farms. W drafcie NHL z 2005 został wybrany z 72 numerem przez Los Angeles Kings. Od 2007 zawodnik tego klubu w lidze NHL. W październiku 2009 przedłużył umowę o trzy lata, a w czerwcu 2012 o dziesięć lat.
Uczestniczył w turniejach zimowych igrzysk olimpijskich 2010, 2014, Pucharu Świata 2016.

</doc>
<doc id="3039072" url="https://pl.wikipedia.org/wiki?curid=3039072" title="Współspanie">
Współspanie



</doc>
<doc id="3039073" url="https://pl.wikipedia.org/wiki?curid=3039073" title="Wei Yi">
Wei Yi

Wei Yi (; ur. 2 czerwca 1999 w prowincji Jiangsu) – chiński szachista, arcymistrz od 2013 roku (był wówczas najmłodszym arcymistrzem na świecie).
Kariera szachowa.
Pierwszy sukces na arenie międzynarodowej odniósł w 2009 w Salonikach, zdobywając złoty medal na mistrzostwach świata szkół, w kategorii wiekowej do 11 lat. W 2010 zdobył w Pórto Cárras tytuł mistrza świata juniorów do 12 lat, natomiast w Pekinie – tytuł mistrza Azji w tej samej kategorii wiekowej. W 2012 wypełnił normy na tytuł mistrza międzynarodowego (podczas turnieju "Aerofłot Open"–B w Moskwie oraz mistrzostw Azji w Ho Chi Minh), jak również dwie normy na tytuł arcymistrza (podczas mistrzostw świata juniorów do 20 lat w Atenach oraz otwartego turnieju "2nd Indonesia Open Chess Championship" w Dżakarcie). Trzecią i ostatnią normę arcymistrzowską wypełnił w lutym 2013 podczas turnieju "Reykjavík Open" w Reykjavíku (w turnieju tym podzielił IV miejsce za Pawło Eljanowem, Wesleyem So i Bassemem Aminem, wspólnie m.in. z Iwanem Czeparinowem i Aniszem Girim). Oprócz tego, w 2013 zadebiutował w finale indywidualnych mistrzostw Chin (zajmując w końcowej klasyfikacji VI miejsce), wystąpił w rozegranym w Tromsø turnieju o Puchar Świata, w dwóch pierwszych rundach pokonując wyżej od siebie rozstawionych arcymistrzów Jana Niepomniaszczija i Aleksieja Szyrowa (w III rundzie został wyeliminowany przez Szachrijara Mammedjarowa). W 2014 podzielił I m. (wspólnie m.in. z Antonem Kowalowem i Samuelem Shanklandem) w Santa Clarze, zwyciężył w León, w Zhongshanie (turniej strefowy) oraz zdobył w Pune srebrny medal mistrzostw świata juniorów do 20 lat. W 2015 samodzielnie zwyciężył w turnieju "Tata Steel"–B w Wijk aan Zee.
Reprezentant Chin w turniejach drużynowych, m.in.:
Najwyższy ranking w dotychczasowej karierze (stan na wrzesień 2017) osiągnął 1 sierpnia 2017, z wynikiem 2753 punktów zajmował wówczas 14. miejsce na światowej liście FIDE, jednocześnie zajmując 2. miejsce wśród chińskich szachistów i pierwsze miejsce pośród juniorów na świecie.

</doc>
<doc id="3039074" url="https://pl.wikipedia.org/wiki?curid=3039074" title="Nowak (pociąg pancerny)">
Nowak (pociąg pancerny)

Pociąg pancerny Nr 13 „Nowak” – pociąg pancerny sformowany i używany w czasie III powstania śląskiego.
Historia.
Pociąg został sformowany w dniach 13–15 maja 1921 roku w warsztatach kolejowych i hucie w Zawadzkiem. Początkowo otrzymał nazwę „Neugebauer” od pseudonimu dowódcy Grupy „Północnej” wojsk powstańczych kpt. Alojzego Nowaka ps. Neugebauer a później otrzymał nazwę „Nowak”. Po utworzeniu w wojskach powstańczych 1 czerwca 1921 roku Inspektoratu Pociągów Pancernych otrzymał jeszcze numer 13. Jego stacją macierzystą było Zawadzkie.
Po sformowaniu już w dniu 16 maja uczestniczył w walkach w rejonie Zębowic. Następnie w dniach 20–22 maja uczestniczył w obronie Zębowic, a potem w dniach 30–31 maja w walkach pod Szymiszowem.
W dniach 1–6 czerwca został skierowany do warsztatów kolejowych w Zawadzkiem, gdzie został poddany remontowi, otrzymał wtedy nowy parowóz. Otrzymał wtedy nową nazwę „Nowak II”. Po zakończeniu remontu skierowany został w rejon Lublińca, gdzie operował do końca powstania.
Na początku lipca osłaniał odwrót wojsk Grupy „Północ” do Herb pod Częstochową. Następnie jego skład wraz z pociągiem pancernym „Zygmunt Powstaniec” został w dniu 5 lipca 1921 roku skierowany do Kielc, skąd część składu pod nazwą „Nowak II” skierowano do Poznania, gdzie z części wagonów usunięto opancerzenie, a sam pociąg rozformowano.

</doc>
<doc id="3039075" url="https://pl.wikipedia.org/wiki?curid=3039075" title="Nowak II (pociąg pancerny)">
Nowak II (pociąg pancerny)



</doc>
<doc id="3039077" url="https://pl.wikipedia.org/wiki?curid=3039077" title="Zamek w Dąbrowicy">
Zamek w Dąbrowicy

 
Zamek w Dąbrowicy – zamek zbudowany przez ród książąt Holszańskich nad rzeką Horyń.
Historia.
Miejscowość znana była już w 1224 roku. W XIII wieku Dąbrowica została stolicą udzielnych książąt ruskich. Od XIV w. była własnością litewskich książąt Holszańskich, którzy od XV wieku zaczęli się nazywać Dąbrowickimi, do momentu, gdy ostatnia z rodu Maria Holszańska wyszła za mąż najpierw za Montholta, później Michała Tyszkiewicza, kasztelana łuckiego a po raz trzeci za kniazia Andrzeja Kurbskiego.
W XVII wieku był już zrujnowany a pod koniec XVIII wieku istniały tylko wały i resztki murów.
Właściciele.
Maksymilian Studniarski pisał o Wysocku, własności książąt z Dąbrowicy:
"Początkowo własność ruskich książąt dąbrowickich. Wśród nich znany w dziejach jest Hleb Jurowicz, książę dąbrowicki), prawnuk Michała Świętopełka, który brał udział w głośnej bitwie jerelskiej Światosława Wszełowodowicza, w. ks. kijow. nad połowieckim kn. Kobiakiem. Drugi kniaź Aleksander Wsiewołodowicz Dąbrawicki stał się nie mniej sławnym wskutek chlubnego zgonu swego nad rzeką Kałką. Z podbiciem Rusi przez Mongołów poznikały dzielnice nadhoryńskie i dopiero gdy z koleją czasu Litwa, wypędziwszy Tatarów, stała się po nich spadkobierczynią krajów ruskich, znowu znikłe nadhoryńskie grody dźwigać się zaczynają. W XV wieku Dąbrowica jest już własnością koronną, którą z ręki hospodara rządzili namiestnicy. Wiemy, że takim namiestnikiem w 1467 był tu Timofiej Władymirowicz kn. Massalski, okolniczy smoleński. Wkrótce potem włość tę z hospodarskiego daru otrzymali ks. Olgimuntowiczowie Holszańscy. Włość ta była kolosalnie wielką, zajmowała cały obszar dawniejszego ks. dąbrowickiego, składała się bowiem z tzw. „dzwonu” dąbrowickiego (tu wyraz „dzwon” zbiega się ze znaczeniem parafii, klucza), ze Stolina, Sechów (dziś Tomaszogrodu), Strzelska, Kurasza i Wysocka. Niedostaje nam wiadomości, którego z kn. Holszańskich łaska hospodarska obdarzyła temi dobrami i do jakiego roku mianowicie nadanie to odnieść należy..."

</doc>
<doc id="3039079" url="https://pl.wikipedia.org/wiki?curid=3039079" title="Fenstead End">
Fenstead End

Fenstead End – przysiółek w Anglii, w Suffolk. Fenstead End jest wspomniana w Domesday Book (1086) jako "Finesteda".

</doc>
<doc id="3039080" url="https://pl.wikipedia.org/wiki?curid=3039080" title="Abdullah as-Sallal">
Abdullah as-Sallal



</doc>
<doc id="3039082" url="https://pl.wikipedia.org/wiki?curid=3039082" title="Kahtan Muhammad asz-Szaabi">
Kahtan Muhammad asz-Szaabi



</doc>
<doc id="3039083" url="https://pl.wikipedia.org/wiki?curid=3039083" title="Mitar Tzourits">
Mitar Tzourits



</doc>
<doc id="3039086" url="https://pl.wikipedia.org/wiki?curid=3039086" title="Mill Street">
Mill Street

Mill Street – przysiółek w Anglii, w hrabstwie Suffolk, w dystrykcie Babergh, w civil parish Polstead.

</doc>
<doc id="3039088" url="https://pl.wikipedia.org/wiki?curid=3039088" title="All Saints’ South Elmham">
All Saints’ South Elmham

All Saints’ South Elmham – wieś w Anglii, w Suffolk. W roku 1841 wieś liczyła 224 mieszkańców, a w 1870-72 liczyła 197 osób mieszkających w 46 domach. Kościół Wszystkich Świętych w tej miejscowości jest jednym z 38 istniejących okrągłych wież kościołów w Suffolk.

</doc>
<doc id="3039089" url="https://pl.wikipedia.org/wiki?curid=3039089" title="All Saints South Elmham">
All Saints South Elmham



</doc>
<doc id="3039091" url="https://pl.wikipedia.org/wiki?curid=3039091" title="Akademicki College Safed">
Akademicki College Safed



</doc>
<doc id="3039092" url="https://pl.wikipedia.org/wiki?curid=3039092" title="St Nicholas South Elmham">
St Nicholas South Elmham

St Nicholas South Elmham lub St. Nicholas, South Elmham – wieś w Anglii, w Suffolk. W 1870-72 wieś liczyła 103 mieszkańców.

</doc>
<doc id="3039095" url="https://pl.wikipedia.org/wiki?curid=3039095" title="Bet ha-Me’iri">
Bet ha-Me’iri

Bet ha-Me’iri (hebr. בית המאירי; ang. "Beit HaMeiri") – muzeum historyczne położone w mieście Safed, na północy Izraela. Kompleks złożony z muzeum, instytutu badawczego i centrum edukacyjnego przeznaczony jest dla turystów. Jego celem jest propagowanie wiedzy o historii Safedu i walce miejscowej społeczności żydowskiej o przetrwanie.
Położenie.
Bet ha-Me’iri znajduje się przy ulicy Keren ha-Jesod, powyżej Sefardyjskiej Synagogi Ari na Starym Mieście Safedu.
Historia.
Budynek współczesnego muzeum został pierwotnie wybudowany w XVI wieku. Z okresu tego zachowała się najniższa kondygnacja. Była tu mykwa (zamknięta dla zwiedzających) oraz synagoga społeczności żydowskiej pochodzącej z Persji. Trzęsienie ziemi na Bliskim Wschodzie (1759) i trzęsienie ziemi w Galilei (1837) spowodowały zniszczenie wielu budynków w Safedzie. Budynek ten także uległ wówczas zniszczeniu, zachowała się jedynie najniższa kondygnacja. Górną część odbudowano wówczas w stylu hiszpańskim. Górna kondygnacja składała się z dwóch dużych hali, które były wykorzystywane do początku XX wieku przez sąd rabiniczny. Na najwyższym piętrze Baron Edmond James de Rothschild sfinansował założenie szkoły. Podczas I wojny światowej (1914-1918) w budynku urządzono sierociniec. Zgromadzono w nim setki dzieci cierpiało z głodu i tyfusu. Szkoła została wówczas zamknięta. Po wojnie pomieszczenia wykorzystywano do celów mieszkalnych. Gdy w 1936 roku wybuchło arabskie powstanie w Palestynie, na ganku urządzono punkt obserwacyjny. W 1980 roku pisarz i dziennikarz Jehezkel ha-Me’iri założył tutaj muzeum i centrum edukacyjne. Celem było przekazywanie historii Safedu i podkreślanie walki miejscowej społeczności żydowskiej o przetrwanie. W sposób szczególny opisywane jest osadnictwo żydowskie w Palestynie.
Zbiory muzeum.
Muzeum w kolejnych pokojach opowiada bogatą historię żydowskiego Safedu, od średniowiecznych synagog po I wojnę izraelsko-arabską. W skład zbiorów wchodzą dokumenty historyczne, zdjęcia, gazety, stare książki, przedmioty codziennego użytku, ubrania, meble i przedmioty liturgiczne.
Zwiedzanie muzeum.
Godziny otwarcia muzeum:

</doc>
<doc id="3039098" url="https://pl.wikipedia.org/wiki?curid=3039098" title="Muzeum ha-Meiriego">
Muzeum ha-Meiriego



</doc>
<doc id="3039099" url="https://pl.wikipedia.org/wiki?curid=3039099" title="Bet ha-Mei'ri">
Bet ha-Mei'ri



</doc>
<doc id="3039100" url="https://pl.wikipedia.org/wiki?curid=3039100" title="The Moon and the Nightspirit">
The Moon and the Nightspirit

The Moon and the Nightspirit - węgierski duet wykonujący muzykę folkową założony w 2003 roku przez Ágnes Tóth i Mihálya Szabó. Utwory zespołu traktują głównie o pogańskich baśniach i szamanizmie.
Życiorys.
Teksty na debiutanckim albumie "Of Dreams Forgotten and Fables Untold" z 2005 roku, napisane zostały głównie w języku angielskim, poza dwoma utworami w języku więgierskim. Delikatna muzyka na tym albumie porównywana była z takimi zespołami jak Ataraxia i Chandeen. Występy na żywo z utworami z tego albumy zostały wyemitowane w węgierskiej telewizji państwowej.
Drugi album pt. "Regő Rejtem" (lit.: Posługuję się Magią) został wydany w 2007 roku i został całkowicie napisany w ojczystym języku grupy. Wcześnie trasy koncertowej przez większość Europy, The Moon and The Night Spirit zagrało na największych festiwalach muzyki folk takich jak Wave-Gotik-Treffen w Niemczech oraz Castle Party w Polsce.
W 2009 roku ukazał się trzeci album grupy zatytułowany "Ősforrás", na którym skupiono się głównie na mądrości przodków oraz mistyce naturalnej. Album zestawiany był z takimi grupami jak Omnia, również odnoszącym się do tematyki pogańskiej, lecz podkreślano większą przejrzystość dla słuchacza. Magazyn Side-Line określił album najbardziej zróżnicowanym i doskonałym w dotychczasowej karierze zespołu.
The Moon and the Nightspirit otrzymał pozytywne oceny recenzentów. Ich styl został określony jako nieco orientalny mix muzyki średniowiecznej i węgierskiej muzyki ludowej, a Ágnes Tóth porównywana była z Elisabeth Toriser z zespołu Dargaard. Cieszą się również uznaniem za bycie multiinstrumentalistami, używającymi takich tradycyjnych instrumentów jak mongolskiego Morin chuur oraz Fujary słowackiej.

</doc>
<doc id="3039101" url="https://pl.wikipedia.org/wiki?curid=3039101" title="Bet ha-Mei’ri">
Bet ha-Mei’ri



</doc>
<doc id="3039102" url="https://pl.wikipedia.org/wiki?curid=3039102" title="Maria Sulistya">
Maria Sulistya

Maria Lucia Ratna Sulistya (ur. 1975) – indonezyjska szachistka, mistrzyni międzynarodowa od 1993 roku.
Kariera szachowa.
W latach 1990–1996 czterokrotnie (w tym raz na I szachownicy) reprezentowała narodowe barwy na szachowych olimpiadach. Oprócz tego, w 1995 r. była uczestniczką drużynowych mistrzostw Azji. W 1992 r. zdobyła w Buenos Aires brązowy medal mistrzostw świata juniorek w kategorii do 20 lat. W 1993 r. zakwalifikowała się do rozegranego w Dżakarcie turnieju międzystrefowego (eliminacji mistrzostw świata), w którym zajęła 29. miejsce. W 1998 r. wystąpiła w Kuala Lumpur w indywidualnych mistrzostwach Azji, dzieląc 10. miejsce. Od 1999 r. nie startowuje w turniejach organizowanych przez Międzynarodową Federację Szachową.
Najwyższy ranking w karierze osiągnęła 1 lipca 1997 r., z wynikiem 2260 punktów zajmowała wówczas 1. miejsce wśród indonezyjskich szachistek.

</doc>
<doc id="3039103" url="https://pl.wikipedia.org/wiki?curid=3039103" title="Błękitnik górski">
Błękitnik górski

Błękitnik górski ("Sialia currucoides") − gatunek małego ptaka z rodziny drozdowatych (Turdidae), zamieszkujący Amerykę Północną. Nie wyróżnia się podgatunków. Nie jest zagrożony.
Odgłos nawoływania przypomina delikatne "fju", śpiew wysokie tyrlikanie "czer czer".
Błękitnik górski jest jednym z symboli stanów: Idaho oraz Nevada.
Morfologia.
Osobnik dorosły waży ok. 30 g, osiągając długość od 16 do 20 cm. Błękitniki górskie odznaczają się jasnym ubarwieniem podbrzusza i czarnymi oczami. Dorosłe samce mają cienkie dzioby, turkusowo-niebieskie upierzenie, jaśniejące od spodu. Dorosłe samice są szare, z ciemnymi niebieskimi skrzydłami i ogonem. Jesienią podgardla i piersi samic uzyskują zabarwienie czerwono-pomarańczowe. Ich boki pokrywa wówczas upierzenie brązowawe, które kontrastuje z bielą spodniej strony ogona.
Występowanie.
Gatunek ten jest ptakiem migrującym. Zimę spędza w Meksyku, w południowo-zachodnich i południowo-środkowych Stanach Zjednoczonych, resztę roku na zachodnich terenach Stanów Zjednoczonych i Kanady, aż po Alaskę. Osobniki z północy migrują na południe obszaru swojego występowania. Osobniki żyjące na południu zasiedlają wciąż te same tereny. Część populacji migruje w okresach zimowych na tereny położone niżej. Typowym środowiskiem występowania gatunku są łąki i hale położone powyżej 1500 m n.p.m.
Odżywianie.
Ptaki te odżywiają się owadami, na które polują, nurkując nagle z powietrza. Odżywiają się też owocami. Mogą też, szczególnie w okresie zimowym, całym stadem polować na koniki polne. Błękitniki zaglądają do karmników, w których znajdują żywy pokarm w postaci robaków, jagody czy orzeszki.
Rozmnażanie.
Środowiskiem, w którym gniazdują błękitniki górskie, są otwarte tereny na zachodzie Ameryki Północnej, wraz z terenami górskimi, aż po Alaskę. Budują gniazda w istniejących zagłębieniach bądź w budkach lęgowych. Tworzą związki monogamiczne. Samce śpiewają, siedząc na bezlistnych gałęziach. Ma to miejsce w godzinach porannych, zaraz po wschodzie słońca. To zazwyczaj samice budują gniazdo. Jajka są barwy jasnoniebieskiej, bez plam, czasami białe. Jednorazowo w gnieździe wysiadywanych jest od 4 do 5 jaj. Wysiadywanie trwa do 14 dni. Po wykluciu młode pozostają w gnieździe ok. 21 dni. Oboje rodzice opiekują się potomstwem.
Status.
Międzynarodowa Unia Ochrony Przyrody (IUCN) uznaje błękitnika górskiego za gatunek najmniejszej troski (LC – "least concern") nieprzerwanie od 1988 roku. Liczebność światowej populacji szacuje się na około 6 milionów dorosłych osobników. Trend liczebności populacji uznawany jest za wzrostowy. Wzrost liczby osobników zawdzięcza się przygotowywaniu budek lęgowych przez właścicieli ziemskich w Stanach Zjednoczonych. Istniało niebezpieczeństwo drastycznego zmniejszenia się populacji w wyniku działalności rolniczej człowieka.

</doc>
<doc id="3039104" url="https://pl.wikipedia.org/wiki?curid=3039104" title="22. Tarnowska Nagroda Filmowa">
22. Tarnowska Nagroda Filmowa

22. Tarnowska Nagroda Filmowa – odbyła się w dniach 10-18 maja 2008 roku.

</doc>
<doc id="3039108" url="https://pl.wikipedia.org/wiki?curid=3039108" title="Hamlet Mchitarian">
Hamlet Mchitarian



</doc>
<doc id="3039109" url="https://pl.wikipedia.org/wiki?curid=3039109" title="Henrich Mchitarian">
Henrich Mchitarian



</doc>
<doc id="3039110" url="https://pl.wikipedia.org/wiki?curid=3039110" title="Vojsko (gmina Idrija)">
Vojsko (gmina Idrija)

Vojsko – wieś w gminie Idrija na wzgórzach na zachód od Idriji, w słoweńskim regionie Primorska.
Vojsko jest rzadko zaludnionym płaskowyżem krasowym w przedalpejskich Wzgórzach Idrijskich ("Idrijsko hribovje"), które leżą między Wzgórzami Cerljanskimi ("Cerljansko hribovje") na północy, Rovtarskimi na północnym zachodzie i Lasem Trnovskim na południu. Z powodu średniej wysokości około 1000 m n.p.m. ma klimat prawie górski; nie ma też powierzchniowego odprowadzania opadów. W tej klimatycznie niedogodnej okolicy osiedlili się ludzie, by zajmować się leśnictwem dla potrzeb idrijskiej kopalni. Warunki naturalne dla rolnictwa są nieodpowiednie. Na płaskowyżu są przede wszystkim samotne gospodarstwa; mniejsze zagęszczenie ludności jest tylko koło kościoła. Kościół parafialny nosi wezwanie świętego Józefa i należy do diecezji koperskiej.
W rejonie można znaleźć liczne zjawiska krasowe, jak płytkie urwiska i jaskinie dolomitowe, krótkie rzeki podziemne i niżej leżące silne źródła. Z punktu widokowego Hudournik na skrajnej zachodniej części płaskowyżu można widzieć okolice Tolmina, do Alp Julijskich z Triglavem i całe włoskie Dolomity.
Historia.
Miejscowość należała historycznie do Krainy, jako osobna gmina w składzie dystryktu Idrija; była zapisywana niemieckim toponimem "Woiska" i słoweńskim "Vojsko".
Po I wojnie światowej weszła, jak cała Wenecja Julijska w skład Królestwa Włoch; nazwa została zitalianizowana na "Voschia", a gmina została włączona do okręgu tolmińskiego włoskiej prowincji Friuli. W 1927 znalazła się w granicach nowej prowincji Gorycja.
W 1928 gmina "Voschia" została zlikwidowana i włączona do gminy Idria (wł. "Idria").
Podczas II wojny światowej płaskowyż był z powodu transportowej izolacji silnym ośrodkiem partyzanckim. W pobliżu osady od 17 września 1944 do 1 maja 1945 działała Partyzancka Drukarnia Słowenia. W pobliskim przysiółku Vojščica jest cmentarz 305 poległych partyzantów z ostatniej niemieckiej ofensywy 1945. Pobliskie obszerne lasy trnovskie zaś dały schronienie Słoweńskiemu Wojskowemu Partyzanckiemu Szpitalowi Pavla.
Po II wojnie światowej terytorium weszło w skład Jugosławii, obecnie Vojsko jest częścią gminy Idrija.

</doc>
<doc id="3039113" url="https://pl.wikipedia.org/wiki?curid=3039113" title="Luigi Lambruschini">
Luigi Lambruschini

Luigi Lambruschini CRSP (ur. 16 maja 1776 w Sestri Levante, zm. 12 maja 1854 w Rzymie) – włoski kardynał.
Życiorys.
Urodził się jako Emmanuele Niccolò Lambruschini; jego bratem był Giambattista, biskup Orvieto. Luigi w młodości wstąpił do barnabitów, a następnie podjął studia filozoficzne w Maceracie i teologiczne w Rzymie i Genui (1794–1798). Przez edykt Napoleona musiał opuścić Rzym w 1798 i udać się do Brugnato. 1 stycznia 1799 przyjął święcenia kapłańskie. Wkrótce potem wykładał w kilku rzymskich kolegiach i został sekretarzem kardynała Ercole Consalviego. W 1816 został wikariuszem generalnym swojego zakonu.
27 sierpnia 1819 został wybrany arcybiskupem Genui, a sakrę przyjął 3 października. W listopadzie 1826 został nuncjuszem we Francji, lecz sześć lat później musiał zrezygnować z funkcji z powodu rewolucji lipcowej. Krótko później 26 czerwca zrezygnował także z arcybiskupstwa Genui. 5 lipca został arcybiskupem tytularnym Bejrutu.
30 września 1831 został kreowany kardynałem prezbiterem i otrzymał kościół tytularny S. Callisto. W latach 1833–1834 był prefektem Kongregacji ds. Dyscypliny Katolickiej, a 21 listopada 1834 został prefektem Kongregacji ds. Studiów. Od 11 grudnia 1834 do 27 czerwca 1853 był archiwistą Tajnych Archiwów Watykańskich. 12 czerwca 1836 został mianowany sekretarzem stanu i pełnił tę funkcję do rezygnacji 1 czerwca 1846. 24 stycznia 1842 został podniesiony do rangi kardynała biskupa i otrzymał diecezję suburbikarną Sabina, którą 11 czerwca 1847 zamienił na Porto-Santa Rufina (subdziekan Kolegium Kardynałów). W międzyczasie, od stycznia 1844, przez roczną kadencję pełnił rolę kamerlinga Kolegium Kardynałów. 8 stycznia 1847 został prefektem Kongregacji ds. Obrzędów, którym pozostał do śmierci.

</doc>
<doc id="3039114" url="https://pl.wikipedia.org/wiki?curid=3039114" title="Puchar Świata w kolarstwie torowym 2009/2010">
Puchar Świata w kolarstwie torowym 2009/2010

Puchar Świata w kolarstwie torowym w sezonie 2009/2010 to 18. edycja tej imprezy. Organizowany przez UCI, obejmował cztery rundy: w brytyjskim Manchesterze w dniach 30 października-1 listopada 2009 roku, w australijskim Melbourne w dniach 19-21 listopada 2009, w kolumbijskim Cali w dniach 10-12 grudnia 2010 oraz stolicy Chin - Pekinie w dniach 22-24 stycznia 2010 roku.
Trofeum sprzed roku obroniła reprezentacja Niemiec.

</doc>
<doc id="3039115" url="https://pl.wikipedia.org/wiki?curid=3039115" title="Alexandre Caillot">
Alexandre Caillot

Alexandre Caillot (ur. 21 czerwca 1861 w Doyet, zm. 5 stycznia 1957) – francuski duchowny katolicki, biskup diecezjalny Grenoble w latach 1917-1957.
Życiorys.
Święcenia kapłańskie otrzymał 29 czerwca 1884 i inkardynowany został do diecezji Moulins.
22 marca 1917 papież Benedykt XV mianował go ordynariuszem diecezji Grenoble. Sakry udzielił mu jego dotychczasowy zwierzchnik bp Jean Baptiste Penon.
Od śmierci w marcu 1956 włoskiego biskupa Antonio di Tommaso był najstarszym żyjącym katolickim hierarchą.

</doc>
<doc id="3039118" url="https://pl.wikipedia.org/wiki?curid=3039118" title="Édgar Benítez">
Édgar Benítez



</doc>
<doc id="3039122" url="https://pl.wikipedia.org/wiki?curid=3039122" title="Władysław Wysocki (sportowiec)">
Władysław Wysocki (sportowiec)



</doc>
<doc id="3039123" url="https://pl.wikipedia.org/wiki?curid=3039123" title="Stadion Centralny w Odessie">
Stadion Centralny w Odessie



</doc>
<doc id="3039126" url="https://pl.wikipedia.org/wiki?curid=3039126" title="Angelo Paino">
Angelo Paino

Angelo Paino (ur. 21 czerwca 1870 w Santa Marina Salina, zm. 29 lipca 1967 w Mesynie) – włoski duchowny katolicki, arcybiskup metropolita Mesyny w latach 1923-1963.
Życiorys.
Święcenia kapłańskie otrzymał 16 września 1894 roku i inkardynowany został do diecezji Lipari.
12 lipca 1909 papież Pius X mianował go ordynariuszem rodzinnej diecezji. Sakry udzielił mu metropolita Letterio D’Arrigo Ramondini. 10 stycznia został koadiutorem arcybiskupa Mesyny. Sukcesję przejął 10 lutego 1923. Na emeryturę przeszedł po 40. letnich rządach 7 marca 1963 roku i otrzymał wówczas biskupią stolicę tytularną "Serrae".
Od śmierci w lutym 1966 swego rodaka, arcybiskupa Dionigio Casaroliego był najstarszym żyjącym katolickim hierarchą.

</doc>
<doc id="3039132" url="https://pl.wikipedia.org/wiki?curid=3039132" title="Lista wulkanów w Hondurasie">
Lista wulkanów w Hondurasie

Poniższa lista zawiera aktywne, drzemiące oraz wygasłe wulkany w Hondurasie. 

</doc>
<doc id="3039136" url="https://pl.wikipedia.org/wiki?curid=3039136" title="Jim Lowe">
Jim Lowe

Jim Lowe (ur. 7 maja 1923 w Springfield, zm. 12 grudnia 2016 w East Hampton) – amerykański piosenkarz.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039137" url="https://pl.wikipedia.org/wiki?curid=3039137" title="Gubernia tulska">
Gubernia tulska

Gubernia tulska () – jednostka administracyjna Imperium Rosyjskiego i RFSRR w centralnej Rosji, utworzona ukazem Katarzyny II w 1777 jako namiestnictwo tulskie, od ukazem Pawła I przekształcone w gubernię. Stolicą guberni była Tuła. Zlikwidowana w 1929.
Gubernia była położona pomiędzy 52°42' a 54°53' szerokości geograficznej północnej i 35°58' a 39°10' długości geograficznej wschodniej. Graniczyła od północy z gubernią moskiewską, na wschodzie z gubernią riazańską, na południu i południowym zachodzie z gubernią orłowską i na krótkim odcinku z gubernią tambowską, na zachodzie z gubernią kałuską.
Powierzchnia guberni wynosiła w 1897 - 30 959 km², ludność, według spisu powszechnego 1897 - 1 419 456 osób – Rosjan (99,5%). Gubernia w początkach XX wieku była podzielona na 12 ujezdów: aleksiński, bogorodicki, bielewski, wieniewski, epifański, jefremowski, kaszyrski, krapiwiński, nowosielski, odojewski, tulski i czernski. Ważny ośrodek przemysłu metalowego, maszynowego i zbrojeniowego Rosji.
Zlikwidowana postanowieniem Prezydium WCIK 12 stycznia 1929 r. Od 26 września 1937 na terytorium historycznej guberni istnieje obwód tulski RFSRR, a obecnie Federacji Rosyjskiej, o powierzchni 25 679 km².

</doc>
<doc id="3039140" url="https://pl.wikipedia.org/wiki?curid=3039140" title="Stelmet Zielona Góra">
Stelmet Zielona Góra



</doc>
<doc id="3039142" url="https://pl.wikipedia.org/wiki?curid=3039142" title="Finlandia na Zimowych Igrzyskach Olimpijskich 1968">
Finlandia na Zimowych Igrzyskach Olimpijskich 1968

Finlandię na Zimowych Igrzyskach Olimpijskich 1968 reprezentowało 52 zawodników: 44 mężczyzn i osiem kobiet. Był to dziesiąty start reprezentacji Finlandii na zimowych igrzyskach olimpijskich.
Skład kadry.
Biathlon.
Mężczyźni
Biegi narciarskie.
Mężczyźni
Kobiety
Hokej na lodzie.
Reprezentacja mężczyzn
Reprezentacja Finlandii rozegrała mecz w rundzie kwalifikacyjnej z reprezentacją Jugosławii Wygrywając 11:2 i tym samym wzięła udział w rozgrywkach grupy A (finałowej) turnieju olimpijskiego, zajmując w niej piąte miejsce.
Tabela końcowa.
Grupa A.
Wyniki
Kombinacja norweska.
Mężczyźni
Łyżwiarstwo szybkie.
Mężczyźni
Kobiety
Narciarstwo alpejskie.
Mężczyźni
Skoki narciarskie.
Mężczyźni

</doc>
<doc id="3039145" url="https://pl.wikipedia.org/wiki?curid=3039145" title="Georg Gilgenreiner">
Georg Gilgenreiner

Georg Gilgenreiner (ur. 28 sierpnia 1948 w Lenggries) – niemiecki żużlowiec.
Złoty medalista indywidualnych mistrzostw RFN (Norden 1980). Wielokrotny reprezentant RFN na arenie międzynarodowej. Dwukrotny brązowy medalista drużynowych mistrzostw świata (Olching 1981, Londyn 1982). Finalista mistrzostw świata par (Chorzów 1981 – VII miejsce). Wielokrotny uczestnik eliminacji indywidualnych mistrzostw świata.
Sukcesy odnosił również w wyścigach na długim torze. Dwukrotny finalista indywidualnych mistrzostw świata na długim torze (Radgona 1981 – IV miejsce, Esbjerg 1982 – V miejsce. Dwukrotny zwycięzca turniejów o "Srebrny Kask" (1981, 1983).
Po zakończeniu czynnej kariery sportowej zajął się tuningiem motocykli żużlowych, z jego usług korzystali m.in. Robert Barth, Kelvin Tatum oraz Jason Crump.

</doc>
<doc id="3039146" url="https://pl.wikipedia.org/wiki?curid=3039146" title="George Gilgenreiner">
George Gilgenreiner



</doc>
<doc id="3039148" url="https://pl.wikipedia.org/wiki?curid=3039148" title="Wyniesienie Chatham">
Wyniesienie Chatham

Wyniesienie Chatham – rejon dna oceanicznego na Oceanie Spokojnym, na wschód od Nowej Zelandii. Jest częścią dawnego kontynentu, Zealandii. Stanowi wydłużoną podmorską platformę ciągnącą się od Półwyspu Banksa w kierunku wschodnim do ponad 100 km za wyspy Chatham. Szerokość wzniesienia wynosi od 120 km w środkowej części przez 210 km w rejonie wysp Chatham do 185 km na wschód od nich. Głębokość mieści się, w większości, w przedziale od 30 do 90 m p.p.m., przy czym w najwyższym punkcie wzniesienia wynosi 8,5 m.
W pobliżu zachodniej krawędzi północne zbocze wzniesienia styka się z Rowem Hikurangi, zaś dalej, na wschodzie, opada mniej gwałtownie na dno Basenu Południowo‐Zachodniego. Od strony południowej wzniesienie opada i przechodzi w Obniżenie Bounty.
Geologia.
Geologicznie i tektonicznie Wyniesienie Chatham może być traktowane jako przedłużenie Wyspy Południowej. Obszar ten stanowił duży, suchy ląd pod koniec kredy, tworząc wielki półwysep rozciągający się od Nowej Zelandii do obecnych wysp Chatham, charakteryzujący się wulkanicznym krajobrazem. Dzięki skamielinom znalezionym na wyspach Chatham można scharakteryzować faunę i florę tego rejonu z czasów późnego mezozoiku. Lasy zdominowane były przez nagonasienne (jak "Araucaria", "Mataia" czy "Podocarpus") oraz widłaki jednakozarodnikowe. Znaleziono też niektóre okrytonasienne. Wśród dinozaurów występowały m.in. teropody, które prawdopodobnie wykształciły tu kilka form endemicznych.

</doc>
<doc id="3039152" url="https://pl.wikipedia.org/wiki?curid=3039152" title="Wzniesienie Chathama">
Wzniesienie Chathama



</doc>
<doc id="3039154" url="https://pl.wikipedia.org/wiki?curid=3039154" title="Irina Wasilkowa">
Irina Wasilkowa

Irina Anatoljewna Wasilkowa (ros. Ирина Анатольевна Василькова) – rosyjska brydżystka, World Live Master w kategorii kobiet (WBF), European Master (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody europejskie.
W europejskich zawodach zdobyła następujące lokaty:

</doc>
<doc id="3039155" url="https://pl.wikipedia.org/wiki?curid=3039155" title="Irina Vasilkova">
Irina Vasilkova



</doc>
<doc id="3039157" url="https://pl.wikipedia.org/wiki?curid=3039157" title="Norman Luboff">
Norman Luboff

Norman Luboff (ur. 14 maja 1917, zm. 22 września 1987) – amerykański aranżer muzyki, wydawca muzyczny, dyrektor chóru i kompozytor.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039158" url="https://pl.wikipedia.org/wiki?curid=3039158" title="Siateczka Wickhama">
Siateczka Wickhama



</doc>
<doc id="3039159" url="https://pl.wikipedia.org/wiki?curid=3039159" title="Lista wulkanów w Meksyku">
Lista wulkanów w Meksyku

Poniższa lista zawiera aktywne, drzemiące oraz wygasłe wulkany w Meksyku.

</doc>
<doc id="3039160" url="https://pl.wikipedia.org/wiki?curid=3039160" title="Prążki Wickhama">
Prążki Wickhama



</doc>
<doc id="3039161" url="https://pl.wikipedia.org/wiki?curid=3039161" title="Corpo Expedicionário Português">
Corpo Expedicionário Português



</doc>
<doc id="3039162" url="https://pl.wikipedia.org/wiki?curid=3039162" title="Tadeusz Olechnowicz">
Tadeusz Olechnowicz

Tadeusz Olechnowicz (ur. 20 sierpnia 1936 w Wilnie, zm. 28 grudnia 2016 w Bremerhaven) – polski kapitan żeglugi wielkiej i żeglarz, ostatni komendant „Daru Pomorza".
Współtwórca i pierwszy komendant "Daru Młodzieży", w międzynarodowym świecie żeglarskim zwany Big Ted, związany z Akademią Morską w Gdyni przemianowaną w 2018 r. na Uniwersytet Morski. 
Skończył w roku 1957 Wydział Nawigacyjny Państwowej Szkoły Morskiej w Gdyni (poprzedniczki Wyższej Szkoły Morskiej, Akademii Morskiej, Uniwersytetu Morskiego). Jako jeden z dziesięciu najlepszych absolwentów otrzymał pracę w ówczesnej pierwszej lidze - Polskich Liniach Oceanicznych. Wraz z podjęciem studiów w Wyższej Szkole Ekonomicznej w Sopocie (poprzedniczce Uniwersytetu Gdańskiego) zamustrował na "Dar Pomorza". Awansował od stopnia asystenta do kierownika nauk czyli zastępcy komendanta do spraw wyszkolenia. Po zdobyciu tytułu magistra ekonomii - praca magisterska na temat "Zadania szkoleniowe "Daru Pomorza" a koszty podróży zagranicznych" - powrócił do floty handlowej. W 1967 otrzymał dyplom kapitana żeglugi wielkiej. Honorowym przewodniczącym komisji egzaminacyjnej był kpt. Konstanty Maciejewicz - pierwszy komendant "Daru Pomorza".
Za swoich nauczycieli żeglarstwa (m.in. żeglarstwa regatowego) uważał kpt.ż.w. Kazimierza Jurkiewicza, komendanta „Daru Pomorza” w latach 1953–1977; kierowania ludźmi i współpracy z załogą uczył się od kpt.ż.w. Karola Olgierda Borchardta.
Dar Pomorza.
Po raz pierwszy dowodził „Darem Pomorza” w 1975 r. w nagłym zastępstwie chorego komendanta K. Jurkiewicza. W 1976 r. popłynął razem z nim jako kierownik nauk i kapitan dubler szykujący się do objęcia dowództwa. Celem był największy zlot żaglowców w dotychczasowych dziejach z okazji 200-lecia uchwalenia Deklaracji Niepodległości Stanów Zjednoczonych Ameryki. W przerwanych z braku wiatru atlantyckich regatach z Hamilton na Bermudach do Newport w stanie Rhode Island „Dar Pomorza” zajmował początkowo pierwsze miejsce. Jednak po korekcie pozycji z gwiazd przesłanej organizatorom przez dowództwo „Daru Pomorza” uplasował się ze stratą 6 mil morskich na drugim miejscu. Został entuzjastycznie przyjęty na paradach 4 lipca w Nowym Jorku i 10 lipca w Bostonie. 
Kpt. T. Olechnowicz został komendantem „Daru Pomorza” 1 kwietnia 1977 r. po przejściu na emeryturę komendanta K. Jurkiewicza. W 1979 r. ponownie poprowadził „Dar Pomorza” do Ameryki. W Savannah żaglowiec wziął udział w uroczystościach z okazji 200-lecia śmierci gen. K. Pułaskiego, a w Filadelfii uświetnił odsłonięcie pomnika T. Kościuszki. Przy tej okazji kpt. T. Olechnowicz rozpoczął promocję budowy nowego żaglowca szkolnego i zbiórkę funduszy na ten cel. Podobne akcje przeprowadzał we wszystkich zagranicznych portach odwiedzanych przez „Dar Pomorza”.
Aby objąć wychowaniem morskim jak najwięcej młodzieży zaczął zabierać w krótsze rejsy - oprócz studentów - także harcerzy, uczniów Liceum Morskiego w Gdyni oraz członków Bractwa Żelaznej Szekli kpt. K. Baranowskiego. Zaprosił pierwsze kobiety do pływania na „Darze Pomorza”. 
W 1980 r. zwyciężył w obu etapach regat Operation Sail na trasie Kilonia-Karlskrona i Skagen-Amsterdam. W Amsterdamie odebrał z rąk królowej Beatrycze prestiżową Cutty Sark Trophy - nagrodę przyznaną w tajnym głosowaniu wszystkich 110 kapitanów za największy wkład w kształtowanie przyjaźni między narodami. Wydarzenia te opisał kpt. Karol Olgierd Borchardt w opowiadaniu „Krótka koszulka” ze zbioru „Kolebka nawigatorów”..
Komendant T. Olechnowicz otrzymał Wielką Nagrodę Honorową „Rejs Roku 1980” Głosu Wybrzeża.
We wrześniu 1981 r. poprowadził „Dar Pomorza” w ostatnią podróż nr 105 do fińskiego portu Kotka. W rejsie wzięli udział studenci Wyższej Szkoły Morskiej w Gdyni, którzy w pierwszym terminie zdali egzaminy po pierwszym roku studiów. Kpt. T. Olechnowicz przestał pełnić funkcję komendanta „Daru Pomorza” 1 czerwca 1982 r..
Dar Młodzieży.
Dowodząc „Darem Pomorza” jednocześnie angażował się w budowę nowego żaglowca szkolnego doradzając wraz z kpt. K. Jurkiewiczem, głównemu projektantowi Zygmuntowi Choreniowi. Zaprotestował przeciwko planowi zbiorowych pomieszczeń mieszkalnych z rozwieszanymi na noc hamakami. W tekście „Memoriał w sprawie pomieszczeń mieszkalnych dla studentów na nowym żaglowcu szkolnym „Dar Młodzieży”” z września i października 1978 r. zaproponował kilkuosobowe kubryki ze stałymi kojami uzasadniając swoje stanowisko przykładami z dziejów żeglugi. Po burzliwej ogólnospołecznej debacie zwyciężyły koje. 
Kadłub „Daru Młodzieży” zwodowano w Stoczni Gdańskiej 12 listopada 1981 r. a 13 grudnia 1981 r. wprowadzono stan wojenny. Kpt. T. Olechnowicz wraz z prof. Danielem Dudą, rektorem Wyższej Szkoły Morskiej w Gdyni, starał się o dokończenie przerwanej budowy i niedopuszczenie do sprzedaży statku zagranicznym armatorom. W rejsie próbnym od 23 maja do 31 maja 1982 r. znajdował się w armatorskiej komisji odbiorczej. Do jego najważniejszych zaleceń należało zwiększenie stałego balastu dla poprawy stateczności. 
10 lipca 1982 r. poprowadził „Dar Młodzieży” w dziewiczy rejs na regaty The Cutty Sark Tall Ships Races 1982, zwane potocznie Operation Sail. Na trasie z brytyjskiego Falmouth, do Lizbony „Dar Młodzieży” uratował poparzonego żeglarza z płonącego niemieckiego jachtu „Peter von Danzig”. Po zabraniu rannego helikopterem do szpitala włączył się ponownie do wyścigu ze stratą ponad 4 godzin. Pierwszy przekroczył linię mety w Lizbonie, wyprzedzając o 14 min. i 18 sek. niemiecki bark „Gorch Fock”. Komendant T. Olechnowicz otrzymał Nagrodę Fair Play Polskiego Komitetu Olimpijskiego za rok 1982.
W lipcu 1983 r. poprowadził „Dar Młodzieży” w pierwszy rejs oceaniczny do Japonii na zlot żaglowców z okazji 400-lecia wzniesienia zamku w mieście Osaka. Do żeglarskiej legendy przeszło wejście „Daru Młodzieży” do portu w Osace pod pełnymi żaglami w czasie parady 23 października 1983 r. Po wypłynięciu z Jokohamy w czasie alarmu do żagli, jeden ze studentów spadł z masztu do morza. Skuteczna akcja ratunkowa trwała 9 minut przy prędkości „Daru Młodzieży” przekraczającej 10 węzłów. 
Natychmiast po powrocie z Japonii w lutym 1984 r. kpt. T. Olechnowicz poprowadził „Dar Młodzieży” - z nowym rocznikiem studentów, tym razem z Wyższej Szkoły Morskiej w Szczecinie - w marcu 1984 r. do Kanady na zlot żaglowców dla uczczenia 450. rocznicy wyprawy, w której Jacques Cartier odkrył Drogę Wodną Świętego Wawrzyńca. „Dar Młodzieży” wygrał atlantyckie regaty na liczącej 850 mil morskich trasie z Hamilton na Bermudach do portu Halifax w Kanadzie. 
We wrześniu 1984 r. kpt. T. Olechnowicz przekazał sprawdzoną fregatę swoim następcom.
Po raz ostatni powrócił na „Dar Młodzieży” w latach 1991-1992. W 1992 r. poprowadził żaglowiec do USA na Grand Regatta Columbus 92 zorganizowane dla uczczenia 500-lecia odkrycia Ameryki. W regatach z Wysp Kanaryjskich do San Juan w Puerto Rico „Dar Młodzieży” zajął 3. miejsce wśród największych żaglowców świata. Komendant T. Olechnowicz otrzymał Wielką Nagrodę Honorową „Rejs Roku 1992” Głosu Wybrzeża. 
Od lat 80. XX wieku rezydował jako polski obywatel w Bremerhaven.
Został odznaczony Krzyżem Kawalerskim Orderu Odrodzenia Polski - Polonia Restituta. 
4 lipca 2017 r. podczas uroczystości z okazji 35-lecia podniesienia na „Darze Młodzieży” biało-czerwonej bandery komendant „Daru Młodzieży” Ireneusz Lewandowski i córka kpt. T. Olechnowicza odsłonili tablicę pamiątkową ku jego czci wmurowaną w nabrzeże Skweru Kościuszki - miejsce cumowania „Daru Młodzieży”.
Notatki komendanta.
W czasie rejsów na obu fregatach szkolnych kpt. Olechnowicz prowadził notatki, które zostały opublikowane w formie dwóch książek:
Książki zawierają opisy bieżących wydarzeń (np. spotkanie „Daru Młodzieży” z „Pogorią” na Oceanie Indyjskim) oraz na bieżąco formułowane opinie i przemyślenia kapitana, uzupełnione współczesnymi komentarzami.

</doc>
<doc id="3039163" url="https://pl.wikipedia.org/wiki?curid=3039163" title="El Chichon">
El Chichon



</doc>
<doc id="3039164" url="https://pl.wikipedia.org/wiki?curid=3039164" title="Lista nagród i nominacji Edyty Bartosiewicz">
Lista nagród i nominacji Edyty Bartosiewicz

Edyta Bartosiewicz należy do najbardziej utytułowanych polskich piosenkarek. W ramach solowej działalności artystycznej otrzymała ponad czterdzieści nominacji i została wyróżniona w licznych konkursach i plebiscytach muzyki popularnej. W 1990 roku ukazał się debiut fonograficzny piosenkarki - album pt. "The Big Beat", a nagrany wraz z zespołem Holloee Poloy. Płyta spotkała się z komercyjnym niepowiedzeniem, jednakże uzyskała pozytywny odbiór wśród krytyków. Rok później wokalistka otrzymała Nagrodę Artystyczną Młodych im Stanisława Wyspiańskiego i Nagrodę Muzyczną Programu Trzeciego – „Mateusza”. Wkrótce potem zespół zakończył działalność, a wokalistka podjęła solową działalność artystyczną. W 1992 roku ukazał się solowy debiut Bartosiewicz pt. "Love", który nie zyskał szerszego rozgłosu. 
W 1994 roku do sprzedaży trafił drugi album wokalistki pt. "Sen". Wyróżniony statusem trzykrotnej platynowej płyty album przyniósł piosenkarce dwie nagrody polskiego przemysłu fonograficznego Fryderyki oraz szereg wyróżnień w prasie branżowej. Rok później ukazał się jej trzeci album zatytułowany "Szok'n'Show". Wyróżniona dwukrotną platyną płyta zaowocowała kolejnym Fryderykiem. Dwa lata później ukazał się czwarty, również wyróżniony Fryderykiem album Bartosiewicz pt. "Dziecko". W 1998 roku ukazał się piąty album studyjny wokalistki pt. "Wodospady", który zaowocował sześcioma nominacjami do Fryderyka. W 2004 roku piątą statuetkę polskiego przemysłu muzycznego Fryderyka przyniósł jej duet z Krzysztofem Krawczykiem zatytułowany "Trudno tak...".

</doc>
<doc id="3039165" url="https://pl.wikipedia.org/wiki?curid=3039165" title="Katuaq">
Katuaq

Katuaq – centrum kultury w Nuuk, stolicy Grenlandii. Jest usytuowane w dzielnicy Nuuk Centrum. Zostało oddane do użytku 15 lutego 1997 roku. Jest wykonane według projektu duńskich architektów z Aarhus: Schmidta Hammera oraz Lassena.
"Katuaq" jest kulturalnym centrum Nuuk a także całej Grenlandii. Odbywają się tutaj spektakle teatralne, seminaria, wykłady, wystawy, koncerty i konferencje. Znajduje się tu także kawiarnia Cafétuaq oraz kino. Jest usytuowane w pobliżu centrum handlowego Nuuk Center oraz w pobliżu budynków rządu i parlamentu Grenlandii oraz rady miasta.

</doc>
<doc id="3039167" url="https://pl.wikipedia.org/wiki?curid=3039167" title="Anna Gulewicz">
Anna Gulewicz

Anna Siergiejewna Gulewicz (ros. Анна Сергеевна Гулевич) – rosyjska brydżystka, World International Master w kategorii kobiet (WBF), European Master (EBL).

</doc>
<doc id="3039168" url="https://pl.wikipedia.org/wiki?curid=3039168" title="Anna Gulevich">
Anna Gulevich



</doc>
<doc id="3039171" url="https://pl.wikipedia.org/wiki?curid=3039171" title="Stanisław z Chodcza">
Stanisław z Chodcza



</doc>
<doc id="3039175" url="https://pl.wikipedia.org/wiki?curid=3039175" title="Paisi Vodica">
Paisi Vodica



</doc>
<doc id="3039176" url="https://pl.wikipedia.org/wiki?curid=3039176" title="János Nehadoma">
János Nehadoma

János Nehadoma (ur. 20 sierpnia 1901 (według innych źródeł 12 września 1910) w Budapeszcie, data śmierci nieznana) – węgierski piłkarz i trener piłkarski.
Kariera piłkarska.
Swoją karierę rozpoczął w 1925 w AC Pistoiese. W klubie tym spędził dwa lata, po czym wyjechał do Stanów Zjednoczonych. Pod koniec sezonu 1927/1928 podpisał kontrakt z Brooklyn Wanderers. Do końca sezonu wystąpił w siedmiu meczach strzelając tyle samo goli. W następnym sezonie w 48 występach zdobył 43 bramki, dzięki czemu ex aequo z Wernerem Nilsenem został królem strzelców. Jesienią 1929 przeszedł do Brooklyn Hakoah, w którym zagrał 5 spotkań strzelając 7 goli. Wiosną 1930 wrócił do Wanderers (13 meczów, 5 bramek). Łącznie w Stanach Zjednoczonych wystąpił w 105 pojedynkach i zdobył 80 goli. W 1931 ponownie trafił do Pistoiese, dla którego zagrał w 13 meczach i strzelił 5 bramek. W lutym 1932 został naturalizowanym Włochem i rozpoczął występy jako Giovanni Nekadoma. W tym samym roku trafił do Livorno, dla którego w 32 spotkaniach zdobył 26 goli. Po roku gry w Livorno przeszedł do grającej w Serie A Fiorentiny. Przez trzy lata gry wystąpił w 53 meczach, w których strzelił 12 bramek. W 1936 przeniósł się do grającej jeden poziom rozgrywkowy niżej Modeny, gdzie pełnił funkcję grającego trenera. Po 7 pojedynkach zakończonych 1 golem zakończył karierę.
Kariera trenerska.
Karierę trenerską zaczął w 1937 w Mantovie. Prowadził ją przez sezon, po czym przeniósł się do Triestiny. Po sezonie trafił do Spezii, którą trenował przez dwa sezony. W latach 1941–1945 był szkoleniowcem Atalanty BC. Na stanowisku trenera zastąpił go Giuseppe Meazza. Od 1945 do 1947 prowadził Bari, a następnie ponownie Mantovę. W latach 1955–1956 był trenerem Ternany.

</doc>
<doc id="3039177" url="https://pl.wikipedia.org/wiki?curid=3039177" title="Razdrto (gmina Postojna)">
Razdrto (gmina Postojna)

Razdrto – skupiona osada w gminie Postojna w słoweńskim regionie Wewnętrzna Kraina. Znajduje się na przełęczy między Nanosem (Pleša, 1262 m) na północy i Golim vrhem (710 m) na południu, za zachodnim krańcu Kotliny Pivškiej.
W pobliżu jest odbicie autostrady Postojna - Divača na Dolinę Wipawy. Niedaleko jest przy drodze Razdrto - Senožeče wielki kamieniołom wapienia, gdzie droga odbija na Dolinę Wipawy i dalej na Kras na Koper i Triest.
Osada ma wietrzny klimat z silnym wiatrem bora i zamieciami śnieżnymi zimą. Jest to punkt wyjściowy szlaków na Nanos, na którym jest schronisko. Przy potoku Smolevec, który uchodzi do Nanoščicy, jest przysiółek Hudičevec. Tu do 1974 działał młyn, teraz jest tam gospodarstwo turystyczne.
W osadzie stoi parafialny kościół świętej Trójcy, z głównym ołtarzem z XVIII w., który jest według planu architektonicznego i dekoracji rzeźbiarskich bliski dziełom pracowni kamieniarskiej Lazzariniego z Gorycji. Obraz ołtarzowy jest dziełem A. Herrleina. W kościele jest grobowiec szlacheckiej rodziny Rossetti, do której należał zamek w Orehku i okoliczne ziemie. Kościół należy do parafii Veliko Ubeljsko.
Historia.
Od czasów starożytnych jest głównym naturalnym przejściem między Lublaną, przez kotlinę Postojnej i Niziną Padańską, przez dolinę Wipawy.
Przez Razdrto przeszedł w 490 Teodoryk Wielki ze swoimi 200 tys. Ostrogotów. Legenda mówi, że wszedł na pobliską górę Nanos ("Pleša"), by zobaczyć swoje przyszłe posiadłości.
Obszar jest po raz pierwszy wzmiankowany pisemnie jako "Preval". Wiódł tędy szlak do wsi Landol, Studeno i Planina. Szlak stracił na ważności po 1720, kiedy w czasach cesarza Karola VI zbudowano nową drogę przez Postojną, ciągle jeszcze przewożono nią maszty do stoczni w Trieście. Wtedy Razdrto otrzymało stację pocztową w pałacu Garzarolliego, którą przeniesiono tu z Hrušicy. Na skrzyżowaniu dróg nad morze i doliny Wipawy stało myto. Ossada najbardziej prosperowała w czasach furmanienia, z tych czasów pochodzi wiele dużych domów. W Razdrcie próbowali Austriacy w 1809 zatrzymać pochód wojsk francuskich. Ufortyfikowano Goli vrh i Školj.
Razdrto stało się częścią Krainy, z niemieckim toponimem "Präwald" i słoweńskim "Razdrto"'.
Po I wojnie światowej weszło, jak cała Wenecja Julijska, w skład Królestwa Włoch jako część gminy Hrenovice (wł. "Crenovizza"; tradycyjny włoski toponim ("Resdrta") został zamieniony w 1923 na "Preval", i w 1943 w "Prevallo".
Po II wojnie światowej terytorium weszło w skład Jugosławii; obecnie Razdrto jest częścią gminy Postojna.
Znaleziska archeologiczne.
W okolicy zostało znalezionych wiele resztek prehistorycznych grodzisk, jak i z czasów rzymskich. Do początku I w. n.e., kiedy Rzymianie wybudowali drogę przez Hrušicę, główne połączenie między Akwileją i Emoną przebiegało przez Razdrto.
Osada na Gradišču (640 m) powstała w epoce żelaza, zamieszkana była jeszcze w czasach rzymskich. Jej rola była prawdopodobnie związana z nadzorem ruchu na strategicznie ważnym przejściu i skrzyżowaniu.

</doc>
<doc id="3039179" url="https://pl.wikipedia.org/wiki?curid=3039179" title="Wybory parlamentarne w Austrii w 2013 roku">
Wybory parlamentarne w Austrii w 2013 roku

Wybory parlamentarne w Austrii w 2013 roku odbyły się 29 września 2013. W ich wyniku wybrano łącznie 183 posłów do Rady Narodowej, niższej izby austriackiego parlamentu. Wybory, zgodnie z wynikami sondaży, zakończyły się zwycięstwem ugrupowań rządzących, tworzących tzw. wielką koalicję – socjaldemokratów i ludowców. Jednocześnie obie główne partie uzyskały najsłabsze wyniki wyborcze od 1945. Do parlamentu dostały się również dwa nowe ugrupowania.

</doc>
<doc id="3039181" url="https://pl.wikipedia.org/wiki?curid=3039181" title="Senožeče">
Senožeče

Senožeče – wieś w gminie Divača, która należy do jednostki samorządowej Sežana. Znajduje się w słoweńskim regionie Primorska.
Miejscowość powstała przy niegdyś ważnej drodze, która wiodła z Primorski do Krainy. W średniowieczu Senožeče były początkowo lennem Patriarchatu Akwilei, posiadłością rodu (von) Duino; odziedziczył je po nich w 1399 ród von Walsee. W 1470/72 Reinprecht, ostatni von Walsee, sprzedał Senožeče z zamkiem, mytem i innymi dobrami habsburskiemu cesarzowi Fryderykowi III. Zamek ten stał tu na wzniesieniu nad miejscowością prawdopodobnie już w połowie XII w., po raz pierwszy wspominany na pewno w 1275 jako zamek Snosetsch. Uszkodzony został podczas najazdów tureckich, ostatecznie zniszczony zaś w katastrofalnym trzęsieniu ziemi w 1511. Zastąpił go pałac u podnóża miejskiego wzgórza, który w XVII w. wybudowała szlachecka rodzina Porzia i który służył od 1869 jako siedziba sądu okręgowego, także on jest teraz w ruinie. Po dobudowaniu południowej kolei, która okrążyła miejscowość, Senožeče, znane niegdyś z targów drzewem i zwierzętami, zaczęły gospodarczo podupadać.
Po I wojnie światowej weszły, jak cała Wenecja Julijska, w skład Królestwa Włoch; toponim został zitalianizowany na "Senosechhia", a gmina została włączona do okręgu Postojna prowincji Triest.
Po II wojnie światowej terytorium weszło w skład Jugosławii; w miejscowości powstały dwie fabryki, tekstylna i samochodowa.
W miejscowości stoi parafialny kościół św. Bartłomieja, należący do diecezji koperskiej.
Urodził się tu szermierz olimpijski Rudolf Cvetko oraz przywódca partyzancki Danilo Zelen.
Senožeče są też punktem Słoweńskiego Szlaku Górskiego, który prowadzi z Razdrta przez wieś na Vremščicę. W pobliskiej okolicy wiedzie leśny szlak edukacyjny Djestence o długości 2850 m.

</doc>
<doc id="3039182" url="https://pl.wikipedia.org/wiki?curid=3039182" title="Bedhead">
Bedhead

Bedhead – amerykański film krótkometrażowy z 1991 roku. Pierwszy film Roberta Rodrigueza nakręcony przez niego jeszcze jako studenta University of Texas w Austin. Film został nagrodzony na wielu festiwalach filmowych.

</doc>
<doc id="3039186" url="https://pl.wikipedia.org/wiki?curid=3039186" title="Ángeles Santos Torroella">
Ángeles Santos Torroella

Ángeles Santos Torroella (ur. 7 listopada 1911 w Portbou, zm. 3 października 2013 w Madrycie) – hiszpańska malarka i artysta grafik.
Życiorys.
Ángeles Santos Torroella urodziła się 7 listopada 1911 roku. Rozpoczęła naukę malarstwa w wieku 14 lat. W 1931 roku przedstawiła wystawę indywidualną w Paryżu. W 1933 roku została zaproszona na wystawę do muzeum Carnegie w Pittsburghu. W 2005 roku została odznaczona przez władze Katalonii Krzyżem św. Jerzego (Creu de Sant Jordi).

</doc>
<doc id="3039189" url="https://pl.wikipedia.org/wiki?curid=3039189" title="Mateo Múgica y Urrestarazu">
Mateo Múgica y Urrestarazu

Mateo Múgica y Urrestarazu (ur. 21 września 1870 w Idiazabal, zm. 27 października 1968 w San Sebastián) – hiszpański duchowny katolicki narodowości baskijskiej, biskup diecezjalny Vitorii w latach 1928-1937.
Życiorys.
Święcenia kapłańskie otrzymał 23 grudnia 1893 roku i inkardynowany został do diecezji Vitoria.
22 lutego 1918 papież Benedykt XV mianował go ordynariuszem diecezji Osma. Sakry udzielił mu abp Francesco Ragonesi. 26 października 1923 przeniesiony został na biskupstwo Pampeluny. 10 marca 1928 powrócił do swej rodzinnej diecezji jako ordynariusz. Rezygnację złożył 12 października 1937 i otrzymał wówczas biskupią stolicę tytularną "Cinna". Udał się wówczas na wygnanie (powodem była Hiszpańska wojna domowa) i osiadł we francuskiej części Kraju Basków. Do ojczyzny powrócił w 1947. Do końca życia mieszkał w San Sebastián. 
Od śmierci w lipcu 1967 włoskiego arcybiskupa Angela Paino był najstarszym żyjącym katolickim hierarchą.

</doc>
<doc id="3039196" url="https://pl.wikipedia.org/wiki?curid=3039196" title="Raşit Meredow">
Raşit Meredow

Raşit Öwezgeldiýewiç Meredow (ur. 1960 w Aszchabadzie) – turkmeński polityk i dyplomata, od 7 lipca 2001 minister spraw zagranicznych Turkmenistanu, od 17 lutego 2007 wicepremier. Członek Demokratycznej Partii Turkmenistanu.

</doc>
<doc id="3039198" url="https://pl.wikipedia.org/wiki?curid=3039198" title="Markovščina">
Markovščina

Markovščina – skupiona osada w gminie Hrpelje-Kozina w słoweńskim regionie Przymorze.
Markovščina leży między licznymi krasowymi dołami w środkowej części Niziny Matarskiej (słoweń. "Matarsko podolje") przy drodze Kozina - Rijeka. Nad wsią, w pobliżu Slivja, jest wejście do długiej na 6,2 km krasowej jaskini Dimnice.
Lokalny kościół nosi wezwanie Antoniego Padewskiego i należy do parafii Slivje diecezji koperskiej.
Historia.
Markovščina po raz pierwszy jest wzmiankowana w źródłach pisemnch w 1295 i 1371 jak "sancti Marci" (potem jak S. Marco w 1475, jak Marcossa w 1512 i jak Marcouschenna w 1694). Nazwa oznacza „osiedle koło kościoła św. Marka”, którego wezwanie nosił obecny kościół św. Antoniego. Alternatywną nazwą Markovščiny, wzmiankowaną w manuskrypcie z 1295, były "Novak(i)".
II wojna światowa.
Po kapitulacji Włoch od 12 do 15 września 1943 partyzanci w okolicy Markovščiny rozbroili około 20 000 włoskich żołnierzy, między innymi członków dywizji „Eugeniusz Sabaudzki” z wysokimi oficerami, którzy wycofywali się do Triestu.

</doc>
<doc id="3039201" url="https://pl.wikipedia.org/wiki?curid=3039201" title="Puchar Świata w kolarstwie torowym 2008/2009">
Puchar Świata w kolarstwie torowym 2008/2009

Puchar Świata w kolarstwie torowym w sezonie 2008/2009 to 17. edycja tej imprezy. Organizowany przez UCI, obejmował pięć rund: w brytyjskim Manchesterze w dniach 31 października-2 listopada 2008 roku, w australijskim Melbourne w dniach 20-22 listopada 2008, w kolumbijskim Cali w dniach 12-14 grudnia 2008, w stolicy Chin - Pekinie w dniach 16-18 stycznia 2009 roku oraz w stolicy Danii - Kopenhadze w dniach 13-15 lutego 2009 roku.
Trofeum sprzed roku broniła reprezentacja Holandii. W tym sezonie najlepsza okazała się reprezentacja Niemiec.

</doc>
<doc id="3039202" url="https://pl.wikipedia.org/wiki?curid=3039202" title="Kościół Wniebowzięcia Najświętszej Maryi Panny w Zebrzydowicach">
Kościół Wniebowzięcia Najświętszej Maryi Panny w Zebrzydowicach

Kościół Wniebowzięcia Najświętszej Maryi Panny w Zebrzydowicach – rzymskokatolicki kościół parafialny znajdujący się w Zebrzydowicach w powiecie cieszyńskim, w województwie śląskim. Należy do dekanatu Strumień diecezji bielsko-żywieckiej.
Historia.
Kościół (drewniany) wraz z parafią w Zebrzydowicach powstał już w średniowieczu. Pod koniec XVI wieku kościół przeszedł w ręce protestantów. W 1616 roku rozpoczęto przebudowę drewnianej świątyni w murowaną, jednak udało się zbudować tylko oszkarpowane na wzór gotycki prezbiterium, które ufundował protestancki szlachcic Propok. Reszta świątyni pozostała drewniana. 5 kwietnia 1654 r. kościół powrócił do katolików. Nocą 27 listopada 1751 roku strawił go pożar, po którym został odbudowany tylko częściowo. Kilka lat później został okradziony. Obecną świątynię, sfinansowaną przez byłego proboszcza Andrzeja Pigułę, w stylu barokowym, wybudowano w latach 1774-1776, z zachowaniem dawnego prezbiterium z 1616 roku. Konsekracji nowego kościoła 25 sierpnia roku 1776 dokonał wrocławski biskup Philipp Gotthard von Schaffgotsch. Kolatorem był wówczas Jan Ryszard baron de Mattencloit, właściciel Zebrzydowic Dolnych, który wyposażył kościół w nową rodzinną kaplicę i kryptę grobową. Wewnątrz znajdują się także renesansowe epitafia nagrobne z 2 poł. XVI wieku Jerzego Liszki i jego żony Anny oraz epitafium niejakiego Henryka Fourneau. W 1855 r. wzniesiono nową wieżę, wyższą od poprzedniej, strawionej przez pożar 20 lat wcześniej. W czasie II wojny światowej kościół uległ zniszczeniom, głównie podczas działań frontowych w 1945 r. Szkody naprawiono w latach 1945-1946, a potem w 1950 roku.
Opis.
Kościół jest orientowany i wybudowany w stylu późnego baroku. Prezbiterium jest dwuprzęsłowe, trójbocznie zamknięte. Z północnej strony prezbiterium znajduje się zakrystia z emporą na piętrze. Wewnątrz XVIII-wieczny późnobarokowy ołtarz z obrazem przedstawiającym Wniebowzięcie Najświętszej Maryi Panny. Obraz ujęty jest po bokach korynckimi kolumnami na postumentach, które podtrzymują bogate belkowanie, z klęczącymi postaciami aniołów adorujących ukoronowany w szczycie monogram „IHS". Nawa kościoła jest trójprzęsłowa, szersza i wyższa od prezbiterium. Z południowej strony usytuowana jest kaplica zwana Kisielowską. Pod nią znajduje się niedostępna krypta. W kaplicy ustawiono chrzcielnicę z barokową rzeźbą św. Jana Chrzciciela udzielającego chrztu Chrystusowi. W oknach prezbiterium umieszczone są dwa witraże według projektu prof. Adama Bunscha z Krakowa, wykonane w 1963 r. przez Krakowski Zakład Witraży S.G. Żeleński. Na wieży kościelnej znajdują się 3 dzwony z 1961 r.: „Św. Barbara" o wadze 440 kg, „Św. Józef" o wadze 180 kg i „Matka
Boska Nieustającej Pomocy" ważący 220 kg.
Zobacz też.
Parafia Wniebowzięcia Najświętszej Maryi Panny w Zebrzydowicach

</doc>
<doc id="3039204" url="https://pl.wikipedia.org/wiki?curid=3039204" title="Team Stronach">
Team Stronach

Team Stronach dla Austrii (niem. "Team Stronach für Österreich") – austriacka partia polityczna o profilu liberalnym i eurosceptycznym.
Ugrupowanie zostało zarejestrowane 25 września 2012 z inicjatywy Franka Stronacha, kanadyjskiego i austriackiego miliardera, założyciela koncernu Magna International. Do listopada tegoż roku przystąpiło do niego pięciu deputowanych (głównie dawnych członków Sojuszu na rzecz Przyszłości Austrii), co pozwoliło utworzyć parlamentarną frakcję. Partia zaczęła głosić poglądy liberalne gospodarczo i jednocześnie eurosceptyczne, opowiadając się m.in. za likwidacją strefy euro. Pierwsze sondaże po powstaniu formacji przynosiły jej poparcie na poziomie 10–12%. W marcu 2013 Team Stronach uzyskała zbliżone wyniki w wyborach regionalnych w Karyntii i Dolnej Austrii.
W wyborach krajowych z września 2013 partia uzyskała około 5,7% głosów, co przełożyło się na 11 mandatów w Radzie Narodowej. Poparcie dla partii stopniowo malało, a samo ugrupowanie ograniczało swoją działalność. W czerwcu 2017 partia ogłosiła, że nie wystartuje w kolejnych wyborach i zostanie rozwiązana w tym samym roku.

</doc>
<doc id="3039205" url="https://pl.wikipedia.org/wiki?curid=3039205" title="Gubernia kałuska">
Gubernia kałuska

Gubernia kałuska () – jednostka administracyjna Imperium Rosyjskiego i RFSRR w centralnej Rosji europejskiej, utworzona ukazem Katarzyny II z jako namiestnictwo kałuskie, od ukazem Pawła I przekształcone w gubernię. Stolicą guberni była Kaługa. Gubernia została zlikwidowana w 1929.
Gubernia była położona pomiędzy 55°23′ a 53°30′ szerokości geograficznej północnej. Graniczyła od północy z gubernią moskiewską, na wschodzie z gubernią tulską, na południu z gubernią orłowską, na zachodzie z gubernią smoleńską. Powierzchnia guberni wynosiła w 1897 – 30 929 km², ludność, według spisu powszechnego 1897 – 1 132 843 osób – Rosjan (99,4%), w tym ludność miast – 95 295.
Gubernia w początkach XX wieku była podzielona na 11 ujezdów: borowski, żyzdryński, kałuski, kozielski, lichwinski, małojarosławiecki, medyński, mieszczowski, masalski, peremyski i taruski.
Zlikwidowana postanowieniem Prezydium WCIK 12 stycznia 1929. Na terytorium historycznej guberni od 1944 istnieje obwód kałuski RFSRR, obecnie Federacji Rosyjskiej o powierzchni 29 777 km².

</doc>
<doc id="3039209" url="https://pl.wikipedia.org/wiki?curid=3039209" title="Yordy Reyna">
Yordy Reyna

José Yordy Reyna Serna (ur. 17 września 1993 w Chiclayo) – peruwiański piłkarz występujący na pozycji pomocnika w Red Bull Salzburg.
Kariera klubowa.
Reyna profesjonalną karierę zaczynał w klubie z rodzinnego kraju Alianza Lima. Latem 2013 roku przeniósł się do Austrii, do Red Bull Salzburg. Był z niego wypożyczony do SV Grödig i RB Leipzig.
Kariera reprezentacyjna.
W reprezentacji Peru zadebiutował 22 marca 2013 roku w meczu eliminacji mistrzostw świata przeciwko Chile. Na boisku pojawił się w 79 minucie, zastępując Claudio Pizarro.

</doc>
<doc id="3039212" url="https://pl.wikipedia.org/wiki?curid=3039212" title="Kommunistische Partei Österreichs">
Kommunistische Partei Österreichs



</doc>
<doc id="3039215" url="https://pl.wikipedia.org/wiki?curid=3039215" title="Freiheitliche Partei Österreichs">
Freiheitliche Partei Österreichs



</doc>
<doc id="3039216" url="https://pl.wikipedia.org/wiki?curid=3039216" title="Alex Kim">
Alex Kim

Alex Kim (ur. 20 grudnia 1978 w Silver Spring) – amerykański tenisista.
Kariera tenisowa.
Karierę tenisową Kim rozpoczął w 2000 roku, a zakończył w 2004 roku.
Jako zawodowy tenisista raz wygrał zawody rangi ITF Men’s Circuit oraz trzykrotnie triumfował w rozgrywkach kategorii ATP Challenger Tour. W turniejach wielkoszlemowych najlepszym wynikiem Kima jest awans do III rundy Australian Open 2002. Wyeliminował po drodze Davide Sanguinettiego oraz Jewgienija Kafielnikowa, który wówczas był na czwartym miejscu w rankingu światowym. Amerykanin odpadł z rywalizacji po porażce z Fernando Gonzálezem.
W 2003 roku Kim zdobył brązowy medal w grze pojedynczej podczas igrzysk panamerykańskich w Santo Domingo.
W rankingu singlowym Kim najwyżej był na 106. miejscu (10 czerwca 2002), a w klasyfikacji deblowej na 264. pozycji (20 października 2003).

</doc>
<doc id="3039218" url="https://pl.wikipedia.org/wiki?curid=3039218" title="Mistrzostwa Afryki w Piłce Siatkowej Mężczyzn 2013">
Mistrzostwa Afryki w Piłce Siatkowej Mężczyzn 2013

XIX Mistrzostwa Afryki w Piłce Siatkowej Mężczyzn odbyły się w Tunezji w mieście Susa między 22 września a 27 września 2013 roku. W rozgrywkach wystartowało 6 reprezentacji narodowych.
Uczestnicy.
Tytuł sprzed dwóch lat obronili Egipcjanie. Był to siódmy złoty medal mistrzostw Afryki w historii egipskiej siatkówki.
Tabela
Wyniki

</doc>
<doc id="3039225" url="https://pl.wikipedia.org/wiki?curid=3039225" title="Laskowce">
Laskowce

Laskowce, Łaskowce (ukr. Ласківці, "Łaskiwci") – wieś na Ukrainie w rejonie trembowelskim należącym do obwodu tarnopolskiego.

</doc>
<doc id="3039229" url="https://pl.wikipedia.org/wiki?curid=3039229" title="Gubernia riazańska">
Gubernia riazańska

 
Gubernia riazańska () – jednostka administracyjna Imperium Rosyjskiego i RFSRR w centralnej Rosji, utworzona ukazem Pawła I w 1796. Stolicą guberni był Riazań. Zlikwidowana w 1929.
Gubernia była położona pomiędzy 52°58' a 55°44' szerokości geograficznej północnej i 38°30' a 41°45' długości geograficznej wschodniej. 
Graniczyła od północy z gubernią włodzimierską, na północnym zachodzie z gubernią moskiewską, na wschodzie i na południu z gubernią tambowską, na zachodzie z gubernią tulską. Powierzchnia guberni wynosiła w 1897 - 42 098 km², ludność, według spisu powszechnego 1897 - 1 802 196 osób – Rosjan (99,4%). 
Gubernia w początkach XX wieku była podzielona na 12 ujezdów: dankowski, jegoriewski, zarajski, kasimowski, michajłowski, pronski, ranenburski, riażski, riazański, sapożkowski, skopiński i spasski.
Od 26 września 1937 na terytorium historycznej guberni istnieje obwód riazański RFSRR, obecnie Federacji Rosyjskiej o powierzchni 39 605 km².

</doc>
<doc id="3039231" url="https://pl.wikipedia.org/wiki?curid=3039231" title="Kategoria Superiore (2013/2014)/Wyniki spotkań">
Kategoria Superiore (2013/2014)/Wyniki spotkań

Wyniki rozegranych spotkań.
Pierwsza i druga runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Pierwsza runda (31 sierpnia – 8 marca).
"Źródło:"

</doc>
<doc id="3039233" url="https://pl.wikipedia.org/wiki?curid=3039233" title="Ratołt z Wiśniewa">
Ratołt z Wiśniewa

Ratołt z Wiśniewa (Ratołt Wiśniewski) herbu Rogala (ur. XV w – zm. ok. 1509) – polski rycerz, stolnik płocki
Życiorys.
Ratołt Wiśniewski urodził się w rycerskiej rodzinie herbu Rogala z Wiśniewa w ziemi zawkrzeńskiej na Mazowszu. Był jedynym synem Piotra Liczki(Łyczki), który w 1443 zamienił z księciem mazowieckim Władysławem I dziedziczne dobra Modła na książęcą wieś Wiśniewo i pisał się z Wiśniewa.
W 1463 Ratołt zapisał Wiśniewo, Podkrajewo i Modłę swemu krewnemu Mikołajowi z Podkrajewa (sędzia zawkrzeński, starosta płocki) – zapis ten został unieważniony. Od młodych lat Ratołt był związany z młodymi książętami warszawskimi, którzy od 1462 rządzili Mazowszem. W 1473 jako jeden z przedstawicieli Bolesława V pośredniczył w zawarciu ugody w sprawie granic dóbr załubickich opactwa czerwińskiego. W 1473 został mianowany przez księcia Janusza II stolnikiem płockim, po Janie z Radzanowa i Ciemieniewa. Był obecny jako stolnik podczas zjazdu Janusza II z możnowładcami Mazowsza w Płocku, 4 grudnia 1482. Wziął udział w zjazdach księcia ze szlachtą w Płocku, Ciechanowie, Czerwińsku, Płońsku i Raciążu w dokumentach wymieniany jest bezpośrednio po kasztelanach a przed innymi urzędnikami mazowieckimi.
W 1489 zabił, bądź brał udział w zabójstwie plebana z Podkrajewa, Szczepana z Sikorów. Za czyn ten został obłożony interdyktem i skazany na zapłacenie 600 florenów grzywny. Dzięki poręczeniu kasztelana płockiego Mikołaja Krośnia z Dobrzykowa i podkomorzego płockiego Jakuba z Łaszewa zawarł ugodę, w której zobowiązał się do wpłaty 150 florenów odszkodowania. Sumę tę wpłacił do kasy biskupiej w 1492, część pieniędzy została przeznaczona na remont katedry płockiej.
W 1494 Ratołt razem z innymi szlachcicami z Podkrajewa miał zatarg z Wojenem z Podkrajewa, sprawę zakończył sąd książęcy ustanawiając dla adwersarzy zakład w wysokości 100 kóp groszy. Wszyscy uczestnicy sporu byli krewnymi, pochodzili z rodu Rogalitów.
Po wcieleniu Mazowsza do Korony nie prowadził już działalności politycznej. Prawdopodobnie brał udział w wyprawie mołdawskiej króla Jana I Olbrachta w 1497, nie jest bowiem wymieniany na liście Mazowszan ukaranych konfiskatą majątków za niestawiennictwo.
W styczniu 1502 Ratołt Wiśniewski wraz z rodziną otrzymał od króla Aleksandra zapewnienie nietykalności osobistej (nie jest znany powód tej decyzji). W następnym roku nabył dobra Słomino i Łazy w ziemi warszawskiej. W 1504 z synami Janem i Mikołajem przeprowadził z księżną Anną (wdowa po Konradzie III Rudym) za dopłatą 50 kóp groszy zamianę Słomina i Łazów na majątki ziemskie Falenty, Jaworowa i Laszczki, gdzie zamieszkał i pisał się z Wiśniewa i Falent.
Ratołt był żonaty z Dorotą N. herbu Junosza. Z tego związku synowie:
Ratołt Wiśniewski zmarł przed 29 marca 1509, w dniu tym mianowano Jakuba Sułkowskiego na jego następcę na urzędzie stolnika płockiego.

</doc>
<doc id="3039235" url="https://pl.wikipedia.org/wiki?curid=3039235" title="Puchar Świata w kolarstwie torowym 2007/2008">
Puchar Świata w kolarstwie torowym 2007/2008

Puchar Świata w kolarstwie torowym w sezonie 2007/2008 to 16. edycja tej imprezy. Organizowany przez UCI, obejmował cztery rundy: w australijskim Sydney w dniach 30 listopada-2 grudnia 2007, w stolicy Chin - Pekinie w dniach 7-9 grudnia 2007 roku, w amerykańskim Los Angeles w dniach 18-20 stycznia 2008 oraz w stolicy Danii - Kopenhadze w dniach 15-17 lutego 2008 roku.
Trofeum sprzed roku obroniła reprezentacja Holandii.

</doc>
<doc id="3039240" url="https://pl.wikipedia.org/wiki?curid=3039240" title="Puchar Australii i Oceanii w narciarstwie alpejskim mężczyzn 2013">
Puchar Australii i Oceanii w narciarstwie alpejskim mężczyzn 2013

Puchar Australii i Oceanii w narciarstwie alpejskim mężczyzn w sezonie 2013 był kolejną edycją tego cyklu. Pierwsze zawody odbyły się 15 sierpnia 2013 roku w australijskim Thredbo, a ostatnie zostały rozegrane 21 września 2013 roku w nowozelandzkim Mount Hutt.

</doc>
<doc id="3039241" url="https://pl.wikipedia.org/wiki?curid=3039241" title="Alejandro Hernández">
Alejandro Hernández

Alejandro Hernández Julia (ur. 1 października 1977 w Tijuanie) – meksykański tenisista, reprezentant w Pucharze Davisa, olimpijczyk.
Kariera tenisowa.
Startując w gronie juniorów Hernández osiągnął w 1995 roku finał Wimbledonu w grze podwójnej chłopców. Tworzył wówczas parę z Mariano Puertą.
Karierę tenisową Hernández rozpoczął w 1995 roku, a zakończył w 2005 roku.
Jako zawodowy tenisista dwa razy triumfował w turniejach o randze ATP Challenger Tour. W turniejach wielkoszlemowych wystąpił raz w drabince singlowej, podczas Wimbledonu 1999, gdzie przegrał w 1 rundzie z Karolem Kučerą.
W 1996 i 2000 roku Hernández wystartował w igrzyskach olimpijskich. W Atlancie zagrał w grze pojedynczej i grze podwójnej, a w Sydney tylko w deblu. Za każdym razem Meksykanin odpadał z rywalizacji w 1 rundzie.
W 2003 roku Hernández zdobył złoty medal w grze podwójnej podczas igrzysk panamerykańskich w Santo Domingo. Partnerem deblowym Hernándeza był wówczas Santiago González.
W latach 1994–2005 reprezentował Meksyk w Pucharze Davisa. Rozegrał przez ten czas łącznie 47 meczów, z których w 29 zwyciężył.
W rankingu singlowym Hernández najwyżej był na 125. miejscu (24 lutego 1997), a w klasyfikacji deblowej na 115. pozycji (13 grudnia 2004).

</doc>
<doc id="3039243" url="https://pl.wikipedia.org/wiki?curid=3039243" title="Zenodot (filozof)">
Zenodot (filozof)

Zenodot – bizantyński filozof neoplatoński z V wieku. Uczeń Proklosa, nauczyciel Damascjusza.
Zachowała się tylko jedna wzmianka o Zenodocie w "Bibliotece" bizantyńskiego uczonego Focjusza (z IX wieku). Focjusz przytacza w niej fragment biografii neoplatońskiego filozofa Izydora, którą napisał jego uczeń i przyjaciel Damascjusz w latach 517-526. Według niego Zenodot był przedstawicielem neoplatońskiej szkoły filozoficznej w Atenach, następczyni i kontynuatorki Akademii Platońskiej. Zenodot uczył się u słynnego filozofa Proklosa, który prowadził szkołę aż do śmierci w 485 roku. Focjusz (lub Damascjusz) przekazał, że Proklos miał wielkie nadzieje co do Zenodota. Następcą Proklosa na stanowisku kierownika szkoły nie został jednak Zenodot ale Marinos z Neapolis. Kiedy Damascjusz przybył do Aten podjął naukę u Zenodota, który w odróżnieniu od Marina który miał skłonności matematyczne i naukowe, wykładał filozofię. Focjusz twierdzi, że Zenodot również został kierownikiem szkoły, jako kolega i zastępca Marinosa lub jego następca (sformułowanie jest niejasne). Według współczesnej hipotezy, Zenodot został kierownikiem szkoły, jako następca Izydora, a poprzednik Damascjusza, ostatniego szefa szkoły. Hipoteza ta nie ma jednak żadnych dowodów na swoje poparcie.

</doc>
<doc id="3039245" url="https://pl.wikipedia.org/wiki?curid=3039245" title="Młyniska (obwód tarnopolski)">
Młyniska (obwód tarnopolski)

Młyniska (ukr. Млиниська, "Młyniśka") – wieś na Ukrainie w rejonie trembowelskim należącym do obwodu tarnopolskiego.
Historia.
Dawniej wieś wchodziła w skład klucza janowskiego, który dziedziczyli m.in. przedstawiciele rodzin Boguszów, Skarbków. Właścicielem dóbr ziemskich Młyniska był hr. Włodzimierz Łoś.
Kaplica publiczna.
We wsi znajduje się opuszczona kaplica publiczna rzymskokatolicka, częściowo zrujnowana z zewnątrz oraz zdewastowana wewnątrz.

</doc>
<doc id="3039247" url="https://pl.wikipedia.org/wiki?curid=3039247" title="Allen Ludden">
Allen Ludden

Allen Ludden (ur. 5 października 1917, zm. 9 czerwca 1981) – amerykański gospodarz teleturnieju i osobowość telewizyjna.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039250" url="https://pl.wikipedia.org/wiki?curid=3039250" title="Władysław Wójcik (Śląsk Cieszyński)">
Władysław Wójcik (Śląsk Cieszyński)



</doc>
<doc id="3039253" url="https://pl.wikipedia.org/wiki?curid=3039253" title="Österreichische Volkspartei">
Österreichische Volkspartei



</doc>
<doc id="3039256" url="https://pl.wikipedia.org/wiki?curid=3039256" title="Lisa Zimmermann">
Lisa Zimmermann

Lisa Zimmermann (ur. 2 marca 1996 w Norymberdze) – niemiecka narciarka dowolna, specjalizująca się w slopestyle'u. Największy sukces w karierze osiągnęła w 2015 roku, kiedy zdobyła złoty medal na mistrzostwach świata w Kreischbergu. Rok wcześniej wystąpiła na igrzyskach olimpijskich w Soczi, gdzie zajęła czternaste miejsce. Najlepsze wyniki w Pucharze Świata osiągnęła w sezonie 2013/2014, kiedy to zajęła ósme miejsce w klasyfikacji generalnej, a w klasyfikacji slopestyle'u wywalczyła Małą Kryształową Kulę.

</doc>
<doc id="3039262" url="https://pl.wikipedia.org/wiki?curid=3039262" title="Szkło awenturynowe">
Szkło awenturynowe

Szkło awenturynowe nazywane także kamieniem tysiąca słońc (, , , ) – rodzaj syntetycznego szkła o kolorze połyskującego brązu używany do wytwarzania ozdób. Materiał ten nie występuje w przyrodzie, jest wytwarzany sztucznie.
Historia tego syntetyku sięga XVII-wiecznej Wenecji, gdzie rodzina Miottich otrzymała go po raz pierwszy, uzyskując jednocześnie wyłączne prawo do produkcji. W XIX w. szkło awenturynowe zyskało popularność jako jeden z głównych syntetyków używanych w produkcji przycisków do papieru. Było też wytwarzane w śląskich hutach szkła.
Pierwotnie wytwarzane było przez dodanie opiłków miedzi lub żelaza do stopionej masy szklanej, a następnie powolne jej ostudzenie bez dostępu powietrza. W późniejszych czasach opracowano technologię tworzenia przesyconego roztworu tlenku metalu (np. miedzi lub chromu) w szkle i studzeniu w atmosferze redukującej, co powodowało wytrącanie się kryształów metalu wystarczająco dużych, by mogły odbijać światło i dawać efekt skrzenia się. Przykładowe proporcje składników zielonego szkła awenturynowego to 8 części wagowych sody, 15 – potażu, 45 – tlenku ołowiu, 23 – boraksu, 5 – saletry i 25 tlenku chromu na 100 części piasku kwarcowego.
Użycie tlenku miedzi daje kamień czerwony, tlenku niklu(II) i tlenku manganu – ciemnogranatowy lub czarny. Ewentualne użycie kobaltu powoduje zmianę barwy na ciemnoniebieską z zachowaniem struktury krystalicznej materiału.
Handlowa nazwa złotoczerwonego, miedziowego szkła awenturynowego to "piasek pustyni"; odmiana ciemnoniebieska nazywana jest "nocą Kairu".

</doc>
<doc id="3039263" url="https://pl.wikipedia.org/wiki?curid=3039263" title="Wenera 16">
Wenera 16

Wenera 16 – ostatnia radziecka sonda międzyplanetarna wystrzelona w ramach programu Wenera, o budowie i programie badawczym identycznym z sondą Wenera 15 wystrzeloną 5 dni wcześniej. Wysłane w czerwcu 1983 roku próbniki o numeracji 15 i 16 różniły się zasadniczo od poprzednich dziesięciu konstrukcji, gdyż nie posiadały lądowników, również główny cel ich misji był inny. Były to orbitery – sztuczne satelity Wenus.
Budowa próbnika.
Kadłub statku miał kształt cylindra o długości 5 m. Masa sondy bez paliwa wynosiła ok. 4000 kg. Paliwo ważyło 1300 kg i posłużyło do wyhamowania sondy i wprowadzenia jej na orbitę okołowenusjańską. Główne elementy wyposażenia to: 
Wenera 15 i 16 były pierwszymi sondami, w których wykorzystano radar z syntetyczną aperturą (SAR) do obrazowania powierzchni innej planety. Dane przesyłane przez sondy odbierały dwa wielkie radzieckie radioteleskopy, w tym 70-metrowy Eupatoria RT-70. 
Misja.
W dniu 7 czerwca 1983 z kosmodromu Bajkonur w Kazachstanie wystartowała sonda Wenera 16. Po 130 dniach lotu weszła na podobną orbitę, co jej poprzedniczka Wenera 15, po korektach przeprowadzonych odpowiednio w dniach 15 czerwca i 5 października 1983 roku. Do końca lutego 1984 satelita Wenus wykonał około 750 zdjęć spektralnych planety za pomocą zbudowanego w NRD spektrometru Fouriera. Do lipca 1984 na przeszło 200 seansach łączności radiowej przekazano na Ziemię radarowe obrazy ukształtowania powierzchni Wenus północnych obszarów polarnych, o których dotąd prawie niczego nie wiedziano. Odkryto wiele struktur pierścieniowych o średnicach nawet 300 do 500 km.

</doc>
<doc id="3039264" url="https://pl.wikipedia.org/wiki?curid=3039264" title="Ostrowiec (obwód iwanofrankiwski)">
Ostrowiec (obwód iwanofrankiwski)

Ostrowiec (ukr. Острівець) – wieś na Ukrainie w rejonie horodeńskim obwodu iwanofrankiwskiego.
Znajduje się tu przystanek kolejowy Ostrowiec, położony na linii Kołomyja – Stefaneszty.

</doc>
<doc id="3039268" url="https://pl.wikipedia.org/wiki?curid=3039268" title="Oblężenie Kaiserswerth">
Oblężenie Kaiserswerth

Oblężenie Kaiserswerth – działania zbrojne w Nadrenii toczące się w okresie od 18 kwietnia do 15 czerwca 1702 r. i będące jednym z wczesnych epizodów wojny o sukcesję hiszpańską. 
W walkach o miasto (dziś jedna z południowych dzielnic Düsseldorfu) i twierdzę Kaiserpfalz uczestniczyły wojska koalicji antyfrancuskiej oraz siły francuskie pod naczelnym dowództwem marszałka Kamila Tallarda. Blisko dwumiesięczne oblężenie zakończyło się zwycięstwem wojsk koalicjantów i całkowitym zniszczeniem miasta wraz z twierdzą.
Wydarzenia poprzedzające.
W pierwszych miesiącach konfliktu będący w sojuszu z Francją elektor koloński abp Józef Klemens Bawarski przekazał swoim sojusznikom miasta Zons i Neuss, a także nadreńskie miasto Kaiserswerth z twierdzą Kaiserpfalz, gdzie pozostawiono nieliczną (5-6 batalionów) załogę wojskową pod dowództwem markiza de Blainville. W imieniu państw Świętego Cesarstwa Rzymskiego stanowczo sprzeciwili się temu książę Jülich-Bergu oraz elektor palatynacki Jan Wilhelm Wittelsbach, a także władcy Prus i Hanoweru. Z pomocą wojsk holenderskich i angielskich zdecydowano się podjąć oblężenie Kaiserswerth dla usunięcia Francuzów. Na czele sił sprzymierzonych liczących 18 000 żołnierzy i wyposażonych w silną artylerię, stanął cesarski generał Walrad ks. Nassau-Usingen. Działania ich osłaniał 22-tysięczny korpus w księstwie Klewe, pozostający pod osobnym dowództwem książąt niemieckich.
Przebieg działań.
W oblężeniu rozpoczętym 18 kwietnia umocnienia zaatakowało 15 000 żołnierzy, jednakże atak został odparty przez francuską załogę, której udawało się posyłać zaopatrzenie łodziami przez Ren. Nie powiodło się natomiast przerzucenie do miasta kontyngentu posiłków francuskich, mimo prób postawienia mostu pontonowego. Wobec tego marszałek Tallard zdecydował się na wsparcie obrońców ogniem z dział ustawionych na przeciwległym brzegu rzeki.
W tym czasie wojska sprzymierzonych dysponujące 120 działami, prowadziły ostrzał miasta, zasypując je 10 tysiącami bomb moździerzowych i 120 tysiącami pocisków armatnich. Ze względu na wyczerpywanie się i okresowe braki amunicji niekiedy noszono się nawet z zamiarem przerwania oblężenia. Zapobiegło temu głównie zaangażowanie przybyłego na miejsce króla Prus, dzięki czemu uparcie kontynuowano ataki. 
9 czerwca oblegający dokonali kolejnego wielkiego szturmu. Ponawiane trzykrotnie ataki i tym razem zostały odparte przez Francuzów. W wyniku długotrwałego ostrzału mocno jednak ucierpiały mury miejskie, a miasto zostało niemal całkowicie zniszczone (nie naruszonych pozostało jedynie pięć budynków). W tej sytuacji mieszkańcy zwrócili się do załogi francuskiej z petycją o zaprzestanie walki. W wyniku porozumienia kapitulacyjnego garnizonowi francuskiemu zezwolono na swobodny wymarsz, fortyfikacje zrównano z ziemią, a twierdzę Kaiserpfalz wysadzono w powietrze.
Następstwa.
Po tej porażce wojsk francuskich elektor koloński zmuszony został do opuszczenia Bonn (gdzie wówczas przebywał) i udania się na wygnanie do Francji. Miasto Kaiserswerth przeszło pod władzę elektora palatynackiego, który zagwarantował mieszkańcom ich dotychczasowe prawa oraz wolność religijną. Po podpisaniu pokoju w Rastatt w 1714 miasto powróciło pod władzę księcia elektora kolońskiego. 
Za wytrwałą obronę markiz de Blainville został uhonorowany przez Ludwika XIV awansem na generała porucznika.

</doc>
<doc id="3039269" url="https://pl.wikipedia.org/wiki?curid=3039269" title="Swietłana Czubarowa">
Swietłana Czubarowa

Swietłana Grigorjewna Czubarowa (ros. Светлана Григорьевна Чубарова) – rosyjska brydżystka, World Live Master w kategorii kobiet (WBF), European Master (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3039270" url="https://pl.wikipedia.org/wiki?curid=3039270" title="Svetlana Chubarova">
Svetlana Chubarova



</doc>
<doc id="3039273" url="https://pl.wikipedia.org/wiki?curid=3039273" title="Hoven Droven">
Hoven Droven

Hoven Droven − szwedzka folk rockowa grupa muzyczna specjalizująca się w hard rockowych aranżacjach tradycyjnych szwedzkich melodii ludowych. Nazwa grupy może być przetłumaczona z języka jämtlandzkiego jako "cokolwiek", "trochę tego, trochę tamtego".
Historia.
Zespół powstał w 1989 roku w Östersund, w liceum Birka Folk High School. Początkowo angażowali się w różne muzyczne eksperymenty oparte na tradycyjnej szwedzkiej muzyce ludowej. Ich charakterystyczne brzmienie ukształtowało się w latach 1991-94, wtedy nagrali swoją pierwszą kasetę magnetofonową, "Modern Musik Från Förr".
W 1994 roku wydali pierwszą płytę CD, "Hia Hia". Przed nagraniem kolejnej zaczęli intensywnie koncertować, również za granicą: w Norwegii, Danii, Belgii i na Wyspach Owczych. W 1996 roku wydali płytę "Grov". Ich twórczością zainteresowała się amerykańska wytwórnia NorthSide, specjalizująca się w tradycyjnej muzyce nordyckiej, co zaowocowało wydaniem w 1997 roku płyty "Groove", będącej kompilacją dwóch poprzednich albumów. Zespół nawiązał również współpracę ze Stefanem Sundströmem (piosenkarzem i autorem piosenek) oraz Sofią Sandén i Ulriką Bodén z zespołu Rosenbergs Sjua. Wspólnie wydali w 1999 albumu "More Happy Moments With Hoven Droven". 
Wiosną 2004 zespół rozpoczął współpracę ze szwedzką orkiestrą Dalasinfoniettan, z którą wyruszył na trasę koncertową. Jesienią tego samego roku Hoven Droven wydali płytę "Turbo", będącą powrotem do rockowego brzmienia znanego z pierwszych albumów. Podczas trasy koncertowej, która nastąpiła po wydaniu płyty, zespół nagrał w Minneapolis album koncertowy "Jumping At The Cedar", który został nominowany do nagrody Grammis, będącej szwedzkim odpowiednikiem Grammy.

</doc>
<doc id="3039274" url="https://pl.wikipedia.org/wiki?curid=3039274" title="Lista wulkanów Kostaryki">
Lista wulkanów Kostaryki

Poniższa lista zawiera aktywne, drzemiące oraz wygasłe wulkany w Kostaryce.

</doc>
<doc id="3039276" url="https://pl.wikipedia.org/wiki?curid=3039276" title="Guannan Daochang">
Guannan Daochang

Guannan Daochang (; kor. 관남도상 "Kwannam Tosang"; jap. "Kannan Dōjō"; wiet. "Quan Nam Đạo Thường"; ur. VIII wiek, zm. IX wiek) – chiński mistrz chan ze szkoły chan hongzhou.
Życiorys.
Daochang był uczniem mistrza chan Baizhanga Huaihaia. Żył i nauczał w Xiangzhou (obecnie w prowincji Hubei).
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039277" url="https://pl.wikipedia.org/wiki?curid=3039277" title="Earl Smith">
Earl Smith

Earl "Chinna" Smith (ur. 6 sierpnia 1955 w Kingston) – jamajski gitarzysta sesyjny, mający swój wkład w setki klasycznych albumów reggae; członek zespołów The Soul Syndicate, The Aggrovators, The Upsetters oraz Bob Marley &amp; The Wailers.
Życiorys.
Urodził się i dorastał w stolicy kraju, w dzielnicy Greenwich Farm. Jego ojciec był właścicielem popularnego wówczas sound systemu Smith's. Będąc dzieckiem Earl próbował skonstruować na jego wzór własny zabawkowy sound system, w wyniku czego koledzy przezywali go "Chuna" (jam. wymowa słowa "tuner", z czasem ksywka przekształciła się w "Chinna"). Jako nastolatek zainteresował się gitarą; jako że nie było go stać na profesjonalny instrument, pierwszą własną gitarę wykonał samodzielnie z puszek po sardynkach i żyłek wędkarskich. Wraz z przyjaciółmi przesiadywał często na odbywających się w jego dzielnicy próbach słynnej formacji muzyków sesyjnych The Soul Syndicate. Ówczesny gitarzysta grupy, Cleon Douglas, nauczył go podstaw gry i strojenia instrumentu. Wkrótce Douglas wyemigrował do USA, zaś Smith został przyjęty na jego miejsce, jako że świetnie znał repertuar zespołu.
Od tego momentu jego kariera nabrała tempa. Był członkiem dwóch innych, kluczowych dla rozwoju muzyki reggae, grup muzyków studyjnych: The Aggrovators nagrywających dla Bunny’ego Lee oraz The Upsetters, wspierających Lee "Scratcha" Perry'ego. Był również rozchwytywany przez innych znanych producentów jako gitarzysta na pojedyncze sesje nagraniowe. W roku 1976 dołączył na kilka miesięcy do zespołu Bob Marley &amp; The Wailers, z którym wziął udział w nagraniach na album "Rastaman Vibration"; uczestniczył także w promującej krążek światowej trasie koncertowej Rastaman Vibration Tour. Rok później nakładem wytwórni Third World Records ukazała się pierwsza płyta długogrająca z jego własnymi kompozycjami, zatytułowana "Sticky Fingers". W roku 1980 założył własny label wydawniczy High Times, przy którym utworzył również grupę muzyków sesyjnych pod nazwą High Times Band (jej członkami byli m.in. Augustus Pablo, Christopher Meredith, Dean Fraser, Noel "Scully" Simms czy też Tony "Asha" Brissett).
Obecnie mieszka w swojej posiadłości w regionie Saint Andrew. Na jej podwórzu do dziś odbywają się akustyczne sesje nagraniowe (tzw. "unplugged"), których zapis ukazuje się później w postaci serii albumów wydawanych przez francuski label Makasound pod nazwą "Inna De Yard". Przewodnią ideą serii jest zaprezentowanie twórczości nieco zapomnianych dziś, kiedyś kluczowych wokalistów sceny roots reggae, takich jak Cedric Myton, Junior Murvin, Kiddus I, Linval Thompson czy też grupy wokalne The Mighty Diamonds i The Viceroys. W tej samej serii ukazały się również dwa albumy sygnowane nazwiskiem samego Smitha.

</doc>
<doc id="3039279" url="https://pl.wikipedia.org/wiki?curid=3039279" title="Puchar Świata w kolarstwie torowym 2006/2007">
Puchar Świata w kolarstwie torowym 2006/2007

Puchar Świata w kolarstwie torowym w sezonie 2006/2007 to 15. edycja tej imprezy. Organizowany przez UCI, obejmował cztery rundy: w australijskim Sydney w dniach 17-19 listopada 2006, w stolicy Rosji - Moskwie w dniach 15-17 grudnia 2006 roku, w amerykańskim Los Angeles w dniach 19-21 stycznia 2007 oraz w brytyjskim Manchesterze w dniach 23-25 lutego 2007 roku.
Trofeum sprzed roku obroniła reprezentacja Holandii.

</doc>
<doc id="3039284" url="https://pl.wikipedia.org/wiki?curid=3039284" title="Ratusz w Obrzycku">
Ratusz w Obrzycku

Ratusz w Obrzycku – zabytkowy barokowy ratusz zlokalizowany w centrum Obrzycka.
Ratusz został wybudowany w połowie XVII w., w centralnej części rynku. Wzmianka o jego istnieniu znajduje się w inwentaryzacji miasta przeprowadzonej w 1757, która mówi o ratuszu krytym gontem i położonym na rynku. W XIX w. budynek został przebudowany i przekształcony na spichlerz. Do roku 1962 został przywrócony do stanu oryginalnego.
Murowany ratusz, zdobiony boniowaniem na narożnikach, jest pokryty dwuspadowym dachem. Od strony zachodniej z ryzalitu wyrasta wieżyczka z herbem Nałęczów-Raczyńskich i mottem "Vitam impendere vero" w kartuszu. Wieżyczkę kryje czterospadowy dach z iglicą. Zachowała się część oryginalnego wystroju wnętrz ze sklepieniami kolebkowo-krzyżowymi. Piętra rozdziela na elewacji gzyms kordonowy. Po rekonstrukcji pozostawiono południowe okno z renesansowym obramowaniem z 1527, przywiezionym w 1843 z klasztoru w Batalha w Portugalii przez znawcę sztuki, hrabiego Atanazego Raczyńskiego. 
W budynku urzędują władze lokalne.

</doc>
<doc id="3039285" url="https://pl.wikipedia.org/wiki?curid=3039285" title="Salem (zespół muzyczny)">
Salem (zespół muzyczny)

Salem – amerykański zespół witch house pochodzący z Traverse City. Jest obok oOoOO i White Ring jednym z pionierów gatunku witch house.
W skład zespołu wchodzą John Holland, Heather Marlatt i Jack Donoghue.
Ich singel "Asia" pojawił się w piątym sezonie serialu Skins.
W 2011 paryski dom mody Givenchy wykorzystał ich piosenkę "King Night" w swoim pokazie.
Jack Donoghue jest jednym z producentów utworu Black Skinhead, pochodzącego z płyty Kanyego Westa – Yeezus.
Grupa powróciła do świata muzyki po niemal dziesięcioletniej przerwie, w 2020 roku.

</doc>
<doc id="3039289" url="https://pl.wikipedia.org/wiki?curid=3039289" title="Łabuź">
Łabuź

Łabuź – ukazujący się w Łobzie w latach 1992-2007 kwartalnik literacko-historyczny z podtytułem "Prowincjonalny Okazjonalnik Literacki", którego redaktorem naczelnym i wydawcą (Prywatna Żebracza Inicjatywa Wydawnicza Klubu Literackiego „Łabuź”) był Leon Zdanowicz. Do 2007 roku ukazały się 62 numery pisma, oraz dodatkowo numery specjalne i tematyczne do których szatę graficzną opracowywała Elżbieta Kamińska (Soroko). 
W czerwcu 2010 roku ukazał się ostatni, monograficzny numer pisma poświęcony życiu i twórczości zmarłego w 2009 roku redaktora naczelnego. Na łamach pisma o nakładzie 300 egz. w latach 1992-99 publikowało 127 autorów. "Łabuź" przyswajał również czytelnikowi dalszą i bliższą historię Łobza i okolic, przybliżał związane z Ziemią Łobeską przekazy i legendy, publikował także opracowania i dokumenty historyczne dotyczące tych dziedzin. Pismo uważne było za jedno z najciekawszych w Polsce inicjatyw wydawniczych w obrębie tzw. prowincjonalizmu otwartego.
Lista autorów.
Na łamach pisma publikowali następujący autorzy (kolejność alfabetyczna, bez autorów wydających pod pseudonimem): Agata Augusiak, Bednarski Piotr, Białas Marek, Bieniek Horst, Bil Sabina, Błahy Jarosław, Boercke Elisabeth, Borcke Wulf Ditrich, Boros Wojtek, Bratuś Alina, Brzozowska Agnieszka, Bujalski Cezary, Buława Wacław, Andrzej Bursa, Chlewiński Zbigniew, Chyczyński Stanisław, Cwynar Ludwik, Czopik Władysław, Marek Czuku, Dąbrowa Szatko Marzena, Dec Maciek Konrad, Dorobek Andrzej, Duda Agnieszka, Duda Tadeusz, Jacek Durski, Dziwota Grzegorz, Frankiewicz Bogdan, Fröbel Dieter, Fryckowska Marta, Jerzy Fryckowski, Gabryś Mirosław, Gałęzowski Waldemar, Radosław Gaziński, Gołach Dorota, Grabowska Genowefa, Grabowski Tadeusz, Marek Grala, Grochowski Zbigniew, Jerzy Grupiński, Gut Paweł, Lech M. Jakób, Jasicki Aleksander, Dieter Kalka, Kasechube Zbigniew, Kasiński Dariusz, Kielgrzymski Marek, Kluczka Leszek, Kolasińska Edyta, Kosek Ryszard, Kosiewski Stefan, Krupowies Zbigniew, Kryżyn Zdzisław, Krzymianowska Bogusława, Kułakowski Lucjan, Kurek Beata, Czesław Kuriata, Kutkiewicz Wiktor, Kuźmiński Michał, Mirosław Lalak, Andrzej Lam, Artur Daniel Liskowacki, Łaszczyca Piotr, Machałowska Anna, Malzahn Milka, Wiesław Małyszek, Maciej Melecki, Michalski Tomasz, Michałowski Piotr, Michniowski Janusz, Stanisław Misakowski, Mohrmannn Irmgard, Piotr Müldner-Nieckowski, Muszyński Bartosz, Nagórska Anna, Kazimierz Obuchowski, Orski Mieczysław, Osika-Horzymek Teresa, Pałac Wojciech, Pałęga Małgorzata, Andrzej Pańta, Parkitny Maciej, Paszkiewicz Wiktor, Podralski Jerzy, Pohl Tomasz, Rachowski Utz, Rodkiewicz Henryka, Rutkowska Gabriela, Edward Rymar, Rynkiewicz Kazimierz, Sauer Janusz, Sielicka Klara, Piotr Sienkiewicz, Siwa Rafał, Marek Słyk, Krzysztof Siwczyk, Staniszewska Ewa, Sternicki Roman, Strugała Wojciech Izaak, Strzałkowski Zbigniew, Szeroki Paweł, Szostek Jadwiga, Themerson Stefan, Trykowski Józef, Twardochleb Bogdan, Warszawski Mieczysław, Wesołowska Agnieszka, Więczkiewicz Ewa (Wietrzyńska), Wiszniewski Marian, Witkiewicz Olga, Zdanowicz Bogdan, Zdanowicz Leon, Zitzewitz Monika, Krzysztof Zuchora, Zuzia Lucjan, Zybura Irena, Żelasko Roman, Leszek Żuliński, Żwereło Józef Kazimierz.

</doc>
<doc id="3039291" url="https://pl.wikipedia.org/wiki?curid=3039291" title="Christabel Nettey">
Christabel Nettey

Christabel Nettey (ur. 2 czerwca 1991 w Brampton) – kanadyjska lekkoatletka specjalizująca się w skoku w dal i biegach płotkarskich.
W 2007 zdobyła brązowy medal w sztafecie szwedzkiej podczas mistrzostw świata juniorów młodszych w Ostrawie. Dwa lata później sięgnęła po srebro mistrzostw panamerykańskich juniorów w Port-of-Spain. Złota medalistka młodzieżowego czempionatu NACAC w Irapuato (2012). W 2013 zdobyła brąz igrzysk frankofońskich oraz bez powodzenia startowała na uniwersjadzie i mistrzostwach świata. W 2014 sięgnęła po brązowy medal igrzysk Wspólnoty Narodów w Glasgow. Mistrzyni igrzysk panamerykańskich oraz czwarta zawodniczka mistrzostw świata w Pekinie (2015). Zwyciężczyni igrzysk Wspólnoty Narodów w 2018 w Gold Coast.
Złota medalistka mistrzostw Kanady. Stawała na podium mistrzostw NCAA.

</doc>
<doc id="3039297" url="https://pl.wikipedia.org/wiki?curid=3039297" title="Leon Zdanowicz">
Leon Zdanowicz

Leon Zdanowicz (ur. 31 lipca 1938 w Juraciszkach, zm. 13 czerwca 2009 w Łobzie) – polski pisarz i animator kultury, redaktor naczelny i wydawca (Prywatna Żebracza Inicjatywa Wydawnicza Klubu Literackiego „Łabuź”) kwartalnika literacko-historycznego „Łabuź”, poeta i prozaik ziemi łobeskiej.
Sybirak związany z Łobzem od 1946. Założył łobeskie kluby młodzieżowe „Pigmej” i „Gladiator”, był pomysłodawcą świdwińsko-białogardzkiej „Wojny o krowę”, „Sabatu Sydonii von Borck” w Strzmielach i wydania w języku polskim książki Ernsta Zernickowa: "Geschichte der Stadt Labes in Pommern von der Gründung bis zu Mitte des 19. Jahrhunderts Labes (1922)" (E. Zernickow, "Historia miasta Labes – Łobez na Pomorzu Zachodnim", 2009).
Debiutował literacko w 1968 na łamach „Głosu Szczecińskiego” opowiadaniem "Coś okrągłego", za życia opublikował zbiory wierszy "Stadnie plemienny odstrzał" i niskonakładowy "Arkusz", oraz poemat "Łabuź" ilustrowany starymi fotografiami Łobza ze zbiorów Bogdana Idzikowskiego. W czerwcu 2010 ukazał się ostatni numer pisma będący próbą zapisania postaci i dorobku jego redaktora, przygotowany przez współpracowników „Łabuzia” (Agnieszka Wesołowska i Ludwik Cwynar) oraz Bogdana Zdanowicza. W 2011 krakowski poeta i krytyk, Bogdan Zdanowicz (brat Leona), który również finansuje do dziś stronę internetową nieistniejącego „Łabuzia”, projektu Bogdana Idzikowskiego (fotograf historii Łobza), doprowadził do wydania części spuścizny prozatorskiej Leona, która zachowała się w maszynopisach. Książka nosi tytuł "Opowiastki opowiadające", zawiera osiem opowiadań oraz tekst jednoaktówki pt. "Podorywka na głównej ulicy". Jest w książce posłowie Bogdana Twardochleba, z mało znanymi faktami o Leonie. W czerwcu 2015 roku ukazał się (wydany przez Bogdana Zdanowicza) wybór wierszy "Leoniki i inne wiersze wybrane" (z posłowiem Piotra Müldner-Nieckowskiego).

</doc>
<doc id="3039298" url="https://pl.wikipedia.org/wiki?curid=3039298" title="Humberto Luna">
Humberto Luna

Humberto Luna (ur. 17 września 1948 w Tlaltenango) – amerykański aktor i osobowość radiowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039303" url="https://pl.wikipedia.org/wiki?curid=3039303" title="Diodor (Wasylczuk)">
Diodor (Wasylczuk)

Diodor, imię świeckie Witalij Semenowycz Wasylczuk (ur. 22 lipca 1979 w Odessie) – ukraiński biskup prawosławny.
Życiorys.
Pochodzi z rodziny marynarzy. W 1996 ukończył szkołę średnią nr 79 w Odessie. 12 września tego samego roku złożył śluby mnisze w riasofor w monasterze św. Pantelejmona w rodzinnym mieście. Wieczyste śluby mnisze złożył 9 grudnia 1996 przed metropolitą odeskim i izmaelskim Agatangelem, przyjmując imię zakonne Diodor na cześć św. Diodora Męczennika. Święcenia diakońskie przyjął 22 grudnia tego samego roku, zaś 27 lutego 2000 został wyświęcony na hieromnicha. Za każdym razem święceń udzielał mu metropolita Agatangel. W tym samym roku ukończył naukę w seminarium duchownym w Odessie.
W 2002 otrzymał godność igumena. Dwa lata później metropolita Agatangel mianował go p.o. namiestnika monasteru Iwerskiej Ikony Matki Bożej w Odessie, nominację tę potwierdził w tym samym roku Święty Synod, po czym igumen Diodor otrzymał godność archimandryty.
W 2010 ukończył studia teologiczne na Ukraińskiej Akademii Teologicznej Świętych Cyryla i Metodego w Użhorodzie. Przez kolejny rok kontynuował naukę w Kijowskiej Akademii Duchownej.
25 września 2013 Święty Synod Ukraińskiego Kościoła Prawosławnego nominował go na biskupa jużneńskiego, wikariusza eparchii odeskiej. Jego chirotonia biskupia odbyła się w soborze Zaśnięcia Matki Bożej na terenie ławry Peczerskiej w Kijowie 29 września 2013.
25 czerwca 2019 otrzymał godność arcybiskupa.

</doc>
<doc id="3039309" url="https://pl.wikipedia.org/wiki?curid=3039309" title="Kołowa Szczerbina">
Kołowa Szczerbina

Kołowa Szczerbina (słow. "Kolová štrbina", niem. "Oberes Pflockseeschartl", węg. "Felső Karótavi rés") – wąska przełęcz w głównej grani Tatr, w słowackiej części Tatr Wysokich. Znajduje się między Kołowym Szczytem na południowym zachodzie a Modrą Turnią na północy, tuż na południe od tej ostatniej.
W północno-wschodniej grani Kołowego Szczytu opadającej na Kołową Szczerbinę znajdują się Kołowe Czubki ("Kolové zuby"). Kolejno od wierzchołka masywu są to następujące turnie przedzielone przełęczami:
Na północny zachód od przełęczy rozlega się Dolina Kołowa, do której opada głęboki żleb o długości ok. 350 m, w lecie długo zaśnieżony. Uchodzi on do Bździochowej Kotliny – górnego piętra doliny. Na południowy wschód z Kołowej Szczerbiny zbiega z kolei żleb do Doliny Jastrzębiej, w którym wyróżnia się dwa 30-metrowe progi skalne. Poniżej nich żleb staje się szerszy i łączy z drugim, który spada z sąsiedniej Modrej Ławki.
Na przełęcz nie prowadzą żadne szlaki turystyczne. Najdogodniejsza droga dla taterników wiedzie granią z Modrej Ławki przez Modrą Turnię. Wejście żlebami z sąsiednich dolin jest trudniejsze, stąd siodło nie jest używane jako połączenie między Doliną Kołową i Doliną Jastrzębią. Droga z Doliny Jastrzębiej jest trudna (III w skali UIAA), z Doliny Kołowej – częściowo bardzo trudna (IV) i niebezpieczna ze względu na kruche skały. Ta ostatnia droga jest jedną z dłuższych dróg śniegowo-skalnych w Tatrach. W korzystnych warunkach zimowych trasa z Doliny Jastrzębiej jest łatwiejsza niż w lecie.
Pierwsze wejścia:

</doc>
<doc id="3039310" url="https://pl.wikipedia.org/wiki?curid=3039310" title="Delecta Bydgoszcz (piłka siatkowa)">
Delecta Bydgoszcz (piłka siatkowa)



</doc>
<doc id="3039311" url="https://pl.wikipedia.org/wiki?curid=3039311" title="Kolová štrbina">
Kolová štrbina



</doc>
<doc id="3039314" url="https://pl.wikipedia.org/wiki?curid=3039314" title="Orosi">
Orosi



</doc>
<doc id="3039315" url="https://pl.wikipedia.org/wiki?curid=3039315" title="Awanhard Szachtarsk">
Awanhard Szachtarsk



</doc>
<doc id="3039320" url="https://pl.wikipedia.org/wiki?curid=3039320" title="Sejm Polskiej Rzeczypospolitej Ludowej III kadencji">
Sejm Polskiej Rzeczypospolitej Ludowej III kadencji

Sejm PRL III kadencji – Sejm PRL wybrany w wyborach z 16 kwietnia 1961. Okres trwania pełnomocnictw Sejmu trwał od 16 kwietnia 1961 do 16 kwietnia 1965 r.
Do Sejmu wybrano 460 posłów, w tym 60 kobiet (stanowiły 13,04% wszystkich posłów). Prawie połowa wybranych posłów, bo 216 zasiadało w poprzednim parlamencie. W trakcie kadencji zmarło 16 posłów. Nie przeprowadzano wyborów uzupełniających.
Posłowie zebrali się łącznie na 8 sesjach zwyczajnych i jednej nadzwyczajnej, które trwały 753 dni, co stanowiło 51,5% czasu trwania kadencji. Odbyto 32 posiedzenia plenarne (I – 15 V 1961, XXXII – 29–31 III 1961), które trwały łącznie 44 dni. Obrady sejmowe trwały 223 h 25 min, czyli jedno posiedzenie plenarne trwało 6 h 59 min. Jedna sesja zwyczajna trwała przeciętnie 94 dni.
Posłowie odbyli ok. 32 000 spotkań poselskich, w których wzięło udział ok. 4,5 mln osób. Posłowie odbyli 10 000 dyżurów poselskich, w czasie których przyjęli 100 000 osób, które złożyły 100 000 wniosków i skarg.
Dorobek ustawodawczy.
Sejm uchwalił 93 ustawy, w tym 81 jednogłośnie i 12 niejednogłośnie. W przypadku 86 ustaw (92,4% wszystkich) inicjatywa ustawodawcza wyszła od rządu, 1 ustawa (1,1%) od Rady Państwa, 2 ustawy (2,2%) uchwalono ze wspólnej inicjatywy rządu i Rady Państwa, zaś 4 z inicjatywy posłów (4,3%).
Interpelacje.
Posłowie zgłosili 13 interpelacji, w tym członkowie PZPR – 1, ZSL – 1, SD – 1 i bezpartyjni – 10, w tym „Znak” – 8. Wśród 13, zdecydowana większość, bo 12 interpelacji było złożonych indywidualnie przez posłów, zaś tylko 1 była zbiorowa. Na żadną z nich nie odpowiedziano na plenum sejmu. Wśród adresatów interpelacji znaleźli się: premier – 2; przewodniczący Komisji Planowania – 4 i ministrowie – 7.

</doc>
<doc id="3039323" url="https://pl.wikipedia.org/wiki?curid=3039323" title="Federacja Piłki Nożnej Republiki Zielonego Przylądka">
Federacja Piłki Nożnej Republiki Zielonego Przylądka



</doc>
<doc id="3039325" url="https://pl.wikipedia.org/wiki?curid=3039325" title="Timofiej Czały">
Timofiej Czały

Timofiej Czały (rus. "Тимофей Чалый"; ur. 7 kwietnia 1994) – rosyjski lekkoatleta specjalizujący się w biegu na 400 metrów przez płotki.
W 2011 odpadł w półfinale rywalizacji biegu na 400 metrów podczas mistrzostw świata juniorów młodszych. Rok później zajął 7. miejsce na 400 metrów przez płotki w trakcie juniorskich mistrzostw świata w Barcelonie. Złoty medalista mistrzostw Europy juniorów z 2013. W tym samym roku startował na mistrzostwach świata w Moskwie. Czwarty zawodnik mistrzostw Europy w Zurychu (2014). W 2015 zdobył złoty i srebrny medal światowych wojskowych igrzysk sportowych. 
Złoty medalista mistrzostw Rosji.
Rekord życiowy: 48,57 (28 lipca 2016, Moskwa).

</doc>
<doc id="3039327" url="https://pl.wikipedia.org/wiki?curid=3039327" title="Cmentarz wojenny nr 169 - Łówczów">
Cmentarz wojenny nr 169 - Łówczów



</doc>
<doc id="3039334" url="https://pl.wikipedia.org/wiki?curid=3039334" title="Aleksander Rogojski">
Aleksander Rogojski

Aleksander Stanisław Rogojski "(ros. Александр Станиславович Рогойский)" (zm. 1912 w Tbilisi) – polski architekt działający w Tbilisi.
Życiorys.
Prawdopodobnie ukończył studia architektoniczne w Sankt Petersburgu, a następnie wyjechał do Tyfilisu (obecnie Tbilisi), gdzie został członkiem Komitetu Wykonawczego Kaukaskiego Imperialnego Towarzystwa Technicznego. Wchodził w skład komitetu, który sfinansował prace renowacyjne w kościele Kaszweti św. Jerzego. Przewodniczył zespołom technicznym i artystycznym powstałym w czasie budowy gmachu Teatru Narodowego w Tyfilisie, był również skarbnikiem w Teatrze Skarbowym. W 1903 zaprojektował zespół budynków Seminarium Teologicznego w stylu art nouveau. W latach 1911-1913 powstał według jego projektu budynek banku TBC.

</doc>
<doc id="3039336" url="https://pl.wikipedia.org/wiki?curid=3039336" title="Timofiej Czałyj">
Timofiej Czałyj



</doc>
<doc id="3039339" url="https://pl.wikipedia.org/wiki?curid=3039339" title="Cerkiew Zaśnięcia Matki Bożej w Grabowcu">
Cerkiew Zaśnięcia Matki Bożej w Grabowcu

Cerkiew Zaśnięcia Matki Bożej – nieistniejąca cerkiew w Grabowcu, wzniesiona w 1864 jako świątynia unicka, od likwidacji unickiej diecezji chełmskiej cerkiew prawosławna. Zburzona w 1954.
Historia.
Prawosławni, prawdopodobnie posiadający w miejscowości własną parafię, byli obecni na terenie Grabowca już w XIV–XV w. Pierwsza wzmianka o cerkwi w Grabowcu pochodzi z 1394 i opisuje przejęcie prawosławnego obiektu sakralnego przez Ziemowita IV z przeznaczeniem na łaciński kościół. Kolejne informacje o świątyni pochodzą z 1507, zaś przed 1547 została ona wyremontowana lub zastąpiona nową świątynią z powodu złego stanu technicznego. Parafia podlegała strukturom eparchii chełmskiej. Po zawarciu unii brzeskiej, którą przyjął biskup chełmski Dionizy, grabowiecka placówka duszpasterska zaakceptowała jej postanowienia. W 1623 w czasie tatarskiego najazdu budowla została zniszczona, lecz dzięki fundacji Zygmunta III Wazy możliwa była jej odbudowa. Drewniana, trójdzielna cerkiew unicka istniała do 1804, na jej miejscu w 1811 powstała świątynia murowana. Obiekt ten w 1851 został zamknięty z uwagi na zły stan techniczny, a w 1868 – rozebrany. Według niektórych źródeł nową unicką budowlę sakralną wzniesiono w 1864, według innych z braku funduszy cerkiew zbudowano dopiero w 1871.
Po likwidacji unickiej diecezji chełmskiej parafia w Grabowcu została siłowo przyłączona do prawosławnej eparchii chełmsko-warszawskiej. Co najmniej w latach 1884–1886 parafia grabowiecka podlegała strukturom 2. dekanatu okręgu hrubieszowskiego. Po wydaniu ukazu tolerancyjnego z 1905 pismo „Czas” podało, że większość wiernych z Grabowca, posługujących się w domu językiem polskim, skorzystała z możliwości przejścia na katolicyzm obrządku łacińskiego. Według archiwum parafialnego konwersji dokonało ok. 2200 osób. Parafia istniała jednak nadal, po powstaniu eparchii chełmskiej znalazła się w jej jurysdykcji, pozostając w dotychczasowym dekanacie. W maju 1906 świątynię wizytował biskup chełmski Eulogiusz.
Cerkiew w Grabowcu została opuszczona po wyjeździe wiernych prawosławnych na bieżeństwo. Po odzyskaniu niepodległości przez Polskę i powrotach wiernych do dotychczasowych miejsc zamieszkania nowe władze nie zezwoliły na otwarcie świątyni, lecz przyłączyły Grabowiec do parafii w Bereściu, chociaż jeszcze w 1919 władze lokalne wymieniały grabowiecką cerkiew wśród przeznaczonych do ponownego oddania na użytek wyznawców. W Grabowcu przebywało wówczas 250 wyznawców prawosławia. Cerkiew w Grabowcu została wyświęcona na kościół św. Kajetana (na wniosek przeważającej ludności katolickiej – byłych unitów – mimo protestów pozostającej w mniejszości grupy prawosławnych), a następnie stała się siedzibą miejscowej szkoły i pełniła te funkcje przez jedenaście lat. Wyposażenie świątyni zabezpieczono poza jej budynkiem.
W 1930 budynek cerkwi przekazano parafii neounickiej. Pięć lat później miejscowi wyznawcy prawosławia bez powodzenia prosili rzymskokatolickiego biskupa lubelskiego Mariana Fulmana o zwrot budynku, argumentując, że parafia neounicka nie miała prawie żadnych wiernych, podczas gdy społeczność prawosławna w miejscowości nadal istniała. Z braku świątyni jej członkowie organizowali nabożeństwa w prywatnych domach lub w świetlicy. Cerkiew ponownie stała się świątynią prawosławną w 1943. Należała do diecezji chełmsko-podlaskiej. W tym samym roku do Grabowca przybył, jako proboszcz parafii, ks. Paweł Szwajko. Kapłan prowadził działalność duszpasterską do sierpnia tego samego roku, gdy został zamordowany przez kompanię AK pod dowództwem Józefa Śmiecha „Ciąga”. Razem z nim zginęła jego żona Joanna Szwajko. Oboje zostali w 2003 kanonizowani przez Polski Autokefaliczny Kościół Prawosławny.
Po wysiedleniach ludności ukraińskiej świątynia została ponownie opuszczona. Do 1954 była użytkowana jako magazyn, następnie została rozebrana. Część jej wyposażenia, w tym ikon, została zabezpieczona i przekazana innym parafiom prawosławnym.
Przypisy.
 

</doc>
<doc id="3039341" url="https://pl.wikipedia.org/wiki?curid=3039341" title="Lista stadionów piłkarskich na Ukrainie">
Lista stadionów piłkarskich na Ukrainie

Lista stadionów piłkarskich na Ukrainie składa się z obiektów drużyn znajdujących się w Premier-lidze (I poziomie ligowym Ukrainy) oraz I lidze (II poziomie ligowym Ukrainy). Na najwyższym poziomie rozgrywkowym znajduje się 16 drużyn, a na drugim poziomie 18 drużyn, których stadiony zostały przedstawione w poniższej tabeli według kryterium pojemności, od największej do najmniejszej. Tabela uwzględnia również miejsce położenia stadionu (miasto oraz obwód), klub do którego obiekt należy oraz rok jego otwarcia lub renowacji.
Do listy dodano również stadiony o pojemności powyżej 7 tys. widzów, które są areną domową drużyn z niższych lig lub obecnie w ogóle nie rozgrywano mecze piłkarskie.
Na czterech stadionach z listy: Stadion Olimpijski w Kijowie, Donbas Arena w Doniecku, Stadion Metalist w Charkowie oraz Arena Lwów zostały rozegrane Mistrzostwa Europy w Piłce Nożnej 2012, które wspólnie z Ukrainą organizowała Polska. Na Stadionie Olimpijskim w Kijowie został rozegrany finał tych mistrzostw.
Legenda:
 – stadiony IV kategorii UEFA
 – stadiony w budowie lub przebudowie
 – stadiony zamknięte lub zburzone
Poniżej przedstawiona lista stadionów na których kiedykolwiek rozgrywane były mecze na najwyższym szczeblu Mistrzostw Ukrainy:

</doc>
<doc id="3039346" url="https://pl.wikipedia.org/wiki?curid=3039346" title="Angeles Santos Torroella">
Angeles Santos Torroella



</doc>
<doc id="3039352" url="https://pl.wikipedia.org/wiki?curid=3039352" title="Contrac Cobus 3000">
Contrac Cobus 3000

Contrac Cobus 3000 − autobus lotniskowy produkowany przez niemiecką firmę Contrac.

</doc>
<doc id="3039353" url="https://pl.wikipedia.org/wiki?curid=3039353" title="Pod Anodynowym Naszyjnikiem">
Pod Anodynowym Naszyjnikiem

Pod Anodynowym Naszyjnikiem (ang. "The Anodyne Necklace") − powieść kryminalna amerykańskiej pisarki Marthy Grimes, opublikowana w 1983, a w Polsce w 2009 w tłumaczeniu Anny Bartkowicz. Zdobyła nagrodę "Nero Awards" za rok 1983.
Treść.
Jest trzecią powieścią cyklu, w którym występuje detektyw Richard Jury, inspektor New Scotland Yardu, wspomagany przez ekscentrycznego eks-hrabiego - Melrose'a Planta. W tej części udaje się do wioski Littlebourne, zlokalizowanej około 90 km na wschód od Londynu. W Lesie Horndeańskim, nieopodal osady, odkryto zwłoki młodej kobiety z odciętymi palcami. Osoba ta była nieznana w okolicy. Z czasem okazało się, że nazywa się Cora Binns. Wątki tego morderstwa wiążą się z inną sprawą - ciężkim pobiciem młodej skrzypaczki, Katie O'Brien na stacji londyńskiego metra - Wembley Knotts, pochodzącej z Littelbourne. Ważnym miejscem dla akcji był londyński pub "Pod Anodynowym Naszyjnikiem" funkcjonujący przy Catchcoach Street. Stanowił on miejsce spotkań graczy w tajemniczą grę strategiczną "Magowie i Wojownicy", do której mapa była ważnym tropem w śledztwie.
Pozostałe postacie:

</doc>
<doc id="3039355" url="https://pl.wikipedia.org/wiki?curid=3039355" title="Fiszt">
Fiszt

Fiszt (ros. Фишт, adyg. Фыщт – "Fyszczt") – szczyt w zachodniej części Głównego Grzbietu Kaukaskiego, o wysokości 2867 m.
Fiszt tworzy wspólnie ze szczytami Oszten i Pszecho-Su tak zwany Masyw Fiszt-Oszteński. Szczyty masywu są pierwszymi (idąc z zachodu na wschód) na Kaukazie górami typu alpejskiego, czyli wznoszącymi się znacznie powyżej górnej granicy lasu i mającymi szerokie połacie łąk subalpejskich i alpejskich. Oprócz tego Fiszt to najbardziej na zachód wysunięty szczyt Kaukazu mający na swoich zboczach lodowce (Wielki i Mały Lodowiec Fisztyński) i znaczące rumowiska skalne.
Pod względem strukturalnym Fiszt jest wzniesieniem z bloków, składających się z warstw wapienia. Potężne zgrubienia wapienne sprzyjają rozwojowi licznych i zróżnicowanych form krasowych (leje, jaskinie). Ze znanych, na stoku góry znajduje się jaskinia Pariaszczaja ptica. Od 1994 na Fiszcie bada się system jaskiń Biełaja zwiezdoczka ("Biała Gwiazdeczka"), który jest jednym z najgłębszych w Rosji.
Klasyczna droga wejścia Wielkim Lodowcem Fisztyńskim ("Большой Фиштинский ледник" – Bolszoj Fisztinskij lednik), kategoria trudności 1Б ("1B", F według systemu francuskiego lub I/II według UIAA).
Uważa się, że góra była niegdyś wyspą na dawnym oceanie Tetydy, co wyjaśnia jej koralową budowę.
Na stokach Fisztu bierze początek rzeka Pszecha, pod szczytami Fisztu i Osztena znajduje się źródło rzeki Biełej (dopływu Kubania), poniżej przyjmującej wody rzeki Pszechy i wpadającej do Kubania. Szache także bierze początek na Fiszcie, ale wpada do Morza Czarnego. Z zachodniej ściany góry wypływa wodospad Fiszt Fiszt o wysokości około 200m.

</doc>
<doc id="3039357" url="https://pl.wikipedia.org/wiki?curid=3039357" title="Mużyłów">
Mużyłów

Mużyłów (ukr. Мужилів) – wieś na Ukrainie w rejonie podhajeckim obwodu tarnopolskiego.
W II Rzeczypospolitej Mużyłów był w składzie gminy wiejskiej Staremiasto w powiecie podhajeckim w województwie tarnopolskim.

</doc>
<doc id="3039359" url="https://pl.wikipedia.org/wiki?curid=3039359" title="Pustynia Sonora">
Pustynia Sonora



</doc>
<doc id="3039363" url="https://pl.wikipedia.org/wiki?curid=3039363" title="Antonio Francesco Orioli">
Antonio Francesco Orioli

Antonio Francesco Orioli OFMConv (ur. 10 grudnia 1778 w Bagnacavallo, zm. 20 lutego 1852 w Rzymie) – włoski kardynał.
Życiorys.
W młodości wstąpił do franciszkanów konwentualnych i 6 maja 1793 złożył śluby zakonne. Studiował w Rzymie, gdzie w 1804 uzyskał stopień doktora teologii. Po przyjęciu święceń kapłańskich wykładał w Rzymie (1807-1809) i we Francji (1809-1812). 4 sierpnia 1832 został wikariuszem generalnym swojego zakonu.
15 kwietnia 1833 został wybrany biskupem Orvieto, a 1 maja przyjął sakrę. 12 lutego 1838 został kreowany kardynałem prezbiterem i otrzymał kościół tytularny Santa Maria sopra Minerva. 18 grudnia 1841 zrezygnował z biskupstwa Orvieto. Od 5 maja do 4 czerwca 1848 pełnił rolę sekretarze stanu "ad interim". Wcześniej, 2 maja 1847 został prefektem Kongregacji ds. Biskupów i Zakonników, którym pozostał do śmierci.

</doc>
<doc id="3039364" url="https://pl.wikipedia.org/wiki?curid=3039364" title="Pustynia Chihuahua">
Pustynia Chihuahua



</doc>
<doc id="3039370" url="https://pl.wikipedia.org/wiki?curid=3039370" title="Wspólne posiedzenie Sejmu i Senatu">
Wspólne posiedzenie Sejmu i Senatu

Wspólne posiedzenie Sejmu i Senatu lub Zgromadzenie posłów i senatorów – określenia przyjęte na nieformalne, wspólne zebranie wszystkich posłów i senatorów Rzeczypospolitej Polskiej w określonym miejscu i czasie, obradujące pod przewodnictwem Marszałka Sejmu lub w jego zastępstwie Marszałka Senatu.
Opis.
Tego typu posiedzenia zwykle odbywają się w Sali Posiedzeń Sejmu, rzadziej – w Sali Posiedzeń Senatu. Zwoływane są przez marszałków obu izb w szczególnych okolicznościach, np. z okazji wizyt głów państwa czy uczczenia ważnych wydarzeń. W zgromadzeniu, oprócz marszałków obu izb polskiego parlamentu, często biorą udział również Prezydent oraz Prezes Rady Ministrów.
Inną sytuacją zebrania posłów i senatorów w okolicznościach określonych w konstytucji RP jest Zgromadzenie Narodowe, które posiada określone wyłączne kompetencje.

</doc>
<doc id="3039371" url="https://pl.wikipedia.org/wiki?curid=3039371" title="Giovanni Soglia Ceroni">
Giovanni Soglia Ceroni

Giovanni Soglia Ceroni (ur. 10 października 1779 w Casola Valsenio, zm. 12 sierpnia 1856 w Osimo) – włoski kardynał.
Życiorys.
Wstąpił do seminarium duchownego w Imoli, a następnie studiował filozofię w Bolonii. 1 stycznia 1803 przyjął święcenia kapłańskie. 22 lipca 1807 ukończył studia na Sapienzy, gdzie uzyskał doktorat utroque iure. Pracował także w Kurii Rzymskiej i był szambelanem oraz jałmużnikiem Jego Świątobliwości.
2 października 1826 został wybrany arcybiskupem tytularnym Efezu, a 20 października przyjął sakrę. W tym samym roku został sekretarzem Kongregacji ds. Biskupów i Zakonników, a 6 kwietnia 1835 łacińskim patriarchą Konstantynopola. 12 lutego 1838 został kreowany kardynałem in pectore. Jego nominacja została ogłoszona 18 lutego 1839, gdzie otrzymał kościół tytularny Santi Quattro Coronati. Tego samego dnia został mianowany biskupem (z własnym tytułem arcybiskupa) Osimo. Od 4 czerwca do 29 listopada 1848 pełnił rolę sekretarza stanu.

</doc>
<doc id="3039372" url="https://pl.wikipedia.org/wiki?curid=3039372" title="Zgromadzenie Posłów i Senatorów">
Zgromadzenie Posłów i Senatorów



</doc>
<doc id="3039373" url="https://pl.wikipedia.org/wiki?curid=3039373" title="Zgromadzenie Elektorów">
Zgromadzenie Elektorów



</doc>
<doc id="3039376" url="https://pl.wikipedia.org/wiki?curid=3039376" title="Henri-Pons de Thiard de Bissy">
Henri-Pons de Thiard de Bissy

Henri-Pons de Thiard de Bissy (ur. 25 maja 1657 w Pierre-de-Bresse, zm. 26 lipca 1737 w Paryżu) – francuski duchowny katolicki, kardynał, biskup Meaux, opat Saint-Germain-des-Prés.
Życiorys.
Pochodził z arystokratycznego rodu. 10 marca 1692 został wybrany biskupem Toul. 24 sierpnia 1692 przyjął sakrę z rąk arcybiskupa Hardouina Fortin de la Hoguette (współkonsekratorami byli biskupi Louis de Thomassin i Armand de Chalucet). 9 lutego 1705 przeszedł na biskupstwo Meaux, na którym pozostał już do śmierci. 29 maja 1715 Klemens XI wyniósł go do godności kardynalskiej z tytułem prezbitera Santi Quirico e Giulitta. Wziął udział w konklawe wybierających Innocentego XIII, Benedykta XIII i Klemensa XII.

</doc>
<doc id="3039377" url="https://pl.wikipedia.org/wiki?curid=3039377" title="Henri Pons de Thiard de Bissy">
Henri Pons de Thiard de Bissy



</doc>
<doc id="3039378" url="https://pl.wikipedia.org/wiki?curid=3039378" title="Henri Thiard de Bissy">
Henri Thiard de Bissy



</doc>
<doc id="3039381" url="https://pl.wikipedia.org/wiki?curid=3039381" title="Jasełka Łobeskie">
Jasełka Łobeskie

Jasełka Łobeskie (niem. "Labeser Krippenspiel") – jasełka opracowane na początku lat dwudziestych XX w. przez Marię von Bismarck (żonę starosty Łobza, Herberta von Bismarcka) i wystawiane w miejscowym kościele. Były one ewenementem na protestanckim Pomorzu i grane były od 1921 r. do wojny. Jasełka te były ośmioaktowym przedstawieniem słowno-muzycznym, w trakcie którego aktorzy recytowali tekst i śpiewali pieśni, również wspólnie z wiernymi zebranymi w kościele. 
Byli mieszkańcy Łobza po wysiedleniu przenieśli tradycję jasełek w okolice Hanoweru, gdzie są one grane do dziś, a w ich trakcie i na innych świątecznych koncertach śpiewana jest stara kolęda łobeska "Labeser Weihnachtslied" (autor: Walter Nemitz) . Wstęp na jasełka jest bezpłatny, a przed i po przedstawieniu zbierane są datki na fundusz dziecięcy UNICEF. Po wojnie Jasełka Łobeskie były raz wystawione w Łobzie w roku 1995, według scenariusza Waltera Nemitza 
Scenariusz.
W przedstawieniu brały udział następujące osoby: Maryja, Józef, trzej królowie, pasterze, karczmarz, córka karczmarza, anioł ogłaszający, grupa aniołów, statyści i pięcioro dzieci (dziewczynki) - łącznie około 30 osób. Przedstawienie odbywało się w prezbiterium kościoła na podwyższonej scenie z drzewkami stanowiącymi scenografię. We wstępie (preludium, prolog) zastają zapalone od paschału świece przy scenie i do kościoła wchodzą aktorzy i wspólnie z wiernymi śpiewają kolędy. Kolejno grane jest 8 scen (aktów):

</doc>
<doc id="3039384" url="https://pl.wikipedia.org/wiki?curid=3039384" title="Detroit-Lockheed Y1A-9">
Detroit-Lockheed Y1A-9

Detroit-Lockheed Y1A-9 – niezrealizowany projekt amerykańskiego samolotu szturmowego z lat 30. Samolot został zamówiony przez United States Army Air Corp (USAAC) jako zmodyfikowany myśliwiec Detroit-Lockheed YP-24, ale z powodu bankructwa firmy, projekt nie został zrealizowany. W późniejszym czasie na podstawie YP-24 zaprojektowano bardzo podobny myśliwiec Consolidated Y1P-25, który został zbudowany także w wersji szturmowej Consolidated Y1A-11.
Historia.
W 1931, w niedawno powstałej firmie Detroit-Lockheed zaprojektowano i zbudowano jako prywatną inicjatywę tej firmy dwumiejscowy myśliwiec Detroit-Lockheed YP-24. Samolot okazał się niezwykle udany, był szybszy nie tylko od samolotu który miał potencjalnie zastąpić, innego dwumiejscowego myśliwca Berliner-Joyce P-16, ale także od ówczesnego podstawowego myśliwca Armii Curtiss P-6E. Po zakończeniu testów YP-24 dowództwo USAAC podpisało kontrakt z Detroit-Lockheed o wartości 250 tysięcy dolarów na dostawę pięciu prototypowych myśliwców Y1P-24 i czterech samolotów szturmowych Y1A-9. Wersja szturmowa miała się różnić od wersji myśliwskiej wersją silnika (Curtiss V-1570, ale rozwijający moc maksymalną na mniejszej wysokości), silniejszym uzbrojenie strzeleckim (cztery karabiny stałe zamiast dwóch) oraz możliwością przenoszenia niewielkiego ładunku bombowego.
19 października 1931 jedyny istniejący prototyp YP-24 został zniszczony w wypadku lotniczym, a w tym samym czasie, z powodów niemających nic wspólnego z wypadkiem YP-24, wytwórnia Detroit-Lockheed zmuszona była wystąpić o bankructwo. Z powodu bankructwa firmy nie wybudowano żadnych z zamówionych samolotów. W późniejszym czasie główny projektant YP-24, Robert J. Woods, pracując już dla wytwórni Consolidated Aircraft zaprojektował wersję rozwojową tego samolotu Consolidated Y1P-25, produkowaną później seryjnie jako Consolidated P-30, oraz jego wersję szturmową Consolidated Y1A-11.

</doc>
<doc id="3039385" url="https://pl.wikipedia.org/wiki?curid=3039385" title="Consolidated A-11">
Consolidated A-11

Consolidated A-11 (Consolidated Model 27) – amerykański samolot szturmowy z lat 30., zaprojektowany dla United States Army Air Corp (USAAC) w wytwórni Consolidated Aircraft jako udoskonalona wersja samolotu Detroit-Lockheed Y1A-9. Wyprodukowano tylko pięć samolotów tego typu.
Historia.
Po bankructwie krótko istniejącej firmy Detroit-Lockheed, prawa do budowy samolotów tej firmy oraz ich plany zostały przejęte przez wytwórnię Consolidated Aircraft, która także zatrudniła jednego z głównych projektantów tej firmy Roberta J. Woodsa. Woods kontynuował prace nad zaprojektowanymi w Detroit-Lockheed samolotami YP-24 i Y1A-9. W porównaniu z ich poprzednikami samoloty Consolidated, odpowiednio Consolidated Y1P-25 i Y1A-11 (Consolidated Model 27), miały konstrukcję całkowicie metalową (samoloty Detroit-Lockheed miały drewnianą konstrukcję skrzydeł) i były nieco poprawione aerodynamicznie. Wersja szturmowa Y1A-11 różniła się od wersji myśliwskiej Y1P-25 silniejszym uzbrojeniem strzeleckim (dwa dodatkowe karabiny maszynowy 7,62 mm w skrzydłach), zewnętrznymi zaczepami na bomby i brakiem turbosprężarki, jako że samolot szturmowy miał operować tylko na stosunkowo niewielkich wysokościach.
Y1A-11.
Pierwszy prototypowy samolot, Y1A-11 (numer seryjny 32-322) został dostarczony do bazy Wright Field w styczniu 1933. Był to pierwszy amerykański samolot szturmowy z wciąganym podwoziem, mechanizm podwozia był bardzo prosty - pilot podnosił i opuszczał koła ręcznie, przy pomocy korby w kokpicie. Wraz z Y1A-11 w tym samym czasie dostarczono jego myśliwską wersję Y1P-25, obydwa samoloty zostały rozbite w wypadkach zaledwie o kilka dni od siebie - Y1P-25 został zniszczony 13 stycznia 1933, a Y1A-11 rozbił się tydzień później - 20 stycznia. Dochodzenie USAAC wykazało, że żaden z samolotów nie został rozbity z powodu błędów konstrukcyjnych i zamówiono serie produkcyjne obydwu samolotów.
A-11.
Pierwsza, i zarazem ostatnia, seria produkcyjna samolotu liczyła cztery maszyny (numery seryjne 33-208/211) i została zamówiona 1 marca 1933. W wersji produkcyjnej w samolocie dokonano szereg modyfikacji; trójpłatowe śmigło zostało zastąpione dwupłatowy, uproszczono mechanizm wciągania podwozia i usunięto klapy zakrywające koła. Podobnie jak wersja prototypowa, także A-11 były napędzane silnikiem bez turbosprężarki, wersja myśliwska samolotu, P-30, miała turbosprężarkę umieszczoną po lewej stronie nosa samolotu.
Osiągi A-11 stawiały je wśród najlepszych samolotów USAAC w połowie lat 30., ale po pierwszej serii nie zamówiono już więcej samolotów tego typu. Zdecydowano wówczas, że samoloty szturmowe powinny być napędzane chłodzonymi powietrzem silnika gwiazdowymi jako mniej podatnymi na uszkodzenia bojowe.
XA-11A.
Jeden z A-11 został przekazany wytwórni Bell Aircraft, gdzie służył jako latające laboratorium do testowania nowego silnika Allison XV-1710-7. Allison V-1710 był chłodzonym cieczą silnikiem rzędowym V-12 i w czasie II wojny światowej był używany w wielu amerykańskich samolotach myśliwskich.

</doc>
<doc id="3039386" url="https://pl.wikipedia.org/wiki?curid=3039386" title="Olga Worobiejczikowa">
Olga Worobiejczikowa

Olga Aleksandrowna Worobiejczikowa (ros. Ольга Александровна Воробейчикова) – rosyjska brydżystka, World Live Master w kategorii kobiet (WBF), European Master (EBL).
Wyniki brydżowe.
Olimpiady.
Na olimpiadach uzyskała następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobyła następujące lokaty:

</doc>
<doc id="3039387" url="https://pl.wikipedia.org/wiki?curid=3039387" title="Olga Vorobeychikova">
Olga Vorobeychikova



</doc>
<doc id="3039388" url="https://pl.wikipedia.org/wiki?curid=3039388" title="A.C. Lyles">
A.C. Lyles

A.C. Lyles, właśc. Andrew Craddock Lyles Jr. (ur. 17 maja 1918 w Jacksonville, zm. 27 września 2013 w Bel Air) – amerykański producent filmowy.

</doc>
<doc id="3039394" url="https://pl.wikipedia.org/wiki?curid=3039394" title="Jurij Chochłow">
Jurij Chochłow

Jurij Wiaczesławowicz Chochłow (ros. Юрий Вячеславович Хохлов) – rosyjski brydżysta, World Life Master (WBF), European Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3039395" url="https://pl.wikipedia.org/wiki?curid=3039395" title="Białka immunoglobulinopodobne">
Białka immunoglobulinopodobne



</doc>
<doc id="3039396" url="https://pl.wikipedia.org/wiki?curid=3039396" title="Jouri Khokhlov">
Jouri Khokhlov



</doc>
<doc id="3039397" url="https://pl.wikipedia.org/wiki?curid=3039397" title="Yury Khokhlov">
Yury Khokhlov



</doc>
<doc id="3039398" url="https://pl.wikipedia.org/wiki?curid=3039398" title="Aleksandr Koszkin">
Aleksandr Koszkin

Aleksandr Nikołajewicz Koszkin (ros. Александр Николаевич Кошкин; ur. 13 czerwca 1959 w Moskwie, zm. 16 października 2012]) – rosyjski bokser walczący w reprezentacji Związku Radzieckiego, wicemistrz olimpijski z 1980 oraz mistrz świata z 1982.
Wystąpił w wadze półśredniej (do 67 kg) na mistrzostwach Europy w 1979 w Kolonii, gdzie po wygraniu jednej walki przegrał w ćwierćfinale z późniejszym mistrzem Ernstem Müllerem z RFN. W tym samym roku dotarł do finału Pucharu Świata w Nowym Jorku w którym przegrał z Eddiem Greenem ze Stanów Zjednoczonych.
Zdobył srebrny medal na letnich igrzyskach olimpijskich w 1980 w Moskwie w wadze lekkośredniej (do 71 kg). W turnieju olimpijskim pokonał kolejno: Salaha Dżasima Bidina z Iraku, Nicky’ego Wilshire’a z Wielkiej Brytanii i Detlefa Kästnera z NRD, a w finale przegrał z Armando Martínezem z Kuby.
Zwyciężył w tej kategorii na mistrzostwach Europy w 1981 w Tampere po wygranych walkach z Kästnerem, Angelo La Mattiną z Francji, Michaiłem Takowem z Bułgarii i w finale z obrońcą tytułu Miodragiem Perunoviciem z Jugosławii.
Zdobył złoty medal w wadze lekkośredniej na mistrzostwach świata w 1982 w Monachium, po wygraniu czterech walk, w tym z mistrzem olimpijskim Armando Martínezem w finale.
Koszkin był mistrzem ZSRR w wadze półśredniej w 1979 i wicemistrzem w 1980.
Zakończył karierę w 1983 i został trenerem bokserskim. Zmarł w 2012.

</doc>
<doc id="3039400" url="https://pl.wikipedia.org/wiki?curid=3039400" title="Aleksander Koszkin">
Aleksander Koszkin



</doc>
<doc id="3039401" url="https://pl.wikipedia.org/wiki?curid=3039401" title="Seredne">
Seredne

Seredne (ukr. Середнє) – wieś na Ukrainie w rejonie podhajeckim obwodu tarnopolskiego.

</doc>
<doc id="3039403" url="https://pl.wikipedia.org/wiki?curid=3039403" title="Muzeum Lalek w Safedzie">
Muzeum Lalek w Safedzie

Muzeum Lalek w Safedzie (ang. "Mila Rozenfeld’s Doll Museum") – muzeum lalek położone w mieście Safed, na północy Izraela. Stanowi ono atrakcję turystyczną miasta.
Historia.
Założycielką Muzeum Lalek w Safedzie była Mila Rozenfeld’s. Urodziła się ona w Rosji, i w 1991 roku wyemigrowała do Izraela. W dniu 19 października 1994 roku w zamachu terrorystycznym w Tel Awiwie zginęła jej córka, Alla. Ku czci ofiar tego zamachu, Mila założyła Muzeum Lalek.
Zbiory muzeum.
Wystawa składa się z trzech części: (1) ubiory żydowskie, (2) ubiory europejskie, oraz (3) folklor. Porcelanowe lalki ubrane są w unikalne stroje ukazujące historię i rozwój odzieży w różnych państwach. Wszystkie lalki i ich stroje są wykonane ręcznie, ze ścisłym zachowaniem proporcji do ciała ludzkiego (1:4). Wszystkie części lalek są ruchome. Ubrania lalek również są wykonane ręcznie. Poza tym muzeum prezentuje unikalne artykuły z ceramiki, które można kupić w tutejszym sklepie.
Zwiedzanie muzeum.
Godziny otwarcia muzeum:

</doc>
<doc id="3039405" url="https://pl.wikipedia.org/wiki?curid=3039405" title="Gieorgij Matuszko">
Gieorgij Matuszko

Gieorgij Wiktorowicz Matuszko (ros. Георгий Викторович Матушко) – rosyjski brydżysta, World Life Master (WBF), European Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3039406" url="https://pl.wikipedia.org/wiki?curid=3039406" title="Georgi Matushko">
Georgi Matushko



</doc>
<doc id="3039407" url="https://pl.wikipedia.org/wiki?curid=3039407" title="Suszczyn">
Suszczyn

Suszczyn (ukr. Сущин, "Suszczyn") – wieś na Ukrainie w rejonie trembowelskim należącym do obwodu tarnopolskiego.
W okresie II Rzeczypospolitej właścicielem miejscowych dóbr był urodzony w Suszczynie Władysław Piniński.
W drugiej połowie 1933 kierownikiem 3-klasowej szkoły w Suszczynie był Kornel Dziurman, porucznik rezerwy Wojska Polskiego (ur. 19 kwietnia 1890, zm. 19 września 1933).

</doc>
<doc id="3039408" url="https://pl.wikipedia.org/wiki?curid=3039408" title="Muzeum Czapskich">
Muzeum Czapskich



</doc>
<doc id="3039411" url="https://pl.wikipedia.org/wiki?curid=3039411" title="Parafia św. Józefa Robotnika w Zawoi">
Parafia św. Józefa Robotnika w Zawoi



</doc>
<doc id="3039415" url="https://pl.wikipedia.org/wiki?curid=3039415" title="Operacja polska NKWD">
Operacja polska NKWD



</doc>
<doc id="3039416" url="https://pl.wikipedia.org/wiki?curid=3039416" title="Lista wulkanów w Panamie">
Lista wulkanów w Panamie

Poniższa lista zawiera uśpione oraz wygasłe wulkany w Panamie. 

</doc>
<doc id="3039417" url="https://pl.wikipedia.org/wiki?curid=3039417" title="Myrne (obwód tarnopolski)">
Myrne (obwód tarnopolski)

Myrne (ukr. Мирне; do 1964 roku "Telacze") – wieś na Ukrainie, w obwodzie tarnopolskim, w rejonie podhajeckim.
Jan Buczacki-Litwinowski darował wieś Telacze w powiecie halickim swojemu dworzaninowi Janowi Czermieńskiemu z Czermna w powiecie bieckim.
Zamek, dwór.
Pod koniec XIX w. na wzgórzu nad wsią znajdowały się pozostałości zamku a w samej wsi dwór otoczony parkiem krajobrazowym.

</doc>
<doc id="3039418" url="https://pl.wikipedia.org/wiki?curid=3039418" title="Pałeczka (grzyb)">
Pałeczka (grzyb)



</doc>
<doc id="3039423" url="https://pl.wikipedia.org/wiki?curid=3039423" title="Przybyłów (obwód iwanofrankiwski)">
Przybyłów (obwód iwanofrankiwski)

Przybyłów (ukr. Прибилів) – wieś na Ukrainie, w obwodzie iwanofrankiwskim, w rejonie tłumackim; do 1945 w Polsce, w województwie stanisławowskim, w powiecie tłumackim.
Prywatna wieś szlachecka prawa wołoskiego w 1475 roku, położona była w ziemi halickiej województwa ruskiego.
Dziedziczką wsi była Katarzyna Kuropatwa (zm. 1482), córka Mikołaja.

</doc>
<doc id="3039426" url="https://pl.wikipedia.org/wiki?curid=3039426" title="Makhaleng">
Makhaleng

Makhaleng – rzeka w zachodniej części Lesotho. Bieg zaczyna w górach Maloti, skąd płynie na południowy zachód. Przepływa przez miejscowości Molimo-Nthuse, Makhaleng, Ramabanta i Quaba. Uchodzi do rzeki Oranje na południowo-zachodniej granicy z RPA. Doliną tej rzeki można dostać się do kilku górskich przełęczy, szczególnie do God Help Me Pass oraz Gates of Paradise Pass.

</doc>
<doc id="3039429" url="https://pl.wikipedia.org/wiki?curid=3039429" title="Ja (filozofia)">
Ja (filozofia)



</doc>
<doc id="3039432" url="https://pl.wikipedia.org/wiki?curid=3039432" title="Jarosław Łytwynowycz">
Jarosław Łytwynowycz

Jarosław Łytwynowycz (ur. w 1873 - zm. w 1920) – ukraiński działacz spółdzielczy w Galicji, ekonomista, publicysta.
Dyrektor Krajowego Związku Hodowli i Zbytu Zwierząt Hodowlanych, w latach 1918-1919 minister rządu Zachodnioukraińskiej Republiki Ludowej (sekretarz handlu i przemysłu).

</doc>
<doc id="3039436" url="https://pl.wikipedia.org/wiki?curid=3039436" title="Logika CTL*">
Logika CTL*

Logika CTL* – jedna z logik temporalnych. Jest oparta na rozgałęzionej strukturze czasu (rozszerzenie logiki LTL o warianty czasu).
Struktura czasu.
Strukturą czasu w CTL* jest drzewiasta struktura formula_1 gdzie:
formula_7 – zbiór wyrażeń atomowych
formula_9
Formuły.
Niech formula_20 będzie zbiorem wyrażeń atomowych.
Oznacza to, że każda formuła w CTL* musi zaczynać się od operatora ścieżkowego formula_13 lub formula_16
Prawdziwość formuł.
formula_41 – formuła stanowa formula_15 jest prawdziwa w strukturze formula_8 w stanie formula_44
formula_45 – formuła ścieżkowa formula_34 jest prawdziwa w strukturze formula_8 na ścieżce formula_48
formula_49
formula_50
formula_51
formula_52 jest prawdziwe dla jakiejś ścieżki formula_48 rozpoczynającej się w stanie formula_44
formula_55 jest prawdziwe dla każdej ścieżki formula_48 rozpoczynającej się w stanie formula_44
formula_58
formula_59
formula_60
formula_61
formula_62

</doc>
<doc id="3039439" url="https://pl.wikipedia.org/wiki?curid=3039439" title="Puchar Świata w kolarstwie torowym 2005/2006">
Puchar Świata w kolarstwie torowym 2005/2006

Puchar Świata w kolarstwie torowym w sezonie 2005/2006 to 14. edycja tej imprezy. Organizowany przez UCI, obejmował cztery rundy: w stolicy Rosji - Moskwie w dniach 4-6 listopada 2005 roku, w brytyjskim Manchesterze w dniach 9-11 grudnia 2005 roku, w amerykańskim Los Angeles w dniach 20-22 stycznia 2006 oraz w australijskim Sydney w dniach 1-3 marca 2006.
Trofeum sprzed roku obroniła reprezentacja Holandii.

</doc>
<doc id="3039440" url="https://pl.wikipedia.org/wiki?curid=3039440" title="Pałeczka frędzelkowata">
Pałeczka frędzelkowata



</doc>
<doc id="3039441" url="https://pl.wikipedia.org/wiki?curid=3039441" title="Pałeczka frędzelkowana">
Pałeczka frędzelkowana



</doc>
<doc id="3039442" url="https://pl.wikipedia.org/wiki?curid=3039442" title="Kurt Bøgh">
Kurt Bøgh

Kurt Bøgh (ur. ?, zm. 20 sierpnia 2011) – duński żużlowiec.
Srebrny medalista młodzieżowych indywidualnych mistrzostw Danii (1965). Siedmiokrotny medalista indywidualnych mistrzostw Danii: czterokrotnie srebrny (1966, 1967, 1971, 1973) oraz trzykrotnie brązowy (1968, 1970, 1974).
Wielokrotny reprezentant Danii na arenie międzynarodowej. Srebrny medalista mistrzostw świata par (Borås 1973). Uczestnik eliminacji drużynowych oraz indywidualnych mistrzostw świata (najlepszy wynik: Selskov 1968 – IX miejsce w finale skandynawskim).

</doc>
<doc id="3039443" url="https://pl.wikipedia.org/wiki?curid=3039443" title="Kurt Bögh">
Kurt Bögh



</doc>
<doc id="3039444" url="https://pl.wikipedia.org/wiki?curid=3039444" title="Kurt Bogh">
Kurt Bogh



</doc>
<doc id="3039447" url="https://pl.wikipedia.org/wiki?curid=3039447" title="Sarah Lavin">
Sarah Lavin

Sarah Kate Lavin (ur. 28 maja 1994) – irlandzka lekkoatletka specjalizująca się w biegach płotkarskich.
Brązowa medalistka olimpijskiego festiwalu młodzieży Europy w 2011. Rok później startowała na juniorskich mistrzostwach świata w Barcelonie, na których nie ukończyła biegu półfinałowego. Rok później sięgnęła po srebrny medal mistrzostw Europy juniorów w Rieti.
Złota medalistka mistrzostw Irlandii oraz reprezentantka kraju na drużynowych mistrzostwach Europy.
Rekordy życiowe: bieg na 60 metrów przez płotki (hala) – 7,95 (22 lutego 2023, Madryt); bieg na 100 metrów przez płotki – 12,79 (21 sierpnia 2022, Monachium).

</doc>
<doc id="3039452" url="https://pl.wikipedia.org/wiki?curid=3039452" title="Pałeczka zimowa">
Pałeczka zimowa



</doc>
<doc id="3039453" url="https://pl.wikipedia.org/wiki?curid=3039453" title="Mistrzostwa Oceanii w Rugby 7 Mężczyzn 2013">
Mistrzostwa Oceanii w Rugby 7 Mężczyzn 2013

Mistrzostwa Oceanii w Rugby 7 Mężczyzn 2013 – szóste mistrzostwa Oceanii w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez FORU mające na celu wyłonienie najlepszej męskiej reprezentacji narodowej w tej dyscyplinie sportu w Oceanii. Odbyły się w formie turnieju rozegranego w dniach 4–5 października 2013 roku w fidżyjskim mieście Suva.
Informacje ogólne.
W rozegranym na ANZ Stadium z okazji stulecia Fiji Rugby Union turnieju startowało osiem reprezentacji podzielonych w pierwszym dniu na dwie czterozespołowe grupy rywalizujące systemem kołowym o rozstawienie przed ćwierćfinałami. W drugim dniu zawodów odbyła się faza play-off z udziałem wszystkich drużyn, obejmująca ćwierćfinały, półfinały i mecze o miejsca. Jednocześnie odbył się również pięciozespołowy turniej z międzynarodowym udziałem. Obsada sędziowska i składy zespołów.
Niepokonani po pierwszym dniu reprezentanci Samoa i Fidżi spotkali się ostatecznie w finale. Lepsi wówczas okazali się Samoańczycy, którzy po raz pierwszy pokonując Fidżyjczyków na ich terenie zdobyli czwarty tytuł w historii.
Dla części zespołów był to ostatni sprawdzian przed rozpoczynającym sezon 2013/2014 IRB Sevens World Series turniejem Australia Sevens 2013, turniej stanowił jednocześnie debiut dla trenerów Fidżi, Bena Ryana i Samoa, Viliamu Punivalu. Dwa zespoły, niebędące stałymi uczestnikami tego cyklu, otrzymały prawo do gry w Hong Kong Sevens 2014, okazały się nimi być Wyspy Cooka i Samoa Amerykańskie.
Turniej wizytowali oficjele z IRB mający za zadanie sprawdzić, czy zawody spełniają wymagania IRB Sevens World Series, którzy stwierdzili, iż bezcelowe jest przeprowadzanie zawodów światowej rangi przy nieomal pustym stadionie.

</doc>
<doc id="3039454" url="https://pl.wikipedia.org/wiki?curid=3039454" title="Pałeczka Kotlaby">
Pałeczka Kotlaby



</doc>
<doc id="3039456" url="https://pl.wikipedia.org/wiki?curid=3039456" title="Jan Henningsen">
Jan Henningsen

Jan Rene Henningsen (ur. 2 marca 1954 w Esbjergu) – duński żużlowiec.
Finalista indywidualnych mistrzostw Danii (1974 – V miejsce). 
Reprezentant Danii na arenie międzynarodowej. Brązowy medalista mistrzostw świata par (Wrocław 1975). Uczestnik rundy skandynawskiej – eliminacji drużynowych mistrzostw świata (Målilla 1975 – II miejsce). Uczestnik finału duńskiego – eliminacji indywidualnych mistrzostw świata (1976 – III miejsce).
W lidze brytyjskiej reprezentant klubu King’s Lynn Stars (1975, 1976).

</doc>
<doc id="3039457" url="https://pl.wikipedia.org/wiki?curid=3039457" title="PIT-28">
PIT-28

PIT-28 (zeznanie o wysokości uzyskanego przychodu, wysokości dokonanych odliczeń i należnego ryczałtu od przychodów ewidencjonowanych) – deklaracja podatkowa służąca do przekazywania informacji podatkowych do urzędów skarbowych przez podatników rozliczających się metodą ryczałtu od przychodów ewidencjonowanych.
Uprawnieni do rozliczania się poprzez PIT-28.
PIT-28 dotyczy osób, które w rozliczanym roku podatkowym:
Stawki ryczałtu.
Na wysokość stawki ryczałtu  ma wpływ rodzaj prowadzonej działalności. Przykładowe stawki aktualnie obowiązujące: 
Możliwe jest opłacanie ryczałtu według jednej z powyższych stawek albo według kilku - jeśli działalność jest różnorodna. 
Rozliczanie PIT-28.
Podatnicy rozliczający się z wykorzystaniem ryczałtu, nie mają możliwości rozliczania kosztów uzyskania przychodów. Prócz tego nie mają możliwości stosowania niektórych ulg, np. ulgi prorodzinnej. 

</doc>
<doc id="3039460" url="https://pl.wikipedia.org/wiki?curid=3039460" title="Baizhang Niepan">
Baizhang Niepan

Baizhang Niepan (, kor. "Paekchang Nalpan"; jap. "Hyakujo Nehan"; wiet. "Bách Trượng Nết Bàn"; ur. 749, zm. 819) – chiński mistrz chan ze szkoły hongzhou. Znany także jako Weizheng i Fazheng, co było jego właściwym imieniem Dharmy.
Życiorys.
Początkowo studiował Sutrę Nirvany (大涅槃經) tak pilnie, że ludzie zamiast jego mnisim imieniem Fazheng, nazywali go „mistrzem chan Nirvany” (chanshi Niepan).
Był uczniem Baizhanga Huaihaia i to raczej niepoślednim skoro objął stanowisko opata w jego klasztorze. Był ogólnie szanowany przez takich mistrzów jak Huangbo Xiyun i Guling Shencan. Nieco informacji o nim zawiera "Wudeng Huiyuan".
Po jego śmierci napis na stupie wykonał Yang Gongquan.
Mistrz występuje w gong’anie 28 w "Biyan lu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039463" url="https://pl.wikipedia.org/wiki?curid=3039463" title="Grand Prix Korei Południowej 2013">
Grand Prix Korei Południowej 2013

Grand Prix Korei Południowej 2013 (oficjalnie 2013 Formula 1 Korean Grand Prix) – czternasta runda Mistrzostw Świata Formuły 1 w sezonie 2013.
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing-Reference
!Nr
!Kierowca
!Okrążenia
!Suma

</doc>
<doc id="3039464" url="https://pl.wikipedia.org/wiki?curid=3039464" title="Muzeum Pamięci Żydów Węgierskich w Safedzie">
Muzeum Pamięci Żydów Węgierskich w Safedzie

Muzeum Pamięci Żydów Węgierskich (hebr. מוזיאון יהדות דוברי הונגרית; ang. "The Memorial Museum Of Hungarian Speaking Jewry") – muzeum historyczne położone w mieście Safed, na północy Izraela. Przedstawia ono bogatą historię i kulturę społeczności żydowskich na Węgrzech.
Historia.
W 1986 roku z inicjatywy Józefa i Hawy Lustig powstało w Safedzie Muzeum Pamięci Żydów Węgierskich. Po długim okresie przygotowań wystawę udostępniono zwiedzającym w 1990 roku. Obecnie działalność muzeum opiera się na pracy grupy około 30 wolontariuszy.
Zbiory muzeum.
Muzeum przedstawia bogatą historię i kulturę społeczności żydowskich na Węgrzech, Siedmiogrodzie, Słowacji i w rejonie Karpat. W tym celu muzeum gromadzi wszystkie eksponaty świadczące o przeszłości, codziennym życiu, folklorze i tradycji tych społeczności. Eksponaty zostały pogrupowane w następujących sekcjach: „Judaika”, „Religia i tradycja”, „Zawody i rzemiosła”, „Żydzi węgierscy”, „Kultura i sposób życia”, „Święta”, „Holocaust i wysiłki ratowania”, „Theodor Herzl i Syjonizm” oraz „Węgiersko-języczni żołnierze na wojnach”. Muzeum jest dostępne dla grup, jak i indywidualnych osób zwiedzających. Programy audiowizualne przygotowano w językach hebrajskim, angielskim i węgierskim. Dostępna jest także bogata biblioteka z licznymi książkami, dokumentami, pamiętnikami i zdjęciami.
Zwiedzanie muzeum.
Godziny otwarcia muzeum:

</doc>
<doc id="3039471" url="https://pl.wikipedia.org/wiki?curid=3039471" title="Puchar Świata w kolarstwie torowym 2004/2005">
Puchar Świata w kolarstwie torowym 2004/2005

Puchar Świata w kolarstwie torowym w sezonie 2004/2005 to 13. edycja tej imprezy. Organizowany przez UCI, obejmował cztery rundy: w stolicy Rosji – Moskwie w dniach 5-7 listopada 2004 roku, w amerykańskim Los Angeles w dniach 10-12 grudnia 2004 roku, w brytyjskim Manchesterze w dniach 7-9 stycznia 2005 roku oraz w australijskim Sydney w dniach 18-20 lutego 2005. Była to pierwsza edycja Pucharu Świata, w której zawody rozgrywano w systemie zimowym.
Trofeum sprzed roku broniła reprezentacja Niemiec. W tym sezonie najlepsza okazała się reprezentacja Holandii.

</doc>
<doc id="3039472" url="https://pl.wikipedia.org/wiki?curid=3039472" title="Cerkiew Narodzenia Matki Bożej w Bereściu">
Cerkiew Narodzenia Matki Bożej w Bereściu

Cerkiew Narodzenia Matki Bożej – unicka, a następnie prawosławna cerkiew w Bereściu, zniszczona po II wojnie światowej.
Unicka cerkiew w Bereściu powstała w XVII w. (dokładna data jej utworzenia nie została ustalona). W 1759 w miejscowości działała drewniana cerkiew Narodzenia Najświętszej Maryi Panny, pozostająca pod patronatem szlacheckim. W 1840 uczęszczało do niej 493 parafian.
W 1875, w ramach likwidacji unickiej diecezji chełmskiej, parafia w Bereściu została przymusowo przyłączona do prawosławnej eparchii warszawskiej Rosyjskiego Kościoła Prawosławnego. Prawosławna parafia nadal korzystała z pounickiej cerkwi, nowej budowli sakralnej we wsi nie wzniesiono.
W 1915 wierni prawosławni z Bereścia udali się na bieżeństwo, przez co cerkiew została porzucona. Do użytku liturgicznego przywrócono ją w 1919, za zgodą władz niepodległej Polski, które wystawiły jednemu z prawosławnych duchownych stosowną delegację. Budowla została uszkodzona w toku działań I wojny światowej, jednak starostwo powiatowe uznało, że powstałe szkody nie uniemożliwiają korzystania z obiektu, ponadto miejscowi katolicy zadeklarowali pomoc w remoncie cerkwi. W 1924 cerkiew w Bereściu była już świątynią parafii należącej do dekanatu hrubieszowskiego i liczącej 4434 wiernych, zaś w 1939 – 4750 wiernych. W 1926 do świątyni przeniesiono utensylia z zamkniętej cerkwi w Zaborcach.
Po wysiedleniach prawosławnej ludności ukraińskiej z Chełmszczyzny cerkiew w Bereściu została opuszczona i po II wojnie światowej rozebrana.
Przypisy.
 

</doc>
<doc id="3039473" url="https://pl.wikipedia.org/wiki?curid=3039473" title="Silśkyj Hospodar">
Silśkyj Hospodar

Silśkyj Hospodar (także "Silski Hispodar"), ukr. Сільський господар ("Krajowe Towarzystwo Gospodarcze «Silskyj Hospodar»") – ukraińska spółdzielcza organizacja gospodarcza, założona w 1899 w Olesku w Galicji, działająca do 1944 roku.
Została założona przez księży greckokatolickich Tomę Dutkewycza (pierwszego przewodniczącego Towarzystwa do 1908) i Julijana Dutkewycza w celu polepszenia doli chłopów dzięki polepszeniu metod gospodarowania, organizacji zbytu płodów rolnych oraz obrony chłopskich interesów.

</doc>
<doc id="3039474" url="https://pl.wikipedia.org/wiki?curid=3039474" title="Pięć Dwa Dębiec">
Pięć Dwa Dębiec



</doc>
<doc id="3039475" url="https://pl.wikipedia.org/wiki?curid=3039475" title="Góry Wrangla">
Góry Wrangla

Góry Wrangla () – wysoki łańcuch górski we wschodniej Alasce w Stanach Zjednoczonych. Większa jego część znajduje się w granicach Parku Narodowego Wrangla-Świętego Eliasza. Geneza tych gór jest w znakomitej większości wulkaniczna. Znajdują się tu trzecie pod względem wysokości wulkany Stanów Zjednoczonych: Blackburn i Sanford. Położona tu Góra Wrangla jest jednym z największych andezytowych wulkanów tarczowych na świecie, a także jedynym współcześnie aktywnym wulkanem w łańcuchu. Góry Wrangla zawierają także większość Pola Wulkanicznego Wrangla, które sięga również sąsiednich Gór Świętego Eliasza oraz Terytorium Jukonu w Kanadzie.
Góry Wrangla położone są na północny zachód od Gór Św. Eliasza oraz na północny wschód od Gór Chugach, które ciągną się wzdłuż wybrzeża Zatoki Alaski. Łańcuchy te wspólnie odgraniczają obszary śródlądowe od ciepłego, wilgotnego powietrza znad Pacyfiku powodując, że tereny położone na północ od Gór Wrangla należą zimą do najchłodniejszych rejonów Ameryki Północnej.
Nazwane zostały na cześć Ferdynanda von Wrangla.
Główne szczyty.
Do najwyższych szczytów należą:
Z pozostałych znanych szczytów warto wymienić Drum o wysokości 3661 m n.p.m.

</doc>
<doc id="3039478" url="https://pl.wikipedia.org/wiki?curid=3039478" title="Wiktor Butenko">
Wiktor Butenko

Wiktor Aleksandrowicz Butenko (ros. Виктор Александрович Бутенко; ur. 10 marca 1993 w Stawropolu) – rosyjski lekkoatleta specjalizujący się w rzucie dyskiem.
W 2011 uplasował się na 6. miejscu podczas mistrzostw Europy juniorów w Tallinnie. Czwarty zawodnik juniorskich mistrzostw świata w Barcelonie (2012). Rok później zdobył srebro młodzieżowego czempionatu Europy oraz zajął 8. miejsce na mistrzostwach świata w Moskwie. Piąty zawodnik mistrzostw Europy w Zurychu (2014). Medalista mistrzostw Rosji oraz reprezentant kraju na drużynowych mistrzostwach Europy.
Rekord życiowy: 65,97 (25 maja 2013, Soczi).

</doc>
<doc id="3039481" url="https://pl.wikipedia.org/wiki?curid=3039481" title="Gubernia włodzimierska">
Gubernia włodzimierska

Gubernia włodzimierska () – jednostka administracyjna Imperium Rosyjskiego i RFSRR w centralnej Rosji, utworzona ukazem Katarzyny II w 1778 jako namiestnictwo włodzimierskie, od 1796 ukazem Pawła I przekształcone w gubernię. Stolicą guberni był Włodzimierz nad Klaźmą. Zlikwidowana w 1929.
Gubernia graniczyła od północy z gubernią jarosławską i kostromską, od wschodu z gubernią niżnonowogrodzką, od zachodu z gubernią moskiewską i twerską, na południu z gubernią tambowską i riazańską.
Powierzchnia guberni wynosiła w 1897 - 45 910 km², ludność, według spisu powszechnego 1897 - 1 515 691 osób – Rosjan (99,7%). 
Gubernia w początkach XX wieku była podzielona na 13 ujezdów: aleksandrowski, włodzimierski, wiaznikowski, grochowiecki, kowrowski, mielenkowski, muromski, peresławski, pokrowski, sudogodzki, suzdalski, szujski, juriewski.
Zlikwidowana postanowieniem Prezydium WCIK 14 stycznia 1929. Od 14 sierpnia 1944 na większości terytorium historycznej guberni istnieje obwód włodzimierski RFSRR, a obecnie Federacji Rosyjskiej, o powierzchni 29 084 km².

</doc>
<doc id="3039482" url="https://pl.wikipedia.org/wiki?curid=3039482" title="Cerkiew Trójcy Świętej w Tuczępach">
Cerkiew Trójcy Świętej w Tuczępach

Cerkiew Trójcy Świętej w Tuczępach – prawosławna cerkiew w Tuczępach, wzniesiona w 1877 i rozebrana w latach 30. XX wieku.
Czas powstania pierwszej parafii prawosławnej w Tuczępach nie został ustalony. W XVIII w. w miejscowości istniała parafia unicka. W 1840 należało do niej czterdziestu wiernych. W 1875, w ramach likwidacji unickiej diecezji chełmskiej, placówka duszpasterska została przymusowo przyłączona do eparchii warszawskiej Rosyjskiego Kościoła Prawosławnego. W 1877 dla parafii prawosławnej wzniesiono nową cerkiew. Była ona czynna do I wojny światowej, gdy prawosławna ludność udała się na bieżeństwo. Od lutego 1919 miejscowi katolicy, będący w znacznej większości (w samych Tuczępach po I wojnie światowej pozostało 10 prawosławnych, w okolicy - dalszych 80) ubiegali się o przejęcie cerkwi i jej rekoncyliację na kościół. Ostatecznie miało to miejsce 18 grudnia 1919. W roku następnym obiekt stał się kościołem parafialnym.
Z uwagi na zły stan techniczny budynku obiekt sakralny w Tuczępach został rozebrany po ok. dziesięciu latach od rekoncyliacji. W latach 1939-1957 we wsi powstał nowy kościół św. Anny, Przemienienia Pańskiego i Matki Boskiej Królowej Polskiej.

</doc>
<doc id="3039483" url="https://pl.wikipedia.org/wiki?curid=3039483" title="Zygmunt Powstaniec (pociąg pancerny)">
Zygmunt Powstaniec (pociąg pancerny)

Pociąg pancerny Nr 14 „Zygmunt Powstaniec” – pociąg pancerny sformowany i używany w czasie III powstania śląskiego.
Historia.
Pociąg został zbudowany i sformowany w warsztatach kolejowych i hucie w Zawadzkiem, a jego budowę zakończono w dniu 17 maja 1921 roku. Otrzymał nazwę „Zygmunt Powstaniec”, a po utworzeniu w wojskach powstańczych 1 czerwca 1921 roku Inspektoratu Pociągów Pancernych otrzymał jeszcze numer 14 Jego stacją macierzystą było Zawadzkie.
W dniu 23 maja uczestniczył w walkach na trasie Szymiszów – Kamień. W dniu 25 maja uczestniczył w obronie Zębowic, w trakcie tych walk kilka jego wagonów zostało uszkodzonych i były straty w załodze pociągu. W związku z uszkodzeniami został skierowany do naprawy w hucie „Laura” w Siemianowicach.
Po remoncie w dniu 6 czerwca został ponownie skierowany do walk w rejonie Zębowic, gdzie brał udział w walkach do 10 czerwca, skąd został skierowany do Lublińca, tam pozostawał do końca powstania.
Na początku lipca osłaniał odwrót wojsk Grupy „Północ” do Herb pod Częstochową. Następnie jego skład wraz z pociągiem pancernym „Nowak” został w dniu 5 lipca 1921 roku skierowany do Kielc. Skąd część jego składu skierowano do Poznania. Tam pociąg rozformowano, część wagonów skierowano do służby w pociągach pancernych Wojska Polskiego. Natomiast z pozostałych usunięto opancerzenie i skierowano do dyrekcji kolei w Katowicach.

</doc>
<doc id="3039484" url="https://pl.wikipedia.org/wiki?curid=3039484" title="United Nations Korea Medal">
United Nations Korea Medal

United Nations Korea Medal, Medal ONZ za służbę w Korei – medal przyznawany w imieniu ONZ. Odznaczenie to otrzymywali żołnierze oddziałów walczących dla Korei Południowej przeciwko Korei Północnej w wojnie koreańskiej (25 czerwca 1950 – 27 lipca 1953).
Opis.
Medal z Brązu w kształcie tarczy o średnicy 35,5 mm (1,4 cala).
Na awersie emblemat ONZ.
Na rewersie widnieje napis w 5 liniach: "FOR SERVICE IN THE DEFENCE OF THE PRINCIPLES OF THE CHARTER OF THE UNITED NATIONS" ().
Tarcza medalu jest podłączona do konsoli z brązu, która w górnej części jest zwieńczona listwą z napisem KOREA.
Wszystkie napisy na medalu są w jednym z języków krajów uczestniczących w misji: amharskim, angielskim, francuskim, hiszpańskim, greckim, włoskim, niderlandzkim, koreańskim, tureckim lub tajskim.

</doc>
<doc id="3039485" url="https://pl.wikipedia.org/wiki?curid=3039485" title="Gabriele Ferretti">
Gabriele Ferretti

Gabriele Ferretti (ur. 31 stycznia 1795 w Ankonie, zm. 13 września 1860 w Rzymie) – włoski kardynał.
Życiorys.
Był synem hrabiego Liverotto Ferrettiego i Flavii Sperell. Studiował w Parmie, Sienie i Rzymie gdzie uzyskał stopień doktora teologii we wrześniu 1818. 1 czerwca 1817 przyjął święcenia kapłańskie i był kanonikiem bazyliki laterańskiej. 21 maja 1827 został wybrany biskupem Rieti, a sześć dni później przyjął sakrę. 29 lipca 1833 został wybrany arcybiskupem tytularnym Seleucji, a dzień później nuncjuszem w Sycylii. 19 maja 1837 został mianowany biskupem Montefiascone, lecz już 2 października przeniesiono go do arcybiskupstwa Fermo.
30 listopada 1838 został kreowany kardynałem in pectore. Jego nominację ogłoszono 8 lipca 1839 i nadano mu kościół tytularny Ss. Quirico e Giulitta. Po trzech latach, 12 stycznia 1842 zrezygnował z archidiecezji Fermo. Wkrótce potem rozpoczął pracę w Kurii Rzymskiej i 14 marca 1843 został prefektem Kongregacji ds. Odpustów i Świętych Relikwii. Od 17 lipca do 31 grudnia 1847 pełnił rolę sekretarza stanu, a od 18 marca 1852 został Wielkim Penitencjariuszem i pełnił tę rolę do śmierci. 12 września 1853 został podniesiony do rangi kardynała biskupa i otrzymał diecezję suburbikarną Sabiny. Od kwietnia 1854 przez roczną kadencję pełnił rolę kamerlinga Kolegium Kardynałów.

</doc>
<doc id="3039486" url="https://pl.wikipedia.org/wiki?curid=3039486" title="Lista wulkanów w Kolumbii">
Lista wulkanów w Kolumbii

Poniższa lista zawiera aktywne, drzemiące oraz wygasłe wulkany w Kolumbii. 

</doc>
<doc id="3039487" url="https://pl.wikipedia.org/wiki?curid=3039487" title="Bill Eppridge">
Bill Eppridge

Bill Eppridge, właśc. Guillermo Alfredo Eduardo Eppridge (ur. 20 marca 1938 w Buenos Aires, zm. 3 października 2013 w Danbury) – amerykański fotograf.
Życiorys.
Był drugim z trojga dzieci swoich rodziców. W 1960 na Uniwersytecie Missouri otrzymał tytuł licencjata w dziennikarstwie, po czym zaczął pracować dla "National Geographic". Do sfotografowanych przez niego osób należą Alan Alda, Gene Hackman, Raquel Welch. W 1968 zrobił zdjęcie ciężko rannemu Robertowi Kennedy'emu dla czasopisma "Life".

</doc>
<doc id="3039488" url="https://pl.wikipedia.org/wiki?curid=3039488" title="Takaaki Nakagami">
Takaaki Nakagami

 - japoński motocyklista, który jeździ w Motocyklowych Mistrzostwach Świata w klasie Moto2 dla zespołu Italtrans Racing.
Kariera.
Karierę rozpoczął w wieku 4 lat w klasie japońskiej Begins Pokebai. W latach 1998-2000 wygrywał trzykrotnie klasę All Japan Pokebai. W latach 2001-2006 zdobył 4 mistrzostwa w innych klasach. W Motocyklowych Mistrzostwach Świata zadebiutował 4. listopada 2007 roku wyścigiem klasy 125 cm3 w Walencji, którego nie ukończył. W tej klasie przejeździł jeszcze 2 sezony w teamach I.C. Team (2008) i Ongetta Team I.S.P.A (2009) na motocyklu Aprilii. W sezonie 2008 zajął 24. miejsce, a sezon później 16. miejsce zajmując 5. miejsce we Francji i w Wielkiej Brytanii. W latach 2010-2011 przeszedł do serii All Japan Road Race ST600 Class, którą w 2010 roku wygrał a rok później zajął 8. miejsce. W 2011 roku wystartował w tylko jednym wyścigu Moto2 - w GP Japonii, którego nie ukończył. Do Motocyklowych Mistrzostw Świata na dobre przeszedł w 2012 roku do klasy Moto2 do zespołu Italtrans Racing Team, w którym startuje do dziś. Sezon 2012 ukończył na 15. miejscu, a ostatni sezon na 8. W sezonie 2013 zdobył 148 punktów i 5 wyścigów ukończył na podium. Sezon zaczął od dyskwalifikacji w inauguracji sezonu w Katarze, zaś w następnych wyścigach często zajmował miejsca za pierwszą dziesiątką, co pozwoliło mu zająć w generalce 22. miejsce. W następnym sezonie zmagań Japończyk miał często udane i nieudane starty, ale mimo niepowodzeń w niektórych wyścigach w klasyfikacji końcowej zajął 8. miejsce.

</doc>
<doc id="3039492" url="https://pl.wikipedia.org/wiki?curid=3039492" title="Claudia Salman">
Claudia Salman

Claudia Rath (ur. 5 kwietnia 1986 w Hadamar) – niemiecka lekkoatletka, wieloboistka.
Kariera sportowa.
W 2010 zajęła 11. miejsce na mistrzostwach Europy. Dwa lata później, na tej samej imprezie, była szósta. Czwarta zawodniczka mistrzostw świata w Moskwie (2013). W marcu 2014 zajęła 5. miejsce na halowych mistrzostwach świata w Sopocie. Zdobywczyni brązowego medalu na halowych mistrzostwach Europy w Belgradzie (2017), a podczas mistrzostw świata w Londynie zajęła ósme miejsce.
Złota medalistka mistrzostw Niemiec.

</doc>
<doc id="3039495" url="https://pl.wikipedia.org/wiki?curid=3039495" title="Anna Melnyczenko">
Anna Melnyczenko



</doc>
<doc id="3039497" url="https://pl.wikipedia.org/wiki?curid=3039497" title="Fritz Graebner">
Fritz Graebner

Fritz Graebner (ur. 4 sierpnia 1877 w Berlinie, zm. 13 lipca 1934 tamże) – etnolog i antropolog niemiecki. Od roku 1911 był profesorem Uniwersytetu w Bonn, a od 1926 profesorem Uniwersytetu w Kolonii. W okresie lat 1925-28 był dyrektorem muzeum Rautenstrauch-Joest w Kolonii. Był jednym z twórców szkoły kulturowo-historycznej w antropologii, rozwinął pojęcie kręgów kulturowych i zastosował je do terenów Oceanii.
Jego praca "Methode der Ethnologie" (1911) bywa opisywana jako pierwsze systematyczne opracowanie metod etnologii.
Główne prace Graebnera to: "Kulturkreise und Kulturschichten in Ozeanien" ("Zeitschrift für Ethnologie" 1905), "Methode der Ethnologie" (1911), "Weltbild der Primitiven" (1924).

</doc>
<doc id="3039499" url="https://pl.wikipedia.org/wiki?curid=3039499" title="Synagoga w Jekaterynburgu">
Synagoga w Jekaterynburgu

Synagoga w Jekaterynburgu (, ) – synagoga i zarazem żydowskie centrum kulturowe znajdujące się w Jekaterynburgu, w obwodzie swierdłowskim. Wzniesiona w latach 2003–2005.
Historia.
Żydzi w Jekaterynburgu.
Napływ ludności żydowskiej na tereny uralskie był utrudniony z uwagi na istnienie strefy osiedlenia. 19 grudnia 1824 roku cesarz Aleksander I Romanow zabronił żydom nawet tymczasowego prawa zamieszkania w Jekaterynburgu. Mimo to w latach trzydziestych XIX wieku w mieście zaczęli pojawiać się ludzie pochodzenia żydowskiego. Byli to przeważnie chłopcy, którzy na ten teren zostali przysłani jako kantoniści do szkół wojskowych. W latach czterdziestych i pięćdziesiątych XIX wieku liczba mężczyzn wyznania mojżeszowego zamieszkałych w Jekaterynburgu wynosiła zaledwie 100 osób, co stanowiło około 0,5% ogólnej populacji miasta. Żydzi, którzy posiadali przywilej zamieszkiwania poza strefą osiedlenia zaczęli napływać do miasta w drugiej połowie XIX wieku. W 1897 roku w stolicy Uralu znajdowało się 300 osób o takim rodowodzie. W 1848 roku z inicjatywy żydowskich podoficerów Orowajskiego Pułku, stacjonującego w mieście, utworzony został cmentarz dla starozakonnych. Na początku XX wieku w Jekaterynburgu działała synagoga, a od 1915 roku miejscowa wspólnota posiadała własnego rabina. Od 1912 roku w mieście zaczęły powstawać prywatne przedsiębiorstwa zakładane przez żydów, zaczęli oni też podejmować zatrudnienie w administracji i w zakładach przemysłowych. W 1913 roku w mieście mieszkało 1135 żydów, czyli 1,3% ogółu mieszkańców. W 1917 roku wspólnocie przyznano teren nad rzeką Iset, gdzie mogli wznieść mykwy. W latach 1912-1922 w mieście funkcjonowały dwie szkoły żydowskie. Liczba ludności znacząco wzrosła w czasie I wojny światowej i rosyjskiej wojny domowej, gdy z zachodu kraju napłynęła ewakuowana ludność. 
W 1920 roku żyło tu już 3 600 żydów, choć inne podane podają, że było to 5 605 osób. W Jekaterynburgu działały żydowskie instytucje kulturalne i edukacyjne, sierociniec, szkoła wyznaniowa, przedszkole, biblioteka imienia Ijechiela Czlenowa (działacza ruchu syjonistycznego), klub robotniczy imienia Dow Bera Borochowa, a także oddział sekcji żydowskiej partii bolszewickiej (tzw. "JewSiekcyja", ros. ЕвСекция). W 1926 roku populacja żydowska Jekaterynburga wynosiła 3 988 osób (inne dane podają, że w 1928 roku żydów miało być już około 8 000), a w 1939 roku 7 952 osoby, w 1959 roku 15 900 osób, w 1970 roku 14 700 osób, w 1979 roku 13 617 roku, a w 1989 roku już tylko 10 900. Wzrost ludności po 1914 roku miał związek z procesami industrializacyjnymi i dynamicznym rozwojem Swierdłowska. Władze sowieckie, w ramach ogólnej walki z religią, stosowały politykę represji wobec miejsc kultu, w tym także wobec gminy żydowskiej. W 1923 roku zamknięta została synagoga, a w 1930 roku rozwiązano gminę wyznaniową. W 1937 roku swierdłowska rada miejska zdecydowała o zamknięciu ostatniej synagogi w mieście. Zniszczony został także cmentarz.
W 1945 roku ponownie zarejestrowana została gmina wyznaniowa. W 1946 roku otwarto jednopiętrową drewnianą synagogę, którą w okresie świąt odwiedzało około 500 osób. Rabinem wspólnoty był urodzony w 1878 roku G. Borowik (Г. Боровик). Populacja zaczęła maleć wskutek nowej fali antyreligijnej polityki władz sowieckich. W drugiej połowie XX wieku duża część starozakonnych mieszkańców swierdłowskiej metropolii wyemigrowała do Stanów Zjednoczonych i Izraela. W 1962 roku synagoga została zamknięta. Inne źródła, m.in. świadectwo gubernatora obwodu swierdłowskiego Eduarda Rossela podają, że miała ona zostać spalona już w 1955 roku. Koniec lat osiemdziesiątych XX wieku i zmiany do jakich doszło w okresie pieriestrojki i po rozpadzie Związku Radzieckiego umożliwiły odrodzenie kultury żydowskiej w mieście. W 1989 roku powstały m.in. Towarzystwo Kultury Żydowskiej Hatikwa ("Obszczestwo Jewriejskoj Kultury Atikwa", ros. Общество Еврейской Культуры Атиква) i żydowska szkoła niedzielna, a w 1990 roku żydowska gmina religijna. Zaczęły ukazywać się czasopisma i periodyki, od 1990 roku "Tikwatiejnu" (ros. Тикватейну), od 1991 roku "Sztiern" (ros. Штерн), a od 1994 roku "Menora" ("Mienora", ros. Менора). W 1993 roku powstała Fundacja Charytatywna Menora ("Błagotworitielnyj Fond «Mienora»", ros. Благотворительный фонд «Менора»). Od 1997 roku znów działała prowizoryczna synagoga, związana z nurtem Chabad-Lubawicz. Na jej czele stanął, delegowany w 1997 roku z Czelabińska, a pochodzący z Izraela Azriel Zelig Aszkienazi (ros. Азриэль Зелиг Ашкенази, ur. w 1973 roku w Tel Awiwie). Początkowo na cotygodniowe nabożeństwa zbierało się około 10-15 osób, liczba ta wzrastała do kilkuset z okazji różnych świąt. Liczbę osób pochodzenia żydowskiego w Jekaterynburgu szacowano na około 20 tysięcy. Władze miasta i obwodu swierdłowskiego umożliwiały organizację większych masowych spotkań na terenie jekaterynburskiego Pałacu Sportu.
Budowa synagogi.
Na terenie zajmowanej obecnie przez żydowskie centrum kulturowe do lat sześćdziesiątych XX wieku, wznosiła się inna żydowska synagoga, która została zniszczona w czasie represji antyreligijnych przeprowadzonych przez Nikitę Chruszczowa. Był to niewielki drewniany budynek wzniesiony z drewna. Gmina pragnęła odbudować ją, najchętniej w tym samym miejscu, by zapewnić miejscowej wspólnocie sprawowanie praktyk religijnych na terenie własnego obiektu kultu. W 1997 roku mer miasta Arkadij Czerniecki wyraził zgodę na budowę synagogi. Jeszcze w tym samym roku gminie przekazano grunty, a grudniu 1997 roku projekt budowy synagogi przygotował izraelski architekt Israel Gudowicz (Isroeł Gudowicz, ros. Исроэл Гудович). Z uwagi jednak na fakt, że było to centrum miasta, a więc obszar o chronionej zabudowie, jego pomysł nie mógł zostać zrealizowany. Negocjacje dotyczące zagospodarowania przestrzennego tego miejsca zajęły półtora roku i ostatecznie spełzły na niczym. Gminie przekazana została nowa działka, w pobliżu placu Komunardów i monumentu Wiecznego Ognia. Projekt Gudowicza nie mógł zostać w tym miejscu zrealizowany, posiłkowano się więc innym rozwiązaniem jednego z izraelskich biur architektonicznych. Plan zakładał wzniesienie piramidalnego budynku o łącznej powierzchni 1500 metrów kwadratowych. Wkrótce w prasie jekaterynburskiej rozpętała się kampania przeciwko budowie synagogi w tym miejscu. Głównym zarzutem przeciwników budowy był fakt, że na tym terenie znajdował się niegdyś prawosławny cmentarz, zamieniony przez władze sowieckie w park, co oznaczałoby budowę „synagogi na kościach chrześcijan”. Fakt, że synagoga miała znaleźć się w bliskiej odległości od Wiecznego Ognia także budził kontrowersje. Przedstawiciele eparchii jekaterynburskiej i wierchoturskiej zwracali uwagę, że Rosyjski Kościół Prawosławny nie ma nic przeciwko ogólnemu zamysłowi budowy synagogi w mieście, lecz fakt jej lokalizacji na poświęconej ziemi musi budzić opór. Mieszkańcy stolicy obwodu swierdłowskiego zwracali też uwagę, że administracja jekaterynburska nie prowadziła na ten temat żadnych konsultacji społecznych. Gmina żydowska zdecydowała się więc, by uniknąć eskalacji napięcia, wycofać z pomysłu budowy swojego obiektu kultu w tej części miasta. Postanowiono wrócić do dawnej lokalizacji i tak dopasować projekt by nie zakłócał on historycznej zabudowy. Swe wsparcie w rozwiązaniu tego problemu zapewniły także jekaterynburskie władze. Spory o grunty i kształt projektu odłożyły w czasie budowę o prawie trzy lata.
5 marca 2001 roku wmurowany został kamień węgielny pod budowę synagogi i centrum kulturowego, a w uroczystości wziął udział m.in. gubernator obwodu swierdłowskiego Eduard Rossel. Mimo tego faktu, sytuacja związana z działką nie była w pełni unormowana i dopiero w 2002 roku gmina uzyskała grunty. W momencie wmurowywania kamienia węgielnego nie był znany też ostateczny projekt architektoniczny. Tym razem zdecydowano się nie sięgać po architektów izraelskich, lecz skorzystać z oferty miejscowych biur. Zadanie opracowania planu przyszłej synagogi zostało powierzone spółce projektowej "Urałprojektdubrawa" (ООО Уралпроектдубрава). Jej przedstawiciele po wizycie w Moskwie, gdzie odwiedzili żydowskie centrum kulturowe na terenie "Marijnej roszczy" postanowili wznieść nie tylko obiekt o charakterze stricte sakralnym, lecz centrum kulturowe lokalnej społeczności żydowskiej. Przybrało ono oficjalną nazwę Jekaterynburskie Żydowskie Społeczne Centrum „Synagoga” ("Jekatierinburgskij jewriejskij obszczinnyj centr «Sinagoga»", ros. Екатеринбургский еврейский общинный центр «Синагога»).
Wykonawcą robót zostało wybrane przedsiębiorstwo SMU-3 (ros. СМУ-3). Głównymi architektem projektu była Marina Baiszewa (Марина Баишева), a funkcje głównych inżynierów pełnili Natalia Chajutina (Наталья Хаютина) i Mark Pakin (Марк Пакин). Problemy przy budowie sprawiało ukształtowanie terenu oraz układ gruntów, a zwłaszcza pięciometrowy dół, na dnie którego znajdowało się bagno, pozostałość po dawnym dnie rzeki. W tej materii konsultacji udzielał profesor nauk technicznych Władimir Łusznikow (Владимир Лушников). Przy konstrukcji fundamentów dół ten został zasypany i odpowiednio wzmocniony budulcem o łącznej masie 20 ton. Architekci musieli wziąć pod uwagę, że działka przeznaczona pod budowę synagogi była relatywnie mała, znajdująca się w odległości 25 metrów od rzeki Iset. Te czynniki uniemożliwiły m.in. budowę odpowiednio dużego parkingu. Przy wznoszeniu centrum trzeba było wziąć także pod uwagę czynniki religijne, budynek musiał być orientowany zgodnie z zasadami judaizmu. Z tego powodu zarzucony musiał zostać pomysł zwrócenia całej budowli w stronę rzeki i skomponowania go z lustrem wody. Wznoszenie budynku trwało około dwóch lat. Budowa rozpoczęła się w 2002 roku, a ukończona została w 2005 roku. Datki na budowę pochodziły z całego świata. Deputowany do Dumy Państwowej Jewgienij Rojzman przekazał na ten cel 4 tysiące dolarów, a także uratowany w czasie II wojny światowej zwój Tory, pochodzący z jednej ze zniszczonych lwowskich synagog. 7 kwietnia 2005 roku nastąpiło uroczyste otwarcie synagogi i centrum. Oprócz przedstawicieli gminy żydowskiej wzięli w nim udział także gubernator Eduard Rossel, mer Arkadij Czerniecki oraz naczelny rabin Rosji Bierł Łazar (Берл Лазар). Przedstawiciele wspólnoty żydowskiej zwrócili uwagę, że Jekaterynburg był ostatnim wielkim miastem, gdzie żydzi nie posiadali własnego pełnoprawnego obiektu kultu.
Architektura synagogi i działalność gminy żydowskiej.
W zamyśle architektów synagoga i centrum kulturowe miało odznaczać się nowoczesnością formy przy jednoczesnym zachowaniu skromności i religijnej powagi obiektu sakralnego. Użycie łuków i filarów nawiązywać miało do tradycyjnej architektury synagogalnej. Sala modlitw może pomieścić około 400 osób, a swym wyglądem nawiązywać ma do Muru Zachodniego. Barwy wykorzystane w projekcie to przede wszystkim błękit i biel, kolory wody i piasku. Nad wejściem umieszczono metalową konstrukcję uformowaną w kształt Gwiazdy Dawida. Centrum dysponuje także oddzielnymi, nowoczesnymi mykwami dla kobiet i mężczyzn. By zostały one wzniesione w sposób prawidłowy, konsultowano się ze specjalistami z Izraela. Budynek pełni nie tylko religijne funkcje synagogi, lecz jest przede wszystkim centrum kulturowym dla miejscowej gminy. Oprócz głównej sali modlitw znajduje się tu też sala sportowa, sale lekcyjne dla różnych programów edukacyjnych, sale audio-wizualne, pomieszczenia konferencyjno-biurowe, kuchnia przystosowana do przygotowywania koszernych potraw oraz jadalnia. Znajduje się tu także sala pamięci ofiar Holocaustu oraz pomieszczenie do rytualnych ablucji (mykwa). Działa tu też restauracja koszerna. Od września 2005 roku funkcjonuje biblioteka, w której zbiorach znajduje się przeszło 2 tysiące różnych pozycji. Zadbano także o pozostałości po dawnym cmentarzu i dokonano ponownego pochówku resztek szczątków zebranych z około 370 grobów. Centrum kulturowe zajmuje łączną powierzchnię 3 300 metrów kwadratowych, a sam budynek składa się z czterech pięter i piwnicy. Budynek znajduje się na terenie rejonu oktiabrskiego, przy ulicy Kujbyszewa 38a. W Jekaterynburgu działają dwie żydowskie szkoły "Or Awnier" (ros. Ор Авнер) i "Or Mienachiem" (ros. Ор Менахем), oddział fundacji dobroczynnej "Chiesied" (ros. Хесед), żydowskie centrum młodzieżowe, niedzielna szkoła artystyczna, amatorski teatr żydowski i chór "Chawierim" (ros. Хаверим).
Od 2012 roku wspólnota żydowska stara się o uzyskanie gruntów pod budowę nowego centrum kulturowego. Władze obwodu i miasta sprzyjają temu pomysłowi i planują przekazać gminie działkę nad rzeką Iset, w pobliżu wieży telekomunikacyjnej i cyrku. Pomysł ten wywołał w mieście kontrowersje, gdyż na tym terenie miało powstać Centrum Higieny i Epidemiologii dla obwodu swierdłowskiego. Działka ta wyceniana jest na kwotę około 60-70 milionów rubli, co wywołuje dodatkowe spory, gdyż gmina żydowska ma zalegać miastu już prawie 8 milionów rubli za nieopłacone czynsze. Sprawę dodatkowo komplikuje fakt, że mieszkańcom tego obszaru miasta obiecano stworzyć na tym terenie park sportowo-rekreacyjny. W czasie wyborów na mera Jekaterynburga we wrześniu 2013 roku na płocie synagogi pojawił się czerwony baner z napisem „Za Rojzmanem”.

</doc>
<doc id="3039501" url="https://pl.wikipedia.org/wiki?curid=3039501" title="KSB Wrocław">
KSB Wrocław

Klub Sportowy Barons Wrocław – baseballowy klub sportowy z Wrocławia, który w Ekstralidze baseballowej występował w sezonach 2010-2012 i od 2014 do chwili obecnej. 

</doc>
<doc id="3039503" url="https://pl.wikipedia.org/wiki?curid=3039503" title="Nikita Filippow">
Nikita Filippow

Nikita Filippow (ur. 7 października 1991 w Ałmaty) – kazachski lekkoatleta specjalizujący się w skoku o tyczce.
Zawodnik ma w swoim dorobku złoto i brąz mistrzostw Azji juniorów. W 2010 sięgnął po srebrny medal halowych mistrzostw Azji. Jedenasty zawodnik mistrzostw świata juniorów w 2010. Rok później zajął 4. miejsce na czempionacie Azji w Kobe. W 2012 startował na igrzyskach olimpijskich w Londynie, na których nie udało mu się awansować do finału. Brązowy medalista uniwersjady w Kazaniu (2013). W 2015 ponownie wystąpił na akademickim czempionacie, zdobywając złoty medal. Wielokrotny mistrz Kazachstanu.
Rekordy życiowe: stadion – 5,60 (14 maja 2012 oraz 15 czerwca 2013, Ałmaty); hala – 5,50 (5 lutego 2011, Karaganda).

</doc>
<doc id="3039505" url="https://pl.wikipedia.org/wiki?curid=3039505" title="Nikita Filippov">
Nikita Filippov



</doc>
<doc id="3039506" url="https://pl.wikipedia.org/wiki?curid=3039506" title="Hans Wassermann">
Hans Wassermann

Hans Wassermann (ur. 1 września 1953 w Kraftisried) – niemiecki żużlowiec.
Dwukrotny złoty medalista drużynowych mistrzostw RFN (1975, 1976).
Reprezentant RFN na arenie międzynarodowej. Dwukrotny finalista mistrzostw świata par (Manchester 1977 – brązowy medal, Chorzów 1978 – VI miejsce). Uczestnik eliminacji drużynowych oraz indywidualnych mistrzostw świata (najlepszy wynik: Praga 1978 – I miejsce w finale kontynentalnym; w finale światowym nie wystąpił).
Sukcesy odnosił również w wyścigach na długim torze. Trzykrotny finalista indywidualnych mistrzostw świata (Radgona 1975 – VII miejsce, Mariańskie Łaźnie 1976 – XIV miejsce, Aalborg 1977 – XIII miejsce). Dwukrotny zwycięzca turniejów o "Srebrny Kask" (1973, 1976).
W lidze brytyjskiej reprezentował barwy klubu Reading Racers (1977–1978).

</doc>
<doc id="3039507" url="https://pl.wikipedia.org/wiki?curid=3039507" title="Hans Wasserman">
Hans Wasserman



</doc>
<doc id="3039508" url="https://pl.wikipedia.org/wiki?curid=3039508" title="Gubernia twerska">
Gubernia twerska

Gubernia twerska () – jednostka administracyjna Imperium Rosyjskiego i RFSRR w centralnej Rosji, utworzona ukazem Katarzyny II w jako namiestnictwo twerskie, od 1796 ukazem Pawła I przekształcone w gubernię. Stolicą guberni był Twer. Zlikwidowana w 1929.
Gubernia była położona pomiędzy 55°54′ a 58°52′ szerokości geograficznej północnej i 31°54′ a 38°20′ długości geograficznej wschodniej. Graniczyła od północy z gubernią nowogrodzką, na wschodzie z gubernią jarosławską, na południowym wschodzie z gubernią włodzimierską, na południu z gubernią moskiewską i smoleńską, na zachodzie z gubernią pskowską.
Demografia.
Powierzchnia guberni wynosiła w 1897 – 64 686 km², ludność, według spisu powszechnego 1897 – 1 769 135 osób – Rosjan (92,8%) i Karelów (6,7%).
Gubernia w początkach XX wieku była podzielona na 12 ujezdów.
Ludność w ujezdach według deklarowanego języka ojczystego 1897.
Zlikwidowana postanowieniem Prezydium WCIK 14 stycznia 1929. 29 stycznia 1935 na terytorium historycznej guberni utworzono obwód kaliniński RFSRR, od 1990 – obwód twerski Federacji Rosyjskiej, o powierzchni 84 586 km².

</doc>
<doc id="3039509" url="https://pl.wikipedia.org/wiki?curid=3039509" title="World Series by Nissan Sezon 2003">
World Series by Nissan Sezon 2003

World Series by Nissan 2003 – szósty sezon w historii tej serii. Zmagania rozpoczęły się 30 marca 2003 roku na hiszpańskim torze Circuito del Jarama, natomiast zakończyły 30 listopada tego samego roku na tym samym torze. Mistrzem serii wśród kierowców został Francuz Franck Montagny, a wśród zespołów – hiszpańska ekipa Gabord Competición.
Lista startowa.
Źródło: "speedsport-magazine.com"
Kalendarz wyścigów.
Źródło: "speedsport-magazine.com"
Klasyfikacja kierowców.
Źródło: "speedsport-magazine.com"
Punktacja:
Uwagi:
Klasyfikacja zespołów.
Źródło: "speedsport-magazine.com"

</doc>
<doc id="3039511" url="https://pl.wikipedia.org/wiki?curid=3039511" title="Wufeng Changguan">
Wufeng Changguan

Wufeng Changguan (, pinyin "Wǔfēng Chángguān"; kor. 오봉상관 "Obong Sanggwan"; jap. "Gohō Jōkan"; wiet. "Ngũ Phong Thường Quan") – chiński mistrz chan ze szkoły hongzhou.
Życiorys.
Był uczniem mistrza chan Baizhanga Huaihaia. Żył i nauczał w Yuzhou.
Mistrz Wufeng występuje w gong’anach 70 i 71 w "Biyan lu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039513" url="https://pl.wikipedia.org/wiki?curid=3039513" title="Art Lund">
Art Lund

Art Lund (ur. 1 kwietnia 1915 w Salt Lake City, zm. 31 maja 1990) – amerykański piosenkarz śpiewający barytonem i aktor.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039516" url="https://pl.wikipedia.org/wiki?curid=3039516" title="Puchar Świata w kolarstwie torowym 2004">
Puchar Świata w kolarstwie torowym 2004

Puchar Świata w kolarstwie torowym w sezonie 2004 to 12. edycja tej imprezy. Organizowany przez UCI, obejmował cztery rundy: w stolicy Rosji - Moskwie w dniach 13-15 lutego 2004 roku, w Meksykańskim Aguascalientes w dniach 12-14 marca 2004 roku, w brytyjskim Manchesterze w dniach 9-11 kwietnia 2004 roku oraz w australijskim Sydney w dniach 14-16 maja 2004. Była to ostatnia edycja Pucharu Świata, w której zawody rozgrywano w systemie letnim.
Trofeum sprzed roku obroniła reprezentacja Niemiec.

</doc>
<doc id="3039519" url="https://pl.wikipedia.org/wiki?curid=3039519" title="Wybory parlamentarne w Rosyjskiej Federacyjnej Socjalistycznej Republice Radzieckiej w 1990 roku">
Wybory parlamentarne w Rosyjskiej Federacyjnej Socjalistycznej Republice Radzieckiej w 1990 roku

Wybory parlamentarne w Rosji w 1990 roku odbyły się 4 marca 1990 r. Były to pierwsze relatywnie wolne wybory parlamentarne w Rosji od 1917 roku.
1068 deputowanych do Zjazdu Deputowanych Ludowych Rosyjskiej Federacyjnej Socjalistycznej Republiki Radzieckiej (ros. "Съезд народных депутатов РСФСР") zostało wybranych na pięcioletnią kadencję. 86% z nich należało do Komunistycznej Partii Związku Radzieckiego (KPZR), pozostali byli kandydatami bezpartyjnymi.
Formalnie inne partie niż KPZR nie miały prawa do wystawiania swoich kandydatów w wyborach, jednak wybory były konkurencyjne, dzięki czemu ruch „Demokratyczna Rosja” (ros. "Демократическая Россия"), jednoczący wiele grup opozycyjnych, wprowadził do parlamentu swoich przedstawicieli.
Pierwsza sesja nowo wybranego parlamentu odbyła się 16 maja 1990 r.
Wśród wybranych posłów był m.in. Borys Jelcyn, który 29 maja 1990 r. został wybrany na przewodniczącego Rady Najwyższej RFSRR, pokonując w tych wyborach ówczesnego premiera Rosji Aleksandra Własowa, którego kandydaturę poparł Michaił Gorbaczow.
Wybory parlamentarne z 1990 roku były pierwszymi oraz jedynymi wolnymi wyborami do RFSRR. Ciało to zostało rozwiązane przez Borysa Jelcyna po krwawych zajściach w czasie rosyjskiego kryzysu konstytucyjnego w październiku 1993 roku. W grudniu tegoż roku zorganizowane zostały wybory parlamentarne do nowej izby niższej, Dumy Państwowej.

</doc>
<doc id="3039522" url="https://pl.wikipedia.org/wiki?curid=3039522" title="Akash">
Akash

Akash, dawniej AK-47, właściwie Adam Kubiak (ur. 1991 w Poznaniu) – polski raper.
Urodził się w Poznaniu; niemal całe życie jest związany z Warszawą, do której przeprowadził się w wieku 4 lat wraz z rodziną. Tam też obecnie mieszka.
Muzyk zadebiutował wydanym 14 września 2013 roku albumem pt. "Autopsja". Utrzymany w stylistyce hardcore rapu materiał wydała oficyna Proper Records w dystrybucji Fonografiki. Gościnnie w nagraniach wzięli udział m.in. Max, Jongmen i Hinol. Z kolei produkcji podjął się Francuz – MSB. Płyta uplasowała się na 19. miejscu listy najpopularniejszych albumów w Polsce (OLiS). W ramach promocji do pochodzących z albumu utworów „Nerwobóle”, „Ostrożności nigdy dosyć”, „Znów igrasz z losem”, "Gorillo in the Jungle" i „Dary” zostały zrealizowane teledyski.
10 lutego 2015 roku ukazał się drugi solowy album rapera pt. "Pierwszy dzień w piekle", wydany przez District Area w dystrybucji My Music. Za produkcję odpowiadają MSB i Patryk Kumór. Nagrania dotarły do 8. miejsca zestawienia OLiS. 18 listopada 2016 roku ukazał się trzeci solowy album rapera pt. "Czyściec", wydany District Area. 
8 maja 2020 roku wydał czwarty solowy album pt. "Źródło". 
8 listopada 2022 za pomocą mediów społecznościowych poinformował fanów o zmianie pseudonimu na "Akash". Dwa dni później nagrał utwór zatytułowany „Mowa rakshasas” (już pod nowym pseudonimem), tym samym rozpoczynając preorder nowej płyty "Moje melancholie". 

</doc>
<doc id="3039523" url="https://pl.wikipedia.org/wiki?curid=3039523" title="Dagomys">
Dagomys

Dagomys (ros. Дагомыс) – mikrorejon w rejonie łazarewskim w Soczi (Kraj Krasnodarski, Rosja). Stacja Kolei Północnokaukaskiej.
Położony na brzegu Morza Czarnego, przy ujściu Zachodniego i Wschodniego Dagomysu, 12 km (szosą) od centrum miasta Soczi (dworca morskiego). Ma ok. 30 tys. mieszkańców.
Historia.
Pierwotna rosyjska osada była znana pod nazwą Kubanskij post. Po zakończeniu w 1864 wojny kaukaskiej Rosja aktywnie przystąpiła do rozwoju czarnomorskiego wybrzeża Kaukazu. Proces ten zaczął się od osiedlenia na nowych ziemiach odchodzących ze służby żołnierzy Korpusu Kaukaskiego. W dolinach rzek Zachodni i Wschodni Dagomys były nadawane żołnierzom drugiej, trzeciej i czwartej roty 2. Kaukaskiego Batalionu Liniowego. W taki właśnie sposób zaczęli nazywać swoje osiedla – Wtoraja Rota, Trietja Rota, Czetwiortaja Rota. W l. 80. – 90. XIX wieku na te obszary przeniosła się masa migrantów z najróżniejszych zakątków imperium rosyjskiego.
Carskie posiadłości.
Pod koniec XIX wieku najcenniejsze ziemie w pobliżu morza zaczęli wykupywać carscy urzędnicy, ministrowie, wielcy posiadacze ziemscy i bankierzy. Wielką działkę przy ujściu Dagomysu do morza nabyła rodzina cara Mikołaja II. Tu zostało założone (w 1872) działające na użytek pałacu gospodarstwo – 2,5 tys. ha użytków i wielka ferma hodowlana. Dla pracujących tu chłopów zostało wybudowane niewielkie osiedle – przyszły Dagomys. Na początku XX wieku mieszkało w nim łącznie 300 osób. Zarządzał carskim gospodarstwem kniaź Uspienskij. Gospodarstwo było rentowne, w większości jego produkcja szła na rynek socziński, gdzie cieszyła się dużym popytem. Odpoczywający w Soczi przedstawiciele stołecznej szlachty poczytywali sobie za punkt honoru kupować produkty wyrosłe na carskich użytkach. Oczywiście, jakąś część wyrosłych tu warzyw i owoców przewożono do Pałacu Zimowego, na stół carski.
Ojczyzna rosyjskiej herbaty.
Na początku XX wieku Iow Antonowicz Koszman po raz pierwszy dowiódł, że herbatę można uprawiać także w rosyjskich subtropikach. Po rewolucji w Dagomysie został zorganizowany sowchoz. Potem na zboczach gór pojawiły się plantacje herbaty.
Sanatoria i uzdrowiska.
Kiedy w l. 30. XX w. na wybrzeżu zaczęła się dynamiczna budowa sanatoriów, w Dagomysie pojawił się fabryka mebli, produkująca meble dla nowych uzdrowisk. Jeszcze na początku l. 30. XX w. w Dagomysie działały dwie bazy turystyczne i kilka małych domów wypoczynkowych.
10 lutego 1961 Dagomys został włączony w skład miasta Soczi.
Ale prawdziwe kurortowe strony pojawiły się w historii osady w l. 70. XX w., kiedy budowniczowie jugosłowiańskiej firmy „Mawrowo” wybudowali tu dwa hotele, „Dagomys” i „Olimpijskij”. Ten kompleks hotelowy wiele lat był uważany za najbardziej komfortowe miejsce wypoczynku w kraju, tu odbywały się ważne sympozja, rozmowy i konferencje. Dokładnie w kompleksie hotelowym „Dagomys” w 1988 odbyło się posiedzenie 38. Konferencji Pugwash w Sprawie Nauki i Problemów Światowych, pozarządowej organizacji uczonych, postulujących zachowanie pokoju na całym świecie. Otwierał tę konferencję akademik Andriej Sacharow.
Kompleks uzdrowiskowy „Dagomys”.
23-piętrowy kompleks uzdrowiskowy o tej samej nazwie to jedna z wizytówek Dagomysu i Soczi. W 1896 miejsce to zostało wybrane na posesję cara Mikołaja II i jego dworu. W nim został założony doskonały park, znaczna część którego zachowała się do dziś. Główny budynek został wybudowany pośrodku parku w 1982. W tym czasie kompleks należał do WAO „Inturist” i obsługiwał przede wszystkim gości zagranicznych. W l. 90. XX w. infrastruktura popadła w ruinę, pokoje hotelowe świeciły pustkami.
Od 1994 „Dagomys” znajduje się pod zarządem Zarządu Spraw Prezydenta Federacji Rosyjskiej, a budynek pensjonatu „Olimpijskij-Dagomys” i przylegające do niego motel i restauracja, wcześniej znajdujące się w składzie i na terytorium kompleksu zostały własnością prywatną. Terytorium było przedmiotem sporu własnościowego, który, na rok 2005, ciągnął się kilka lat.
27-piętrowy kompleks może jednorazowo przyjąć do dwóch tysięcy wypoczywających, do dziesięciu imprez, w tym sympozja o liczebności do tysiąca osób, liczba personelu wynosi 1600 osób. Według prezesa kompleksu Konstantina Swiridowa, w planach „Dagomysu” jest rekonstrukcja na dużą skalę, otwarcie na terytorium pięciogwiazdkowego hotelu, położonego w bezpośredniej okolicy wyciągu krzesełkowego prowadzącego do plaży, budowa którego w 2010 idzie pełną parą. W czerwcu 2009 w kompeksie uzdrowiskowym „Dagomys” odbył się obóz studencki „Sławianskoje sodrużestwo”.

</doc>
<doc id="3039526" url="https://pl.wikipedia.org/wiki?curid=3039526" title="Maks Haneman">
Maks Haneman

Maks Haneman (również "Max Hannemann", "Hanneman") (ur. 11 maja 1882 w Łodzi, zginął przed 1944, prawdopodobnie w łódzkim getcie) – polski malarz pochodzenia żydowskiego.
Życiorys.
W 1907 rozpoczął studia w Akademii Sztuk Pięknych w Krakowie, był uczniem Leona Wyczółkowskiego i Teodora Axentowicza. Po roku przerwał naukę, aby powrócić na uczelnię w 1911, ponownie opuścił uczelnię w 1914. Od 1916 był studentem Szkoły Sztuk Pięknych w Warszawie, do krakowskiej Akademii powrócił w 1919 i ukończył ją otrzymując dyplom w 1920. Zadebiutował podczas zorganizowanej w Łodzi w 1921 Wystawie Sztuki Żydowskiej, jego obrazy były inspirowane podróżą do Palestyny i przedstawiały tematykę orientalną, żydowską i chrześcijańską. Był członkiem działającego w Warszawie Zrzeszenia Artystów Żydowskich „Muza”. Na początku lat 20. przeprowadził się do Zakopanego, gdzie prowadził sklep z pamiątkami, w którym sprzedawał również swoje obrazy inspirowane Tatrami i atmosferą kurortu. Był członkiem Stowarzyszenia Artystów Podhalańskich. Przeprowadzka nie wpłynęła na aktywność artystyczną, nadal tworzył i aktywnie uczestniczył w żydowskim życiu artystycznym Łodzi. Dwie duże wystawy jego twórczości odbyły się w łódzkiej Miejskiej Galerii Sztuki w 1924 i 1927. W 1925 odbył kolejną podróż do Palestyny i Egiptu, a po powrocie wystawiał w warszawskim Towarzystwie Zachęty Sztuk Pięknych, w 1927 we lwowskim Towarzystwie Przyjaciół Sztuk Pięknych, w 1928 w tymże Towarzystwie w Krakowie. W 1930 uczestniczył w międzynarodowej wystawie w Budapeszcie, po powrocie do Zakopanego w tym samym roku również wystawiał swoje prace, a kolejna wystawa miała tam miejsce w 1933. Duża wystawa twórczości Maksa Hanemana odbyła się w 1937 w łódzkiej loży Bnei Brith. Po wybuchu II wojny światowej został przez hitlerowców pozbawiony całego majątku i powrócił do Łodzi, gdzie znalazł się w getcie. Nie istnieją żadne informacje dotyczące śmierci Maksa Hanemana, prawdopodobnie zginął w getcie pomiędzy 1941 a 1944.
Twórczość.
Malował widoki tatrzańskie, sceny rodzajowe i portrety, a po odbywanych podróżach do Palestyny i Egiptu również sceny rodzajowe i weduty inspirowane napotkanymi widokami.
Dzieła Hanemana można zobaczyć w Żydowskim Instytucie Historycznym w Warszawie, w Muzeum Tatrzańskim im. dra Tytusa Chałubińskiego w Zakopanem oraz w licznych kolekcjach prywatnych.

</doc>
<doc id="3039528" url="https://pl.wikipedia.org/wiki?curid=3039528" title="Zbór Śląskiego Kościoła Ewangelickiego Augsburskiego Wyznania w Cierlicku">
Zbór Śląskiego Kościoła Ewangelickiego Augsburskiego Wyznania w Cierlicku

Zbór Śląskiego Kościoła Ewangelickiego Augsburskiego Wyznania w Cierlicku – zbór (parafia) luterańska w Cierlicku, należąca do senioratu cieszyńsko-hawierzowskiego Śląskiego Kościoła Ewangelickiego Augsburskiego Wyznania, w kraju morawsko-śląskim, w Czechach.
Uprzednio Cierlicko należało do zboru w Błędowicach. W 1862 otwarto kaplicę cmentarną. W 1950 roku miał się odbyć IV Regularny Synod a w związku z tym rozpoczęto przygotowania do podzielenia dotychczasowych zbyt dużych zborów i utworzenia nowych, w tym zboru w Cierlicku. Początkowo nabożeństwa odprawiano w budynku polskiej szkoły, do czasu budowy zapory wodnej na Stonawce, a pierwszym pastorem został Karol Teper. W 1957 przeniesiono się do zakupionego domu prywatnego, obecnego probostwa. 10 lipca 1966 postawiono kamień węgielny pod budowę kościoła, otwartego i poświęconego 3 września 1967. W 1997 do budynku dostawiono wieżę.

</doc>
<doc id="3039531" url="https://pl.wikipedia.org/wiki?curid=3039531" title="Uniż">
Uniż

Uniż (ukr. Уніж) – wieś na Ukrainie w obwodzie iwanofrankiwskim rejonu horodeńskiego, nad Dniestrem.
W latach 1884–1887 wieś wchodziła w skład powiatu buczackiego.

</doc>
<doc id="3039533" url="https://pl.wikipedia.org/wiki?curid=3039533" title="Gubernia petersburska">
Gubernia petersburska



</doc>
<doc id="3039535" url="https://pl.wikipedia.org/wiki?curid=3039535" title="Okno (obwód iwanofrankiwski)">
Okno (obwód iwanofrankiwski)

Okno (ukr. Вікно) – wieś na Ukrainie, w rejonie horodeńskim obwodu iwanofrankiwskiego.
Znajduje się tu przystanek kolejowy Okno, położony na linii Kołomyja – Stefaneszty.

</doc>
<doc id="3039538" url="https://pl.wikipedia.org/wiki?curid=3039538" title="Zbór Śląskiego Kościoła Ewangelickiego Augsburskiego Wyznania w Olbrachcicach">
Zbór Śląskiego Kościoła Ewangelickiego Augsburskiego Wyznania w Olbrachcicach

Zbór parafialny Śląskiego Kościoła Ewangelickiego Augsburskiego Wyznania w Olbrachcicach (cz. "Farní sbor Slezské církve evangelické augsburského vyznání v Albrechticích") – zbór (parafia) luterańska w Olbrachcicach, należąca do senioratu cieszyńsko-hawierzowskiego Śląskiego Kościoła Ewangelickiego Augsburskiego Wyznania, w kraju morawsko-śląskim, w Czechach.
W 1860 powstała tu szkolna gmina, a dwa lata później ukończono budowę szkoły ewangelickiej, w której z czasem zaczęto odprawiać nabożeństwa czyniąc ją stacją kaznodziejską. W 1910 wybudowano kaplicę cmentarną. W latach 1946-1948 wybudowano kościół. W 1950 roku miał się odbyć IV Regularny Synod a w związku z tym rozpoczęto przygotowania do podzielenia dotychczasowych zbyt dużych zborów i utworzenia nowych, w tym zboru w Olbrachcicach. Pierwszym pastorem został Pavel Roman (do 1979). Zastąpił go Stanisław Piętak, późniejszy biskup Kościoła. W trakcie jego służby wybudowano probostwo i powiększono salę zborową, poświęcone w 1989. Trzecim i obecnym pastorem od 1992 jest Libor Šikula.

</doc>
<doc id="3039540" url="https://pl.wikipedia.org/wiki?curid=3039540" title="Góra Wrangla">
Góra Wrangla

Góra Wrangla () – rozległy wulkan tarczowy położony na terenie Parku Narodowego Wrangla-Świętego Eliasza w południowo-wschodniej Alasce w Stanach Zjednoczonych. Wznosi się on na ponad 3700 m ponad dolinę Rzeki Miedzianej, na południowy zachód od niej. Jego objętość wynosi 920 km3, czyniąc go ponad dwukrotnie masywniejszym niż położony na terenie Kalifornii stratowulkan Mount Shasta. Stanowi ona część pola wulkanicznego Wrangla, które rozciąga się na długości ponad 250 km na obszarze południowo-wschodniej Alaski oraz wkracza na terytorium kanadyjskiego Jukonu. Historia aktywności wulkanicznej na tym terenie sięga plejstocenu i trwa do dziś.
Opis.
Współczesna Góra Wrangla wznosi się na pozostałościach wcześniejszego (środkowy plejstocen) wulkanu. Historia aktywności sięga od 750 tys. lat wstecz do erupcji freatycznej z roku 1884. Wulkan zwieńczony jest rozległą, pokrytą lodem kalderą o średnicy 4 na 6 km. Bardziej prawdopodobne jest to, że utworzyła się ona w wyniku zapadnięcia się wierzchołka niż to, że powstała ona w wyniku dużej erupcji eksplozywnej. Sama kaldera otoczona jest natomiast trzema mniejszymi kraterami, w których występuje aktywność fumaroliczna objawiająca się pióropuszami pary, niekiedy widocznymi z daleka. Główny wierzchołek góry znajduje się po północnej stronie kaldery i wznosi na 4317 m n.p.m., zaś zachodni wierzchołek na 4271 m. Bardzo duży stożek żużlowy o nazwie Mount Zanetti (3965 m n.p.m.) wznosi się na blisko 300 m ponad północno-zachodnim zboczem góry, a niektóre z wypływów lawy miały tu swój początek. 
Góra Wrangla jest nietypowa ponieważ pomimo faktu bycia wulkanem tarczowym zbudowana jest głównie z andezytu a nie tak jak większość wulkanów tarczowych na świecie z bazaltu. Kilka innych wulkanów powstałych na obszarze Pola Wulkanicznego Wrangla również ma taką budowę. Andezyt jest skałą wulkaniczną znajdowaną głównie w stratowulkanach. Sposób, w jaki Góra Wrangla stała się wulkanem tarczowym, jest słabo poznany.
Góra Wrangla jest prawie w całości pokryta lodowcami. Największym z nich jest lodowiec Nabesna, z którego wypływa rzeka Nabesna. Innymi lodowcami są m.in.: lodowiec Cheshina, lodowiec Chetaslina, lodowiec Chichokna, lodowiec Dadina oraz lodowiec Copper.
Nazwa.
Góra Wrangla została nazwana na cześć rosyjskiego admirała Ferdinanda von Wrangla, dyrektora Kompanii Rosyjsko-Amerykańskiej w latach 1830–1836. Miejscowe plemię Ahtna, posługujące się językiem z grupy atapaskańskich, nazywa wulkan K’ełt’aeni („ten, który włada pogodą”) lub, jeśli jest aktywny, K’ełedi („ten, który dymi”). Na niektórych mapach sprzed roku 1900 góra figuruje jako Mount Tillman.
Aktywność wulkaniczna.
Góra Wrangla jest jedynym wulkanem na Polu Wulkanicznym Wrangla, którego erupcje są historycznie udokumentowane, głównie w postaci niewielkich eksplozji pary i popiołu. Doniesienia o jego aktywności są znane z roku 1784 oraz lat 1884–1885. Erupcje z 1784 oraz inna, która miała mieć miejsce w roku 1760 są kwestionowane. Erupcja z 1884–1885 została odnotowana przez miejscowego poszukiwacza Jona Bremnera. Doniesienia z 1890 mówią o widocznej łunie Góra ta także, okazjonalnie, emitowała popiół, który był widoczny na zaśnieżonym szczycie. Większość góry powstała w wyniku dużych wylewów lawy, które miały miejsce od 600 do 200 tys. lat temu. Uważa się, że kaldera znajdująca się na szczycie góry zapadła się w przeciągu ostatnich 200 tys. lat, być może 50 tys. lat temu. Z kolei Mount Zanetti ma około 25 tys. lat.
Ilość geotermalnego ciepła emitowana przez górę rosła od lat 50' do 80' XX wieku, zwiększając prawdopodobieństwo przyszłej erupcji. Gęstość strumienia ciepła była wystarczająca by stopić lód wokół kraterów i stworzyć jaskinie lodowe oraz małe jeziorka w północnym kraterze. Do 1986 roku stopiło się ok. 100 milionów m3 lodu. Od tego czasu strumień ciepła maleje i lód odkłada się powtórnie.

</doc>
<doc id="3039542" url="https://pl.wikipedia.org/wiki?curid=3039542" title="Ravenswood (serial telewizyjny)">
Ravenswood (serial telewizyjny)

Ravenswood – amerykański serial telewizyjny z gatunku thriller, wyprodukowany przez ABC Family. Twórcami serialu są I. Marlene King, Oliver Goldstick oraz Joseph Dougherty. "Ravenswood" jest spin-offem serialu "Słodkie kłamstewka". Miał swoją premierę 22 października 2013 roku. 15 lutego 2014 roku stacja ABC Family oficjalnie anulowała serial.
Fabuła.
Akcja serialu toczy się w fikcyjnym mieście Ravenswood, leżącym niedaleko Rosewood. Głównymi bohaterami serialu jest piątka nieznanych sobie ludzi, których połączy dziwne wydarzenie. Teraz będą musieli wspólnie walczyć z klątwą, która nawiedza ich miasto.

</doc>
<doc id="3039543" url="https://pl.wikipedia.org/wiki?curid=3039543" title="John Lupton">
John Lupton

John Lupton (ur. 23 sierpnia 1928 w Highland Park, w Illinois, zm. 3 listopada 1993 w Los Angeles) – amerykański aktor filmowy i telewizyjny. Posiada swoją gwiazdę na Hollywoodzkiej Alei Gwiazd.

</doc>
<doc id="3039544" url="https://pl.wikipedia.org/wiki?curid=3039544" title="Gubernia nowogrodzka">
Gubernia nowogrodzka

Gubernia nowogrodzka () – jednostka administracyjna Imperium Rosyjskiego i RFSRR w centralnej Rosji, utworzona w 1727. Stolicą guberni był Nowogród Wielki. Zlikwidowana w 1927.
Gubernia była położona pomiędzy 57°20′ a 61°12′ szerokości geograficznej północnej. Graniczyła od północy z gubernią sankt-petersburską i ołoniecką, na wschodzie z gubernią wołogodzką i jarosławską, na południu z gubernią twerską i pskowską, na zachodzie z pskowską i sankt-petersburską.
Powierzchnia guberni wynosiła w 1897 – 122 345,6 km². W początkach XX wieku była podzielona na 11 ujezdów.
Demografia.
Ludność, według spisu powszechnego 1897 – 1 367 022 osób – Rosjan (96,8%), Łotyszów, Wepsów i Karelów.
Ludność według narodowości w ujezdach 1897.
Zlikwidowana 1 sierpnia 1927, weszła w skład obwodu leningradzkiego RFSRR. Od 5 lipca 1944 na terytorium historycznej guberni istnieje obwód nowogrodzki RFSRR, obecnie Federacji Rosyjskiej, o powierzchni 54 501 km².

</doc>
<doc id="3039545" url="https://pl.wikipedia.org/wiki?curid=3039545" title="Fiszt (schronisko)">
Fiszt (schronisko)

Fiszt (ros. "Фишт") – schronisko turystyczne i baza namiotowa, położone na terytorium Rezerwatu Kaukaskiego, na trasie Wszechzwiązkowego Szlaku Turystycznego nr 30 między Przełęczą Ormiańską i Biełorieczeńską ("Армянский и Белореченский перевал" – Armianskij i Biełorieczenskij pieriewał).
Polana, na której jest położone schroinisko jest bardzo malownicza, przepływa przez nią rzeka Biełaja, a na północno-zachodniej stronie położone są szczyty Masywu Fiszt-Oszteńskiego. Schronisko zawiera domki dla turystów i miejsca do rozbijania obozów namiotowych. Postoje turystów w innych miejscach rezerwatu są zabronione. Na terenie schroniska wybudowane są miejsca dla ognisk, natryski, bufet. Śmieci zostawione przez turystów są wywożone z terytorium schroniska helikopterem.
Niektórzy turyści zostają tu na kilka dni, żeby zobaczyć lodowce Małego i Wielkiego Fiszta i wejść na góry Fiszt i Oszten.

</doc>
<doc id="3039548" url="https://pl.wikipedia.org/wiki?curid=3039548" title="Aubrey Dollar">
Aubrey Dollar

Aubrey Dollar (ur. 23 września 1980 w Raleigh) – amerykańska aktorka.
Życiorys.
Pochodzi z aktorskiej rodziny. Jest córką Terri Dollar i starszą siostrą Caroline Dollar. Jej matka jest pedagogiem teatralnym. Prowadzi w Karolinie Północnej zajęcia teatralne i agencję dla uzdolnionych artystycznie dzieci. Aubrey Dollar uczęszczała do Needham Bryant Broughton High School, a następnie na Boston University i do Amherst College.
Zadebiutowała jako aktorka dziecięca w 1992 roku, niewielką, drugoplanową rolą w horrorze "". W 1995 roku wystąpiła jako Idabell Thompkins w filmowej adaptacji powieści "Other Voices, Other Rooms", której reżyserem był Lord Wielki Szambelan Anglii, David Rocksavage. Później związana pracą aktorską głównie z produkcjami telewizyjnymi powstającymi dla największych amerykańskich stacji. W latach 2001–2004 grała w operze mydlanej "Guiding Light". W 2003 roku za rolę Mariny Cooper została nominowana do nagrody Soap Opera Digest Awards. Występowała w stałej obsadzie seriali telewizyjnych "Jezioro marzeń", "Miasteczko Point Pleasant" oraz "Kobiecy Klub Zbrodni".
Pojawiła się jako aktorka drugoplanowa w kilku hollywoodzkich produkcjach filmowych ("Pieskie szczęście", "Serce nie sługa", "W rytmie hip-hopu 2"). Występuje również w filmach amerykańskiego kina niezależnego ("Backseat", "Drobna niedogodność", "Uciekająca dziewczyna"). 
Jako aktorka teatralna od 2003 roku związana z Nowym Jorkiem. Występuje na scenach teatrów Off-Broadway.
Życie prywatne.
W latach 2008–2011 spotykała się z aktorem Johnem Gallagherem Jr.

</doc>
<doc id="3039549" url="https://pl.wikipedia.org/wiki?curid=3039549" title="Giuseppe Bofondi">
Giuseppe Bofondi

Giuseppe Bofondi (ur. 24 października 1795 w Forlì, zm. 2 grudnia 1867 w Rzymie) – włoski kardynał.
Życiorys.
Był synem Antonia Bofondi i markizy Romagnoli. Początkowo pobierał nauki w domu, a następnie studiował w Rawennie i na Uniwersytecie Bolońskim, gdzie w 1817 uzyskał doktorat utroque iure. Po przyjęciu święceń kapłańskich został audytorem Roty Rzymskiej w 1822, a 24 stycznia 1842 jej dziekanem.
21 grudnia 1846 został kreowany kardynałem in pectore. Jego nominacja została ogłoszona 11 czerwca 1847 i nadano mu diakonię San Cesareo in Palatio. W następnych dwóch latach był legatem w Ferrarze i Rawennie. Od 1 lutego do 10 marca 1848 pełnił rolę sekretarza stanu, natomiast od 11 lipca 1850 do śmierci był prefektem Kongregacji ds. Spisu Ludności.

</doc>
<doc id="3039551" url="https://pl.wikipedia.org/wiki?curid=3039551" title="W-7">
W-7

W-7 – mały, eksperymentalny śmigłowiec opracowany w latach 50. XX wieku w biurze konstrukcyjnym Mila. Zbudowano tylko jeden prototyp.
Historia.
W połowie lat 50. XX wieku w biurze konstrukcyjnym Mila rozpoczęto prace nad pierwszym śmigłowcem z napędem odrzutowym. Zanim rozpoczęto prace nad dużym śmigłowcem transportowym, zdecydowano zbudować mały, czteroosobowy eksperymentalny śmigłowiec, tak aby zyskać niezbędne doświadczenie. Zainteresowano tym pomysłem władze i na przełomie lat 1956-1957 rozpoczęto budowę maszyny. Jako napęd wybrano dwa turboodrzutowe silniki Iwczenko AI-7. Umiejscowiono je na końcach łopat wirnika nośnego. Prototyp skompletowano w roku 1959 i rozpoczęto badania. Trwały one do połowy lat 60. XX wieku. W ich wyniku okazało się, że takie umiejscowienie napędu sprawia wiele trudności, np. pojawiają się duże wibracje. Z uwagi na te trudności zarzucono prace nad śmigłowcem W-7.

</doc>
<doc id="3039553" url="https://pl.wikipedia.org/wiki?curid=3039553" title="Andriej Szudniew">
Andriej Szudniew

Andriej Michajłowicz Szudniew (ros. Андрей Михайлович Шуднев) – rosyjski brydżysta, World International Master (WBF).
Andriej Szudniew był:

</doc>
<doc id="3039554" url="https://pl.wikipedia.org/wiki?curid=3039554" title="Andrey Shudnev">
Andrey Shudnev



</doc>
<doc id="3039555" url="https://pl.wikipedia.org/wiki?curid=3039555" title="Mia100 kamienic">
Mia100 kamienic

Mia100 kamienic – projekt Urzędu Miasta Łodzi, realizowany od 2011 roku, polegający na remoncie zaniedbanych budynków w mieście. Bliźniaczą inicjatywą miasta jest „Mia100 szkół”.
Cel projektu.
Program „Mia100 kamienic” z założenia poprawia warunki bytowe mieszkańców nieruchomości dzięki wykonaniu termomodernizacji, wymianie lub wzmocnieniu stropów, likwidacji wspólnych toalet zlokalizowanych poza lokalem, a często poza budynkiem, remontowi elewacji, prześwitów bramowych i klatek schodowych, pracom konserwatorskim wewnątrz budynków wpisanych do ewidencji i rejestru zabytków, przyłączeniu do sieci ciepła systemowego, modernizacji instalacji wod.-kan. i elektrycznej, zagospodarowaniu przestrzeni publicznej w nieruchomościach – nowa nawierzchnia podwórzy, organizacja zieleni w nieruchomościach. Prace są finansowane całkowicie przez Łódź i podejmowane w budynkach, które całkowicie należą do UMŁ.
W remontowanych w ramach programu „Mia100 kamienic” nieruchomościach likwiduje się mieszkania socjalne umieszczając je poza strefą wielkomiejską. Program zakłada również zmianę układu funkcjonalnego mieszkań oraz poprawę stanu technicznego budynków, a także poprawę wizerunku miasta poprzez zwiększenie liczby wyremontowanych kompleksowo nieruchomości w strefie wielkomiejskiej Łodzi.
Efekty i zamiary.
Do września 2013 roku prace realizowano i zakończono w 78 nieruchomościach (około 200 budynków), wydając około 56 milionów złotych. Do końca 2014 roku planowano powiększyć tę liczbę do 116. Władze miasta planują również wykorzystanie funduszy UE do finansowania projektu. Z powodu szybkiego tempa prac i przekroczenia liczby zamierzonych remontów, projekt może zmienić nazwę na „Miasto kamienic”.

</doc>
<doc id="3039556" url="https://pl.wikipedia.org/wiki?curid=3039556" title="Filippo Casoni">
Filippo Casoni

Filippo Casoni (ur. 6 marca 1733 w Sarzanie, zm. 9 października 1811 w Rzymie) – włoski kardynał.
Życiorys.
Był synem hrabiego Leonardo Casoniego i Maddaleny Promontorio. Studiował na Sapienzy, gdzie 2 stycznia 1767 uzyskał stopień doktora utroque iure. Trzy tygodnie później został referendarzem Najwyższego Trybunału Sygnatury Apostolskiej. W latach 1785-1790 był wicelegatem w Awinionie i Venaissin. Następnie został zmuszony opuścić Francję i powrócić do Rzymu, lecz został ponownie wicelegatem w Nicei i honorowym protonotariuszem apostolskim.
21 lutego 1794 został wybrany arcybiskupem tytularnym Perge, a 4 maja przyjął sakrę. W tym samym roku mianowano go także nuncjuszem w Hiszpanii, którym pozostał do 1801. 23 lutego 1801 został kreowany kardynałem prezbiterem i otrzymał kościół tytularny S. Mariae Angelorum in Thermis. W czerwcu 1806 został sekretarzem stanu i pozostał nim do lutego 1808. Od 1807 przez roczną kadencję był także kamerlingiem Kolegium Kardynałów.

</doc>
<doc id="3039558" url="https://pl.wikipedia.org/wiki?curid=3039558" title="Adolphe Guillaumat">
Adolphe Guillaumat

Marie Louis Adolphe Guillaumat (ur. 4 stycznia 1863 w Bourgneuf, zm. 18 maja 1940 w Nantes) – francuski wojskowy, weteran I wojny światowej.
Był synem kapitana piechoty Louisa Guillaumata i Marie-Noémie Fleury.

</doc>
<doc id="3039561" url="https://pl.wikipedia.org/wiki?curid=3039561" title="Krajowa lista wyborcza (1989)">
Krajowa lista wyborcza (1989)

Krajowa lista wyborcza (potocznie lista krajowa) – lista ogólnopolska obejmująca 35 kandydatów do Sejmu Polskiej Rzeczypospolitej Ludowej X kadencji w pierwszej turze wyborów parlamentarnych w 1989. Znaleźli się na niej przedstawiciele najwyższych władz państwowych i partyjnych związani z Polską Zjednoczoną Partią Robotniczą oraz ugrupowaniami satelickimi i kontrolowanymi przez PZPR organizacjami społecznymi. W głosowaniu z 4 czerwca 1989 zaledwie dwóch spośród nich uzyskało mandaty poselskie. Porażkę pozostałych (w tym urzędującego premiera Mieczysława Rakowskiego, członków Biura Politycznego KC PZPR, ministrów Czesława Kiszczaka i Floriana Siwickiego, liderów SD i ZSL), w wyniku której większość przywódców obozu rządzącego znalazła się poza parlamentem, powszechnie uznano za prestiżową klęskę obozu władzy.
Powstanie listy krajowej.
Ustalenia Okrągłego Stołu pomiędzy rządzącymi komunistami i solidarnościową opozycją przewidywały częściowo wolne wybory do Sejmu PRL – 65% mandatów miało przypaść sygnatariuszom Patriotycznego Ruchu Odrodzenia Narodowego (przedstawicielom Polskiej Zjednoczonej Partii Robotniczej, Zjednoczonego Stronnictwa Ludowego, Stronnictwa Demokratycznego, Stowarzyszenia „Pax”, Unii Chrześcijańsko-Społecznej i Polskiego Związku Katolicko-Społecznego), zaś o pozostałe 35% mogli ubiegać się kandydaci bezpartyjni. 10% spośród 460 posłów miało zostać wyłonionych z listy krajowej, która w zamierzeniu miała przede wszystkim służyć bezproblemowemu uzyskaniu mandatów sejmowych przez przywódców partyjnych. Liderom „Solidarności” zaproponowano obsadzenie w jej ramach jedenastu miejsc, na co przedstawiciele opozycji nie wyrazili zgody, uznając to za podstępną próbę zatarcia przez PZPR różnicy między stronami rządową i solidarnościową.
7 kwietnia 1989 Sejm, w ramach realizacji ustaleń Okrągłego Stołu, przyjął nową ordynację wyborczą. Ustawa przewidziała, że z krajowej listy wyborczej obsadzonych zostanie nie więcej niż 10% mandatów, Rada Państwa stosownie do powierzonych jej kompetencji liczbę tak wybieranych posłów ustaliła na 35. Prawo do zgłaszania krajowej listy wyborczej ordynacja wyborcza przyznawała wyłącznie porozumieniu naczelnych władz PZPR, ZSL, SD, „Pax”, UChS, PZKS i PRON. Miała ona zawierać tylu ułożonych w porządku alfabetycznym kandydatów, ile dla całej listy przewidziano mandatów. Posłami mieli zostać ci kandydaci, którzy otrzymali więcej niż połowę głosów ważnych. Głosowanie „za” danym kandydatem następowało poprzez nieskreślenie jego nazwiska na liście krajowej – tym samym niedokonanie żadnych oznaczeń na wydanej wyborcy odrębnej karcie do głosowania z tymi kandydatami oznaczało automatyczne zagłosowanie za wszystkimi umieszczonymi na niej osobami. Ordynacja wyborcza nie zawierała natomiast żadnych przepisów przewidujących dalsze postępowanie w przypadku, gdyby część tych miejsc nie została obsadzona w pierwszej turze głosowania – ekipa Wojciecha Jaruzelskiego zupełnie nie przewidziała możliwości upadku listy krajowej.
Krajową listę wyborczą Państwowa Komisja Wyborcza ogłosiła 12 maja 1989. Kandydatów zaprezentowano jako przedstawicieli szerokiego spektrum różnych grup politycznych, społecznych, kulturalnych, samorządowych i naukowych. Faktycznie wszyscy pretendenci ściśle reprezentowali ugrupowania obozu rządzącego. Przykładowo były I sekretarz KC PZPR Stanisław Kania był przedstawiany jako działacz samorządowy, a zastępca przewodniczącego Rady Państwa i były wicepremier Kazimierz Barcikowski jako reprezentant środowisk spółdzielczych.
I sekretarz KC PZPR i przewodniczący Rady Państwa Wojciech Jaruzelski nie znalazł się wśród kandydatów – po wyborach miał on bowiem objąć nowo utworzony urząd Prezydenta PRL. Na liście umieszczono natomiast pozostałych przywódców partii komunistycznej, liderów ZSL i SD, przewodniczących koncesjonowanych organizacji chrześcijańskich, kobiecych, związkowych, a także kilku wspierających obóz rządzący profesorów i artystów.
Kampania wyborcza i głosowanie.
Komitet Obywatelski „Solidarność” nie prowadził oficjalnej kampanii wyborczej przeciwko kandydatom władzy. Głosowanie przeciwko nim, a zwłaszcza przeciwko liście krajowej, zaczęto jednak traktować jako wotum nieufności wobec przywódców PRL. Na ulicach pojawiały się ulotki i afisze zawierające instrukcję oddania głosu przeciwko działaczom koalicji. W radiowym Studiu Solidarność informacje takie podawał Bohdan Tomaszewski. Dokładną instrukcję w telewizyjnym Studiu Solidarność przedstawiał natomiast Jacek Fedorowicz, wskazując w szczególności na konieczność wykreślania każdego nazwiska osobno zamiast dokonywania jednego skreślenia znakiem „X” (kwestia dopuszczalności skreślenia całej listy jednym przekreśleniem budziła wątpliwości). 15 maja 1989 solidarnościowa „Gazeta Wyborcza” wskazała na potencjalne korzyści wynikające z porażki kandydatów listy krajowej. Autor artykułu "Zyskać więcej" zauważał, że przy nieobsadzeniu tych mandatów liczba posłów bezpartyjnych (obywatelskich) mogłaby być proporcjonalnie większa.
W związku z takimi działaniami strona rządowa zaczęła krytykować kampanię opozycji, zarzucając jej wprost nawoływanie do skreślania kandydatów władzy, zwłaszcza zaś z listy krajowej. Kwestia ta została bezpośrednio poruszona na posiedzeniu Komisji Porozumiewawczej (z 19 maja 1989).
W głosowaniu z 4 czerwca 1989 tylko dwóch z 35 kandydatów nieznacznie przekroczyło próg 50% głosów ważnych i uzyskało mandaty. Byli to profesorowie Mikołaj Kozakiewicz (ZSL, 50,85%, tj. 8,671 miliona głosów) i Adam Zieliński (PZPR, 50,66%, tj. 8,639 miliona głosów). Pozostałe osoby otrzymywały od 40,03 do 49,98% głosów, najgorszy rezultat (38,76% głosów) uzyskał Kazimierz Barcikowski. Wybór dwóch przedstawicieli czasem tłumaczono (np. Anatol Lawina) określonym umiejscowieniem ich nazwisk na liście wyborczej i niedokładnymi skreśleniami dokonywanymi przez wyborców.
Rozwiązanie problemu nieobsadzonych mandatów.
Wybory z 4 czerwca 1989 przyniosły zdecydowane zwycięstwo opozycji solidarnościowej, która już w pierwszej turze uzyskała 160 z 161 mandatów przeznaczonych dla kandydatów bezpartyjnych w Sejmie, podczas gdy koalicja rządowa wprowadziła wówczas zaledwie 3 osoby na 264 miejsca (były one zresztą nieoficjalnie wspierane przez „Solidarność”). Upadek krajowej listy wyborczej został uznany za najbardziej dotkliwą i prestiżową klęskę obozu rządzącego – w jej wyniku poza parlamentem znalazła się większość przywódców komunistycznego obozu rządzącego.
8 czerwca 1989 zorganizowano kolejne spotkanie Komisji Porozumiewawczej, w trakcie którego Czesław Kiszczak zaatakował Lecha Wałęsę za kampanię nawoływania do skreślania niesolidarnościowych kandydatów, co strona rządowa traktowała jako łamanie uzgodnień Okrągłego Stołu. Pojawiła się wówczas propozycja unieważnienia głosowania na krajową listę wyborczą i powtórnego głosowania na nią w drugiej turze. Przeciwko takiemu rozwiązaniu zaoponował wówczas Adam Michnik. Ostatecznie uzgodniono, iż strona rządowa zwróci się do Rady Państwa o prawne umożliwienie obsadzenia pozostałych 33 mandatów. 12 czerwca 1989 organ ten wydał dekret nowelizujący ordynację wyborczą oraz uchwałę, mocą którego rozdzielił te miejsca pomiędzy dotychczasowe okręgi wyborcze (tworząc nowe mandaty numerowane od 426 do 458) i rozdzielając je wyłącznie pomiędzy koalicjantów współtworzących PRON. Rozwiązanie to budziło kontrowersje, jako że doszło do zmiany zasad wyborów w trakcie ich trwania, a tym samym powodowało niezadowolenie części działaczy „Solidarności”. Zwolennicy kompromisu wskazywali na potrzebę okazania drugiej stronie dobrej woli i zamiaru pozostania opozycją. Wysunięto również argument, że taką postawą odbiera się komunistom pretekst do unieważnienia wyborów.
Dodatkowe 33 mandaty obsadzono w drugiej turze głosowania z 18 czerwca 1989. Żaden z 33 kandydatów, którzy przegrali w pierwszej turze, nie zdecydował się wówczas na ponowny start.
Skład listy krajowej i wyniki głosowania.
"Pogrubieniem wyróżniono imiona i nazwiska kandydatów wybranych do Sejmu".

</doc>
<doc id="3039562" url="https://pl.wikipedia.org/wiki?curid=3039562" title="Chadżochskaja tiesnina">
Chadżochskaja tiesnina

Chadżochskaja tiesnina (ros. Хаджохская теснина), Kamiennomostskij kanion (ros. Каменномостский каньон) – wąwóz, część przełomu rzeki Biełej na pn.-zach. przedpolu Kaukazu. Położony jest na południowo-zachodnim skraju osiedla Kamiennomostskij w autonomicznej republice Adygeja (południowe rejony europejskiej części Federacji Rosyjskiej). Długość wąwozu wynosi 400 m. Jest w nim urządzony szlak turystyczny.
Szlak jest wyposażony w dróżki, drabinki, balustradami. Most samochodowy przez kanion dzieli szlak na dwie części. W dolnej części jest urządzona woliera, w której jest trzymany dorosły niedźwiedź.
Przy zbliżaniu się do wąwozu drogą, wiodącą na lewy brzeg rzeki Biełej, nie widać doliny rzecznej. Tylko przy podejściu do mostu zaczyna być widoczna przepaść szerokości 6-7 m i głębokości 35. Wyrwawszy się z wąwozu rzeka spowalnia swój bieg, rozszerzając się do 50 - 60 m.
Wąwóz powstał w ten sposób, że spękany wapień w kontakcie z wodą, poddał się powolnemu rozpuszczaniu i wypłukiwaniu. Dzięki wryciu się rzeki w głąb i wszerz, podniesieniu gór w toku dziesiątek tysiącleci, dolina przybrała współczesny kształt.
Od 1979 kanion jest pomnikiem przyrody miejscowego znaczenia. Szlak jest włączony do marszruty grup przechodzących Wszechzwiązkowy Szlak Turystyczny nr 30.

</doc>
<doc id="3039563" url="https://pl.wikipedia.org/wiki?curid=3039563" title="Sznurowadła">
Sznurowadła



</doc>
<doc id="3039564" url="https://pl.wikipedia.org/wiki?curid=3039564" title="Wujiu Youxuan">
Wujiu Youxuan

Wujiu Youxuan (jap. "Ukyū Yūgen") – chiński mistrz chan ze szkoły hongzhou.
Życiorys.
Był uczniem i spadkobiercą Dharmy mistrza chan Mazu Daoyi. Niewiele wiadomo o jego życiu. Jego nauczanie miało surowy charakter, typowy zapewne dla spadkobierców Mazu. Stosował gwałtowne i agresywne metody.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039569" url="https://pl.wikipedia.org/wiki?curid=3039569" title="Piasek pustyni (syntetyk)">
Piasek pustyni (syntetyk)



</doc>
<doc id="3039570" url="https://pl.wikipedia.org/wiki?curid=3039570" title="Franciszek Ksawery Horodyński">
Franciszek Ksawery Horodyński

Franciszek Ksawery Horodyński (ur. 1806, zm. 2 lipca 1863 pod Radziwiłłowem) – polski ziemianin, pułkownik wojsk polskich, uczestnik powstania listopadowego, powstania węgierskiego i powstania styczniowego.
Życiorys.
Franciszek Ksawery Horodyński urodził się w 1806 roku w Perespie w cyrkule zamojskim, w rodzinie ziemiańskiej jako syn Jędrzeja Horodyńskiego.
Ukończył szkołę powszechną i gimnazjum w Lublinie. Następnie wstąpił do szkoły podchorążych, na której ukończył wydział inżynierski. Po zakończeniu edukacji otrzymał przydział do korpusu saperów w stopniu porucznika. Podczas powstania listopadowego walczył jako kapitan "inżynieryi" sztabu głównego. Horodyński odbył całą kampanię 1831 roku, m.in. był uczestnikiem bitwy pod Grochowem i pod Ostrołęką.
Po upadku insurekcji wyemigrował do Francji, gdzie pracował jako inżynier przy regulacji Loary. Jego wiedza i zaangażowanie zostały docenione, dzięki czemu awansował na "głównego szefa robót regulacyjnych".
W 1849 roku, po wybuchu powstania węgierskiego, wziął urlop i udał się na Węgry, gdzie wstąpił do legionów polskich. Walczył jako dowódca batalionu piechoty w stopniu majora. Szczególnie odznaczył się 8 sierpnia w bitwie pod Temeszwarem, w której osłaniał na czele swego batalionu odwrót armii powstańczej. W tej bitwie stracił młodszego brata Wacława, który był jego podkomendnym. W uznaniu zasług został awansowany na pułkownika. Za swoją służbę został odznaczony węgierskim powstańczym Orderem Zasługi Wojskowej III klasy. Generał Józef Wysocki we wspomnieniach wysoko ocenił jego odwagę i zdolności dowódcze oraz wystawił mu "chlubne świadectwo". Po klęsce powstania powrócił do Francji, na uprzednio zajmowane stanowisko.
W 1863 roku na wieść o wybuchu powstania styczniowego udał się razem ze swoim dawnym dowódcą, gen. Wysockim, na Wołyń. W wyprawie na Radziwiłłów (zakończonej niepowodzeniem 2 lipca 1863 dowodził 360-osobowym oddziałem ochotników. Zginął 2 lipca 1863 roku około godziny 4:00 podczas ataku na miasto, "ugodzony dwiema kulami"

</doc>
<doc id="3039571" url="https://pl.wikipedia.org/wiki?curid=3039571" title="Władimir Riekunow">
Władimir Riekunow

Władimir Walerianowicz Riekunow (ros. Владимир Валерианович Рекунов) – rosyjski brydżysta, World International Master (WBF).
Andriej Szudniew był:
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3039572" url="https://pl.wikipedia.org/wiki?curid=3039572" title="Vladimir Rekunov">
Vladimir Rekunov



</doc>
<doc id="3039573" url="https://pl.wikipedia.org/wiki?curid=3039573" title="Mil W-7">
Mil W-7



</doc>
<doc id="3039575" url="https://pl.wikipedia.org/wiki?curid=3039575" title="Gubernia ołoniecka">
Gubernia ołoniecka

Gubernia ołoniecka () – jednostka administracyjna Imperium Rosyjskiego i RFSRR w północno-zachodniej Rosji Europejskiej, utworzona ukazem Katarzyny II jako namiestnictwo ołonieckie, od ukazem Aleksandra I przekształcone w gubernię. Stolicą guberni był Pietrozawodsk. Zlikwidowana w 1922.
Gubernia była położona pomiędzy 60°21′ a 65°16′ szerokości geograficznej północnej i 29°42′ a 41°57′ długości geograficznej wschodniej. Graniczyła od północy i północnego wschodu z gubernią archangielską, od południowego wschodu z gubernią wołogodzką, od południa z gubernią nowogrodzką i sankt-petersburską, na zachodzie z jeziorem Ładoga i Wielkim Księstwem Finlandii.
Powierzchnia guberni wynosiła w 1897 – 130 801 km², w początkach XX wieku była podzielona na 7 ujezdów.
Demografia.
Ludność, według spisu powszechnego 1897 – 364 156 osób – Rosjan (78,2%), Karelów (16,3%), Wepsów (4,4%) i Finów.
Ludność w ujezdach według deklarowanego języka ojczystego 1897.
Zlikwidowana dekretem WCIK 18 września 1922. Obecnie terytorium historycznej guberni znajduje się w obrębie autonomicznej Republiki Karelii w składzie Federacji Rosyjskiej.

</doc>
<doc id="3039576" url="https://pl.wikipedia.org/wiki?curid=3039576" title="Frank D’Rone">
Frank D’Rone

Frank D’Rone (ur. 26 kwietnia 1932 w Brockton, w stanie Massachusetts, zm. 3 października 2013) – amerykański gitarzysta i wokalista jazzowy.

</doc>
<doc id="3039577" url="https://pl.wikipedia.org/wiki?curid=3039577" title="Franz de Paula Triesnecker">
Franz de Paula Triesnecker

Franz de Paula von Triesnecker (ur. 2 kwietnia 1745 w Kirchberg, zm. 29 stycznia 1817 w Wiedniu) – austriacki uczony oraz jezuita. Zajmował się głównie astronomią i geografią. 
Życiorys.
Urodził się 2 kwietnia 1745 roku w austriackim mieście Kirchberg. W wieku 16 lat wstąpił do zakonu Jezuitów i rozpoczął studia filozoficzne na uniwersytecie w Wiedniu. Następnie studiował jeszcze matematykę w Trnawie. Po zakończeniu studiów nauczał w kilku szkołach jezuickich. Po kilku latach pracy nauczycielskiej przeniósł się do Grazu, gdzie kontynuował studia filozoficzne i rozpoczął studia teologiczne. Krótko po zakończeniu nauki Triesnecker został asystentem innego jezuity, dyrektora Obserwatorium Cesarskiego w Wiedniu, Maksymiliana Hella. Pomagał w edycji "Ephemerides Astronomicae ad meridianem Vindobonensem" od 1782 do 1792 roku, kiedy to został głównym edytorem. Po śmierci Halla w 1792 roku, Triesnecker został mianowany dyrektorem obserwatorium, którą to funkcję pełnił do 1806 roku. Współpracował wówczas między innymi z Johannem Tobiasem Bürgiem. W latach 1787-1806 opracowywał i wydawał corocznie "Tabulae Mercurii, Martis, Veneris, Solares", w których znajdowały się dane uzyskane z obserwacji Księżyca, planet, Słońca i setek innych gwiazd. Interesowało go między innymi wykorzystanie obserwacji ciał niebieskich do wyznaczania pozycji geograficznych różnych obiektów na Ziemi. Za pomocą badań astronomicznych określił lub poprawił współrzędne geograficzne wielu różnych obiektów w Europie Środkowej. Jego obliczenia posłużyły później do produkcji, nowych, dokładniejszych map. W 1812 roku został członkiem korespondencyjnym Rosyjskiej Akademii Nauk. Należał również do licznych lokalnych towarzystw naukowych (między innymi we Wrocławiu, Pradze, Monachium i w Getyndze). 
Triesnecker napisał również wiele prac z zakresu astronomii i geografii. W 1798 roku opublikował na przykład tabelę w której wyznaczył pozycję geograficzną obserwatorium astronomicznego w Budzie. Tabela opierała się na obserwacji dwóch zaćmień Słońca i dwunastu okultacji księżycowych. Do najważniejszych dzieł Triesneckera należą: "Veränderliche Schicksate dreyer merkwürdiger Längenbestimmungen von Pekin, Amsterdam und Regensburg", "Astronomische Beobachtungen an verschiedenen Sternwarten von 1805" oraz "Über die Ungewissheit einiger astronomischen Fixpunkte bei der Entwerfung einer Karte von Persien und der asiatischen Türkey". W 1802 roku Triesnecker opublikował "Novae motuum lunarium tabulae", monumentalne dzieło, dotyczące obliczeń ruchu Księżyca. Z prac Triesneckera korzystali inni naukowcy, tacy jak na przykład Franz Xaver von Zach czy Johann Elert Bode. W uznaniu jego zasług dla nauki, Międzynarodowa Unia Astronomiczna, zdecydowała w 1935 roku, nazwać od jego nazwiska jeden z kraterów oraz grupę rowów na Księżycu.

</doc>
<doc id="3039579" url="https://pl.wikipedia.org/wiki?curid=3039579" title="Nowostrojewo">
Nowostrojewo

Nowostrojewo (ros. Новостроево, w latach 1945–1946 i niem. "Trempen") – osiedle typu wiejskiego w obwodzie kaliningradzkim, w rejonie oziorskim, założone w 1510 roku. W 2010 liczyło 613 mieszkańców. Jest położone 6 km na północny zachód od Oziorska i 27 km na południe od Czerniachowska. Przepływa przez nie rzeka Udielnaja.
Historia.
Do 1945 miejscowość leżała w granicach Prus Wschodnich, później na terenie Związku Radzieckiego. W 1910 Trempen zamieszkiwało 491 osób, w 1925 586, w 1933 819, a w 1939 zameldowanych było 871 ludzi. W 1946 nazwa osiedla została zmieniona na obecną. 
Dawniej do Trempen prowadziło jedno z rozgałęzień kolei wąskotorowej z Insterburga (obecnie Czerniachowsk).
W miejscowości znajduje się liceum ogólnokształcące, gimnazjum, dom kultury, biblioteka, klinika, w 2004 założono też przedszkole zlikwidowane w 2010.

</doc>
<doc id="3039581" url="https://pl.wikipedia.org/wiki?curid=3039581" title="Marian Beck">
Marian Beck

Marian Beck pseud. "Edward" (ur. 10 lutego 1907 w Warszawie, zm. 27 grudnia 1969 tamże) – oficer aparatu bezpieczeństwa i Milicji Obywatelskiej.
Życiorys.
Syn Edwarda i Józefy. Skończył szkołę podstawową i praktykę malarską, był lakiernikiem w fabryce w Pruszkowie. W 1922 wstąpił do PPS i Organizacji Młodzieżowej TUR, a w 1926 przeszedł do PPS-Lewicy. Jesienią 1928 zwolniony z pracy za działalność polityczną, wrócił do Warszawy i został malarzem przy budowie fabryki, we wrześniu 1929 zwolniony z pracy, od marca 1930 ponownie w Pruszkowie, gdzie był kierownikiem działu lakierniczego fabryki Stowarzyszenia Mechaników Polskich. Działacz (1935–1938) i członek zarządu Stowarzyszenia Rzemieślników. Działał również w MOPR i współpracował z KPP. 
W styczniu 1942 współorganizował PPR w Pruszkowie, rozbudowywał komórki PPR w fabryce Stowarzyszenia Mechaników Polskich, od maja 1942 członek komitetu PPR w Pruszkowie. Organizował grupy wypadowe Gwardii Ludowej, brał udział w akcjach kolejowych GL na linii przemysłowej okręgu Warszawa-Podmiejska, m.in. w wysadzaniu pociągu na linii Ołtarzew-Ożarów wiosną 1943 i w walce z niemieckim garnizonem w Piastowie. 
Współorganizował drukarnię okręgu, w której drukowano pismo GL „Żołnierz w boju”, jesienią 1943 wstąpił do oddziału partyzanckiego GL z powodu ścigania go przez Gestapo. Od stycznia 1944 w Siedlcach, potem w Parczewie. Po usunięciu Niemców z Lublina 25 lipca 1944 zgłosił się w tym mieście do pracy w Resorcie Bezpieczeństwa Publicznego. Skończył kurs NKWD w Kujbyszewie, został mianowany majorem i przydzielony do Grupy Operacyjnej UB skierowanej w styczniu 1945 do województwa poznańskiego. 
21 stycznia 1945 został szefem PUBP w Krotoszynie. 20 grudnia 1945 mianowany zastępcą szefa Wojewódzkiego Urzędu Bezpieczeństwa Publicznego w Poznaniu, 15 listopada 1946 przeniesiony do centrali MBP w Warszawie, gdzie został naczelnikiem Wydziału Mundurowego, a od stycznia 1948 kierownikiem Centralnej Składnicy Uzbrojenia. 
26 kwietnia 1950 aresztowany i na 1,5 roku uwięziony, później zwolniony po uznaniu fałszywości zarzutów. 1952–1955 był prezesem Spółdzielni Malarzy i Lakierników w Warszawie. W 1956 przyjęty do służby w MO, został naczelnikiem Służby Uzbrojenia w Komendzie Wojewódzkiej MO w Warszawie. 
Od 1960 na emeryturze, a od 1967 na rencie dla zasłużonych. 
Pochowany na wojskowych Powązkach (kwatera 31A-2-4).
Żona: Władysława, ur. 1911. Syn Tadeusz, ur. 26 czerwca 1930 w Pruszkowie - zm. 21 kwietnia 1990, funkcjonariusz MBP (1949-1951), wyrokiem Wojskowego Sądu Rejonowego w Warszawie z dnia 13.09.1951 został skazany na 1 rok i 6 miesięcy więzienia z warunkowym zawieszeniem wykonywania kary na okres 2 lat za przechowywanie w swym mieszkaniu 19 druków E-15 w związku z czym mogło dojść do ujawnienia tajemnicy służbowej. Zwolniony dyscyplinarnie ze służby. Funkcjonariusz SB (1949-1977), pochowany na wojskowych Powązkach (kwatera AII-3-15)
Odznaczenia.
Był odznaczony m.in. 

</doc>
<doc id="3039582" url="https://pl.wikipedia.org/wiki?curid=3039582" title="Okno (obwód tarnopolski)">
Okno (obwód tarnopolski)

Okno (ukr. "Вікно", Wikno) – wieś na Ukrainie w rejonie czortkowskim obwodu tarnopolskiego. W II Rzeczypospolitej w powiecie skałackim województwa tarnopolskiego.

</doc>
<doc id="3039583" url="https://pl.wikipedia.org/wiki?curid=3039583" title="Łago-Naki">
Łago-Naki

Łago-Naki, Łagonaki (ros. "Лаго-Наки", "Лагонаки") – płaskowyż w Kaukazie Zachodnim, na wysokości do 2200 m n.p.m., znany z hal. Praktycznie całe terytorium płaskowyżu administracyjnie należy do rejonu majkopskiego Adygei, niewielkie części w północnej części płaskowyżu (w dolinie rzeki Kurdżips) oraz w zachodniej – do rejonu apszerońskiego Kraju Krasnodarskiego. Terytorium płaskowyżu, z wyjątkiem części położonych w rejonie apszerońskim, wchodzą w skład Rezerwatu Kaukaskiego. Płaskowyż został przekazany rezerwatowi zgodnie z postanowieniem rządu Republiki Adygei z 13 sierpnia 1992 nr 234 „O przekazaniu Kaukaskiemu Państwowemu Rezerwatowi Biosfery wysokogórskiego pastwiska Łagonaki”.
Jest położony między grzbietem Kamiennoje morie ("Kamienne morze", na wschodzie) i górą Messo (na zachodzie). Na południowy zachodzie do płaskowyżu przylega górski Masyw Fiszt-Oszteński. Płaskowyż jest złożony z potężnych, płasko leżących jurajskich wapieni. Górne biegi rzek i małe strumienie drążą wapień, tworząc wąskie, głębokie kaniony ze stromymi ścianami do 10 m i więcej. Liczne kaniony i kamienne morza utrudniają ruch po płaskowyżu.
Rzeki.
Źródła rzek Kurdżyps i Cyce.
Flora.
Występują rododendron kaukaski, niskopienny jałowiec, jaskier, niezapominajka, kozłek, macierzanka, sosna, brzoza, bukszpan.

</doc>
<doc id="3039586" url="https://pl.wikipedia.org/wiki?curid=3039586" title="Gary Guglielmi">
Gary Guglielmi

Gary Graham Christopher Guglielmi (ur. 14 sierpnia 1958 w Sydney) – australijski żużlowiec.
Kariera sportowa.
Brązowy medalista indywidualnych mistrzostw Australii (Mildura 1984). Srebrny medalista mistrzostw Australii par (1985).
Reprezentant Australii na arenie międzynarodowej. Trzykrotny finalista mistrzostw świata par (Liverpool 1982 – IV miejsce, Göteborg 1983 – srebrny medal, Lonigo 1984 – V miejsce). Uczestnik eliminacji drużynowych oraz indywidualnych mistrzostw świata (najlepszy wynik: Liverpool 1981 – VII miejsce w finale Australazji).
W lidze brytyjskiej reprezentował barwy klubów: Coventry Bees (1977–1984), Hackney Hawks (1978) oraz Boston Barracudas (1978, 1980).

</doc>
<doc id="3039587" url="https://pl.wikipedia.org/wiki?curid=3039587" title="Mount Zanetti">
Mount Zanetti



</doc>
<doc id="3039588" url="https://pl.wikipedia.org/wiki?curid=3039588" title="Czarków (stacja kolejowa)">
Czarków (stacja kolejowa)

Czarków – mijanka, a dawniej stacja kolejowa w miejscowości Odmuchów, w województwie śląskim, w powiecie tarnogórskim, w gminie Krupski Młyn, w Polsce. Została otwarta w dniu 30 września 1952 roku razem z linią kolejową z Lublińca do Paczyny. Na stacji zatrzymywały się do 23 maja 1971 roku pociągi osobowe relacji Lubliniec – Gliwice oraz pociągi osobowe relacji Lubliniec – Katowice przez Gliwice, Zabrze.

</doc>
<doc id="3039589" url="https://pl.wikipedia.org/wiki?curid=3039589" title="Elżbieta Lęcznarowicz">
Elżbieta Lęcznarowicz

Elżbieta Janina Lęcznarowicz (ur. 20 maja 1947 w Wałbrzychu) – polska pedagog, działaczka społeczna i samorządowa, w latach 2006–2011 zastępca prezydenta Krakowa.
Życiorys.
Ukończyła geografię na Akademii Pedagogicznej w Krakowie, a także studia podyplomowe m.in. z zakresu zarządzania oświatą.
Była przewodniczącą zarządu głównego koncesjonowanej przez władze PRL Ligi Kobiet Polskich. Jako przedstawicielka tej organizacji w 1989 znalazła się na liście krajowej w wyborach do Sejmu PRL, nie uzyskując mandatu poselskiego.
Pracowała zawodowo jako pedagog oraz urzędniczka kuratorium oświaty i wychowania. Pełniła funkcje dyrektora różnych placówek oświatowych, m.in. od 1994 do 2003 kierowała Zespołem Szkół Ekonomicznych nr 1 w Krakowie. W latach 2003–2006 była małopolskim kuratorem oświaty, po czym powołana została na stanowisko zastępcy prezydenta Krakowa Jacka Majchrowskiego ds. edukacji i spraw społecznych. Urzędowanie zakończyła w 2011, przechodząc na emeryturę. Bez powodzenia kandydowała do rady Krakowa z listy komitetu Jacka Majchrowskiego w 2006, 2010 i 2014 oraz do sejmiku małopolskiego z listy Polskiego Stronnictwa Ludowego w 2018. Rok później z ramienia tej partii wystartowała do Sejmu w okręgu krakowskim.
Odznaczenia.
Odznaczona m.in. Krzyżem Kawalerskim Orderu Odrodzenia Polski (2005), Złotym Krzyżem Zasługi (1995) i Medalem Komisji Edukacji Narodowej (2000).

</doc>
<doc id="3039592" url="https://pl.wikipedia.org/wiki?curid=3039592" title="Tor Einar Hielm">
Tor Einar Hielm

Tor Einar Hielm – norweski żużlowiec. Brązowy medalista mistrzostw świata par w 1991 roku.
Wielokrotny reprezentant Norwegii w eliminacjach indywidualnych mistrzostw świata (m.in. dwukrotny uczestnik finałów skandynawskich: 1988 – XIII miejsce i 1991 – XVI miejsce). Finalista indywidualnych mistrzostw świata juniorów (Zielona Góra 1987 – IX miejsce), mistrzostw świata par (Poznań 1991 – III miejsce) oraz indywidualnego Pucharu Mistrzów (Krško 1988 – XVI miejsce i Elgane 1991 – VII miejsce).
Złoty (1987) i brązowy medalista (1994) indywidualnych mistrzostw Norwegii. Dwukrotnie złoty (1991, 1998), srebrny (1999) oraz brązowy medalista (2001) drużynowych mistrzostw Norwegii.
Startował w ligach norweskiej i szwedzkiej (w barwach klubów: Tuna Rebels Eskilstuna oraz Norbaggarna).

</doc>
<doc id="3039593" url="https://pl.wikipedia.org/wiki?curid=3039593" title="Oskrzesińce (rejon rohatyński)">
Oskrzesińce (rejon rohatyński)

Oskrzesińce (ukr. Воскресинці, "Woskresynci") – wieś na Ukrainie w rejonie rohatyńskim obwodu iwanofrankiwskiego.

</doc>
<doc id="3039595" url="https://pl.wikipedia.org/wiki?curid=3039595" title="Tyb6-3406">
Tyb6-3406

Tyb6-3406 – parowóz wąskotorowy – tendrzak na tor o rozstawie szyn 1000 mm, zbudowany w 1920 roku w zakładach J.A. Maffei (numer 4038), używany na Kolei Grójeckiej, a następnie PKP, zachowany jako muzealny. Początkowo miał układ osi C, następnie przebudowany na C1. Nosił wcześniej oznaczenia: WKD 70, Ty3-3249 i Txb2-3382. Po 1961 roku zaliczony został do serii Tyb6. Lokomotywą takiego samego typu była Tyb6-3405 (ex WKD 69, nr fabryczny 4037).
Historia.
Do II wojny światowej.
Dwa parowozy o numerach fabrycznych 4037 i 4038 zostały zakupione w 1920 roku w fabryce J.A. Maffei w Monachium przez Zarząd Towarzystwa Warszawskich Dróg Żelaznych Dojazdowych. Początkowo były to lokomotywy o układzie osi C (jedynie z trzema osiami wiązanymi). Oba parowozy otrzymały numery inwentarzowe WKD 69 (4037) i 70 (4038) i używane były na Kolei Grójeckiej, stacjonując w parowozowni w Piasecznie. Parowozy przetrwały II wojnę światową, ukryte pod jej koniec przez pracowników kolei pod Grójcem, i po wyzwoleniu podjęły służbę na Kolei Grójeckiej, znacjonalizowanej i włączonej w 1949 roku w skład PKP.
Rekonstrukcja po wojnie i dalsza służba.
Główną wadą lokomotyw był ich niewielki zapas węgla i wody, powodujący ich ograniczony zasięg i konieczność korzystania z utworzonych na trasie kolei podręcznych składów opału (w Grójcu, Nowym Mieście i Górze Kalwarii). Po przejęciu kolei, PKP zlikwidowały podręczne składy opału (drewna i węgla) i jednocześnie zdecydowano poddać parowozy rekonstrukcji w warsztatach kolejowych w Piasecznie, zwiększającej ich zasięg. Polegała ona na przedłużeniu ostoi i dodaniu z tyłu osi tocznej, podpierającej nową część tylną z powiększoną skrzynią węglową z tyłu budki maszynisty. Układ osi przez to zmienił się na C1. W połączeniu ze zwiększeniem pojemności skrzyń wodnych przez zaadaptowanie dawnej bocznej skrzyni węglowej, pozwoliło to na dwukrotnie zwiększenie zapasu węgla i wody. Po przebudowie masa pustego parowozu zwiększyła się o 1,5 t.
Parowóz nr 69 przebudowano jako pierwszy w 1950 roku i nadano mu nowe oznaczenie PKP Txb2-3381, zmienione w 1961 roku na Tyb6-3405 (seria Tyb6 grupowała wąskotorowe tendrzaki o układzie osi C1 i mocy 151 – 180 KM). Drugi parowóz nr 70 otrzymał początkowo w 1949 roku oznaczenie Ty3-3249 (dla parowozów o układzie osi C), a po przebudowie w latach 1950–1951 – Txb2-3382, zmienione w 1961 roku na ostateczne Tyb6-3406.
W 1959 roku oba parowozy zostały przeniesione z Kolei Grójeckiej na Pomorskie Koleje Wąskotorowe, do parowozowni Białogard. 12 maja 1970 roku parowóz Tyb6-3405 został wycofany ze służby i przeznaczony do złomowania. Drugi parowóz Tyb6-3406 został 5 października 1972 roku przekazany do Muzeum Kolejnictwa w Warszawie. Był pierwotnie eksponowany na Stałej Wystawie Pomorskich Kolei Wąskotorowych w Gryficach, po czym w 2010 roku został przetransportowany do Muzeum Kolei Wąskotorowej w Sochaczewie.
Konstrukcja.
Wąskotorowy tendrzak o układzie osi C1 (po przebudowie), z dwucylindrowym silnikiem bliźniaczym na parę nasyconą (C1n2t). Budka maszynisty była otwarta po bokach, z niskimi drzwiczkami. Skrzynie wodne po bokach kotła oraz w ostoi mieściły 3,2 m³ wody – pierwotnie jedna z bocznych skrzyń była skrzynią węglową. Skrzynia węglowa po przebudowie znajdowała się z tyłu budki i mieściła 1,7 t węgla.
Kocioł był płomieniówkowy, z miedzianą skrzynią ogniową, po wojnie zamienianą podczas naprawy na stalową. Szeroki stojak kotła wystawał na boki ostoi. Na kotle umieszczony był wysoki zbieralnik pary, w którym znajdowała się zaworowa przepustnica pary z napędem wewnętrznym. Na zbieralniku znajdowały się dwa zawory bezpieczeństwa typu Pop-Coale. Za zbieralnikiem pary na walczaku kotła była piasecznica o napędzie ręcznym. Zasilanie w wodę zapewniały dwa inżektory ssąco-tłoczące. Armatura kotła była niemiecka, z wodowskazem rurkowym i kranami probierczymi. Do pobierania wody ze zbiorników parowóz posiadał eżektor parowy z wężem zbrojonym.
Ostoja była blachownicowa, wewnętrzna, o grubości ostojnic 14 mm, odsprężynowana odgórnie resorami płaskimi z 5 punktami podparcia. Trzy osie wiązane zamontowane były sztywno (stały rozstaw osi 1900 mm: między pierwszą a drugą 900 mm i między drugą a trzecią 1000 mm). Parowóz mógł pokonywać łuki o promieniu 45 m.
Lokomotywa wykorzystywała bliźniaczy silnik parowy, z suwakami płaskimi. Napęd od silnika przenoszony był na trzecią oś wiązaną, poprzez krzyżulce umieszczone w dwóch prowadnicach i korbowody. Parowóz posiadał mechanizm parorozdzielczy Heusingera z podwieszonym wodzidłem suwakowym i nawrotnicą dźwigniową. Hamulce: parowy i ręczny działały na wspólny wał hamulcowy, a poprzez niego na pierwszą i trzecią oś. Pierwotne oświetlenie naftowe zamieniono następnie na elektryczne, z turbozespołem 24V.

</doc>
<doc id="3039596" url="https://pl.wikipedia.org/wiki?curid=3039596" title="Awaria – córka gliniarza">
Awaria – córka gliniarza

Awaria – córka gliniarza (org. "Авария – дочь мента") – radziecki dramat kryminalny z 1989 roku w reżyserii Michaiła Tumaniszwiliego. 
Opis fabuły.
Tytułowa "Awaria" to nastolatka Waleria o takim przezwisku, żyjąca w Moskwie w szczytowym okresie "pieriestrojki". Jej ojciec jest porucznikiem stołecznej milicji (stąd tytuł). "Awaria" to typowa, zbuntowana nastolatka, dla której autorytet rodziców i szkoły niewiele znaczy. Jej prawdziwe życie to ulica i młodzieżowa subkultura heavymetalowców – skórzana kurtka, dżinsy i muzyka. Nie rozumie i nie akceptuje systemu komunistycznych wartości ZSRR opartych według niej i jej rówieśników na kłamstwie i propagandzie. Jej postawa nie znajduje akceptacji pośród jej najbliższej rodziny: ojca milicjanta, matki despotki i dziadka weterana oraz szkolnych nauczycieli. Niepokorna dziewczyna robi wszystko aby pokazać wszystkim, że świat komunistycznej obłudy w której żyje już się dla niej nie liczy. Z wielu opresji i kłopotów w które popada zawsze wyciąga ją ojciec milicjant. Pewnego dnia "Awaria" wsiada do samochodu kilku mężczyzn "spragnionych rozrywki". Zawożą ją do mieszkania, gdzie próbują zgwałcić. Zanim to jednak następuje, dziewczyna wzywa na pomoc przez telefon swojego ojca udając, że rozmawia z koleżanką, którą zaprasza na seksparty. Ojciec przybywa na czas i wybawia córkę z opresji. Jednak niedoszli gwałciciele pałają żądzą zemsty za uznane upokorzenie. Pewnego dnia porywają "Awarię" z ulicy i rzeczywiście gwałcą. Jej ojciec milicjant, rozpoczyna prywatne śledztwo w celu odnalezienia sprawców, nie pozwala "Awarii" na wymierzenie sprawiedliwości na własną rękę – udaremnia jej kradzież służbowej broni. Wtapiając się w tłum moskiewskiej, młodzieżowej subkultury, odnajduje sprawców gwałtu, w momencie, kiedy ci ponownie porywają podążająca ich śladem "Awarię". Po karkołomnym, samochodowym pościgu, na skutek wypadku gwałciciele giną w płonącym samochodzie, ojciec milicjant uchodzi cało, a sprawiedliwości staje zadość.
Obsada aktorska.
i inni.

</doc>
<doc id="3039599" url="https://pl.wikipedia.org/wiki?curid=3039599" title="Atna Peaks">
Atna Peaks

Atna Peaks — zerodowany stratowulkan lub wulkan tarczowy w Górach Wrangla we wschodniej Alasce. Położony jest na terenie Parku Narodowego Wrangla-Świętego Eliasza, około 10 km na wschód od Mount Blackburn, będącej drugim najwyższym wulkanem Stanów Zjednoczonych oraz na południe od Lodowca Nabesna. Góra prawie całkowicie pokryta jest lodowcami.
Główny szczyt góry wznosi się na wysokość 4225 m n.p.m. Drugi, położony ok. 1 km na wschód od głównego, znajduje się na wysokości 4150 m n.p.m. Trzeci, noszący nazwę Parka Peak znajduje się 3 km dalej na wschód, za pokrytym lodowcem siodłem. Jego wysokość wynosi 4048 m n.p.m. Strome, skaliste zbocza tych trzech szczytów tworzą fragment cyrku lodowca Kennicott, który ciągnie się na ponad 32 km na południowy zachód, kończąc w pobliżu miasta McCarthy.
Nazwa góry została nadana przez Alexa Bittenbindera, Dona Stockarda i Vina Hoemana z Mountaineering Club of Alaska w 1965 roku, w ramach pierwszego wejścia. W uzasadnieniu podano: "szczyty są na krawędzi zlewiska Rzeki Miedzianej a staroindiańska nazwa tej rzeki brzmi Atna.

</doc>
<doc id="3039601" url="https://pl.wikipedia.org/wiki?curid=3039601" title="San José Ojetenam">
San José Ojetenam

San José Ojetenam – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 1504 osób. 
San José Ojetenam leży około 58 km na północ od stolicy departamentu – miasta San Marcos. 
Leży na wysokości 3321 metrów nad poziomem morza, w górach Sierra Madre de Chiapas.
Gmina San José Ojetenam.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 19 823 mieszkańców. Gmina jak na warunki Gwatemali jest mała, a jej powierzchnia obejmuje 37 km². Mieszkańcy gminy utrzymują się głównie z rolnictwa i wyrobu produktów rzemiosła artystycznego. W rolnictwie dominuje uprawa pszenicy, kukurydzy i ziemniaków. Zajmują się także hodowlą i połowem pstrągów.

</doc>
<doc id="3039602" url="https://pl.wikipedia.org/wiki?curid=3039602" title="Parka Peak">
Parka Peak



</doc>
<doc id="3039604" url="https://pl.wikipedia.org/wiki?curid=3039604" title="Szache">
Szache

Szache (ros. "Шахе", adyg. "Шэхэ" Szeche) – rzeka w rejonie łazarewskim Soczi (Kraj Krasnodarski, Rosja). Druga pod względem długości na terytorium miasta po Mzymcie.
Opis.
Wpada do Morza Czarnego na terenie „poddzielnicy” ("mikrorajona") Gołowina. Inne osiedla w jej biegu to Małyj Kiczmaj, Bolszoj Kiczmaj, Sołochauł, Babuk-Auł. Wzdłuż rzeki wiedzie Wszechzwiązkowy Szlak Turystyczny nr 30.
Rzeka w historii.
Znana od późnej starożytności jako Acheunta, stanowiśca granicę między plemionami Zichów i Sanigów
Wodospady.
Na rzece są 33 wodospady Soczi
Dopływy.
Lewe.
Bzogu, Bzycz, Biełyj
Prawe.
Aceps, Psij, Małyj Benycz, Ażu, Buszij

</doc>
<doc id="3039605" url="https://pl.wikipedia.org/wiki?curid=3039605" title="George White">
George White



</doc>
<doc id="3039606" url="https://pl.wikipedia.org/wiki?curid=3039606" title="The Very Beast of Dio Vol. 2">
The Very Beast of Dio Vol. 2

The Very Beast of Dio Vol. 2 – trzeci oficjalny album kompilacyjny amerykańskiego zespołu heavymetalowego Dio, wydany 9 października 2012 roku – dwa lata po śmierci lidera i wokalisty Ronniego Jamesa Dio. Jest kontynuacją kompilacji "The Very Beast of Dio" wydanej w 2000 roku.

</doc>
<doc id="3039616" url="https://pl.wikipedia.org/wiki?curid=3039616" title="The Moscow Times">
The Moscow Times

The Moscow Times – anglojęzyczny dziennik wydawany w Moskwie od 1992 roku do 2017. Gazeta była za darmo rozprowadzana m.in. w hotelach, restauracjach i kawiarniach, ale nie była dostępna w kioskach. Istniała również możliwość prenumeraty. Choć skierowana była głównie do cudzoziemców, to czytało ją również coraz więcej Rosjan. W 2008 roku jej nakład wynosił ok. 35 000 egzemplarzy, a w 2015 wzrósł on do 75 000 egzemplarzy.
Dziennik w wersji papierowej miał kilka stałych działów tematycznych jak m.in.: ogłoszenia, rozrywka, giełda, czy wiadomości z Rosji i ze świata. Na jego łamach często publikowali teksty wybitni rosyjscy dziennikarze, którzy nieraz krytykowali postawę obecnych władz Rosji.
Od 2009 funkcjonuje jako portal internetowy w języku angielskim, a w 2020 pojawiła się wersja rosyjskojęzyczna.
Historia.
Pierwszy numer gazety został opublikowany 2 października 1992 r. Początkowo pismo ukazywało się dwa razy w tygodniu, a po kilku miesiącach stało się dziennikiem. Było też pierwszą zachodnią gazetą, którą zaczęto wydawać w Rosji. Do 2000 roku jej redakcja mieściła się w starej siedzibie Prawdy. W 1997 zarejestrowano jej adres www.moscowtimes.ru. 
W latach 2003–2004 do gazety dołączono dodatki poświęcone pracy i karierze zawodowej oraz nieruchomościom, a w 2005 r. pojawił się przewodnik po Moskwie z informacjami turystyczno-kulturalnymi. Do 2005 r. dziennik był własnością wydawnictwa Independent Media, wydającego także gazety "Wiedomosti" i "The St. Petersburg Times" (petersburski odpowiednik "The Moscow Times") oraz rosyjskojęzyczne wersje magazynów ilustrowanych: "FHM", "Men’s Health" i "Cosmopolitan". W 2005 r. wydawnictwo zostało kupione przez fińską grupę medialną Sanoma.
W 2006 r. gazeta rozpoczęła współpracę z "International Herald Tribune", a trzy lata później uruchomiła swoją stronę internetową, choć domenę zarejestrowała już w 1997 roku. W 2010 r. pojawił się pierwszy kolorowy numer wraz z nowymi działami. W kolejnym roku opublikowano przewodnik po Rosji dla turystów, napisany przez obcokrajowców, którzy tam wcześniej mieszkali. W 2012 roku z okazji dwudziestolecia gazety zorganizowano galę w hotelu Baltschug Kempinsky w Moskwie.
W 2009 pojawiła się anglojęzyczna strona internetowa The Moscow Times.
Fińska Sanoma sprzedała gazetę w kwietniu 2015 rosyjskiemu biznesmenowi Demianowi Kudriawcewowi. Po przejęciu ówczesny redaktor naczelny Nabi Abdullaev zrezygnował, gdyż wpadał w konflikty z nowym właścicielem. Nowym redaktorem naczelnym został Mikhail Fishman. The Moscow Times po zmianie właściciela zmienił cykl wydawniczy z dziennika na tygodnik.
W lipcu 2017 pojawił się ostatni numer papierowej wersji, a w październiku nowym właścicielem został Vladimir Jao. W marcu 2020 pojawiła się rosyjskojęzyczna wersja strony internetowej tego medium.
20 pracowników The Moscow Times przeniosło swoją siedzibę do Amsterdamu po tym jak rosyjski rząd zaostrzył przepisy wobec mediów w marcu 2022. W kwietniu 2022 redakcja opublikowała artykuł o rosyjskich policjantach, którzy zbuntowali się przeciwko uczestnictwu w wojnie z Ukrainą. Wtedy Roskomnadzor zablokował rosyjskojęzyczną wersję strony internetowej The Moscow Times, a decyzję uzasadnił oskarżeniem o rozpowszechnianie fałszywej informacji. Blokada nie dotknęła anglojęzycznej wersji portalu, a rosyjskojęzyczna wymaga VPN-u w celu uzyskania do niej dostępu na terenie objętym cenzurą.

</doc>
<doc id="3039619" url="https://pl.wikipedia.org/wiki?curid=3039619" title="Ayumu Hirano">
Ayumu Hirano

 – japoński snowboardzista specjalizujący się w halfpipe’ie. W wieku 15 lat został wicemistrzem olimpijskim w halfpipe’ie, tytuł ten wywalczył podczas igrzysk olimpijskich w Soczi w 2014 roku. Tym samym stał się najmłodszym medalistą zimowych igrzysk olimpijskich. W zawodach tych rozdzielił Iourija Podladtchikova ze Szwajcarii i swego rodaka, Taku Hiraokę. W 2018 roku po raz drugi z rzędu został wicemistrzem olimpijskim, zdobywając srebrny medal na igrzyskach w Pjongczangu. Wyprzedził go jedynie Shaun White z USA. W zawodach Pucharu Świata zadebiutował 24 sierpnia 2013 roku w Cardronie, wygrywając rywalizację w halfpipe’ie. Dzięki temu został najmłodszym zwycięzcą zawodów pucharowych. Pokonał tam Hiraokę i Szwajcara Christiana Hallera. Najlepsze wyniki osiągnął w sezonie 2017/2018, kiedy to zajął trzecie miejsce w klasyfikacji generalnej AFU i drugie w klasyfikacji halfpipe’a.

</doc>
<doc id="3039620" url="https://pl.wikipedia.org/wiki?curid=3039620" title="George White (żużlowiec)">
George White (żużlowiec)

George White (ur. 24 maja 1931 w Dalston) – brytyjski żużlowiec.
Srebrny medalista drużynowych mistrzostw świata (Göteborg 1960). Dwukrotny uczestnik finałów indywidualnych mistrzostw świata (Londyn 1957 – XIII miejsce, Londyn 1959 – VIII miejsce).

</doc>
<doc id="3039623" url="https://pl.wikipedia.org/wiki?curid=3039623" title="Romaszówka">
Romaszówka

Romaszówka () – wieś na Ukrainie, w rejonie czortkowskim obwodu tarnopolskiego, w hromadzie Białobożnica. Do 1945 w Polsce, w województwie tarnopolskim.
Historia.
Romaszówka była najstarszą siedzibą rodową Podleskich, herbu Bogoria na Rusi Halickiej.
W grudniu 1774 roku we wsi przebywał Mikołaj Bazyli Potocki.
Miejsce zbrodni nacjonalistów ukraińskich, które pochłonęły tutaj jedynie 5 istnień ludzkich, dzięki bohaterskiej postawie kapłana ukraińskiego kapłana, który na kazaniach w cerkwi mówił:

</doc>
<doc id="3039624" url="https://pl.wikipedia.org/wiki?curid=3039624" title="VT628">
VT628



</doc>
<doc id="3039627" url="https://pl.wikipedia.org/wiki?curid=3039627" title="VT627">
VT627



</doc>
<doc id="3039630" url="https://pl.wikipedia.org/wiki?curid=3039630" title="Sztuczne odnowienie lasu">
Sztuczne odnowienie lasu

Sztuczne odnowienie lasu – proces tworzenia w sposób sztuczny młodego pokolenia lasu w miejsce wyciętego drzewostanu w toku normalnego użytkowania lub po jego zniszczeniu przez klęski żywiołowe, choroby lub gradacje szkodników. Młody drzewostan w miarę swojego rozwoju i wzrostu, w przyszłości wywierać będzie istotny wpływ na kształtowanie się środowiska leśnego w określonej przestrzeni i czasie. Odnowienie sztuczne polega na wysiewie nasion na powierzchni przyszłej uprawy lub na wysadzeniu sadzonek.
Ze względu na właściwości powierzchni przeznaczonej do odnowienia i wymagania wprowadzanych gatunków stosuje się: 
Sztuczne odnowienie lasu przebiega zawsze dzięki działaniom człowieka. Udział przyrody w procesie odnowienia ogranicza się do tworzenia warunków wzrostu dla nasadzeń lub zasiewu. Cały proces przygotowania do sadzenia (zasiewu), jak i samo sadzenie (siew) odbywa się w sposób mechaniczny bądź ręczny.
W porównaniu z naturalnym, sztuczny sposób odnawiania cechuje się:

</doc>
<doc id="3039631" url="https://pl.wikipedia.org/wiki?curid=3039631" title="Wiera Ganiejewa">
Wiera Ganiejewa

Wiera Aleksandrowna Ganiejewa, z domu Karmiszyna (rus. "Вера Александровна Кармишина-Ганеева"; ur. 6 listopada 1988 w Kamyszynie) – rosyjska lekkoatletka specjalizująca się w rzucie dyskiem.
W 2007 zdobyła złoty medal mistrzostw Europy juniorów w Hengelo. Srebrna medalistka młodzieżowego czempionatu Europy (2009). W 2011 zajęła 4. miejsce na uniwersjadzie w Shenzhen. Rok później startowała na igrzyskach olimpijskich w Londynie, na których nie awansowała do finału. Mistrzyni uniwersjady z 2013. W tym samym roku bez powodzenia startowała na mistrzostwach świata w Moskwie. Złota medalistka mistrzostw Rosji oraz reprezentantka kraju na drużynowych mistrzostwach Europy.
Rekord życiowy: 64,30 (25 maja 2013, Soczi).

</doc>
<doc id="3039633" url="https://pl.wikipedia.org/wiki?curid=3039633" title="Wiera Karmiszyna">
Wiera Karmiszyna



</doc>
<doc id="3039634" url="https://pl.wikipedia.org/wiki?curid=3039634" title="Rebollar">
Rebollar



</doc>
<doc id="3039635" url="https://pl.wikipedia.org/wiki?curid=3039635" title="Kompleks Alchemia w Gdańsku">
Kompleks Alchemia w Gdańsku

Kompleks Alchemia – kompleks biurowo-usługowy w Gdańsku Oliwie przy al. Grunwaldzkiej, będący największym ośrodkiem biznesowym w północnej Polsce po usytuowanym nieopodal Olivia Business Centre. W kompleksie pracuje łącznie ok. 8 tys. osób, zatrudnionych w 50 (głównie zagranicznych) firmach. Cały kompleks ostatecznie ma 112 tys. m kw. powierzchni biurowej (kolejne 10 tys. to punkty usługowe), podczas gdy cały trójmiejski rynek liczy ok. 780 tys. m kw. i jest trzecim rynkiem regionalnym w kraju, po Krakowie i Wrocławiu. 
Budowa rozpoczęła się w drugiej połowie 2011 roku, obiekty powstały na terenie po dawnych magazynach i sklepie budowlanym. W pierwszym etapie zostały wybudowane dwa budynki "Aurum" i "Platinum" (połączone wspólną czterokondygnacyjną podstawą), które otwarto w 2014 roku, z powierzchnią użytkową do wynajęcia wynoszącą około 21,5 tys. m². W 2014 roku została rozpoczęta budowa drugiego etapu (budynki "Ferrum" i "Titanium", oddane do użytku w październiku 2016). W III etapie powstała pojedyncza, największa wieża "Argon", o całkowitej powierzchni najmu wielkości blisko 38 tys. m kw., z czego na biura przypada ponad 36 tys.; do najemców należą m.in. Lufthansa Systems Poland, Luxoft Poland, Grupa Wirtualna Polska, Morpol, Damen Engineering Gdańsk, Cognizant Technology Solutions Poland, Sygnity, OIE Support, ING Bank Śląski. 4 lutego 2019 zawieszono wiechę na 55-metrowym biurowcu "Neon" o powierzchni 35 tys. m kw., będącym siódmym i ostatnim budynkiem kompleksu. Oddanie budynku, powstałego w miejscu dawnej siedziby Gdańskiego Wydawnictwa Oświatowego do użytku nastąpiło 3 października 2019, docelowo pracę znajdzie w nim ponad 2,5 tys. osób.
Kompleks budynków Alchemia został zaprojektowany w 2010 przez architektów z pracowni APA Wojciechowski Architekci sp. z o.o..
5 marca 2019 roku znajdujący się u zbiegu al. Grunwaldzkiej i ul. Kołobrzeskiej biurowiec Argon został sprzedany przez dewelopera Torus filipińskiej Grupie ISOC za 92 mln euro. Była to najwyższa transakcja w historii rynku biurowego w Trójmieście. W początku 2021 biurowiec "Neon" został sprzedany funduszowi inwestycyjnemu DWS za ponad 80 mln euro (ponad 358 mln zł).
Otoczenie.
W bezpośrednim sąsiedztwie znajduje się przystanek SKM Przymorze-Uniwersytet, w promieniu kilkuset metrów Hala Olivia oraz centra biurowe Olivia Business Centre i Arkońska Business Park (ok. 26,5 tys. m² powierzchni biurowej).

</doc>
<doc id="3039636" url="https://pl.wikipedia.org/wiki?curid=3039636" title="Wera Ganejewa">
Wera Ganejewa



</doc>
<doc id="3039637" url="https://pl.wikipedia.org/wiki?curid=3039637" title="Wera Ganiejewa">
Wera Ganiejewa



</doc>
<doc id="3039638" url="https://pl.wikipedia.org/wiki?curid=3039638" title="Cyril Maidment">
Cyril Maidment

Cyril Maidment (ur. 31 stycznia 1929 w Londynie, zm. 31 stycznia 2004) – brytyjski żużlowiec.
Czterokrotny finalista indywidualnych mistrzostw Wielkiej Brytanii (najlepszy wynik: Londyn 1964 – IV miejsce). Ośmiokrotny złoty medalista drużynowych mistrzostw Wielkiej Brytanii (1954, 1955, 1956, 1958, 1959, 1960, 1961, 1963).
Dwukrotny medalista drużynowych mistrzostw świata: srebrny (Slaný 1962) oraz brązowy (Wrocław 1961). Dwukrotny uczestnik finałów indywidualnych mistrzostw świata (Malmö 1961 – XII miejsce, Göteborg 1964 – VII miejsce).
W lidze brytyjskiej reprezentant klubów: Wimbledon Dons (1951–1961, 1969–1971), Wolverhampton Wolves (1951), St Austell Gulls (1953) oraz Belle Vue Aces (1962–1968).

</doc>
<doc id="3039640" url="https://pl.wikipedia.org/wiki?curid=3039640" title="Rebollar (Soria)">
Rebollar (Soria)

Rebollar – gmina w Hiszpanii, w prowincji Soria, w Kastylii i León, o powierzchni 10,38 km². W 2012 roku gmina liczyła 42 mieszkańców.

</doc>
<doc id="3039641" url="https://pl.wikipedia.org/wiki?curid=3039641" title="SM UB-14">
SM UB-14

SM UB-14 – niemiecki jednokadłubowy okręt podwodny typu "UB I" zbudowany w stoczni AG Weser w Bremie w latach 1914-1915. Zwodowany 23 marca 1915 roku, wszedł do służby w Kaiserliche Marine 25 marca 1915 roku. Służbę rozpoczął w 3. Flotylli Pula ("Deutsche U-Halbflotille Pola") 1 lipca 1915 roku. 24 listopada 1915 roku został przeniesiony do Flotylli Konstantynopolitańskiej ("U-boote der Mittelmeer division in Konstantinopel"), gdzie służył do chwili poddania 25 listopada 1918 roku w Sewastopolu.
Budowa.
SM UB-14 należał do typu "UB-I". Był małym jednokadłubowym okrętem przeznaczonym do działań przybrzeżnych, o prostej konstrukcji, długości 28,1 metrów, wyporności w zanurzeniu 142 t, zasięgu 1650 Mm przy prędkości 5,8 węzła na powierzchni oraz 45 Mm przy prędkości 4 węzły w zanurzeniu.
Wymogiem przy projektowaniu tych okrętów była możliwość transportu koleją, dzięki temu część z nich została przetransportowana nad Adriatyk, gdzie operowały z baz austriackich. UB-14 został więc po wybudowaniu rozebrany na części, oraz w tym stanie przewieziony koleją do Puli, gdzie dotarł 12 czerwca 1915 roku. Podczas ponownego składania okrętu, 21 czerwca dowództwo jednostki objął Heino von Heimburg – dotychczasowy dowódca U-11, z którego przejął także część załogi, natomiast 24 czerwca okręt został ponownie przyjęty do służby. W przeciwieństwie do wcześniejszych dostarczonych z Niemiec okrętów, UB-14 pozostawał formalnie w służbie niemieckiej, nosząc jednak podczas służby na Adriatyku austriackie oznakowanie oraz austriackie oznaczenie U-26.
Służba.
7 lipca 1915 roku podczas pierwszego patrolu po Adriatyku, około 20 mil na południe od Wenecji, UB-14 storpedował włoski krążownik pancerny „Amalfi”. W wyniku ataku śmierć poniosło 67 członków załogi krążownika.
Pod dowództwem von Heimburga UB-14 zatopił jeszcze cztery statki oraz brytyjski okręt podwodny E20. Ten ostatni sukces UB-14 osiągnął 6 listopada 1915 roku. Udany atak został przeprowadzony z zasadzki, która była możliwa dzięki niefrasobliwości dowódcy francuskiego okrętu podwodnego „Turquoise”. Gdy zaatakowany przez tureckie lekkie jednostki nawodne okręt został uszkodzony, dowódca wyrzucił „Turquoise” na brzeg i opuścił go wraz z załogą, nie dbając o zabezpieczenie znajdujących się na nim tajnych dokumentów. W trakcie przeszukania porzuconej jednostki, żołnierze tureccy znaleźli między innymi dokumenty z dokładnymi informacjami na temat zaplanowanego spotkania „Turquoise” z brytyjskim E20. Dokumenty te zostały następnie przekazane przez Turcję Niemcom. Dzięki otrzymanym informacjom, UB-14 mógł przygotować zasadzkę na okręt brytyjski. Po przybyciu E20, UB-14 z bezpośredniej bliskości (500 metrów) odpalił jedną torpedę ustawioną na głębokość 1,5 metra, której eksplozja po trafieniu w śródokręcie zniszczyła i zatopiła okręt. W wyniku ataku zginęło 21 osób, przeżyło 6 marynarzy, 2 oficerów i dowódca E20.
5 grudnia 1915 roku Heino von Heimburg został urlopowany na 2 miesiące, a na jego miejsce dowódcą UB-14 został mianowany Albrecht von Dewitz. Po powrocie z urlopu von Heimburg dowodził okrętem do 16 czerwca 1916 roku. 1 lipca na krótko został mianowany dowódcą SM UC-22, a jego miejsce zajął kapitan Kurt Schwarz, który 28 maja 1917 roku został zastąpiony przez Ernsta Ulricha. Pod dowództwem Ernsta Ulricha UB-14 odniósł swoje ostatnie zwycięstwo. 5 czerwca 1917 roku w okolicach gruzińskiego portu Poti zatopił rosyjski żaglowiec „Karasunda”. Do końca I wojny światowej jednostka służyła na Morzu Czarnym. 
Po podpisaniu rozejmu w Compiegne i zaprzestaniu działań wojennych losy okrętu nie są pewne. Według jednej z wersji UB-14 wraz z pozostałymi okrętami podwodnymi operującymi w Flotylli Konstantynopolitańskiej został 25 listopada 1918 roku przekazany wojskom Ententy w Sewastopolu i na początku 1919 roku zatopiony w pobliżu portu. Inne źródła podają, że został zezłomowany w Niemczech w 1919 roku lub na Malcie rok później. W czasie służby SM UB-14 zatopił krążownik „Amalfi”, okręt podwodny E20 oraz 5 statków o łącznej pojemności BRT, uszkodził także jeden statek o pojemności ( BRT).

</doc>
<doc id="3039643" url="https://pl.wikipedia.org/wiki?curid=3039643" title="Zdarzenie trójdżetowe">
Zdarzenie trójdżetowe

Zdarzenie trójdżetowe – w fizyce cząstek elementarnych jest zdarzeniem, w rezultacie którego powstają cząstki skupione w trzech dżetach (strugach).
Pojedynczy dżet zawiera cząstki poruszające się w zbliżonym kierunku. Można narysować trzy stożki wychodzące z miejsca zdarzenia, odpowiadające poszczególnym dżetom, w ten sposób, że każda z wynikowych cząstek będzie się znajdowała w którymś ze stożków. Zdarzenia te są obecnie najbardziej bezpośrednimi dowodami na istnienie gluonów. Zostały po raz pierwszy zaobserwowane w eksperymencie TASSO, przeprowadzonym w akceleratorze PETRA w laboratorium DESY.
Ponieważ dżety powstają zwykle podczas hadronizacji kwarków, a kwarki powstają tylko w parach, potrzebna jest dodatkowa cząstka do wyjaśnienia nieparzystej liczby dżetów. Chromodynamika kwantowa twierdzi, że cząstką taką jest w szczególności energetyczny gluon, wypromieniowany przez jeden z kwarków.
Szczególnie frapującą właściwością zdarzeń trójdżetowych, zaobserwowanych w DESY i szczegółowo przeanalizowanych eksperymentalnie w zderzaczu LEP, jest ich spójność z modelem strunowym z Lund. Model ten zakłada, że „struny” niskoenergetycznych gluonów formują się najmocniej pomiędzy kwarkami a wysokoenergetycznymi gluonami oraz że przerwanie takiej struny w nową parę kwark-antykwark (część procesu hadronizacji) skutkuje powstawaniem „zbłąkanych” hadronów "pomiędzy" dżetami (w tej samej płaszczyźnie). Ponieważ oddziaływanie kwark-gluon jest silniejsze od oddziaływań kwark-kwark, hadrony takie powinno się obserwować najrzadziej pomiędzy dżetami dwóch kwarków. W rezultacie model przewiduje, że zbłąkane hadrony nie pojawią się pomiędzy tymi dwoma dżetami, ale pomiędzy każdym z nich i trzecim. Dokładnie takie zjawisko zaobserwowano.
W ramach testu fizycy rozważyli zdarzenie z fotonem powstającym w podobnym procesie. W tym przypadku oddziaływanie kwark-kwark jest jedynym oddziaływaniem silnym, więc „struny” tworzą się pomiędzy kwarkami a zbłąkane hadrony występują pomiędzy ich dżetami. Owa różnica między zdarzeniami trójdżetowym a dwudżetowym z energetycznym fotonem, z których wynikają unikalne właściwości z powodu oddziaływań silnych, może być wyjaśniona tylko przez istnienie nowej cząstki w tamtym dżecie, będącej gluonem.
Schemat rozumowania przedstawiony jest poniżej. Rysunki te "nie są" diagramami Feynmana, są dwuwymiarowymi „migawkami” zdarzenia.
Kąt Ellisa-Kalinera.
Kąt Ellisa-Kalinera to kąt kinematyczny pomiędzy najbardziej energetycznymi dżetami w zdarzeniu trójdżetowym. Kąt ten nie jest mierzony w laboratoryjnym układzie odniesienia, lecz w układzie pchniętym wzdłuż energii najbardziej energetycznego dżetu, tak więc dwa pozostałe dżety pozostają z tyłu. Mierząc rozkład kąta Ellisa-Kalinera w elektronowo-pozytronowym pierścieniu PETRA w DESY, fizycy ustalili, że gluony mają spin raczej jednostkowy, niż zerowy czy dwójkowy. Dalsze eksperymenty w akceleratorze pierścieniowym LEP w CERN potwierdziły te wyniki.

</doc>
<doc id="3039645" url="https://pl.wikipedia.org/wiki?curid=3039645" title="Acehuche">
Acehuche



</doc>
<doc id="3039647" url="https://pl.wikipedia.org/wiki?curid=3039647" title="ZMiN Wola">
ZMiN Wola



</doc>
<doc id="3039650" url="https://pl.wikipedia.org/wiki?curid=3039650" title="Bystrzyk cytrynowy">
Bystrzyk cytrynowy



</doc>
<doc id="3039652" url="https://pl.wikipedia.org/wiki?curid=3039652" title="Mika’ela Fisher">
Mika’ela Fisher

Mika’ela Fisher, również Mika Ela Fisher lub Mikaela Fisher (ur. 25 lutego 1975 w Monachium) – niemiecka aktorka, reżyserka, producentka, modelka.
Mika’ela Fisher pracowała jako modelka dla domów mody takich jak Martin Margiela, Hermes, John Galliano, Undercover, Gilles Rosier, Eley Kishimato i innych. Rozpoczęła swoją karierę aktorską rolą we francuskim thrillerze "Nie mów nikomu" ("Ne le dis à personne") w reżyserii Guillaume’a Caneta.

</doc>
<doc id="3039654" url="https://pl.wikipedia.org/wiki?curid=3039654" title="Gubernia wołogodzka">
Gubernia wołogodzka

Gubernia wołogodzka () – jednostka administracyjna Imperium Rosyjskiego i RFSRR w północnej Rosji Europejskiej, utworzona ukazem Katarzyny II w 1780 jako namiestnictwo wołogodzkie, od 1796 ukazem Pawła I przekształcone w gubernię. Stolicą guberni była Wołogda. Zlikwidowana w 1929.
Gubernia była położona pomiędzy 64°45′ a 58°30′ szerokości geograficznej północnej i 60°0′ a 38°30′ długości geograficznej wschodniej. Graniczyła od północy z gubernią archangielską, na wschodzie z gubernią tobolską (od której oddzielał ją grzbiet Uralu), na południu z gubernią jarosławską, kostromską, wiacką i permską, na zachodzie z gubernią nowogrodzką, na północnym zachodzie z gubernią ołoniecką.
Powierzchnia guberni w 1897 wynosiła 402 112 km², gubernia w początkach XX wieku była podzielona na 10 ujezdów.
Demografia.
Ludność, według spisu powszechnego 1897 – 1 493 200 osób – Rosjan (91,2%) i Komiaków (8,6%).
Ludność w ujezdach według deklarowanego języka ojczystego 1897.
Gubernia została zlikwidowana postanowieniem WCIK 14 stycznia 1929.

</doc>
<doc id="3039656" url="https://pl.wikipedia.org/wiki?curid=3039656" title="Fajsal asz-Szabi">
Fajsal asz-Szabi

Fajsal Abd al-Latif asz-Szabi (arab. فيصل عبد الطيف الشعبي; ur. 1937, zm. prawdopodobnie 3 sierpnia 1970) – polityk południowojemeński. Członek antybrytyjskiego Frontu Wyzwolenia Narodowego. Pierwszy premier Jemenu Południowego od 6 kwietnia do 22 czerwca 1969 roku.
Był jednym ze współtwórców Narodowego Frontu Wyzwolenia, części arabskiego ruchu wyzwoleńczego. Pracował w ministerstwie handlu i przemysłu, zasiadał następnie w kilku gabinetach. Został mianowany na stanowisko premiera przez prezydenta Kahtana Muhammada asz-Szabiego, który był jego krewnym. Stanowisko utracił wskutek bezkrwawego zamachu stanu, po którym dostał się do niewoli. Miał zginąć prawdopodobnie 3 sierpnia 1970 podczas próby ucieczki.

</doc>
<doc id="3039659" url="https://pl.wikipedia.org/wiki?curid=3039659" title="Jurij Wasienin">
Jurij Wasienin

Jurij Nikołajewicz Wasienin, ros. Юрий Николаевич Васенин (ur. 2 października 1948 w Czerniachowsku, w obwodzie kaliningradzkim, Rosyjska FSRR, zm. 2 maja 2022) – rosyjski piłkarz, grający na pozycji pomocnika, reprezentant ZSRR, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Bałtiki Kaliningrad, w której w 1966 roku rozpoczął karierę piłkarską. Następnie służył w wojsku, grając w klubach w Dinamo Stawropol i SKA Rostów nad Donem. W 1970 zasilił skład Zorii Woroszyłowgrad, w której występował przez 7 lat. W 1977 powrócił do Bałtiki Kaliningrad, a w 1978 zakończył w nim karierę zawodową.
Kariera reprezentacyjna.
29 czerwca 1972 debiutował w reprezentacji ZSRR w towarzyskim meczu z Urugwajem. Łącznie rozegrał 9 meczów.
Kariera trenerska.
Po zakończeniu kariery zawodniczej w 1979, pomagał trenować rodzimy klub Bałtikę Kaliningrad. Potem przez 10 lat trenował dzieci w Szkole Sportowej Bałtiki Kaliningrad. W latach 1991-1992 pracował na stanowisku głównego trenera Bałtiki. Potem powrócił o trenowania dzieci. Od 2008 pracował w SDJuSzOR-5 Kaliningrad.

</doc>
<doc id="3039662" url="https://pl.wikipedia.org/wiki?curid=3039662" title="San Lorenzo (San Marcos)">
San Lorenzo (San Marcos)

San Lorenzo – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 1 102 osób. 
San Lorenzo leży około 13 km na północny zachód od stolicy departamentu – miasta San Marcos. 
Leży na wysokości 2575 metrów nad poziomem morza, w górach Sierra Madre de Chiapas. 
W San Lorenzo urodził się Justo Rufino Barrios, generał, późniejszy prezydent Gwatemali w latach 1883-1885.
Gmina San Lorenzo.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 11 752 mieszkańców. Gmina jak na warunki Gwatemali jest mała, a jej powierzchnia obejmuje 25 km². Mieszkańcy gminy utrzymują się głównie z rolnictwa i turystyki.

</doc>
<doc id="3039666" url="https://pl.wikipedia.org/wiki?curid=3039666" title="Eliezer Horowitz">
Eliezer Horowitz

Eliezer Horowitz (zm. 18 października 1860) - tarnobrzeski rabin. Założyciel lokalnej tarnobrzeskiej dysnastii chasydzkiej. Syn Naftaliego Cwi Horowica.

</doc>
<doc id="3039667" url="https://pl.wikipedia.org/wiki?curid=3039667" title="Hog's Back Bridge">
Hog's Back Bridge

Hog's Back Bridge – asymetryczny most obrotowy położony nad Kanałem Rideau w Ottawie, w Kanadzie. Zawiera trzy pasy ruchu Hog's Back Road oraz chodnik. Most jest obracany w porze letniej, gdy chcą przepłynąć łodzie o wysokości przekraczającej 2,7 m.

</doc>
<doc id="3039671" url="https://pl.wikipedia.org/wiki?curid=3039671" title="Zhongyi Hong’en">
Zhongyi Hong’en

Zhongyi Hong’en (; kor. 중읍홍은 "Chungŭp Hongŭn"; jap. "Chūyū Kōon"; wiet. "Trung ấp Hồng ân") – chiński mistrz chan ze szkoły hongzhou.
Życiorys.
Był uczniem i spadkobiercą Dharmy mistrza chan Mazu Daoyi. Żył i nauczał w klasztorze Zhongyi w ówczesnym Langzhou (obecnie jest to miasto Nanchang w prowincji Jiangxi). Uważa się go za jednego z najwybitniejszych uczniów Mazu. Podobno zawsze, kiedy Zhongyi zobaczył przychodzącego mnicha, uderzał w swoje usta dłonią, wydając dźwięk "łuuu, łuuu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039673" url="https://pl.wikipedia.org/wiki?curid=3039673" title="Zhongyi Hong'en">
Zhongyi Hong'en



</doc>
<doc id="3039674" url="https://pl.wikipedia.org/wiki?curid=3039674" title="Cesarska tetra">
Cesarska tetra



</doc>
<doc id="3039676" url="https://pl.wikipedia.org/wiki?curid=3039676" title="Samalas">
Samalas

Samalas − dawny superwulkan w Indonezji, na wyspie Lombok, będący częścią kompleksu wulkanicznego noszącego obecnie nazwę Rinjani. Według szacunków wznosił się na około 4200 m n.p.m.
Erupcja Samalasa w 1257 roku była jedną z najsilniejszych erupcji wulkanicznych w holocenie − wulkan wyemitował wówczas 35 do 40 km³ materiału. W wyniku erupcji Samalas zapadł się, tworząc kalderę o wymiarach 6 × 8,5 km. Bliźniaczy wulkan Rinjani, przylegający do Samalasa od strony wschodniej przetrwał katastrofę, choć jego zachodnie zbocza również się zapadły.
Erupcja była na tyle silna, że wpłynęła przejściowo na światową pogodę. Skutkiem erupcji było obniżenie się temperatury i intensywne deszcze m.in. w Europie. Obfite opady z lata 1258 roku przyczyniły się w Europie do niskich plonów, które sprowadziły głód.
Erupcja Samalasa należała do serii eksplozji, których skutkiem było rozpoczęcie tzw. małej epoki lodowcowej. Możliwe też, że erupcja ta była pierwszą w tej serii. Przeprowadzone na początku XXI wieku badania rdzeni lodowych oraz drzew rosnących w pobliżu Samalasa, a także lektura spisanej na palmowych liściach "Babad Lombok", pozwoliły jednoznacznie powiązać ten wulkan z anomaliami pogodowymi w Europie z 1258 roku.
Po kilkuset latach na dnie kaldery utworzyło się jezioro nazwane Segara Anak. Ma ono obecnie 230 m głębokości, a lustro wody znajduje się na wysokości 2008 m n.p.m. We wschodniej części kaldery powstał stożek wulkaniczny Barujari, którego erupcje notowane są od 1846 roku.

</doc>
<doc id="3039679" url="https://pl.wikipedia.org/wiki?curid=3039679" title="Delphia Yachts">
Delphia Yachts

Delphia Yachts – stocznia jachtowa, największy polski producent jachtów z siedzibą w Olecku.
Została założona w 1990 roku przez dwóch braci – Piotra i Wojciecha Kot.
Firma produkuje jachty o długości od 7 do 15m. Firma zaczynała od produkcji łodzi wiosłowych. Pierwszym jachtem który przyniósł wielki sukces w Niemczech był Sportina 680. W kolejnych latach nowymi jachtami i łodziami motorowymi zdobywała rynek Europy Zachodniej w tym trudny rynek Skandynawii. Obecnie jachty firmy są sprzedawane na wszystkich kontynentach. Firma zatrudnia 560 osób. W roku 2012 wyprodukowała 135 żaglówek i 1134 łodzie motorowe za sumę 64mln zł.
Firma jest również podwykonawcą kilku europejskich producentów.
W 2018 r. firma sprzedana francuskiej firmie Beneteau.

</doc>
<doc id="3039680" url="https://pl.wikipedia.org/wiki?curid=3039680" title="Cerkiew św. Mikołaja w Szychowicach">
Cerkiew św. Mikołaja w Szychowicach

Cerkiew św. Mikołaja – prawosławna murowana cerkiew w Szychowicach, wzniesiona w 1882 i rozebrana w latach 50. XX w.
Historia.
Pierwsza cerkiew św. Mikołaja, należąca do dekanatu hrubieszowskiego unickiej diecezji chełmskiej, istniała przed 1760. Była to budowla drewniana. W ramach likwidacji unickiej diecezji chełmskiej parafia szychowicka została przymusowo przyłączona do eparchii chełmsko-warszawskiej Rosyjskiego Kościoła Prawosławnego. Według niektórych źródeł już po 1875 w Szychowicach wzniesiona została nowa cerkiew. Działała do 1915, gdy miejscowi wierni udali się na bieżeństwo. Cztery lata później świątynia była już użytkowana ponownie; część wiernych wróciła z Rosji, polskie władze wystawiły służącemu w niej kapłanowi specjalną delegację. Następnie w Szychowicach powstała etatowa parafia, należąca do dekanatu hrubieszowskiego diecezji warszawsko-chełmskiej Polskiego Autokefalicznego Kościoła Prawosławnego, licząca w 1939 r. 6800 wiernych.
W 1938 do cerkwi przeniesiono otoczoną lokalnym kultem Prehoryłską Ikonę Matki Bożej, pochodzącą z cerkwi Narodzenia Matki Bożej w Prehoryłem, zniszczonej w czasie akcji polonizacyjno-rewindykacyjnej.
Po II wojnie światowej i wywiezieniu z Lubelszczyzny prawosławnych Ukraińców cerkiew w Szychowicach została zaadaptowana na spółdzielnię produkcyjną, a następnie rozebrana. Przeciwko tej decyzji bezskutecznie protestował dziekan lubelski i proboszcz parafii Przemienienia Pańskiego w Lublinie ks. Aleksy Baranow. Prawosławna diecezja lubelsko-chełmska ubiega się o odszkodowanie za zniszczoną świątynię. W Szychowicach pozostał czynny cmentarz prawosławny, którym opiekuje się parafia w Hrubieszowie.

</doc>
<doc id="3039682" url="https://pl.wikipedia.org/wiki?curid=3039682" title="Giovanni Battista Zupi">
Giovanni Battista Zupi

Giovanni Battista Zupi (ur. 2 listopada 1589 w Kalabrii, zm. 26 sierpnia 1667 w Neapolu) – włoski uczony i jezuita. Zajmował się głównie astronomią i matematyką, ale był bardzo wszechstronnie wykształcony.
Życiorys.
Zupi urodził się w południowej Italii w 1589 roku. W wieku 21 lat wstąpił do zakonu jezuitów. Przez jakiś czas studiował filozofię, teologię i matematykę. Później pracował jako nauczyciel w kilku jezuickich szkołach, gdzie nauczał zarówno przedmiotów humanistycznych, jak i matematyki. Ostatecznie trafił do kolegium jezuickiego w Neapolu, w którym spędził 27 lat nauczając matematyki. Z zamiłowania był astronomem i kiedy Francesco Fontana skonstruował teleskop z dwiema wypukłymi soczewkami, natychmiast nawiązał z nim kontakt i współpracę. Nie wiemy nic o osobnych pracach Zupiego, które przetrwałyby do dzisiejszych czasów. Z dzieła Fontany, "Novae Coelestium", wynika jednak, że Zupi zajmował się między innymi obserwacją Jowisza i przyczynił się do lepszego poznania i opisania atmosfery tej planety, głównie tak zwanych stref i pasów. Z "Almagestum Novum" Giovanniego Riccioli wiemy, że Zupi interesował się nie tylko Jowiszem, ale także Merkurym. Dzięki obserwacji Zupi odkrył, że fazy Merkurego są podobne do faz Księżyca, co było dowodem na to, że planeta ta krąży wokół Słońca. Zupi zmarł w 1667 roku w Neapolu.
Międzynarodowa Unia Astronomiczna uhonorowała Zupiego, nazywając od jego nazwiska krater i grupę rowów na Księżycu.

</doc>
<doc id="3039683" url="https://pl.wikipedia.org/wiki?curid=3039683" title="Guram Adżojew">
Guram Adżojew

Guram Zacharowicz Adżojew, ros. Гурам Захарович Аджоев (ur. 18 października 1961 w Tbilisi, Gruzińska SRR) – rosyjski piłkarz pochodzenia kurdyjskiego, grający na pozycji pomocnika lub napastnika.
Kariera piłkarska.
Kariera klubowa.
Wychowanek klubu Metalurgi Rustawi. W 1980 roku rozpoczął karierę piłkarską w Torpedo Kutaisi. A w następnym sezonie został zaproszony do Dinama Moskwa ze stolicy ZSRR, a w 1984 przeniósł się do Spartaka Moskwa. Nieczęsto wychodził na boisko, dlatego w 1986 odszedł do Metalista Charków, w którym występował z przerwami do 1992 roku. Jedynie w 1987 bronił barw Dinama Tbilisi oraz w 1990 izraelskiego Beitaru Jerozolima. Latem 1992 wyjechał do Węgier, gdzie grał przez 2 sezony w Diósgyőri VTK, po czym powrócił do Ukrainy.
W Charkowie planował zbudować zespół do udziału w Mistrzostwach Ukrainy, ale nie znalazł żadnego wsparcia. Potem przeniósł się do Moskwy, gdzie chciał kontynuować naukę w Wyższej Szkole Trenerskiej. Zgodził się na propozycję trenera Władimira Muchanowa by zostać piłkarzem Saturna Ramienskoje, w którym w 1998 zakończył karierę zawodową.
Po zakończeniu kariery grał w zespołach seniorskich. Pracował jako trener w Szkole Piłkarskiej Ministerstwa Sytuacji Kryzysowych w Moskwie oraz jako dyrektor SDJuSzOR Ramienskoje w obwodzie moskiewskim. 18 lipca 2013 objął stanowisko dyrektora sportowego Dinama Moskwa.

</doc>
<doc id="3039684" url="https://pl.wikipedia.org/wiki?curid=3039684" title="Inpaichthys">
Inpaichthys



</doc>
<doc id="3039686" url="https://pl.wikipedia.org/wiki?curid=3039686" title="Ryo Miyazaki">
Ryo Miyazaki



</doc>
<doc id="3039689" url="https://pl.wikipedia.org/wiki?curid=3039689" title="Autoportret (ujednoznacznienie)">
Autoportret (ujednoznacznienie)



</doc>
<doc id="3039695" url="https://pl.wikipedia.org/wiki?curid=3039695" title="Senqunyane">
Senqunyane

Senqunyane (afr. "Senqunyaneriver") – rzeka w środkowej części Lesotho. Swoje źródła ma w paśmie Maloti w północno-zachodniej części kraju, skąd płynie na południe, a potem na zachód. Po 120 km wpływa do Oranje. Na rzece znajduje się tama Mohale.

</doc>
<doc id="3039698" url="https://pl.wikipedia.org/wiki?curid=3039698" title="Corno Bianco">
Corno Bianco



</doc>
<doc id="3039699" url="https://pl.wikipedia.org/wiki?curid=3039699" title="Arroyomolinos">
Arroyomolinos



</doc>
<doc id="3039702" url="https://pl.wikipedia.org/wiki?curid=3039702" title="Ulica Nowohucka w Krakowie">
Ulica Nowohucka w Krakowie

Ulica Nowohucka – ulica w Krakowie, przebiegająca przez dzielnice Czyżyny i Podgórze. 
Po wybudowaniu Trasy Ciepłowniczej fragment ulicy Nowohuckiej od ul. Stella-Sawickiego do mostu Nowohuckiego w Łęgu będzie stanowił część tzw. III obwodnicy miasta. Ulica jest oznaczona jako droga wojewódzka nr 776. Na styku z al. Powstańców Wielkopolskich znajduje się estakada drogowa im. Jacka Kaczmarskiego.
W bliskim otoczeniu ulicy mieszczą się: MPO Kraków, centrum handlowe M1, studio TVP Kraków, hurtownia Selgros oraz Elektrociepłownia Kraków.

</doc>
<doc id="3039703" url="https://pl.wikipedia.org/wiki?curid=3039703" title="Corno Nero">
Corno Nero



</doc>
<doc id="3039707" url="https://pl.wikipedia.org/wiki?curid=3039707" title="Europejski Puchar Formuły Renault V6 Sezon 2003">
Europejski Puchar Formuły Renault V6 Sezon 2003

Europejski Puchar Formuły Renault V6 Sezon 2003 – pierwszy sezon w historii tej serii. Zmagania rozpoczęły się 5 kwietnia na hiszpańskim torze Circuit de Catalunya, natomiast zakończyły 19 października we Włoszech, na Autodromo Nazionale di Monza. Mistrzem serii wśród kierowców został Argentyńczyk José María López, a wśród zespołów - francuska ekipa ARTA-Signature.
Kalendarz wyścigów.
Źródło: "speedsport-magazine.com"
Klasyfikacja kierowców.
Źródło: "speedsport-magazine.com"
Punktacja:
Uwagi:

</doc>
<doc id="3039716" url="https://pl.wikipedia.org/wiki?curid=3039716" title="Woruch">
Woruch

Woruch (tadż. Ворух) – dżamoat w Tadżykistanie, eksklawa tego kraju na terenie Kirgistanu. Zamieszkiwany przez 23 tys. osób. 95% mieszkańców to Tadżycy, a 5% – Kirgizi. Woruch jest zlokalizowane na południe od góry Ak-Tasz (3058 m n.p.m.). Stało się enklawą po rozpadzie Związku Radzieckiego w 1991. Zajmuje powierzchnię 130 km2. Woruch jest terytorium spornym (prawa do niego roszczą sobie zarówno Tadżykistan, jak i Kirgistan).

</doc>
<doc id="3039718" url="https://pl.wikipedia.org/wiki?curid=3039718" title="Scribonius Largus">
Scribonius Largus



</doc>
<doc id="3039727" url="https://pl.wikipedia.org/wiki?curid=3039727" title="Kōsuke Matsuura">
Kōsuke Matsuura

 – japoński kierowca wyścigowy.
Kariera.
Matsuura rozpoczął karierę w wyścigach samochodowych w 2000 roku od startów w Formule Dream. Spośród 13 wyścigów, w których wystartował, wygrał siedem. Dzięki temu zdobył tytuł mistrza serii. W późniejszych latach pojawiał się także w stawce Niemieckiej Formuły 3 (wicemistrz w 2002 roku), Europejskiego Pucharu Formuły 3, Formuły 3 Korea Super Prix, Grand Prix Makau, Masters of Formula 3, Włoskiej Formuły 3, Europejskiego Pucharu Formuły Renault V6, IndyCar Series, klasy GT 5000 Super GT Japan, Formuły Nippon, JAF Grand Prix Super GT &amp; Formula Nippon Fuji Sprint Cup oraz 24H Series.

</doc>
<doc id="3039728" url="https://pl.wikipedia.org/wiki?curid=3039728" title="Vorukh">
Vorukh



</doc>
<doc id="3039731" url="https://pl.wikipedia.org/wiki?curid=3039731" title="Memoriał Ondreja Nepeli 2013">
Memoriał Ondreja Nepeli 2013

Memoriał Ondreja Nepeli 2013 – międzynarodowe zawody łyżwiarstwa figurowego w sezonie 2013/2014. Zawody rozgrywano od 3 do 5 października 2013 roku w hali Zimný štadión Ondreja Nepelu w Bratysławie.
Wśród solistów triumfował Czech Tomáš Verner, natomiast w rywalizacji solistek Japonka Haruka Imai. W parach sportowych wygrali Amerykanie Gretchen Donlan i Andrew Speroff. Tytuł w rywalizacji par tanecznych wywalczyli Brytyjczycy Penny Coomes i Nicholas Buckland.

</doc>
<doc id="3039732" url="https://pl.wikipedia.org/wiki?curid=3039732" title="Jaime Melo">
Jaime Melo

Jaime Melo znany jako Jaime Melo Jr (ur. 24 kwietnia 1980 roku w Cascavel) – brazylijski kierowca wyścigowy.
Kariera.
Melo rozpoczął karierę w wyścigach samochodowych w 1997 roku od startów w Południowoamerykańskiej Formule 3, gdzie jednak nie zdobywał punktów. W kolejnych dwóch latach w tej samej serii wyścigowej zdobywał tytuły wicemistrzowskie. W późniejszych latach pojawiał się także w stawce Formuły 3000, World Series by Nissan, Euro 3000 (mistrz w 2002 roku), Europejskiego Pucharu Formuły Renault V6, Le Mans Endurance Series, 24h Le Mans (zwycięzca w klasie GT2 w latach 2008-2009), FIA GT Championship (mistrz w 2006 roku w klasie GT2), Spanish GT Championship, American Le Mans Series (mistrz w 2007 roku), Le Mans Series, FIA World Endurance Championship oraz European Le Mans Series.

</doc>
<doc id="3039734" url="https://pl.wikipedia.org/wiki?curid=3039734" title="Moses Mukono">
Moses Mukono

Moses Letoyie Mukono (ur. 27 listopada 1995) – kenijski lekkoatleta specjalizujący się w biegach długich.
W 2012 zajął 8. miejsce w biegu na 5000 metrów podczas mistrzostw świata juniorów w Barcelonie. Jedenasty zawodnik biegu juniorów na mistrzostwach świata w biegach przełajowych w Bydgoszczy (2013). W tym samym roku sięgnął po złoto juniorskich mistrzostw Afryki. Podwójny złoty medalista mistrzostw Afryki w biegach przełajowych (2014). W tym samym roku zdobył brąz w biegu na 5000 metrów podczas juniorskich mistrzostw świata w Eugene.

</doc>
<doc id="3039737" url="https://pl.wikipedia.org/wiki?curid=3039737" title="Mikiah Brisco">
Mikiah Brisco

Mikiah Brisco (ur. 14 sierpnia 1996) – amerykańska lekkoatletka, specjalistka od biegów płotkarskich. 
W 2013 zdobyła brąz mistrzostw świata juniorów młodszych w Doniecku na dystansie 100 metrów przez płotki. 
Złota medalistka mistrzostw NCAA.

</doc>
<doc id="3039739" url="https://pl.wikipedia.org/wiki?curid=3039739" title="Aegidiusz">
Aegidiusz



</doc>
<doc id="3039741" url="https://pl.wikipedia.org/wiki?curid=3039741" title="Tern (Rybitwa) Book">
Tern (Rybitwa) Book



</doc>
<doc id="3039744" url="https://pl.wikipedia.org/wiki?curid=3039744" title="Keturah Orji">
Keturah Orji

Keturah Orji (ur. 5 marca 1996) – amerykańska lekkoatletka specjalizująca się w skoku w dal i trójskoku.
W 2013 zdobyła srebro w skoku w dal oraz brąz w trójskoku podczas mistrzostw świata juniorów młodszych w Doniecku. Czwarta zawodniczka konkursów trójskoku podczas halowych mistrzostw świata oraz igrzysk olimpijskich w 2016.
Medalistka mistrzostw USA oraz czempionatu NCAA.

</doc>
<doc id="3039746" url="https://pl.wikipedia.org/wiki?curid=3039746" title="Cerkiew Zaśnięcia Matki Bożej w Kolemczycach">
Cerkiew Zaśnięcia Matki Bożej w Kolemczycach

Cerkiew Zaśnięcia Matki Bożej – unicka, a następnie prawosławna cerkiew w Kolemczycach.
Cerkiew unicka w Kolemczycach istniała w 1846. Nosiła wówczas wezwanie Wniebowzięcia Najświętszej Maryi Panny, była to drewniana budowla z dzwonnicą. W 1875, po likwidacji unickiej diecezji chełmskiej, parafia kolemczycka została przymusowo przyłączona do eparchii warszawskiej Rosyjskiego Kościoła Prawosławnego. W 1915 miejscowa ludność prawosławna udała się na bieżeństwo. Z porzuconej w latach 1915–1918 cerkwi skradziono wówczas dzwony.
W II Rzeczypospolitej cerkiew nie została udostępniona wiernym, chociaż miejscowa społeczność prawosławna, stanowiąca we wsi większość, ubiegała się o jej otwarcie, a jej starania popierał metropolita warszawski i całej Polski Dionizy.
Cerkiew została zniszczona w czasie akcji rewindykacji cerkwi prawosławnych w 1938.

</doc>
<doc id="3039748" url="https://pl.wikipedia.org/wiki?curid=3039748" title="Jerzy Gryglaszewski">
Jerzy Gryglaszewski

Jerzy Gryglaszewski (w USA: Robert J.G. Craig) (ur. 22 stycznia 1928 w Warszawie) – polski inżynier i wynalazca.
Życiorys.
Urodził się 22 stycznia 1928 w Warszawie. W czasie II wojny światowej brał udział w powstaniu warszawskim. Po upadku powstania był więziony w Stalagu XVIII C w Markt-Pongau (numer jeniecki 221788), po wojnie przybył do Wielkiej Brytanii.
Ukończył Queen's University w Belfaście z tytułem "bachelor of science" w elektrotechnice.
Pracował między innymi w Teledyne Systems, gdzie opracował system żyroskopów używany w sondach Voyager 1 i Voyager 2. Jest współautorem dwunastu patentów i ośmiu publikacji naukowych. 
Od 2009 roku zaczął fundować wyróżniającym się uczniom ze szkół w Małkini dwutygodniowe wyjazdy do USA.

</doc>
<doc id="3039751" url="https://pl.wikipedia.org/wiki?curid=3039751" title="Myszkowce">
Myszkowce

Myszkowce (ukr. Мишківці, "Myszkiwci") – osada, obecnie część wsi Celejów na Ukrainie w rejonie czortkowskim obwodu tarnopolskiego. W II Rzeczypospolitej w województwie tarnopolskim.

</doc>
<doc id="3039752" url="https://pl.wikipedia.org/wiki?curid=3039752" title="Formuła Renault 2000 Masters Sezon 2003">
Formuła Renault 2000 Masters Sezon 2003

Formuła Renault 2000 Masters Sezon 2003 (ang. Formula Renault 2000 Masters) – 13. sezon w historii serii. Zmagania rozpoczęły się 24 maja na czeskim torze Masaryk Circuit, a zakończyły 26 października w Wielkiej Brytanii, na Donington Park. Tytuł w klasyfikacji kierowców zdobył Argentyńczyk Esteban Guerrieri, a wśród zespołów - włoska ekipa JD Motorsport.
Lista startowa.
Źródło: "speedsport-magazine.com"
R = Debiutant (klasyfikowany)
Kalendarz wyścigów.
Źródło: "speedsport-magazine.com"
Klasyfikacja kierowców.
Źródło: "speedsport-magazine.com"
Punktacja:
Kwalifikacje: 2 punkty
Wyścig: 30-24-20-16-12-10-8-6-4-2 (dziesięć pierwszych pozycji)
Najszybsze okrążenie: 2 punkty
Uwagi:

</doc>
<doc id="3039753" url="https://pl.wikipedia.org/wiki?curid=3039753" title="Parafia Narodzenia Najświętszej Maryi Panny w Kościeliskach">
Parafia Narodzenia Najświętszej Maryi Panny w Kościeliskach

Parafia Narodzenia Najświętszej Maryi Panny – rzymskokatolicka parafia położona we wsi Kościeliska (gmina Radłów). Parafia należy do dekanatu Gorzów Śląski w diecezji opolskiej.
Historia parafii.
Pierwsza wzmianka o parafii pochodzi z 1394 roku. W 1947 roku został wybudowany obecny kościół parafialny, w którym znajduje się (otoczony kultem) obraz Matki Boskiej z Dzieciątkiem pochodzący z XVI wieku.
Liczebność i zasięg parafii.
Do parafii należy 1251 wiernych wyznania rzymskokatolickiego z miejscowości: Kościeliska, Skrońsko i Jastrzygowice. 
Inne kościoły i kaplice:
Duchowieństwo.
Proboszczowie po 1945 roku:

</doc>
<doc id="3039754" url="https://pl.wikipedia.org/wiki?curid=3039754" title="Tadeusz Kazimierz Żabczyński">
Tadeusz Kazimierz Żabczyński

Tadeusz Kazimierz Żabczyński (ur. 30 marca 1954 w Gdańsku, zm. 22 listopada 2015 tamże) – polski opozycjonista, działacz Wolnych Związków Zawodowych, uczestnik strajku w Stoczni Gdańskiej w 1980 r.
Życiorys.
W latach 1978-1980 razem z Lechem Wałęsą i kilkoma innymi działaczami działał w grupie WZZ dzielnicy Stogi.
Zajmował się drukowaniem i rozprowadzaniem ulotek, w tym także tych o zwolnieniu Anny Walentynowicz i nawołujących do strajku, następnie drukował podczas samego strajku, a potem oficjalnie drukarz w NSZZ „Solidarność”. W czasie stanu wojennego internowany w Strzebielinku. Później nie prowadził już działalności opozycyjnej.
W 2014 r. został odznaczony Krzyżem Kawalerskim Orderu Odrodzenia Polski.

</doc>
<doc id="3039755" url="https://pl.wikipedia.org/wiki?curid=3039755" title="Robert Schlünssen">
Robert Schlünssen

Robert Schlünssen (ur. 27 listopada 1983 roku) – duński kierowca wyścigowy startujący również z niemiecką licencją.
Kariera.
Meijer rozpoczął karierę w wyścigach samochodowych w 2000 roku od startów w Formule BMW ADAC. Z dorobkiem 11 punktów uplasował się tam na szesnastej pozycji w klasyfikacji generalnej. W późniejszych latach pojawiał się także w stawce Niemieckiej Formuły Renault, Europejskiego Pucharu Formuły Renault 2000, Formule Renault Habo DaCosta, Skandynawskiej Formuły Renault, Danish Touringcar Championship (mistrz w 2008 roku w klasie DTC), Danish Touringcar Championship, FIA GT Championship oraz Scandinavian Touring Car Cup.

</doc>
<doc id="3039756" url="https://pl.wikipedia.org/wiki?curid=3039756" title="Tytus, Romek i A’Tomek księga V">
Tytus, Romek i A’Tomek księga V

Tytus, Romek i A’Tomek księga V – piąty kolejny komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka. 
Autorem scenariusza i rysunków jest Henryk Jerzy Chmielewski. Album ten ukazał się w roku 1970 nakładem Wydawnictwa Harcerskiego. W ramach oszczędności album był drukowany każdy arkusz tylko z jednej strony w kolorach, przez to kolejne strony książeczki są na przemian kolorowe i czarno-białe. Potocznie księga ta ma opis - podróż do ćwierć koła świata. W środku książeczki (tzw. wśrodek) umieszczono list Papcia Chmiela do czytelników, wraz z mapą podroży wykonana przez kierownika podróży A’Tomka.
Fabuła komiksu.
A’Tomek konstruuje wannolot, którym wraz z Tytusem i Romkiem wyruszają razem w świat. Udają się na północ z zamiarem dotarcia do Londynu, lecz przez pomyłkę dolatują do Sztokholmu. Po dotarciu do Wielkiej Brytanii przez Kanał Kiloński chłopcy zwiedzają Londyn. Tytus wygłasza przemówienie w Hyde Parku pod tytułem "hear the truth (usłysz prawdę)". Potem kolejny raz chłopcy mylą kierunek i zamiast lecieć na północ docierają do Paryża, gdzie m.in. urządzają zawody w jedzeniu bułki paryskiej. Kiedy już docierają do Laponii, zostają tam przymusowo dwa dni. Na biegunie północnym wskutek rozłamu góry lodowej Tytus i Romek rozdzielają się z A'Tomkiem. Kierowani południowymi prądami morskimi trafiają na wyspę, która zamieszkuje rozbitek i tu dzięki nadanym sygnałom s.o.s. trafia na nich A’Tomek. Potem udają się do Nowego Jorku, gdzie Tytus wplątuje się w napad na bank. Stąd udają się na Florydę i potem na jedną z wysp kubańskich. Po tygodniowym pobycie w dalszą podróż udają się przez Ocean Atlantycki i docierają do wybrzeży Afryki. Podczas podróży przez Saharę od wannolotu odpada dno i chłopcy dalszą podróż zmuszeni są odbywać pieszo. Wyczerpani docierają do automatu z wodą, gdzie po jego uszkodzeniu wyrasta w ciągu jednej doby oaza. Tam zastaje ich trąba powietrzna, chłopcy przywiązują się do jednej z palm i wraz z nią gnani wiatrem wodują w Morzu Czarnym. Tu ratują ich pionierzy radzieccy. Chłopcy uczestniczą w karnawale przyjaźni w obozie Artek, a przy pożegnaniu dostają nowy model następcy wannolotu wannoamfibiohelipoduszkoczołgolot, którym udają się do domu.
Wannolot.
Wykonawcą tego obiektu jest A`Tomek, który skonstruował go w łazience z wanny do kąpania i odkurzacza. Zrobił go według książeczki pt. „ Zrób to sam”. Był on żółtego koloru. Wannolot może startować pionowo, w razie potrzeby może służyć jako spadochron, a po podróży można się w nim normalnie wykąpać lub wziąć natrysk. Może także służyć jako łódź nawodna i porusza się na kołach jak zwykły samochód. Jego prysznic działa jako radar. Ma specjalne przyssawki, dzięki którym można go zaparkować pionowo na ścianie domu. 
Chłopcy pokonują nim trasę dookoła ćwierci świata: Warszawa - Sztokholm - Kanał Kiloński - Londyn - Paryż - koło podbiegunowe - biegun północny - wyspa L-3 na Oceanie Atlantyckim - Nowy Jork - Miami - Caguanes wyspa należąca do Kuby - Afryka północna - Sahara i tu nad Saharą od wannolotu na skutek rdzy odpada dno. Podczas pobytu w radzieckim obozie młodzieżowym Artek chłopcy otrzymują Wannoamfibiohelipoduszkoczołgolot - ulepszoną wersję wannolotu, dzięki której wracają do Polski.
W księdze XXIV, w ramach przystąpienia Polski do NATO chłopcy formują oddział wojskowy złożony z resocjalizowanych pseudokibiców, który postanawia obalić tyranię w Trapezfiku (kraju, z którego pochodzi rodzina Tytusa). Na zamówienie A’Tomka profesor T. Alent tworzy dla ekipy trzy nowe wersje Wannolotów, zwane WanNATOlotami, dzięki którym bohaterowie lecą na odsiecz.
Kulisy powstania komiksu.
Cenzurze nie spodobało się, iż bohaterowie przekraczając wannalotem granicę nie korzystają z paszportu, dlatego autor musiał dorysować kadry z rakietą graniczną, która sprawdza chłopców. Zwiedzając Londyn chłopcy mieli docenić polską szynkę, a na plaży w Miami uratować czarnoskórego obywatela przed rasistowskim atakiem.

</doc>
<doc id="3039762" url="https://pl.wikipedia.org/wiki?curid=3039762" title="Ochrymowce">
Ochrymowce

Ochrymowce (ukr. Охримівці) – wieś na Ukrainie w rejonie zbaraskim obwodu tarnopolskiego.

</doc>
<doc id="3039765" url="https://pl.wikipedia.org/wiki?curid=3039765" title="Bizcaia">
Bizcaia



</doc>
<doc id="3039766" url="https://pl.wikipedia.org/wiki?curid=3039766" title="Otto Puchstein">
Otto Puchstein

Friedrich August Otto Puchstein (ur. 6 lipca 1856 w Łobzie, zm. 9 marca 1911 w Berlinie) – pruski archeolog klasyczny, wykładowca i historyk architektury. 
Rodzina.
Był synem łobeskiego mistrza piekarskiego Friedricha Puchsteina, który mieszkał przy ulicy Schilfstraße (ob. Murarska), gdzie miał sklep, piekarnię i mieszkanie, oraz dodatkowo prowadził niewielkie gospodarstwo rolne. Frydrich Puchstein był też radnym miejskim, a później Starszym Cechu Piekarzy.
Otto ukończył szkołę podstawową w Łobzie, gimnazjum w Drawsku Pomorskim, gdzie zdał w roku 1875 maturę. 
Praca naukowa.
Studiował (1875/79) na Uniwersytecie w Strasburgu, gdzie w roku 1880 obronił pracę doktorską. Jeszcze podczas studiów, przed zdaniem państwowego egzaminu i uzyskaniem tytułu doktora w zakresie językowo-filologicznym, interesuje się archeologią klasyczną, filologią i kulturą Wschodu. Dlatego też, między innymi, został zaangażowany jako asystent w Muzeum Cesarskim w Berlinie. W dysertacji pracy doktorskiej wykazał swoje późniejsze zainteresowania, gdzie motywem przewodnim tematycznym, była filologiczna analiza napisów na nagrobkach, pomnikach i przedmiotach sztuki z czasów antyku, znalezionych w Egipcie, tzw. Epigramów. Jego pierwszą samodzielną pracą, po rozprawie doktorskiej, była analiza treściowa napisów na nadstawkach i przykryciach waz kyreńskich. 
W latach 1881/83 otrzymał stypendium z Niemieckiego Instytutu Archeologicznego na badania. W latach 1882-1883 wraz z Carlem Hummanem badał tumulusy i hierotheseion (hierotezjon) Antiocha na górze Nemrut, leżącej na obszarze dawnego królestwa Kommagene. W 1896 roku został profesorem i wykładowcą Archeologii Klasycznej we Freiburgu (1905/11), a następnie sekretarzem generalnym Niemieckiego Instytutu Archeologicznego w Berlinie. Puchstein wspólnie z Robertem Koldeweyem prowadził wykopaliska na południu Włoch i na Sycylii, gdzie pracował w Baalbek, Palmyra, w Nemrut Dagi i w Hattusa, a towarzyszył mu jako fotograf w 1905 r. jego bratanek Erich Puchstein. Był współzałożycielem Muzeum Pergamońskiego w Berlinie i Ołtarza Pergamońskiego. 
Wybrane publikacje.
Wybrane publikacje autora:
Upamiętnienie.
Wieczorem 8 marca doznał krwawego wylewu do mózgu, a rano 9 marca o godz. 3 zmarł mając zaledwie 55 lat. 11 marca 1911 r. w Berlinie z udziałem przedstawicieli Dworu Cesarskiego, Senatów Uniwersyteckich i członków Instytutów Naukowych, odbyła się uroczystość żałobna. Potem zgodnie z życzeniem Ottona Puchsteina, ciało jego zostało przewiezione do Łobza, gdzie znajdował się grobowiec rodowy i duży narzutowy głaz z metalową czcionką głoszącą, iż jest to grobowiec, osiadłej i zakorzenionej w Łobzie od XII w. rodziny Puchsteinów. Nad grobem, Otto Puchsteina pożegnał Rektor Uniwersytetu Fryburskiego profesor Fabrycius.
W roku 2002 w Łobzie ustawiono na cmentarzu pamiątkowy kamień pamięci dla Otto Puchsteina. W ceremonii brał udział bratanek profesora o tym samym imieniu Otto (ur. 1934 r. syn Fritza i Eryki Puchstein), który w odziedziczonej szafie odkrył 500 fotografii i negatywów z roku 1905 (autorstwa Ericha Puchsteina) z terenu wykopalisk w Pergamonie i Baalbeku (leżących na terenie dzisiejszej Turcji i Libanu) i dzięki pomocy Dietera Fröbla, (nauczyciela z Naumburga, urodzonego w Łobzie) zgodził się uczestniczyć w ceremonii odsłonięcia. Imiennik Otto Puchsteina i prawnuk jego brata, mieszkający w RFN, Hilzingen założył w Weiterdingen archiwum dokumentujące dzieje rodziny Puchstein na przestrzeni dwustu lat, ciągle je rozbudowując i uzupełniając.

</doc>
<doc id="3039767" url="https://pl.wikipedia.org/wiki?curid=3039767" title="Osowce (Ukraina)">
Osowce (Ukraina)

Osowce, dawniej Ossowce (ukr. Осівці, "Osiwci") – wieś na Ukrainie, w obwodzie tarnopolskim, w rejonie czortkowskim. W 2001 roku wieś liczyła 1018 mieszkańców. Przez wieś przechodzi droga terytorialna T 2006.
Historia.
Adam Hieronim Sieniawski, podczaszy koronny, w jesieni 1618, nadsyłając do Stanisława Żółkiewskiego wiadomości o działaniach Tatarzy pisał o zniszczeniu Jampola, Ossowiec, Krzemieńca, Zbaraża, Niemirowa, Międzyboża, Sieniawy.
W marcu 1889 Kółko rolnicze w Osowcach, które założył Artur Cielecki-Zaremba, delegat Towarzystwa Kółek rolniczych we Lwowie zawiadomiło zarząd główny Towarzystwa o swojem zawiązaniu się.
Do 1939 w Osowcach istniał polski Dom Ludowy TSL, działał oddział Związku Strzeleckiego.
Miejsce zbrodni nacjonalistów ukraińskich dokonanych:
Od 1971 wieś jest siedzibą rady wiejskiej.

</doc>
<doc id="3039769" url="https://pl.wikipedia.org/wiki?curid=3039769" title="Rzepińce">
Rzepińce

Rzepińce (ukr. Ріпинці, "Ripynci") – wieś na Ukrainie w rejonie czortkowskim obwodu tarnopolskiego.
Przez wieś przechodzi Droga terytorialna T2016. 
Od 1945 wieś jest siedzibą rady wiejskiej.
Historia.
Dziedzicem wsi w 1816 był Jakób Wolański herbu Przyjaciel, dziadek Władysława Krzysztofa Feliksa Wojciecha Wolańskiego. W 1901 działa gorzelnia Maurycego Sommersteina.
Miejsce zbrodni nacjonalistów ukraińskich. 
22 września 1943 roku zamordowano w Rzepińcach Stanisława Stępniowskiego, buchaltera. 25 Polaków zamordowano na przełomie stycznia i lutego 1945.

</doc>
<doc id="3039770" url="https://pl.wikipedia.org/wiki?curid=3039770" title="Domy chłopskie na Podlasiu">
Domy chłopskie na Podlasiu

W wiekach XVI-XVII na Białostocczyźnie wykształciły się dwa podstawowe typy budynków mieszkalnych. Na południu i zachodzie Białostocczyzny dominował typ z układem pomieszczeń ułożonych wokół centralnie usytuowanego pieca z komorowym kominem. Budynek mieszkalny był wyodrębniony względem pozostałych budynków zagrody. Drugi typ, przeważający na wschodzie i północy, posiadał jednotraktowy lub półtoratraktowy układ pomieszczeń, a część mieszkalna i gospodarcza znajdowały się pod wspólnym dachem.
W XVI wieku w wyniku wprowadzenia pomiary włócznej pojawiły się wsie o układzie szeregówki, w których wszystkie zagrody miały ten sam układ, a chałupy były zwrócone szczytami do ulicy. 
Wygląd domu zależał od zamożności gospodarza. Najmniejsze i najuboższe były chaty chłopów pańszczyźnianych. Domy budowane były na planie prostokąta, a złożone z układanych na przemian belek zazębiających się w narożach. Najniżej osadzona belka chaty, zwana podwaliną, leżała na kamieniach osadzonych pod węgłami. Chaty te nie miały komina, w całości były kryte słomą. Kryte słomą dachy były charakterystyczne dla niemal wszystkich budynków wiejskich, niezależnie od stopnia zamożności gospodarza. Jeszcze w czasie dwudziestolecia międzywojennego do rzadkości należały dachy kryte dachówkami.
Chata chłopa pańszczyźnianego składała się zazwyczaj z jednej tylko izby, komory i sieni. Wnętrze izby bielone było wapnem. Komora stanowiła rodzaj magazynu, trzymano w niej żywność. Chaty średniozamożnych i zamożnych gospodarzy również były drewniane, miały jednak więcej izb mieszkalnych. Mogło być ich trzy ("trojak"), rzadziej – cztery ("czworak"), bardzo rzadko – pięć. "Trojaki" składały się z dużej izby, alkierza, komory i sieni. Według Mariana Pokropka ten rodzaj budynku był znany co najmniej od XVI-XVII wieku. Oprócz tego był dom podwójny, który posiadał zdwojony układ pomieszczeń względem "trojaka". Dom podwójny posiadał ganek uważany za cechę charakterystyczną dla drobnoszlacheckiego budownictwa. W XIX wieku wszystkie domy były okrywane czterospadowym dachem. Na początku XX wieku zastąpiono go dachem dwuspadowym.
Po uwłaszczeniu w 1861 nastąpił wzrost zamożności, a wraz z nim zmieniły się rozmiary, jak i wygląd domu.
Po I wojnie światowej pojawiła się moda na zdobienie domów.

</doc>
<doc id="3039771" url="https://pl.wikipedia.org/wiki?curid=3039771" title="Wodniki (obwód iwanofrankiwski)">
Wodniki (obwód iwanofrankiwski)

Wodniki (ukr. Водники) – wieś na Ukrainie w rejonie halickim obwodu iwanofrankiwskiego.
Dwór.
Dwór wybudowany w latach 1875-1880 przez Stanisława Cieńskiego został uszkodzony w 1916 r. Obiekt odbudowany w 1917 r. został spalony przez wojska rosyjskie w 1920 r.. Dwór odziedziczyła Olga Cieńska, a następnie dziedzicem był do 1939 jej mąż Edward Strawiński.

</doc>
<doc id="3039774" url="https://pl.wikipedia.org/wiki?curid=3039774" title="Charles Bovery">
Charles Bovery

Charles Bovery, właśc. Karel Nejdely lub Karol Najdl – czeski saksofonista tenorowy, skrzypek, wokalista, w latach 1942–1958 grający w Polsce w orkiestrach rozrywkowych i jazzowych, bandlider.
Bovery przyjechał do Warszawy w 1942 razem z czeską orkiestrą prowadzoną przez Bobka Bryena.
Zespół miał grać do tańca w lokalach przeznaczonych tylko dla Niemców (dla Polaków taniec towarzyski był rozrywką zakazaną). Wkrótce jednak Bovery zaczął też występować w polskich lokalach: prowadzonym przez Lucynę Szczepańską Café Lucyna (Nowy Świat 30 róg Foksal) i Café Bodo (w dawnym lokalu Eugeniusza Bodo przy ul. Pierackiego 15, obecnie Foksal). Przeżył powstanie warszawskie i pozostał w Polsce po zakończeniu wojny. Występował z zorganizowanym przez siebie zespołem w lokalach otwieranych w Warszawie: w pozostałościach Hotelu Europejskiego, w hotelu Polonia czy w kawiarni Kameralnej. Wkrótce też zaczął jeździć ze swoimi muzykami po całej Polsce, grając do tańca i na estradach, akompaniując wokalistom, występując w audycjach radiowych i nagrywając płyty.
W składach zespołu Bovery’ego grało wielu dobrych polskich muzyków tego okresu, którzy często potem zakładali własne zespoły. Tak było np. z trębaczem Franciszkiem Górkiewiczem i saksofonistą altowym
Juliuszem Skowrońskim. Razem z nimi występowali u Bovery’ego m.in. pianista Wacław Czyż i perkusista Janusz „Mrek” Byliński (a także przez pewien czas np. pianista Wiktor Osiecki – ojciec Agnieszki Osieckiej).
Bovery zaangażował się w granie muzyki zdobywającej w powojennej Polsce coraz większe powodzenie – jazzu. W latach 1946–1947 był nawet kierownikiem muzycznym Jazz-Clubu polskiej YMCA w Warszawie będąc współorganizatorem i aktywnym uczestnikiem pierwszych wtedy imprez jazzowych. Wystąpił podczas słynnego pierwszego jam session w Jazz-Clubie w maju 1947, grając razem ze Skowrońskim, pianistami Wiesławem Machanem i
Waldemarem „Valdim” Maciszewskim i Wacławem Czyżem, kontrabasistą Janem Isakiewiczem i perkusistami Maciejem Dobrzyńskim i Januszem Bylińskim.
W połowie lat 50. Bovery kierował sporą orkiestrą. Np. w klubie, który mieścił się wtedy w lokalu na rogu Kruczej i Żurawiej w Warszawie grali w kilkunastoosobowym składzie, a śpiewała z nimi Jeanne Johnstone. W okresie letnim zespół Bovery’ego często występował w lokalach Trójmiasta (np. restauracji Bungalow na Zamkowej Górze w
Sopocie). W 1956 grali w jednym z pawilonów przy sopockim molo. Wystąpili też podczas jamowego grania razem z jednym z zagranicznych gości I Festiwalu Muzyki Jazzowej właśnie w Sopocie w 1956 – razem z czeską orkiestrą Karela Vlacha.
Charles Bovery brał udział w wielu nagraniach płytowych. Jedne z pierwszych takich nagrań to płyty nagrywane dla Fogg Record, a Bovery występował wtedy w firmowym zespole wytwórni, a mianowicie orkiestrze prowadzonej przez
Władysława Kabalewskiego. Od 1947 – już ze swoją orkiestrą, nagrywał dziesiątki płyt dla poznańskiej wytwórni Mieczysława Wejmana – Mewy. Bardzo często jego zespół akompaniował podczas rejestrowania piosenek śpiewanych przez Tadeusza Millera.
W 1957 Charles Bovery i jego muzycy wystąpili w Filharmonii Warszawskiej, podczas wykonywania kompozycji
Rolfa Liebermanna (uznawanej za początek Trzeciego nurtu w muzyce): "Concerto for Jazzband and Symphony Orchestra". Bovery dyrygował też orkiestrą podczas muzycznych przedstawień w Teatrze Syrena (w 1957 i 1958).
W 1958 Charles Bovery wyjechał na EXPO do Brukseli. Do Polski już nie wrócił.

</doc>
<doc id="3039775" url="https://pl.wikipedia.org/wiki?curid=3039775" title="Zdarzenie (fizyka cząstek elementarnych)">
Zdarzenie (fizyka cząstek elementarnych)

W fizyce cząstek elementarnych, zdarzenie oznacza rezultat oddziaływań podstawowych pomiędzy cząstkami, następującego w bardzo krótkim przedziale czasu oraz dobrze zlokalizowanym miejscu w przestrzeni. Z powodu kwantowej zasady nieoznaczoności, zdarzenie w fizyce cząstek nie znaczy dokładnie tego samego, co w teorii względności, w której zdarzenie jest "punktem" w czasoprzestrzeni.
W typowym zdarzeniu przychodzące cząstki są rozpraszane lub unicestwiane, a na ich miejsce pojawiają się nawet setki innych, z których niektóre mogą być całkiem nowymi, nieodkrytymi do tej pory.
W starych komorach pęcherzykowych i komorach mgłowych, "zdarzenia" można zobaczyć obserwując ścieżki cząstek naładowanych wychodzące z regionu zdarzenia, zanim zawiną się na skutek działania pola magnetycznego wypełniającego komorę.
W nowoczesnych akceleratorach cząstek, zdarzenia są wynikiem oddziaływań zachodzących z przecięcia wiązek wewnątrz detektora cząstek.
Wielkości fizyczne, używane do analizowania zdarzeń, obejmują przekrój rozpraszania, strumień pola wiązki cząstek (co zależy od ich koncentracji w wiązce oraz średniej prędkości), szybkość zachodzenia reakcji oraz światło eksperymentu.
Indywidualne zdarzenia fizyki cząstek modelowane są przez teorię rozpraszania, opartą na kwantowej teorii pola. Macierz S używana jest do obliczania prawdopodobieństwa różnych stanów cząstek wychodzących, zadanych stanami wejściowymi. Dla odpowiednich kwantowych teorii pola, macierz S może być obliczona perturbacyjną ekspansję w formie diagramów Feynmana. Na poziomie pojedynczego diagramu Feynmana, "zdarzenie" ma miejsce wtedy, gdy cząstki i antycząstki wyłaniają się z wierzchołka interakcji.
Zdarzenia następują naturalnie w astrofizyce i geofizyce, np. w subatomowych kaskadach cząstek, wytwarzanych przez rozpraszanie promieni kosmicznych.

</doc>
<doc id="3039777" url="https://pl.wikipedia.org/wiki?curid=3039777" title="Rembrandt Peale">
Rembrandt Peale

Rembrandt Peale (ur. 22 lutego 1778 koło Richboro, stan Pensylwania, Stany Zjednoczone, zm. 3 października 1860 w Filadelfii) – amerykański malarz, pedagog i publicysta, przedstawiciel klasycyzmu. Syn znanego malarza Charlesa Willsona Peale'a, twórca portretów słynnych Amerykanów. Najbardziej znane jego obrazy to seria portretów George'a Washingtona. Założyciel Pennsylvania School of the Fine Arts, prezes American Academy of the Fine Arts w Nowym Jorku. Imię trzymał na cześć Rembrandta
Życiorys.
Rembrandt Peale urodził się 22 lutego 1778 roku na farmie VanArtsdalen w pobliżu Richboro jako trzecie dziecko Rachel Brewer i Charlesa Willsona Peale'a. Ojciec wybrał dla syna karierę artystyczną dając mu wykształcenie artystyczne i przyrodnicze. Rembrandt Peale zaczął rysować w wieku 8 lat, a mając 13 lat sporządził już swój pierwszy autoportret podpisany „Rembrandt Peale, 1791/artysta”. Gdy miał 16 lat, ojciec rozpoczął promowanie jego i brata Raphaela w gazetach, ogłaszając jednocześnie, że sam zaprzestaje malowania. W pewnym momencie życia Rembrandt Peale studiował chemię barw w Medical College of the University of Pennsylvania, rozwijając system stosowania kolorów. Ojciec przez całe swoje życie śledził jego karierę. Rembrandt Peale w gruncie rzeczy był samoukiem, kopiował portrety wykonane przez ojca, studiował grafikę i malarstwo europejskie w filadelfijskich kolekcjach. W 1795 roku wystawił pięć portretów i pejzaż miejski na pojedynczej wystawie pierwszej w Ameryce organizacji artystycznej, Columbianum. W tym samym roku ojciec załatwił mu zlecenie na namalowanie portretu prezydenta Washingtona. W 1796 roku Raphael i Rembrandt otworzyli pierwsze Muzeum Peale'a w Baltimore, w stanie Maryland. Od grudnia 1795 do końca 1796 roku obaj poszukiwali zleceń na portrety. W Charleston, Savannah i Baltimore wystawiali “Portrety patriotów”. Przez krótki okres Rembrandt Peale pracował w Nowym Jorku, po czym w czerwcu 1798 roku powrócił do Filadelfii, żeby ożenić się z Eleanor May Short; oboje doczekali się 9 dzieci. 
Rembrandt Peale wyjechał do Europy, aby kontynuować studia artystyczne. Podróżował po Francji, Anglii i Włoszech, ale nie wydawał się tymi wojażami usatysfakcjonowany od strony artystycznej, więc w 1800 roku wrócił do Filadelfii, aby otworzyć swój własny "pokój malarski". Próbował też ogłaszać się w "American Daily Advertiser", aby dzięki temu wyróżnić się spośród pozostałych Peale'ów. W latach 1802–1803 wyjeżdżał do Anglii, aby wystawiać szkielet mastodonta, wykopany przez Peale’ów w północnej części stanu Nowy Jork. W tym samym okresie studiował w Royal Academy pod kierunkiem Benjamina Westa. W ciągu najbliższych kilku lat odniósł sukces artystyczny. W 1805 roku został członkiem założycielem Pennsylvania Academy of Fine Arts. Jego sztuka portretowa stała się na tyle popularna, że nie był w stanie sprostać zamówieniom. W czerwcu 1808 roku wyjechał do Francji. W Luwrze ze szczególną uwagą studiował dzieła Rubensa, Rafaela, Tycjana, van Dycka, Correggia i Veronese. Przyswoił sobie również pewne aspekty francuskiej tradycji akademickiej, zwłaszcza modelowanie i kontur, podziwiał prace współczesnych mu artystów, jak Jacques-Louis David, François Gérard i Robert Lefèvre. Powrócił do Filadelfii, po czym w towarzystwie rodziny jesienią 1809 roku ponowie wyjechał do Paryża, gdzie pozostał przez rok.
W 1810 roku Rembrandt Peale postanowił zarzucić malowanie portretów i poświęcić się obrazom o tematyce historycznej. Z początku dołączył do innych artystów z Filadelfii aby wesprzeć Society of Artists (Stowarzyszenie Artystów), a następnie otworzył galerię obrazów historycznych pod nazwą Apollodorian Gallery of Paintings. W galerii tej namalował dwa swoje wielkie dzieła: "Napoleon" i "Rzymska córka" (1811, National Museum of American Art) oraz obraz o tematyce biblijnej "Wniebowstąpienie Eliasza" (1815, lokalizacja nieznana). Przez blisko 15 lat obrazy wielkoformatowe były częścią jego twórczości. Chociaż został wybrany do zarządu Pennsylvania Academy of Fine Arts i mianowany profesorem malarstwa w Society of Artists, Peale był rozczarowany przyjęciem, z jakim się spotkał po powrocie do Filadelfii. W 1813 roku postanowił przenieść się do szybko rozwijającego się Baltimore. Za zebrane w ramach subskrypcji akcji pieniądze zlecił architektowi Robertowi Cary Longowi zaprojektowanie małego eleganckiego budynku muzeum, pierwszego tego rodzaju w Ameryce. W tym samym czasie z powodu braku wiedzy na temat finansów wdał się w złe interesy i w efekcie popadł w długi. 
Aby rozwiązać osobiste problemy finansowe wysłał swój duży, moralistyczny obraz "Sąd śmierci" (1820, Detroit Institute of Arts) na wystawy krajowe, ale niewiele mu to pomogło. W 1822 sprzedał swe muzeum w Baltimore bratu Rubensowi i w poszukiwaniu zleceń wyjechał do Nowego Jorku. Przez kolejne 15 lat prowadził wędrowny tryb życia, poszukując lukratywnych zawodowych okazji. Zamierzając odrodzić zainteresowanie rewolucyjnymi wydarzeniami, stworzył dwa duże dzieła wystawowe: "Pater Patriae" (1824; Kapitol Stanów Zjednoczonych) i "Washington pod Yorktown" (1824; Corcoran Gallery of Art). Z "Pater Patriae" artysta łączył nadzieję na stworzenie inspirującego „standardu narodowego wizerunku” charakteryzującego polityczne zalety Washingtona. Złożony z portretów wykonanych przez niego i ojca w 1795 roku, oraz z popiersia wyrzeźbionego przez Houdona, portret Washingtona z powodzeniem łączył dramatyzm malarstwa malarstwa iluzjonistycznego z emblematycznym monumentalizmem. Powszechnie wystawiane i promowane dzieło ugruntowało sławę Peale'a; w 1832 roku zostało zakupione przez Kapitol, a sam artysta w ciągu najbliższych trzydziestu lat stworzył szereg jego kopii ustanawiając tym samym specyficzny podgatunek w swej twórczości. W 1826 roku Rembrandt Peale został członkiem-założycielem National Academy of Design w Nowym Jorku. W roku następnym wyjechał do Bostonu, aby rozwinąć swoje umiejętności w dziedzinie litografii. W 1828 roku za pożyczone pieniądze ponownie wyjechał do Europy, aby otworzyć studio w Londynie. Choć stworzył tam kilka ciekawych i ważnych dzieł, nie odniósł większego sukcesu, więc powrócił do Ameryki.
Pomiędzy końcem 1832 a kwietniem 1836 roku (kiedy zmarła jego żona), Rembrandt Peale w poszukiwaniu zleceń podróżował pomiędzy Londynem, Waszyngtonem, Nowym Jorkiem a Bostonem.
W latach 30. opublikował niektóre ze swoich rozpraw, w tym: Notes on Italy, Graphics i Portfolio of an Artist. Graphics: A Manual of Drawing and Writing for the Use of Schools and Families (1834) stało się najbardziej udanym dziełem Peale'a. Łącząc sztuki piękne ze sztuką użytkową, artysta metodycznie wykazał, w jaki sposób każdy może nauczyć się rysować. Dzieło to przysłużyło się masowej edukacji społeczeństwa amerykańskiego w dziedzinie sztuki. W latach 1834–1866 doczekało się ono czterech wydań i dziewiętnastu wznowień. Mniej praktyczne okazało się natomiast Portfolio Artysty (1839), będące wyborem prozy i poezji na temat życia i sztuki różnych autorów, w tym samego Peale'a. Rembrandt Peale rozpoczął także działalność pedagogiczną w zakresie pisania i rysowania, dawał także wykłady w Central High School w Filadelfii poświęcone malarstwu w Waszyngtonie. W latach 1836–1838 był prezesem American Academy of the Fine Arts (Amerykańskiej Akademii Sztuk Pięknych).
W 1840 roku porzucił pracę nauczycielską i poświęcił się malarstwu, żałując okresu, w którym nie malował. W 1840 roku ożenił się z artystką Harriet Cany, która często kopiowała prace męża. Para nie miała dzieci. Lata 40. i 50. były spokojnym okresem w życiu artysty. Rembrandt Peale osiadł w Filadelfii, malując portrety i systematycznie kopiując w zmniejszonym rozmiarze i formacie swój "Pater Patriae". Wykonał 79 kopii. Do promocji tych portretów przyczynił się jego wykład "Washington i jego portrety", wygłaszany w latach 50. w miastach od Bostonu do Wirginii. Chcąc zdobyć sobie miejsce w sztuce amerykańskiej, opublikował autobiograficzny szkic w Artists of America C. E. Lestera (1846) oraz swoje „Wspomnienia” w The Crayon (1855–1856).
Rembrandt Peale zmarł w 1860 roku w swoim domu przy 1506 Vine Street w Filadelfii, w stanie Pensylwania. Przyczyną zgonu była, według doniesień, niewydolność serca.
Twórczość.
Rembrandt Peale był prawdopodobnie jednym z bardziej utalentowanych malarzy w swojej rodzinie, przewyższając w sztuce portretowania nawet ojca. Peale portretował swoje modele jako postacie bardzo dostojnie, realistyczne i świetliste. W sztuce portretowania przypomina swego imiennika, Rembrandta. Jedną z najbardziej intrygujących rzeczy dotyczących portretów namalowanych przez Peale'a jest uwaga, jaką przywiązywał on do ekspresji i pozycji pozujących mu modeli. Każdy z nich ma swoją osobowość, a artysta nie wahał się przedstawiać ich z nietypowym profilem, w zabawnej pozycji i w interesującej kompozycji. Podczas gdy wielu innych malarzy-portrecistów we wczesnej Ameryce było zwolennikami uporządkowanego sposobu malowania, Rembrandt Peale podchodził do zadania w swobodniejszy sposób. Choć w ciągu swej kariery namalował również kilka pejzaży, scen rodzajowych i martwych natur, tworzył też litografie, to jego dokonania na tym polu są mniej znaczące. 
Zbiory.
Obrazy Rembrandta Peale'a wchodzą w skład kolekcji amerykańskich muzeów jak: Smithsonian American Art Museum i National Portrait Gallery w Waszyngtonie, Metropolitan Museum of Art w Nowym Jorku i Art Institute of Chicago.

</doc>
<doc id="3039778" url="https://pl.wikipedia.org/wiki?curid=3039778" title="Kryptoanaliza gumowej pałki">
Kryptoanaliza gumowej pałki



</doc>
<doc id="3039779" url="https://pl.wikipedia.org/wiki?curid=3039779" title="Herrey's">
Herrey's



</doc>
<doc id="3039783" url="https://pl.wikipedia.org/wiki?curid=3039783" title="Purchawka oczkowata">
Purchawka oczkowata



</doc>
<doc id="3039784" url="https://pl.wikipedia.org/wiki?curid=3039784" title="Richard Ewell">
Richard Ewell

Richard Stoddert Ewell (ur. 8 lutego 1817, zm. 25 stycznia 1872) − zawodowy oficer US Army i generał CS Army w czasie wojny secesyjnej. Zdobył sławę podczas tej wojny, walcząc jako podwładny Stonewalla Jacksona i Roberta E. Lee, ale kontrowersje wzbudziły jego działania w bitwach pod Gettysburgiem i Spotsylvanią.
Młodość.
Ewell urodził się w Georgetown (obecnie dzielnica Waszyngtonu), a wychowywał w posiadłości ziemskiej w pobliżu Manassas w stanie Wirginia. Był trzecim synem dr Thomasa Ewella i Elizabeth Stoddert Ewell, a wnukiem Benjamina Stodderta, pierwszego sekretarza marynarki Stanów Zjednoczonych. w roku 1840 ukończył United States Military Academy z trzynastą lokatą na 42 kadetów. Przyjaciele i podwładni nazywali go „Old Bald Head” lub „Baldy”. W stopniu podporucznika otrzymał przydział do 1 Regimentu Dragonów, a w roku 1845 otrzymał awans na porucznika. W latach 1843-1845 uczestniczył w służbie eskortowej na szlakach Santa Fe i oregońskim. W czasie wojny z Meksykiem, służył pod rozkazami Winfielda Scotta, który awansował go do stopnia kapitana za męstwo, jakim się wykazał pod Contreras Churubusco. Pod Contreras prowadził nocny zwiad, w czym towarzyszył mu kapitan Robert E. Lee, jego późniejszy dowódca.
Ewell służył przez jakiś czas na Terytorium Nowego Meksyku, badając ziemie nabyte w ramach transakcji Gadsdena. W roku 1859 został ranny w potyczce z Apaczami pod wodzą Koczisa. W 1860 roku, gdy pełnił obowiązki komendanta Fortu Buchanan w Arizonie, zachorował i musiał udać się do Wirginii na leczenie. Choroba i rany miały dać się odczuć w czasie nadchodzącej wojny domowej.
Wojna secesyjna.
Przed wybuchem wojny Ewell był zwolennikiem Unii, ale gdy jego rodzinna Wirginia ogłosiła secesję, porzucił 7 maja 1861 roku służbę w US Army, by wstąpić do powstałej właśnie Armii Wirginii. 9 maja otrzymał stopień pułkownika kawalerii, a 31 maja − jako jeden z pierwszych oficerów starszych − został ranny w potyczce pod Fairfax. 17 czerwca został awansowany do stopnia brigadier general i dowodził brygadą w konfederackiej Armii Potomaku podczas I bitwy nad Bull Run, ale nie zapisał się w jej trakcie niczym szczególnym.
Kilka godzin po bitwie Ewell oświadczył prezydentowi Jeffersonowi Davisowi, że jeśli Konfederacja chce wygrać wojnę, musi wyzwolić niewolników i zaciągnąć ich do armii; zgłosił również chęć dowodzenia czarnoskórymi żołnierzami. Davis uznał, że to „niemożliwe” i Ewell nigdy już tego tematu nie poruszył. Niemniej − jak kilku innych generałów Południa − był przekonany, że wojna domowa wymaga zaangażowania wszystkich sił żywych, niezależnie od pochodzenia czy rasy żołnierzy.
Pod koniec lipca Ewell wpadł we wściekłość, gdy dowiedział się, że jego przełożony, generał Pierre G.T. Beauregard − oskarżył go o niewykonanie rozkazów pod Bull Run, podczas gdy w rzeczywistości rozkazy takie nigdy do niego nie dotarły.
Jeśli Ewell mógł czymkolwiek imponować swym ludziom, to z pewnością nie wyglądem. Historyk Larry Tagg opisał go tak:
24 stycznia 1862 roku Ewell otrzymał stopień generała majora i przeszedł pod rozkazy Thomasa „Stonewall” Jacksona w jego kampanii w dolinie Shenandoah.
Ewell znakomicie dowodził dywizją w małej armii Jacksona, wygrywając kilka starć z większymi formacjami Frémonta, Banksa i Shieldsa. Następnie armia Jacksona została wezwana do Richmondu by wesprzeć Roberta E. Lee w obronie miasta przed Armią Potomaku generała George’a McClellana prowadzącą kampanię półwyspową. Ewell wyróżnił się w bitwach pod Gaines' Mill i Malvern Hill. Chociaż Lee pokonał Armię Unii w szeregu bitew znanych jako bitwy siedmiodniowe, nadal istniało zagrożenie z północy, gdzie operowała unijna Armia Wirginii Johna Pope’a, więc korpus Jacksona został wysłany celem zneutralizowania jej. Ewell ponownie pokonał Banksa 9 sierpnia w bitwie pod Cedar Mountain i walczył dobrze w II bitwie nad Bull Run, ale został ranny 29 sierpnia pod Groveton, skutkiem czego amputowano mu nogę poniżej kolana.
Po długotrwałym leczeniu Ewell wrócił do Armii Północnej Wirginii po bitwie pod Chancellorsville. W związku z tym, że Jackson został śmiertelnie ranny w tej bitwie, 23 maja Ewell otrzymał awans na stopie lieutenant general i dowodzenie II Korpusem.
Na samym początku kampanii gettysburskiej Ewell uderzył na Winchester, biorąc do niewoli 4-tysięczny garnizon miasta i zagarniając 23 działa. Jego korpus szedł w pierwszym rzucie inwazji na Pensylwanię i był bliski zajęcia stolicy stanu, Harrisburga, ale został wezwany przez Lee do zmiany zadań na rzecz koncentracji wszystkich sił w marszu na Gettysburg.
Jednak podczas bitwy pod Gettysburgiem reputacja Ewella jako dowódcy bardzo ucierpiała. 1 lipca 1863 roku korpus Ewella przybył pod Gettysburg z północy i uderzył na XI i część I Korpusu Armii Potomaku, zmuszając je do wycofania się przez miasto i zajęcia pozycji obronnych na Wzgórzu Cmentarnym na południe od Gettysburga. Lee, który właśnie przybył i zorientował się w sytuacji, zrozumiał jak ważna jest to pozycja. Posłał więc Ewellowi polecenie zajęcia Wzgórza Cmentarnego „o ile to możliwe”. Historyk James M. McPherson napisał: „Gdyby Jackson żył, z pewnością uznałby, że to możliwe. Ale Ewell nie był Jacksonem”. Ewell uznał, że atakować nie należy.
Ewell miał kilka powodów by nie atakować. Przede wszystkim rozkaz Lee był mało precyzyjny. Miał „zająć wzgórze okupowane przez nieprzyjaciela gdyby uznał to za możliwe, ale bez rozpoczynania głównego starcia przed przybyciem innych dywizji armii”. Lee ponadto odmówił Ewellowi wsparcia korpusu A.P. Hilla. Ludzie Ewella byli wycieńczeni długim marszem i zaciętą walką w gorące lipcowe popołudnie, trudno więc byłoby utworzyć z nich formację uderzeniową, która zaatakowałaby wzgórze przez wąskie uliczki Gettysburga. Wprawdzie przybyła właśnie nowa, niezużyta dywizja Edwarda „Allegheny” Johnsona, ale Ewell otrzymał informację wywiadu, że od wschodu nadciągnęły znaczne posiłki Armii Unii, które mogłyby zagrozić jego lewemu skrzydłu. Bojowy z natury podwładny Ewella, Jubal Early, nie zgadzał się z tą decyzją.
Miał przypuszczalnie rację. Korpus Ewella przystąpił do ataku na tę pozycję 2 lipca, więc żołnierze Unii mieli dosyć czasu, by obsadzić wzgórza (Cmentarne i Culpa) i zbudować umocnienia nie do zdobycia, co stało się przyczyną ogromnych strat konfederatów. Powojenni działacze ruchu o nazwie lost cause, głównie Jubal Early, ale także Isaac Trimble, który należał w czasie bitwy do sztabu Ewella, krytykowali go ostro, chcąc w ten sposób zdjąć odpowiedzialność za przegraną z generała Lee. Twierdzili, że pierwszego dnia żołnierze Unii byli załamani i zdemoralizowani klęską, więc natychmiastowy atak na Wzgórze Cmentarne mógł przynieść Armii Północnej Wirginii zwycięstwo. Tymczasem ludzie Ewella również byli zdezorganizowani, więc wnioski byłych konfederackich generałów były łatwiejsze niż decyzje podejmowane w ogniu walki.
Ewell we wzorowym porządku poprowadził marsz odwrotowy do Wirginii, ale w listopadzie i ponownie w styczniu 1864 roku został ranny.
W maju Ewell dowodził swym korpusem podczas bitwy w dziczy, gdzie miał lekką przewagę nad atakującym go korpusem przeciwnika. W bitwie pod Spotsylvanią wpadł w pewnym momencie w szał płazując szablą swych uciekających żołnierzy. Lee skarcił go mówiąc: „Generale Ewell, proszę się opanować; jak może pan chcieć utrzymać kontrolę nad tymi ludźmi, skoro stracił pan kontrolę nad samym sobą? Jeżeli nie może pan zapanować nad emocjami, lepiej będzie złożyć rezygnację”. 19 maja, podczas końcowyuch zmagań pod Spotsylvanią, Ewell nakazał uderzenie na lewe skrzydło wojsk Unii na farmie Harrisa, co nie przyniosło żadnych skutków poza powstrzymaniem − za cenę 900 ludzi, około 1/6 całości sił, jakimi dysponował − na jeden dzień ofensywy Granta.
Lee uznał, że źródłem coraz częstszych wybuchów Ewella są jego rany, więc pozbawił go dowództwa korpusu i mianował go komendantem garnizonu Richmondu, czego żadną miarą nie należało traktować jako przydziału drugorzędnego, a to ze względu na niezwykle silne parcie wojsk Unii w kierunku stolicy Konfederacji. W kwietniu 1865 roku, gdy Ewell i jego oddziały wycofywały się z Richmondu, w mieście wybuchło wiele pożarów, jakkolwiek nie wiadomo kto kazał podpalać. Ewell obwiniał o podpalenie magazynu tytoniu bandy rabujących magazyny i sklepy cywilów, ale Nelson Lankford, autor książki "Richmond Burning", napisał: „Ewell wmówił kilku osobom, że pożar nie miał nic wspólnego z jego ludźmi, podobnie jak rozmyślnie przez nich burzone magazyny i mosty, na co otrzymali rozkazy z góry”. Te pożary przerodziły się w Wielki Pożar Richmondu, który zniszczył trzecią część miasta, w tym całe śródmieście. Ewell i jego żołnierze musieli kapitulować nad Sayler's Creek, kilka dni przed kapitulacją Lee w Appomattox Court House. Jako jeniec wojenny więziony był w Forcie Warren w Zatoce Bostońskiej do lipca 1865 roku.
W niewoli Ewell skupił wokół siebie szesnastu innych generałów i w ich imieniu wysłał list do Ulyssesa Granta na temat zabójstwa Abrahama Lincolna, w którym napisał, że ludzie Południa odczuwają w tej sprawie „bezwzględną odrazę i oburzenie” i sugerował by nie kojarzyć tej zbrodni z Konfederacją.
Postbellum.
Po zwolnieniu z niewoli Ewell postanowił zostać „dżentelmenem-farmerem” na farmie swojej żony w pobliżu Spring Hill, Tennessee, którą uczynił dochodową; wynajął także dobrze prosperującą plantację bawełny w stanie Missisipi. Był prezesem rady nadzorczej Columbia Female Academy i przewodniczącym Stowarzyszenia Rolników hrabstwa Maury. Ewell i jego żona zmarli na zapalenie płuc w odstępie trzech dni. Zostali pochowani na Starym Cmentarzu Miejskim w Nashville. Był autorem książki "The Making of a Soldier", wydanej pośmiertnie w 1935 roku.
W kulturze.
Ewella zagrał Tim Scott w filmie z roku 1993 "Gettysburg", oparty na książce Michaela Shaary "The Killer Angels"; w filmie Ewell jest krytykowany za „niewzięcie wzgórza”.
Ewell (odtwarzany przez Boba Jonesa) jest głównym bohaterem filmu z roku 1963 "Red Runs the River" and is portrayed by Bob Jones Jr. Ten film, w reżyserii Katherine Stenholm, opowiada o stosunkach Ewella ze Stonewall Jacksonem i o nawróceniu się Ewella po zranieniu w II bitwie nad Bull Run. Producentem była firma Unusual Films, związana z Bob Jones University w Greenville, w Karolinie Południowej. "Red Runs the River" był filmem wybranym przez University Film Producers Association dla reprezentowania Stanów Zjednoczonych na Międzynarodowym Kongresie Szkół Filmowych i Telewizyjnych w Budapeszcie.

</doc>
<doc id="3039785" url="https://pl.wikipedia.org/wiki?curid=3039785" title="Purchawka">
Purchawka



</doc>
<doc id="3039787" url="https://pl.wikipedia.org/wiki?curid=3039787" title="Purchawka workowata">
Purchawka workowata



</doc>
<doc id="3039791" url="https://pl.wikipedia.org/wiki?curid=3039791" title="Walter Goehtz">
Walter Goehtz

Walter Goehtz (ur. 1 lutego 1878 w Łobzie, zm. 30 marca 1946 w Eckartsbergu) – burmistrz w Płotach i w Gryficach.
Studia prawnicze na Friedrich Wilhelm Uniwersytetu w Berlinie (obecnie Uniwersytet Humboldtów w Berlinie, Uniwersytet w Greifswaldzie. Po studiach pracował w magistracie w Łobzie i Trzebiatowie. W 1906 roku został mianowany burmistrzem miasta Płoty, a od 1911 burmistrzem Gryfic. Walter Goehtz miał żonę Marię i trzech synów.

</doc>
<doc id="3039798" url="https://pl.wikipedia.org/wiki?curid=3039798" title="Jurij Chiuppenen">
Jurij Chiuppenen

Jurij Nikołajewicz Chiuppenen (ros. Юрий Николаевич Хюппенен) – rosyjski brydżysta, World International Master (WBF), European Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3039801" url="https://pl.wikipedia.org/wiki?curid=3039801" title="Frank Luther">
Frank Luther

Frank Luther (ur. 4 sierpnia 1899, zm. 16 listopada 1980) – amerykański piosenkarz country.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039802" url="https://pl.wikipedia.org/wiki?curid=3039802" title="Yury Khyuppenen">
Yury Khyuppenen



</doc>
<doc id="3039803" url="https://pl.wikipedia.org/wiki?curid=3039803" title="Yury Khiuppenen">
Yury Khiuppenen



</doc>
<doc id="3039804" url="https://pl.wikipedia.org/wiki?curid=3039804" title="Pristella">
Pristella



</doc>
<doc id="3039811" url="https://pl.wikipedia.org/wiki?curid=3039811" title="Linia 2 metra w Seulu">
Linia 2 metra w Seulu

Linia 2 metra w Seulu – jedna z linii metra w stolicy Korei Południowej, Seulu. Linia jest zbudowana w kształcie zamkniętego kręgu i jest najdłuższą linia metra (60,2 km) o takim kształcie na świecie. Poza pętlą linia posiada dwie odnogi (Seongsu i Sinjeong). Linia jest oznaczona numerem 2 i kolorem zielonym.
Budowę linii nr 2 rozpoczęto 3 marca 1978 roku, pierwszy odcinek został uruchomiony 31 października 1980 roku, a linia jako pętla została ukończona ona została 22 maja 1984 roku. Całą linię uruchomiono przy otwarciu linii nr 3 i linii nr 4. Linię nr 2 połączono ze stacją Seolleung linii Bundang 29 sierpnia 2003 roku.
Najważniejsze stacje na trasie linii to, między innymi: Ratusz (City Hall), Wangsimni, Dongdaemun, Seongsu, Sindorim, Sinseol-dong i Kkachisan.

</doc>
<doc id="3039815" url="https://pl.wikipedia.org/wiki?curid=3039815" title="Kosuke Matsuura">
Kosuke Matsuura



</doc>
<doc id="3039816" url="https://pl.wikipedia.org/wiki?curid=3039816" title="Ben Lyon">
Ben Lyon

Ben Lyon (ur. 6 lutego 1901 w Atlancie, zm. 22 marca 1979 w Honolulu) – amerykański aktor filmowy, teatralny, telewizyjny i radiowy. Posiada swoją gwiazdę na Hollywoodzkiej Alei Gwiazd.

</doc>
<doc id="3039817" url="https://pl.wikipedia.org/wiki?curid=3039817" title="Zawadka (obwód iwanofrankiwski)">
Zawadka (obwód iwanofrankiwski)

Zawadka (ukr. Завадка) – wieś na Ukrainie w rejonie kałuskim obwodu iwanofrankowskiego. W II Rzeczypospolitej miejscowość w województwie stanisławowskim.

</doc>
<doc id="3039818" url="https://pl.wikipedia.org/wiki?curid=3039818" title="Italo Casali">
Italo Casali

Italo Casali (ur. 2 lipca 1940, zm. w 2019) – sanmaryński strzelec, olimpijczyk. 
Brał udział w igrzyskach olimpijskich w latach 1972 (Monachium) i 1976 (Montreal). Na obu igrzyskach startował tylko w strzelaniu z karabinu małokalibrowego w trzech postawach z odl. 50 metrów, w którym zajmował odpowiednio: 65. i 56. miejsce.

</doc>
<doc id="3039819" url="https://pl.wikipedia.org/wiki?curid=3039819" title="Libero Casali">
Libero Casali

Libero Casali (ur. 23 września 1939) – sanmaryński strzelec, olimpijczyk. 
Brał udział w igrzyskach olimpijskich w 1972 roku (Monachium). Startował tylko w strzelaniu z karabinu małokalibrowego w trzech postawach z odl. 50 metrów, w którym zajął przedostatnie, 68. miejsce. Wyprzedził tylko Salvadora Sanpere z Wysp Dziewiczych.

</doc>
<doc id="3039820" url="https://pl.wikipedia.org/wiki?curid=3039820" title="Bert Lytell">
Bert Lytell

Bert Lytell (ur. 24 lutego 1885, zm. 28 września 1954) – amerykański aktor filmowy i telewizyjny.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039821" url="https://pl.wikipedia.org/wiki?curid=3039821" title="Zagrobela">
Zagrobela

Zagrobela (ukr. Загребелля) – obecnie teren dzielnicy mieszkaniowej «Дружба» Tarnopola w obwodzie tarnopolskim Ukrainy, pod koniec XIX w. część obszaru dworskiego wsi Berezowica Wielka.
Historia.
We wsi od XV do XIX w. znajdował się majątek ziemski w posiadaniu rodziny Krosnowskich.
Szymon Baworowski (zm. przed 9 marca 1713), podczaszy halicki, otrzymał dzierżawę zagrobelską, petrykowską i łośniowską.
Dziewięciu chłopów Rusinów z Trościańca i trzech Mazurów z Zagrobeli (na zachód od Tarnopola) i Draganówki kupili u p. Osochowskich obszar dworski Kutyszcze z martwym i żywym inwentarzem za 94.000 zł, z czego 41.203 zł wypłacili gotówką, na resztę zaś przyjęli dług bankowy. Pod koniec karczma i gajówka na obszarze dworskim, na którym znajdują się również pałac i ogród.
W 1894 Tadeusz Czarkowski-Golejewski za sumę 300 tys. florenów nabył dobra Janówka i Zagrobela.
W II Rzeczypospolitej w gminie wiejskiej Berezowica Wielka w powiecie tarnopolskim województwa tarnopolskiego.
Zamek.
Wybudowany z drewna usytuowany przy przeprawie przez rzekę Seret. W XVIII wieku przebudowany na murowany.
Pałac.
Piętrowy pałac od frontu posiadał kolumnadę jońską przedzieloną na piętrze balkonem, do której prowadziły schody. Po Krosnowskich należał do rodziny Czarkowskich-Golejewskich, zaś po zakończeniu I wojny światowej ich przedstawiciel Wiktor Czarkowski-Golejewski przekazał pałac na rzecz szkoły rolniczej. Przy obiekcie znajdował się park krajobrazowy o powierzchni 60 ha.

</doc>
<doc id="3039823" url="https://pl.wikipedia.org/wiki?curid=3039823" title="Porchowa">
Porchowa

Porchowa (ukr. Порохова) – wieś na Ukrainie w rejonie czortkowskim obwodu tarnopolskiego.
Historia.
Lokowanie miasta Porchowej przez Buczackich herbu Abdank w ziemi halickiej zalicza się do nieudanych. Przez pewien czas właścicielami dóbr ziemskich we wsi byli hrabia Baworowscy.
W II Rzeczypospolitej miejscowość stanowiła początkowo samodzielną gminę jednostkową. 1 sierpnia 1934 roku w ramach reformy na podstawie ustawy scaleniowej została włączona do zbiorowej gminy wiejskiej Zubrzec w powiecie buczackim, w województwie tarnopolskim.
Od 1990 wieś jest siedzibą rady wiejskiej.

</doc>
<doc id="3039824" url="https://pl.wikipedia.org/wiki?curid=3039824" title="Hokejówka z Santa Maria">
Hokejówka z Santa Maria



</doc>
<doc id="3039825" url="https://pl.wikipedia.org/wiki?curid=3039825" title="Poznanka Hetmańska">
Poznanka Hetmańska

 
Poznanka Hetmańska (ukr. Пізнанка) – wieś na Ukrainie w rejonie czortkowskim obwodu tarnopolskiego. W II Rzeczypospolitej w województwie tarnopolskim.
Po wojnie do lat 1960. nazwa wsi brzmiała Poznanka Komisarska ("Пі́знанка Коміса́рська").

</doc>
<doc id="3039827" url="https://pl.wikipedia.org/wiki?curid=3039827" title="Katherine MacDonald">
Katherine MacDonald

Katherine MacDonald (ur. 14 grudnia 1881, zm. 4 czerwca 1956) – amerykańska producentka filmowa i aktorka. Była siostrą aktorki Mary MacLaren.
Filmografia.
producentka
aktorka
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039831" url="https://pl.wikipedia.org/wiki?curid=3039831" title="Kościół Narodzenia Najświętszej Maryi Panny w Strzyżowie">
Kościół Narodzenia Najświętszej Maryi Panny w Strzyżowie

Kościół Narodzenia Najświętszej Maryi Panny – rzymskokatolicki kościół w Strzyżowie, pierwotnie cerkiew unicka, a następnie prawosławna.
Historia.
Unicka cerkiew w Strzyżowie została wzniesiona w 1724. Na jej miejscu w 1817, z inicjatywy ks. Eliasza Zborowickiego, zbudowano nową świątynię. W 1875, wskutek likwidacji unickiej diecezji chełmskiej, strzyżowska świątynia została przymusowo zamieniona na cerkiew prawosławną.
W dwudziestoleciu międzywojennym cerkiew w Strzyżowie pozostała czynna. Należała do parafii wchodzącej w skład struktur dekanatu hrubieszowskiego diecezji warszawsko-chełmskiej, liczącej 2843 wiernych w latach 20. i 3820 w 1939. Po II wojnie światowej (w czasie której budowla doznała znacznych strat) i wysiedleniach ludności ukraińskiej wyznania prawosławnego obiekt przeszedł na własność katolików. W 1946 został rekoncyliowany na kościół, zaś rok później stał się świątynią parafialną. Po zmianie wyznania budowla została przebudowana: usunięto z niej wejścia boczne, poszerzono przedsionek, zacierając cechy pierwotnego stylu obiektu.
Architektura.
Kościół w Strzyżowie jest budowlą drewnianą, o konstrukcji zrębowej, szalowaną, orientowaną, jednonawową. Jedyna nawa świątyni została przedłużona po przebudowie cerkwi na kościół. Pomieszczenie ołtarzowe w kościele jest zamknięte trójbocznie, od północy przylega do niego zakrystia. Nawa i prezbiterium kryte są pozornymi sklepieniami o łuku spłaszczonym, zakrystię kryje strop. Nad całą budowlą znajdują się dachy dwuspadowe, nad nawą wzniesiona została pojedyncza wieżyczka z sygnaturką. Dzwonnica kościelna jest wolno stojącą konstrukcją wybudowaną w tym samym czasie, co cała budowla sakralna. Jest to obiekt drewniany, szalowany, o konstrukcji słupowo-ramowej, czworoboczny, zwieńczony dachem namiotowym.
We wnętrzu kościoła znajdują się trzy dziewiętnastowieczne ołtarze: główny z wizerunkiem Matki Boskiej z Dzieciątkiem oraz dwa boczne. Boczne ołtarze św. Stanisława Kostki i Przemienienia Pańskiego mają pochodzenie unickie i znajdowały się pierwotnie w cerkwi w Horodle. Z tej samej świątyni pochodzi obraz Ostatniej Wieczerzy, także namalowany w XIX w. W tym samym stuleciu powstała ambona, również przeniesiona z Horodła. W strzyżowskim kościele znajdują się również rzeźby dwóch aniołków wykonanych w stylu barokowym. Pozostałe elementy wyposażenia (druga ambona, chrzcielnica, ławki, konfesjonały) powstały w 1939 w pracowni Czesława Łacińskiego w Hrubieszowie.

</doc>
<doc id="3039836" url="https://pl.wikipedia.org/wiki?curid=3039836" title="Emma Stenlöf">
Emma Stenlöf

Emma Stenlöf (ur. 25 czerwca 1996) – szwedzka lekkoatletka specjalizująca się w wielobojach.
W 2013 sięgnęła po srebro mistrzostw świata juniorów młodszych w Doniecku. 
Rekordy życiowe: siedmiobój (sprzęt juniorów młodszych) – 5649 pkt. (15 września 2013, Kalamar). 

</doc>
<doc id="3039839" url="https://pl.wikipedia.org/wiki?curid=3039839" title="Wolha Iwanawa">
Wolha Iwanawa

Wolha Barysauna Iwanawa (, , "Olga Borisowna Iwanowa"; ur. 3 października 1949 w Rudni w obwodzie smoleńskim) – białoruska inżynier technolog i polityk, w latach 1997–2000 członkini Rady Republiki Zgromadzenia Narodowego Republiki Białorusi I kadencji.
Życiorys.
Urodziła się 3 października 1949 roku w mieście Rudnia w obwodzie smoleńskim Rosyjskiej FSRR, ZSRR. W 1971 roku ukończyła Witebski Technologiczny Instytut Przemysłu Lekkiego, uzyskując wykształcenie inżynier technolog, w 1996 roku – Akademię Zarządzania przy Prezydencie Republiki Białorusi, uzyskując wykształcenie menedżer ekonomistki. W latach 1971–1987 pracowała jako inżynier technolog, kierowniczka wydziału. W latach 1987–1994 była dyrektorem Fabryki Odzieżowej „Komsomołka”. Od 1994 roku pełniła funkcję dyrektor Firmy Odzieżowej „Junona” w Mołodecznie.
13 stycznia 1997 roku została członkinią nowo utworzonej Rady Republiki Zgromadzenia Narodowego Republiki Białorusi I kadencji. Od 22 stycznia pełniła w niej funkcję członkini Stałej Komisji ds. Polityki Regionalnej. Jej kadencja zakończyła się 19 grudnia 2000 roku.
Życie prywatne.
Wolha Iwanawa jest mężatką, ma dwoje dzieci.

</doc>
<doc id="3039842" url="https://pl.wikipedia.org/wiki?curid=3039842" title="Luzu Baoyun">
Luzu Baoyun

Luzu Baoyun (; kor. 로조보운 "Roso Poun"; jap. "Roso Hōun"; wiet. "Lỗ Tổ Bảo Vân ") – chiński mistrz chan ze szkoły hongzhou.
Życiorys.
Nie zachowały się żadne zapiski o jego pochodzeniu i życiu. Był jednym z bardziej znanych uczniów mistrza Mazu Daoyi. Nauczał w klasztorze na górze Luzu w Chizhou, położonym nad rzeką Jangcy w południowej części prowincji Anhui.
Miał dość nieortodoksyjny sposób nauczania; gdy tylko widział nadchodzącego ucznia z pytaniem o chan, natychmiast obracał się do ściany i medytował. Stało się to z czasem Koanem; „Luzu zwrócony do ściany” był używany przez wszystkie pokolenia nauczycieli aż do dnia dzisiejszego.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039844" url="https://pl.wikipedia.org/wiki?curid=3039844" title="Eirik Greibrokk Dolve">
Eirik Greibrokk Dolve

Eirik Greibrokk Dolve (ur. 5 maja 1995) – norweski lekkoatleta specjalizujący się w skoku o tyczce.
W 2012 nie przebrnął przez eliminacje podczas mistrzostw świata juniorów w Barcelonie. Juniorski mistrz Europy z Rieti (2013). Złoty medalista mistrzostw Norwegii oraz reprezentant kraju na drużynowych mistrzostwach Europy.
Rekordy życiowe: stadion – 5,66 (22 czerwca 2016, Praga); hala – 5,56 (24 stycznia 2018, Tartu).

</doc>
<doc id="3039849" url="https://pl.wikipedia.org/wiki?curid=3039849" title="Ferdynand Loner">
Ferdynand Loner

Ferdynand Loner (ur. w 1886 - zm. w 1956) – oficer armii austro-węgierskiej, kapitan Ukraińskiej Armii Halickiej, w latach 1929-1938 austriacki attaché w Moskwie.
W czasie wojny polsko-ukraińskiej szef sztabu II Korpusu UHA, następnie pomocnik szefa oddziału operacyjnego Komendy Głównej UHA, następnie szef sztabu II Brygady Halickiej Czerwonej Ukraińskiej Armii Halickiej.

</doc>
<doc id="3039852" url="https://pl.wikipedia.org/wiki?curid=3039852" title="Wilhelm Lobkowitz">
Wilhelm Lobkowitz

Wilhelm Lobkowitz (ur. w 1893, zm. 5 lutego 1937 pod Moskwą) – oficer cesarskiej i królewskiej Armii, kapitan Ukraińskiej Armii Halickiej.
Życiorys.
Na stopień porucznika został mianowany ze starszeństwem z 1 maja 1915 w korpusie oficerów piechoty. Jego oddziałem macierzystym był Pułk Piechoty Nr 9.
W czasie wojny polsko-ukraińskiej szef sztabu oddziału operacyjnego Komendy Głównej UHA, następnie szef sztabu III Korpusu UHA, następnie szef sztabu III Brygady Halickiej Czerwonej Ukraińskiej Armii Halickiej.
W 1920 internowany w obozie w Tucholi, po zwolnieniu wyjechał do Czechosłowacji, a w 1921 wyjechał do ZSRR. W 1937 aresztowany, i rozstrzelany na poligonie strzeleckim NKWD w Butowie.
Ordery i odznaczenia.
W czasie służby w c. i k. Armii otrzymał:

</doc>
<doc id="3039853" url="https://pl.wikipedia.org/wiki?curid=3039853" title="Order św. Stanisława (Rosja)">
Order św. Stanisława (Rosja)



</doc>
<doc id="3039855" url="https://pl.wikipedia.org/wiki?curid=3039855" title="Leopold Dmowski">
Leopold Dmowski

Leopold August Dmowski – polski prawnik, sędzia i samorządowiec, w latach 1922–1927 prezydent Brześcia nad Bugiem. 
Życiorys.
Z wykształcenia i zawodu był prawnikiem, sprawował funkcję podprokuratora I rewiru Brześcia. Zaangażowany w działalność samorządową, pełnił obowiązki przewodniczącego rady miejskiej w Brześciu, następnie prezydenta miasta w latach 1922–1927. Był jednym z liderów prawicowej większości w radzie miejskiej. Stał na czele "Klubu Obywatelskiego" w Brześciu. W latach 30. pracował jako pisarz hipoteczny.
Członek Brzeskiego Towarzystwa Dobroczynności oraz Towarzystwa Opieki nad Kresami Wschodnimi. Po odejściu z prezydentury komisarz wojewódzki Ligi Obrony Powietrznej i Przeciwgazowej.
Od 1925 był filistrem honorowym korporacji Polesia.

</doc>
<doc id="3039856" url="https://pl.wikipedia.org/wiki?curid=3039856" title="Order św. Aleksandra Newskiego">
Order św. Aleksandra Newskiego



</doc>
<doc id="3039861" url="https://pl.wikipedia.org/wiki?curid=3039861" title="Pierre Kamel Medawar">
Pierre Kamel Medawar

Pierre Kamel Medawar (ur. 26 grudnia 1887 w Hajfie, zm. 27 kwietnia 1985) – duchowny katolickiego Kościoła melchickiego, w latach 1943-1969 biskup pomocniczy melchickiego patriarchatu antiocheńskiego.
Życiorys.
Święcenia kapłańskie otrzymał 15 sierpnia 1938 roku. Miał wówczas 50 lat.
13 marca 1943 papież Pius XII mianował go biskupem pomocniczym patriarchatu antiocheńskiego ze stolicą tytularną "Pelusium". Sakry udzielił mu ówczesny patriarcha Cyryl IX Mogabgab. Na emeryturę przeszedł w 1969 roku.
Od śmierci w styczniu 1984 maltańskiego arcybiskupa Mikiela Gonziego był najstarszym żyjącym hierarchą katolickim.

</doc>
<doc id="3039863" url="https://pl.wikipedia.org/wiki?curid=3039863" title="Puchar Niemiec w piłce nożnej (2008/2009)">
Puchar Niemiec w piłce nożnej (2008/2009)

Puchar Niemiec w piłce nożnej mężczyzn 2008/2009 – 66. edycja rozgrywek mających na celu wyłonienie zdobywcy Pucharu Niemiec, który uzyskał tym samym prawo gry w kwalifikacjach Ligi Europy UEFA sezonu 2009/2010. Tym razem trofeum wywalczył Werder Brema. Finał został rozegrany na Stadionie Olimpijskim w Berlinie.
Plan rozgrywek.
Rozgrywki szczebla centralnego składały się z 6 części:
Pierwsza runda.
Mecze rozegrano od 7 do 10 sierpnia 2008.
Druga runda.
Mecze rozegrano 23 i 24 września 2008.
Trzecia runda.
Mecze rozegrano 27 i 28 stycznia 2009.

</doc>
<doc id="3039864" url="https://pl.wikipedia.org/wiki?curid=3039864" title="Muzeum Dulag 121">
Muzeum Dulag 121

Muzeum Dulag 121 – muzeum w Pruszkowie, utworzone w 2010 roku, dokumentujące historię niemieckiego obozu przejściowego Dulag 121 oraz losy mieszkańców Warszawy wypędzonych z miasta w czasie powstania 1944 roku. Muzeum stanowi samorządową instytucję kultury powiatu pruszkowskiego. Mieści się na obrzeżach dawnych Zakładów Naprawczych Taboru Kolejowego (obecnie Millennium Logistic Park) w specjalnie na ten cel zaprojektowanym budynku.
Historia.
6 sierpnia 1944 na terenie nieczynnych Zakładów Naprawczych Taboru Kolejowego w Pruszkowie okupanci niemieccy zorganizowali obóz przejściowy dla polskiej ludności cywilnej, znany pod nazwą Durchgangslager 121 (Dulag 121). W obozie gromadzono mieszkańców Warszawy i okolicznych miejscowości, wypędzanych z domów w trakcie oraz po zakończeniu powstania warszawskiego. Dulag 121 funkcjonował do połowy grudnia 1944, a w formie szczątkowej – do 16 stycznia 1945. Część badaczy ocenia, że przez obóz pruszkowski mogło przejść w tym okresie nawet 650 000 osób – w tym 550 000 warszawiaków oraz 100 000 mieszkańców miejscowości podwarszawskich (podobne dane podaje Muzeum Dulag 121). Nowsze źródła szacują natomiast liczbę więźniów obozu na ok. 390 000 – 410 000 osób. Na skutek ran i chorób, wyczerpania, prymitywnych warunków bytowych oraz z rąk strażników poniosło śmierć od kilkuset do kilku tysięcy osadzonych. Dziesiątki tysięcy ludzi po krótkim pobycie w obozie wywieziono na roboty przymusowe w głąb Rzeszy lub zesłano do obozów koncentracyjnych. Kilkaset tysięcy osób niezdolnych do pracy (chorych, starców, dzieci, kobiety) Niemcy wysiedlili natomiast na tereny Generalnego Gubernatorstwa i pozostawili bez jakichkolwiek środków do życia. Polskie Państwo Podziemne, legalnie działające instytucje charytatywne (RGO, PCK) oraz Kościół katolicki zorganizowały zakrojoną na szeroką skalę akcję pomocy więźniom Dulagu 121, w którą masowo włączyła się ludność Pruszkowa oraz okolicznych miejscowości. Dzięki tym działaniom udało się ocalić życie tysiącom wygnańców.
W 1947 na terenie zakładów wzniesiono pierwszą tablicę upamiętniającą Dulag 121 i jego ofiary. Z kolei 28 kwietnia 1990 odsłonięto tam pomnik zaprojektowany przez profesora Oskara Hansena, złożony z jedenastu symbolicznych elementów. Od 1994 pod pomnikiem corocznie odbywają się uroczystości rocznicowe. W 1995 na terenie ZNTK odsłonięto jeszcze niewielki pomnik poświęcony żołnierzom WP, których po klęsce wrześniowej przetrzymywano w prowizorycznym obozie jenieckim zorganizowanym na terenie pruszkowskich zakładów. Na początku lat 90. zrodził się również pomysł budowy muzeum Dulag 121, mającego w zamyśle upamiętnić martyrologię więzionych w obozie mieszkańców Warszawy oraz stanowić wyraz wdzięczności dla ludności Pruszkowa i okolic za poświęcenie i ofiarność w niesieniu pomocy wypędzonym. Z uwagi na szereg trudności natury finansowej i formalnej prace rozpoczęły się jednak dopiero po upływie kilkunastu lat. W międzyczasie rozważano kilka wariantów lokalizacji planowanego muzeum – m.in. zaadaptowanie na ten cel części Hali nr 5 leżącej na terenie zakładów lub umieszczenie muzeum w przedwojennej wartowni przy głównej bramie ZNTK. Ostatecznie zwyciężyła koncepcja budowy całkowicie nowego pawilonu.
Głównym inicjatorem i organizatorem projektu budowy Muzeum Dulag 121 były władze powiatu pruszkowskiego, a w szczególności starosta Elżbieta Smolińska. 2 października 2009 podpisano akt erekcyjny oraz wmurowano kamień węgielny. Pod koniec 2009 roku powstał także Komitet Honorowy Budowy Muzeum Dulag 121, w którego skład weszli m.in. przedstawiciele władz samorządowych Pruszkowa, Warszawy i województwa mazowieckiego oraz reprezentanci środowisk kombatanckich. Na czele komitetu stanął ówczesny marszałek Sejmu Bronisław Komorowski. Z kolei 15 czerwca 2010 starosta pruszkowski podpisał porozumienie z dyrekcją Muzeum Powstania Warszawskiego w sprawie współpracy przy tworzeniu Muzeum Dulag 121. 
Uroczyste otwarcie muzeum nastąpiło w dniu 1 października 2010 – w przeddzień 66. rocznicy kapitulacji powstania warszawskiego.
Ekspozycja.
Muzeum Dulag 121 znajduje się przy ul. 3 Maja 8a w Pruszkowie, na obrzeżach byłych Zakładów Naprawczych Taboru Kolejowego (obecnie Millennium Logistic Park). Mieści się w specjalnie na ten cel wybudowanym budynku, zaprojektowanym przez Adama Misiorowskiego. Ekspozycja została przygotowana przez zespół pracowników Muzeum Powstania Warszawskiego. Autorem założeń programowych jest Jan Ołdakowski.
Ekspozycja Muzeum Dulag 121 składa się z pięciu części, poświęconych: 
Większa część ekspozycji znajduje się na parterze budynku. Na piętrze umiejscowiono natomiast makietę obozu (wykonaną w skali 1:160) oraz kino, w którym wyświetlane są filmy i zapętlona prezentacja fotografii. Jednym z elementów scenograficznych ekspozycji jest replika rowu rewizyjnego, wypełnionego przedmiotami, które wypędzeni przynosili ze sobą do obozu (walizkami, tobołkami z pościelą i odzieżą, naczyniami, dziecięcymi zabawkami). W pobliżu podobnych kanałów – znajdujących się wewnątrz hal produkcyjnych ZNTK, nierzadko wypełnionych odpadkami i robactwem – musieli rozlokowywać się przywiezieni do obozu warszawiacy. W muzeum znajduje się także replika fragmentu wagonu bydlęcego, wykorzystywanego do wywożenia więźniów z obozu. Ekspozycja ma charakter multimedialny, lecz przy jej tworzeniu wykorzystano szereg autentycznych przedmiotów i dokumentów. Zwiedzający mają możliwość zapoznania się z licznymi fotografiami, dokumentami, mapami, wycinkami prasowymi oraz relacjami świadków utrwalonymi w formie elektronicznej.
Wśród najważniejszych eksponatów będących w posiadaniu muzeum znajdują się m.in.:

</doc>
<doc id="3039866" url="https://pl.wikipedia.org/wiki?curid=3039866" title="Gisele MacKenzie">
Gisele MacKenzie

Gisele MacKenzie (ur. 10 stycznia 1927, zm. 5 września 2003) – amerykańska wokalistka i aktorka pochodzenia kanadyjskiego.
Filmografia.
seriale
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039867" url="https://pl.wikipedia.org/wiki?curid=3039867" title="Tytus, Romek i A’Tomek księga VIII">
Tytus, Romek i A’Tomek księga VIII

Tytus, Romek i A’Tomek księga VIII – ósmy kolejny komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka. 
Autorem scenariusza i rysunków jest Henryk Jerzy Chmielewski. Album ten ukazał się w roku 1973 nakładem Wydawnictwa Harcerskiego Horyzonty. W ramach oszczędności album był drukowany każdy arkusz tylko z jednej strony w kolorach, przez to kolejne strony książeczki są na przemian kolorowe i czarno-białe. Potocznie księga ta ma opis - Tytus zdobywa sprawność astronoma. Na końcu książeczki umieszczono plan lekcji i horoskop ułożony przez Tytusa.
Fabuła komiksu.
Drużyna harcerska, do której należą Tytus, Romek i A’Tomek uczestniczy w akcji Frombork 1001 i porządkują miejsca, w których przebywał Mikołaj Kopernik. Po dwóch, trzech latach chłopcy postanawiają zdobyć sprawność astronoma i w tym celu rozpoczynają obserwacje nocnego nieba, na strychu urządzają „dostrzegalnię” astronomiczną, studiują "Regulamin sprawności astronoma". W tym czasie dostają od profesora Prof. T.Alenta aparacik, który potrafi przenosić w czasie i przestrzeni, a chłopcom ma ułatwić poznanie życia Mikołaja Kopernika. Na początek przenoszą się do średniowiecznego Torunia. Potem wskutek wypadku do średniowiecznego zamczyska, o które walczą Krzyżacy. W międzyczasie aparacik kradnie astrolog, ale udaje się go chłopcom odzyskać. Później bohaterowie przenoszą się do Krakowa, gdzie wraz z Kopernikiem studiują na uniwersytecie. Potem odwiedzają go w XVI wiecznych Włoszech. Na koniec przemieszczają się do Fromborka gdzie pomagają Kopernikowi w dziele De revolutionibus orbium coelestium (O obrotach sfer niebieskich) i w obronie grodu przed Krzyżakami. W drodze do Krakowa napadnięci przez Krzyżaków przenoszą się do średniowiecznej knajpy i potem czasów im współczesnych, gdzie stwierdzają zepsucie się aparaciku.

</doc>
<doc id="3039868" url="https://pl.wikipedia.org/wiki?curid=3039868" title="An Idiot Abroad">
An Idiot Abroad



</doc>
<doc id="3039870" url="https://pl.wikipedia.org/wiki?curid=3039870" title="Mistrzostwa Świata w Biegach na Nartorolkach 2013">
Mistrzostwa Świata w Biegach na Nartorolkach 2013

Mistrzostwa Świata w Biegach na Nartorolkach odbyły się w dniach 4 - 8 września 2013 roku w niemieckim Bad Peterstal. Rozegrane zostały cztery konkurencje wśród kobiet i cztery wśród mężczyzn.
W biegach sprinterskich najlepsi okazali się Włoch Alessio Berlanda i Szwedka Maria Magnusson. Najlepszy na dystansie 20 km stylem dowolnym był Włoch Eugenio Bianchi, a na 15 km triumfowała Rosjanka Ksenia Konohowa. Rywalizację na 11 km stylem klasycznym wygrali Katrin Zeller oraz Sergio Bonaldi. W sprincie drużynowym mężczyzn triumfowała reprezentacja Norwegii, u kobiet najlepsze były Rosjanki.

</doc>
<doc id="3039874" url="https://pl.wikipedia.org/wiki?curid=3039874" title="Nifont (Niedźwiedź)">
Nifont (Niedźwiedź)

Nifont, nazwisko świeckie Niedźwiedź (rzadziej Miedwied, Miedwiediew) (zm. 1941, Miedwiedź) – mnich prawosławny, przełożony monasteru św. Onufrego w Jabłecznej w latach 1922-1923, w dwudziestoleciu międzywojennym prowadził działalność duszpasterską w nieetatowych parafiach prawosławnych na Lubelszczyźnie.
Życiorys.
W latach 1922-1923 był przełożonym monasteru św. Onufrego w Jabłecznej. W klasztorze tym przebywało wówczas tylko kilku mnichów, którzy wrócili z bieżeństwa. 
W kolejnych latach hieromnich Nifont prowadził pracę duszpasterską na terenie Lubelszczyzny. W latach 1926-1928 służył w Kostomłotach, gdzie wziął aktywny udział w sporze o cerkiew św. Nikity, przyznaną przez władze państwowe parafii neounickiej; bezskutecznie starał się odzyskać ją na rzecz PAKP. Zorganizował w miejscowości prawosławną placówkę duszpasterską niezależną od neounickiej cerkwi, w rezultacie czego większość wiernych przestała do niej uczęszczać. Został ponadto wybrany do Zarządu Rady Cerkiewno-Gospodarczej w gromadzie Kostomłoty. 9 lutego 1928 hieromnich Nifont został zmuszony do wyjazdu z Kostomłotów. W raporcie dla administracji wojewódzkiej osobę mnicha bezpodstawnie przedstawiono w niekorzystnym świetle, jako osobę niemoralnie prowadzącą się i reprezentującą antypolskie poglądy. Był oskarżany o podburzanie ludności przeciwko policji w celu siłowego opanowania cerkwi w Kostomłotach, jak również o podkopywanie powagi władz polskich. W tym samym czasie był wikariuszem legalnej, etatowej parafii Narodzenia Matki Bożej w Babicach. W 1927 metropolita warszawski i całej Polski Dionizy skierował go dodatkowo do parafii w Kobylanach, gdzie także trwał spór o własność miejscowej cerkwi między prawosławnymi a neounitami. Władze państwowe uznały jednak jego pobyt w Kobylanach za nielegalny i mnich musiał szybko wrócić do Babic. Jest także wymieniany wśród duchownych służących w Kopytowie i w Buderażu. Według Grzegorza Pelicy posiadał godność ihumena.
Hieromnich zerwał następnie ze swoją radykalnie antyunicką postawą i zgłosił się do rzymskokatolickiego biskupa lubelskiego, deklarując gotowość przejścia na katolicyzm w obrządku bizantyjsko-słowiańskim. Z powodu braku wolnych etatów w parafiach neounickich nie zaproponowano mu jednak żadnej placówki duszpasterskiej. Według ustaleń Florentyny Rzemieniuk duchowny mimo to przyjął unię i jako duchowny katolicki służył do końca życia w Żdżarach na Wołyniu. Faktycznie w 1936 w wykazie mnichów monasteru w Jabłecznej mnicha Nifonta nie wymieniono.
W 1941 został zamordowany.

</doc>
<doc id="3039875" url="https://pl.wikipedia.org/wiki?curid=3039875" title="Çalxanqala">
Çalxanqala

Çalxanqala – wieś w Azerbejdżanie, w rejonie Kəngərli.

</doc>
<doc id="3039882" url="https://pl.wikipedia.org/wiki?curid=3039882" title="Kule (Naramice)">
Kule (Naramice)

Kule – część wsi Naramice w Polsce, położona w województwie łódzkim, w powiecie wieluńskim, w gminie Biała.
W latach 1975–1998 Kule administracyjnie należały do województwa sieradzkiego.
W Kulach znajdują się stawy, powstałe wskutek wydobycia złóż piasku pod budowę drogi ekspresowej S8.

</doc>
<doc id="3039883" url="https://pl.wikipedia.org/wiki?curid=3039883" title="Barton MacLane">
Barton MacLane

Barton MacLane (ur. 25 grudnia 1902, zm. 1 stycznia 1969) – amerykański aktor filmowy i telewizyjny.
Filmografia.
Seriale
Film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3039888" url="https://pl.wikipedia.org/wiki?curid=3039888" title="Kościół Zmartwychwstania Pańskiego w Kościerzynie">
Kościół Zmartwychwstania Pańskiego w Kościerzynie

Kościół Zmartwychwstania Pańskiego w Kościerzynie, dawniej Ewangelicki kościół Marcina Lutra w Kościerzynie (niem. "Lutherkirche zu Berent") - rzymskokatolicki kościół parafialny w Kościerzynie, w województwie pomorskim. Należy do dekanatu Kościerzyna diecezji pelplińskiej.
Historia.
Jest to świątynia wybudowana w stylu neogotyckim w latach 1892–94 jako kościół ewangelicki. Projektantem kościoła był architekt Julius von Hennicke. Kościół został poświęcony w dniu 18 kwietnia 1894 roku, natomiast prace konstrukcyjne ukończono w roku 1893. Jego budowa miała uczcić dekadę obchodów 400. rocznicy urodzin Marcina Lutra. Świadczy o tym inskrypcja nad wejściem głównym: "Zur Erinnerung a. d. vierhundertste Wiederkehr des Geburtstages des D. Martin Luther. Erbaut MDCCCXCIII" ("Na pamiątkę czterechsetnej rocznicy urodzin doktora Marcina Lutra. Wybudowano w roku 1893"). Do 1945 roku świątynia była użytkowana przez ewangelików. Po II wojnie światowej kościół został przejęty przez Kościół rzymskokatolicki i otrzymał nowe wezwanie: św. Jana Nepomucena. Pełnił wówczas funkcję kościoła szkolnego dla miejscowej młodzieży. 4 lipca 1947 roku na prośbę ówczesnego biskupa chełmińskiego Kazimierza Kowalskiego do Kościerzyny przybyli księża Zmartwychwstańcy i objęli opiekę nad dawnym kościołem ewangelickim. Ten sam biskup w dniu 30 lipca 1971 roku utworzył przy kościele ośrodek duszpasterski. Samodzielna Parafia Zmartwychwstania Pańskiego powstała w dniu 17 marca 1976 roku dzięki dekretowi biskupa Bernarda Czaplińskiego.
Architektura.
Świątynia została wymurowana z czerwonej cegły w stylu neogotyckim, nie jest otynkowana, została postawiona na kamiennym fundamencie. Kościół posiada harmonijne i pięknie wykonane detale zewnętrzne. Są to m.in. strzeliste, smukłe otwory okienne zamknięte ostrołukowo. Przy elewacji frontowej, wschodniej znajduje się strzelista wieża oraz cztery mniejsze wieżyczki, która oryginalnie pokryta była płytkami z łupka kamiennego, ale pokrycie zostało wymienione ze względu na swój fatalny stan w 1979 roku i obecnie jest to blacha miedziana. Wysokość wieży to ponad 35 metrów. Na jej szczycie znajduje się stalowy krzyż. W wieży od 1893 roku znajdują się trzy spiżowe dzwony, które skoordynowane z zegarem wieżowym punktualnie wybijają godziny. Do czasów współczesnych zachował się oryginalny mechanizm zegarowy składający się z trzech tarcz, na których podobnie jak na dzwonach jest umieszczona nazwa miejscowości wykonania i rok odlania: Bochum 1893.

</doc>
<doc id="3039890" url="https://pl.wikipedia.org/wiki?curid=3039890" title="Michel Adlen">
Michel Adlen

Michel Adlen (ros. Michaił Zachariewicz Adlen) (ur. 15 maja 1898 w Łucku, zm. 21 stycznia 1980 w Paryżu) – ukraiński malarz pochodzenia żydowskiego tworzący we Francji, należący do École de Paris.
Od 1918 do 1920 studiował w Akademii Sztuk Pięknych w Wiedniu, ilustrował pismo "„Die Muskete”", tam też miała miejsce pierwsza wystawa jego twórczości. W 1923 przez krótki czas przebywał w Berlinie, gdzie również brał udział w wystawach malarstwa. W tym samym roku wyjechał do Francji, zamieszkał w Paryżu i tam spędził resztę życia. W 1929 otrzymał obywatelstwo francuskie. W 1932 ukazał się pierwszy album z litografiami Michela Adlena, przedmowę do niego napisał André Salmon. Brał udział w zorganizowanej w 1936 w Warszawie Międzynarodowej Wystawie Drzeworytów, rok później rozpoczął współpracę z czasopismem "„Nos artistes”". W 1955 Armand Lanoux wydał monografię dotyczącą twórczości Adlena, pięć lat później została ona opublikowana w szerszym zakresie pod tytułem "„Clown de Paris”". Ostatni album malarstwa ukazał się w 1963, przedmowę do niego napisał Peter McOrlan. Jego prace były wystawiane w Salonie Jesiennym, Salonie des Tuileries i innych wystawach. Był członkiem wielu ugrupowań artystycznych m.in. La Satire, Les Imagiers, L’Araigne, należał do Société des Artistes Russes. Należał do grona współzałożycieli Association des Artistes Peintrers et Sculpteurs Juifs en France. Poza malarstwem zajmował się grafiką i ilustratorstwem książek i czasopism. W poszczególnych okresach twórczości ulegał wpływom różnych stylów m.in. kubizmu i fowizmu. Był zafascynowany twórczością Cezanne’a, Camille Pissarro i Jeana-Baptiste Corota. Artysta do końca pozostał czynnym twórca, zmarł w swojej pracowni w wieku 81 lat.

</doc>
<doc id="3039891" url="https://pl.wikipedia.org/wiki?curid=3039891" title="Michaił Adlen">
Michaił Adlen



</doc>
<doc id="3039892" url="https://pl.wikipedia.org/wiki?curid=3039892" title="Reprezentacja Lesotho w koszykówce mężczyzn">
Reprezentacja Lesotho w koszykówce mężczyzn

Reprezentacja Lesotho w koszykówce mężczyzn – drużyna, która reprezentuje Lesotho w koszykówce mężczyzn. Za jej funkcjonowanie odpowiedzialny jest krajowy związek koszykówki ("Lesotho Basketball Association").
Nigdy nie zakwalifikowała się do turniejów głównych zawodach rangi mistrzowskiej, jak igrzyska olimpijskie, mistrzostwa świata i mistrzostwa Afryki. 
W swojej historii raz brała udział w zawodach rozgrywanych pod egidą Międzynarodowej Federacji Koszykówki – w 2005 roku uczestniczyła w eliminacjach do mistrzostw Afryki.

</doc>
<doc id="3039894" url="https://pl.wikipedia.org/wiki?curid=3039894" title="Complice">
Complice

Complice – piosenka włosko-sanmaryńskiego zespołu popowego Miodio.
Grupa zaprezentowała ją podczas 53. Konkursu Piosenki Eurowizji w Belgradzie. Był to pierwszy udział San Marino w tym konkursie. Zespół zajął ostatnie, 19. miejsce z 5 punktami w pierwszym półfinale konkursu, co nie pozwoliło mu awansować do finału.
Utwór został skomponowany przez Francesco Sancisiego, klawiszowca grupy i napisany przez wokalistę Nicolę Della Valle.

</doc>
<doc id="3039896" url="https://pl.wikipedia.org/wiki?curid=3039896" title="92 Batalion WOP">
92 Batalion WOP

92 Batalion Wojsk Ochrony Pogranicza – obecnie nieistniejący samodzielny pododdział Wojsk Ochrony Pogranicza pełniący służbę graniczą na granicy z Niemiecką Republiką Demokratyczną.
Formowanie i zmiany organizacyjne.
Na podstawie rozkazu MBP nr 043/org z 3 czerwca 1950 roku, na bazie 10 Brygady Ochrony Pogranicza, sformowano 9 Brygadę Wojsk Ochrony Pogranicza, a z dniem 1 stycznia 1951 roku gubiński 32 batalion przemianowano na 92 batalion WOP. Sztab batalionu stacjonował nadal przy ulicy Wyzwolenia.
W 1951 odbudowany został z ruin i częściowo uzupełniony nowym budownictwem kompleks koszarowy przy ul. Sportowej. W październiku sztab 92 batalionu WOP przeniesiono do nowego kompleksu.
W 1957 roku w batalionie zorganizowano etatowy pluton odwodowy.
W 1958 roku przeformowano batalion i przemianowano na batalion graniczny WOP Gubin.
W 1965 roku rozformowano batalion graniczny. Z Krosna Odrzańskiego do Gubina przedyslokowano brygadową szkołę podoficerską. W 1968 roku powtórnie został sformowany techniczny batalion graniczny pod dowództwem ppłk. Alfreda Sabinicza.
W 1976 roku rozwiązano batalion. W jego miejsce zorganizowano sekcję zwiadu, kompanie odwodowe i grupy zabezpieczenia techniczno–kwatermistrzowskiego.
Po stanie wojennym utworzono batalion graniczny WOP Gubin. Dowódcą został mjr Jan Malewski.
W listopadzie 1989 rozformowano Lubuską Brygadę WOP, a gubiński batalion wszedł w podporządkowanie Łużyckiej Brygady WOP. Łużycką Brygadę WOP rozwiązano 15 maja 1991 roku, a na jej bazie powstał Łużycki Oddział Straży Granicznej, który przejął jej odcinek ochranianej granicy.
Struktura organizacyjna.
Struktura na początku lat 50.
Struktura (zmieniona numeracja strażnic) w (1954) i 1955
W 1960 roku batalionowi WOP Gubin podlegały:
W marcu 1968 batalionowi technicznemu WOP Gubin podlegały:
Struktura w latach 80:

</doc>
<doc id="3039900" url="https://pl.wikipedia.org/wiki?curid=3039900" title="Curlers Corner Autumn Gold Curling Classic 2013">
Curlers Corner Autumn Gold Curling Classic 2013

Curlers Corner Autumn Gold Curling Classic 2013 – 36. edycja kobiecego turnieju curlingowego zaliczanego do Wielkiego Szlema, turniej rozegrano między 11 a 14 października 2013 w Calgary, na ośmiotorowym lodowisku Calgary Curling Club.
W rywalizacji brały udział 32 drużyny (25 kanadyjskich oraz po jednej ze Stanów Zjednoczonych, Japonii, Danii, Szkocji, Szwajcarii, Rosji i Chin). Łączna pula nagród wyniosła 54 000 dolarów, zwycięska drużyna zainkasowała 14 000.
Tytułów mistrzowskich broniła Sherry Middaugh. W meczu finałowym zespół Eve Muirhead pokonał 8:3 Chinki dowodzone przez Wang Bingyu.

</doc>
<doc id="3039901" url="https://pl.wikipedia.org/wiki?curid=3039901" title="Ebulizm">
Ebulizm

Ebulizm - tworzenie się pęcherzyków gazu w płynach ustrojowych z powodu zmniejszenia ciśnienia środowiska. Powoduje go spadek temperatury wrzenia w związku z niższym ciśnieniem. Objawia się występowaniem pęcherzyków gazu w błonach ust i oczu, baniek powietrza w krwi oraz obrzękami skóry. Może spowodować odcięcie dopływu tlenu do mózgu i krwotoki w płucach, przez co prowadzi do śmierci, jeżeli ofiara nie zostanie poddana rekompresji.

</doc>
<doc id="3039902" url="https://pl.wikipedia.org/wiki?curid=3039902" title="Magu Baoche">
Magu Baoche

Magu Baoche (; kor. 마곡보철 "Magok Poch'ŏl"; jap. "Mayoku Hōtetsu"; wiet. "Ma Cốc Bảo Triệt"; ur. po 720) – chiński mistrz chan ze szkoły hongzhou.
Życiorys.
Mayu Baoche był uczniem mistrza chan Mazu Daoyi. Jego bliskim przyjacielem był Danxia Tianran. Nauczał w klasztorze w Puzhou w prowincji Shanxi.
Występuje w gong’anach 31 z "Biyan lu" i 16 z "Congrong lu". Oba przypadki są identyczne.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3039904" url="https://pl.wikipedia.org/wiki?curid=3039904" title="Pantaleonowo">
Pantaleonowo

Pantaleonowo – dawna wieś, obecnie dzielnica Grodziska Wielkopolskiego.
Wieś leżała na wschód od Grodziska Wielkopolskiego, przy drodze krajowej nr 32. W 2000 r. powiększono znacznie obszar Grodziska Wielkopolskiego, w granicach administracyjnych miasta znalazło się także Pantaleonowo.
W okresie Wielkiego Księstwa Poznańskiego (1815-1848) folwark Pantaleonowo należał do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Folwark Pantaleonowo należał do okręgu grodziskiego i stanowił część majątku Grąblewo, którego właścicielem był wówczas Tadeusz Bieczyński. W skład majątku Grąblewo wchodziły ponadto Strzelce. Według spisu urzędowego z 1837 roku folwark liczył 24 mieszkańców i 2 dymy (domostwa).

</doc>
<doc id="3039906" url="https://pl.wikipedia.org/wiki?curid=3039906" title="Innocenty (Aleksandrow)">
Innocenty (Aleksandrow)

Innocenty, imię świeckie Ilija Fiodorowicz Aleksandrow (ur. 8 lipca 1793 w Astrachaniu, zm. 3 kwietnia 1869 w Monasterze Kuriażskim) – rosyjski biskup prawosławny.
Był synem kapłana prawosławnego, protoprezbitera soboru Zaśnięcia Matki Bożej w Astrachaniu. W rodzinnym Astrachaniu zdobył średnie wykształcenie teologiczne w seminarium duchownym. W 1819 ukończył studia w Petersburskiej Akademii Duchownej, uzyskując stopień magistra.
14 marca następnego roku złożył wieczyste śluby mnisze, po czym został wyświęcony na hieromnicha i podjął pracę inspektora w seminarium duchownym w Nowogrodzie. Rok później otrzymał godność archimandryty i został przełożonym monasteru Zaśnięcia Matki Bożej w Staricy. Po dwóch latach został przełożonym monasteru Przemienienia Pańskiego św. Abrahama w Smoleńsku oraz rektorem seminarium duchownego w tym samym mieście. Zasiadał ponadto w konsystorzu eparchii smoleńskiej, dziekanem znajdujących się w niej monasterów i cenzorem kazań.
19 maja 1832 przyjął chirotonię na biskupa słobodzko-ukraińskiego i chersońskiego. Po trzech latach został przeniesiony na katedrę irkucką. Jako biskup irkucki wspierał działalność misyjną ks. Iwana Wieniaminowa-Popowa. W 1838 został przeniesiony po raz drugi, tym razem na katedrę jekaterynosławską i taganroską. Urząd sprawował przez piętnaście lat, po czym przeszedł w stan spoczynku i zamieszkał w Monasterze Kuriażskim k. Charkowa. Tam też zmarł.

</doc>
<doc id="3039910" url="https://pl.wikipedia.org/wiki?curid=3039910" title="Order św. Katarzyny Męczennicy">
Order św. Katarzyny Męczennicy



</doc>
<doc id="3039911" url="https://pl.wikipedia.org/wiki?curid=3039911" title="Order św. Anny">
Order św. Anny



</doc>
<doc id="3039915" url="https://pl.wikipedia.org/wiki?curid=3039915" title="Krzyż Zasługi Wojskowego orderu Świętego Jerzego">
Krzyż Zasługi Wojskowego orderu Świętego Jerzego



</doc>
<doc id="3039917" url="https://pl.wikipedia.org/wiki?curid=3039917" title="Bell Model 3">
Bell Model 3

Bell Model 3 – niezrealizowany projekt samolotu myśliwskiego zaprojektowanego z zakładach Bell Aircraft. Rozwinięciem koncepcji był powstały później i produkowany seryjnie samolot Bell P-39 Airacobra oraz prototypowy Bell XP-77.
Historia.
Bell P-39 Airacobra był wstępna propozycją powstałą w zakładach Bell Aircraft w odpowiedzi na konkurs United States Army Air Forces (USAAF) X-609 z 19 marca 1937 na jednosilnikowy, jednomiejscowy samolot przechwytujący. Samolot miał bardzo konwencjonalny wygląd jak na ten czas, ale zastosowany w nim nietypowy układ napędowy. Silnik samolotu nie znajdował w dziobie, ale umieszczono go tuż przed kokpitem pilota, tak aby znajdował się jak najbliżej środka ciężkości samolotu, sam kokpit był przesunięty bardzo do tyłu. Położenie kokpitu, za krawędzią spływu skrzydła, blokowało pole widzenia pilota w dół i zapewne bardzo utrudniałoby lądowanie. Kokpit miał drzwi typu samochodowego, podobne jakie później zaprojektowano także dla Airacobry.
Śmigło napędzane było wałem napędowym o długości 61 cali (155 cm) przez przekładnię zębatą o przełożeniu 2:1. Jednostkę napędową samolotu miał stanowić silnik Allison V-1710E-2 o mocy 1150 KM. Skrzydło miało profile lotnicze typu NACA 23018 przy nasadzie skrzydła, przechodzący na profil NACA 23009 przy jego końcówce.
Uzbrojenie miało się składać z pojedynczego działka 25 mm i dwóch karabinów maszynowych kalibru 12,7 mm lub czterech karabinów maszynowy 12,7 mm umieszczonych w nosie. Zapas amunicji do działka miał wynosić 50 nabojów i po 200 dla każdego karabinu 12,7 mm.
Zbudowano pełnoskalowy model samolotu który został oficjalnie pokazany Armii 24 maja 1937, ale poprzestano dalszych prac rozwojowych na rzecz Modelu 4, który został przyjęty do produkcji jako Bell P-39 Airacobra, oraz w późniejszym czasie, prototypowy Bell XP-77.

</doc>
<doc id="3039919" url="https://pl.wikipedia.org/wiki?curid=3039919" title="Bell Model 4">
Bell Model 4



</doc>
<doc id="3039921" url="https://pl.wikipedia.org/wiki?curid=3039921" title="Nachal Ajun">
Nachal Ajun

Nachal Ajun (hebr. נחל עיון, arab. عيون) − strumień płynący w Górnej Galilei w północnej części Izraela.
Swoje źródła ma w pobliżu Mardż Ujun w południowej części Libanu. Na długości 7 km płynie przez Liban, by następnie przepływać przez obszary Izraela w pobliżu Metulli. W Dolinie Hula wpada do Jordanu.
Rezerwat.
W rezerwacie znajdują się cztery wodospady, których ilość przepływu wody zależy od pory roku:
Przyroda ożywiona.
W rezerwacie występują: "Pistacia palaestina", "Rhamnus palaestina", "Acer obtusifolium", "Spartium junceum", "Rubus", "Cyclamen persicum", "Anemone", "Antirrhinum majus", "Michauxia campanuloides". W porze deszczowej spotyka się pliszki górskie, łowce krasnodziobe i pustułki zwyczajne.

</doc>
<doc id="3039924" url="https://pl.wikipedia.org/wiki?curid=3039924" title="FSO Syrena 607">
FSO Syrena 607

FSO Syrena 607 – prototyp polskiego samochodu typu hatchback opracowany w warszawskiej Fabryce Samochodów Osobowych w latach 1970−1971.
Historia.
Syrena 607 została zaprojektowana w latach 1970−1971, a prototypowy egzemplarz został skonstruowany w oparciu o równolegle projektowaną Syrenę 105 i elementy licencyjnego Polskiego Fiata 125p, Polskiego Fiata 126p i jugosłowiańskiej Zastavy 101. 
Syrena 607 różniła się od bazowej Syreny 105 wieloma elementami. Zastosowano w niej nadwozie typu hatchback z otwieraną tylną klapą, składane tylne siedzenia, obniżone okna, wzmocniony dach, tylne resory i zwiększony do 2500 mm rozstaw osi. Natomiast napęd i przednie zawieszenie zostały takie same jak w Syrenie 104. Wśród konstruktorów samochodu znaleźli się Zbigniew Wattson, Zygmunt Grochowski i Stanisław Łukasiewicz.
Ostatecznie jednak z powodu spodziewanych dużych kosztów przestawienia zakładu na produkcję nowego modelu w połączeniu z przestarzałością konstrukcji Syreny jako takiej, Syrena 607 nie trafiła do produkcji. Powstałe prototypy były wykorzystywane tylko do celów doświadczalnych, po decyzji o rezygnacji z produkcji większość prototypów zniszczono.
Losy prototypu.
Jeden prototyp Syreny 607 zaginął jeszcze w pierwszej połowie lat 70.. Od 1974 roku znajdował się w posiadaniu rodziny obecnego właściciela, która zakupiła go jako „złom użytkowy”. O istnieniu prototypu poinformowano dopiero w 2011 roku. Znajdował się on na prywatnej posesji w Bielsku-Białej. Nadwozie i podwozie prototypu mocno skorodowało, auto pozbawione było także całego wyposażenia. Odbudowy modelu podjął się Bronisław Buczek, który podjął pracę na zlecenie anonimowego właściciela pojazdu. Początkowo planowano zakończenie odbudowy do końca 2012 roku.

</doc>
<doc id="3039925" url="https://pl.wikipedia.org/wiki?curid=3039925" title="Kościół Najświętszego Serca Pana Jezusa w Obornikach Śląskich">
Kościół Najświętszego Serca Pana Jezusa w Obornikach Śląskich

Kościół Najświętszego Serca Pana Jezusa w Obornikach Śląskich – rzymskokatolicki kościół parafialny w Obornikach Śląskich, w województwie dolnośląskim. Należy do dekanatu Prusice Archidiecezji wrocławskiej.
Historia.
W 1896 roku do ówczesnej wsi Oborniki Śląskie przeniósł się ksiądz emeryt Mattner, który zainicjował budowę nowej świątyni. W dniu 18 czerwca 1899 roku archiprezbiter Schon ze Żmigrodu poświęcił kamień węgielny pod nowy kościół. Budowa była prowadzona według projektu wykonanego w latach 1898–1900 przez architekta Alexisa Langera z Wrocławia, pracami kierował mistrz budowlany Juliusz Koschnik. Budowa była nadzorowana przez prusickiego proboszcza Eymmera. Prace murarskie zostały wykonane przez: Gustawa Bohna, J. Fiebaka z Kuraszkowa, Gottlieba Weinlicha, Gustawa Weigerta, W. George'a, Hermanna Wenglera. Polichromię na ścianach namalował artysta Paweł Piętka. Budowa była prowadzona w latach 1899–1901. Świątynia została uroczyście konsekrowana w dniu 26 września 1901 roku przez archiprezbitera Dannhauera ze Żmigrodu. Kościół został zbudowany w stylu neogotyckim, typowym dla późniejszych realizacji architekta Alexisa Langera. Świątynia otrzymała wezwanie poświęcone patronce Śląska, św. Jadwidze. W tym okresie katolików w Obornikach było około 700, nie stanowiło to więc problemu, aby utworzyć w 1904 roku we wsi kurację z pierwszym samodzielnym duszpasterzem Georgiem Schirmeisenem. Świątynia awansowała do roli kościoła parafialnego w dniu 1 września 1920 roku dzięki dekretowi kardynała Adolfa Bertrama. W 1947 roku parafia została objęta przez księży salwatorianów z pobliskiej wsi Bagno, którzy prowadzą ją do czasów współczesnych. W 1952 roku zostało zmienione wezwanie patrona świątyni i parafii – obecnie jest to Najświętsze Serce Pana Jezusa. W latach 1975–1978 wnętrze kościoła zostało przebudowane według projektu A. Ślusarczyka i J. Gotwalda z Krakowa, aby dostosować prezbiterium do liturgii posoborowej.

</doc>
<doc id="3039926" url="https://pl.wikipedia.org/wiki?curid=3039926" title="Eleganckie chłopaki">
Eleganckie chłopaki

Eleganckie chłopaki – drugi album zespołu Bracia Figo Fagot, wydany 5 października 2013. Nagrania dotarły do 6 miejsca listy OLiS. Na płycie znalazło się 5 publikowanych wcześniej utworów, między innymi „Wóda zryje banie” czy „Elegancja Francja” oraz 7 zupełnie nowych utworów.
Płyta została nagrana w 3 dni.
Wykonawcy.
W teledysku do utworu „Zobacz dziwko co narobiłaś” wystąpił Czesław Mozil.

</doc>
<doc id="3039929" url="https://pl.wikipedia.org/wiki?curid=3039929" title="Giro di Lombardia 2013">
Giro di Lombardia 2013

107. edycja wyścigu kolarskiego Giro di Lombardia odbyła się w dniu 6 października 2013 roku i liczyła 251 km. Start tego klasycznego wyścigu znajdował się w Bergamo a meta w Lecco. Wyścig ten figurował w rankingu światowym UCI World Tour 2013 i był przedostatnim wyścigiem w 2013 roku tego cyklu.
W wyścigu wystartowało czterech polskich kolarzy - Michał Kwiatkowski z Omega Pharma-Quick Step, Maciej Paterski z Cannondale, Rafał Majka z Team Saxo Bank-Tinkoff Bank oraz Bartosz Huzarski w barwach ekipy Team NetApp - Endura.
Rafał Majka zajął 3. miejsce natomiast Bartosz Huzarski 24. Pozostali polscy kolarze nie ukończyli wyścigu.
Uczestnicy.
Na starcie tego klasycznego wyścigu wystartowało 25 ekip, dziewiętnaście drużyn jeżdżących w UCI World Tour 2013 i sześć zespołów zaproszonych przez organizatorów z tzw. "dziką kartą".
Lista drużyn uczestniczących w wyścigu:

</doc>
<doc id="3039931" url="https://pl.wikipedia.org/wiki?curid=3039931" title="Heavy roots">
Heavy roots



</doc>
<doc id="3039933" url="https://pl.wikipedia.org/wiki?curid=3039933" title="Papieska Akademia Teologiczna">
Papieska Akademia Teologiczna

Papieska Akademia Teologiczna (łac. "Pontificia Academia Theologica", wł. "Pontificia Accademia di Teologia") – jedna z Akademii Papieskich w Kurii Rzymskiej w Watykanie.
Historia.
Papieska Akademia Teologiczna została założona w Rzymie przez Klemensa XI w 1718 roku. Była wspierana przez Benedykta XIII i Klemensa XIV. Dzięki Grzegorzowi XVI, 26. października 1838 uczelnia uzyskała homologację. Papież Jan Paweł II w dniu 28 stycznia 1999 roku odnowił statut uczelni.
Misja.
Misją Akademii jest promowanie dialogu między wiarą i rozumem, a także pogłębienie chrześcijańskiej doktryny, zgodnie z instrukcjami Ojca Świętego, w których stwierdzono bieżące zadania teologii , do przedstawienia orędzia chrześcijańskiego w sposób odpowiadający potrzebom naszych czasów. W odkrywaniu Objawienia, studenci powinni pamiętać, że ich zadaniem "jest zapewnienie zrozumienia Objawienia i treści wiary", które są wyrażone w czasie i kulturze. Wieczna ważność samych formuł dogmatycznych, przetwarzanych w różnych czasach i kulturach, wymaga "stosowanie hermeneutyki otwartej do metafizyki instancji". Z tego powodu Akademia jest zobowiązana zgłębiać naukę antropologii filozoficznej i metafizykę dobra, w owocnym dialogu między teologią i różnymi aspektami filozofii.
Odnawiając swoje zaufanie do Papieskiej Akademii Teologicznej, Jan Paweł II chciał, aby wyrażano jego zamiłowanie do prawdy i jego osobiste zaangażowanie w badaniu prawdy. 

</doc>
<doc id="3039934" url="https://pl.wikipedia.org/wiki?curid=3039934" title="Pryozerne (obwód iwanofrankiwski)">
Pryozerne (obwód iwanofrankiwski)

Pryozerne (ukr. Приозерне; do 1961 roku Psary) – wieś na Ukrainie w rejonie rohatyńskim obwodu iwanofrankowskiego.
Znajduje tu się przystanek kolejowy Pryozerne, położony na linii Tarnopol – Stryj.

</doc>
<doc id="3039935" url="https://pl.wikipedia.org/wiki?curid=3039935" title="Yuri Kane">
Yuri Kane

Yuri Kane, właśc. Jurij Wierieszczak (ros. "Юрий Верещак"), ur. 22 maja 1975 w Krasnojarsku – rosyjski producent i DJ muzyki trance.
Kariera.
Jesienią 2009 Yuri Kane zadebiutował na scenie muzyki trance utworem zatytułowanym "Right Back". Produkcja była wspierana przez wielu DJ-ów, w tym Pete'a Tonga z BBC Radio 1, a w największej rosyjskiej rozgłośni radiowej Record utrzymywała się przez ponad 20 tygodni w zestawieniu "Record Super Chart". "Right Back" został uznany za najlepszy utwór roku 2010 w audycji radiowej A State of Trance prowadzonej przez Armina van Buurena i otrzymał tytuł "A State of Trance Tune Year 2010" pokonując 1013 innych utworów ubiegających się o tę nagrodę.
Inspirowany wsparciem otrzymanym po stworzeniu swojego pierwszego hitu, Yuri Kane wykonał kolejny utwór. Piosenka "Daylight" z udziałem kanadyjskiej wokalistki Melissy Loretty została numerem 1 w amerykańskim iTunes Store. Utwór wspierali Judge Jules w swojej audycji Live on Radio 1, Tiësto w Club Life oraz Armin van Buuren w audycji A State of Trance, w której to "Daylight" otrzymał miano "Future Favorite".
Po tych sukcesach Yuri otrzymał propozycje współpracy z takimi wytwórniami, jak Flashover, Armada, AVA, Premier, Black Hole, Infrasonic czy Unyearthed oraz takimi producentami, jak Matt Darey, Cosmic Gate, Ferry Corsten, Andy Moor, Omnia, Pulstate &amp; Juventa czy The Blizzard.
Remiks Kane'a utworu "Somnia" autorstwa Pulstate &amp; Juventa znalazł się na jednej z najlepiej sprzedających się kompilacji na świecie – "Trance Nation" zmixowanej przez Andy'ego Moora i wydanej przez Ministry of Sound. Remix "Say" Adama Tasa natomiast wspierali w audycjach radiowych m.in. Above &amp; Beyond, Tiësto, DJ Sash, Pedro Del Mar i Myon &amp; Shane 54.
Życie prywatne.
Yuri Kane jest żonaty z Julią Astaszową. Mają syna Michaela.

</doc>
<doc id="3039939" url="https://pl.wikipedia.org/wiki?curid=3039939" title="Dunno Y... Na Jaane Kyon">
Dunno Y... Na Jaane Kyon

Dunno Y... Na Jaane Kyon – pierwwszy bollywodzki mainstreamowy film o gejach z 2010 roku w reżyserii Sanjaya Sharmy.
Fabuła.
Młody chłopak przyjeżdża do Bombaju chcąc zrobić karierę w modelingu. Poznaje tam mężczyznę w którym się zakochuje i z którym próbuje stworzyć związek.
Kontrowersje.
Film w Indiach wzbudził nieco sensacji, a to głównie za sprawą namiętnego męskiego pocałunku głównych bohaterów jak również za sprawą odważnego plakatu promującego film.

</doc>
<doc id="3039948" url="https://pl.wikipedia.org/wiki?curid=3039948" title="OCN">
OCN



</doc>
<doc id="3039949" url="https://pl.wikipedia.org/wiki?curid=3039949" title="Alfred Nowinski">
Alfred Nowinski

Alfred Nowinski (ur. 18 sierpnia 1881 w Opolu, zm. 19 stycznia 1933 tamże) − górnośląski pisarz, poeta, dramaturg i działacz kulturalny.
Życiorys.
Młodość.
Alfred Nowinski urodził się 18 sierpnia 1881 roku w Opolu, był synem zawodowego oficera. Ojciec chciał dla syna takiej samej kariery, ten jednak zdecydował się zostać nauczycielem i w tym celu podjął naukę w seminarium nauczycielskim w Prószkowie, a po jej ukończeniu podjął pracę w opolskim gimnazjum przy obecnej ul. Katowickiej jako nauczyciel języka niemieckiego i religii. W czasie I wojny światowej Nowinski służył na froncie wschodnim, dowodząc przez trzy i pół roku kompanią.
Działalność polityczna.
W okresie powstań śląskich opowiedział się za pozostaniem Górnego Śląska w składzie Prus. Zaciągnął się do Grenzschutzu, działał w Abwehrze oraz był gliwickim niemieckim okręgowym komisarzem ds. plebiscytu. Jako komisarz organizował obronę cywilną oraz transporty śląskich emigrantów, którzy przybywali na Górny Śląsk głosować w plebiscycie. Nowinski działał także społecznie w niemieckim „Związku Górnoślązaków Wiernych Ojczyźnie” i był redaktorem pisma „Blatt der Oppelner Heimattreuen” („Pismo Opolan Wiernych Ojczyźnie”).
Twórczość i działalność kulturalna.
Doświadczenia wojenne miały duży wpływ na jego twórczość, jeszcze w czasie wojny publikował poświęcone tematowi teksty w miesięczniku "Der Oberschlesier". W 1912 roku opublikował wiersz „Pieśń dla Górnego Śląska”, do której Fritz Lubrich i Karl Braunisch napisali muzykę, tworząc popularną pieśń. Dziewięć lat później wydał w Lipsku tomik „Krew serdeczna”, a w 1927 roku we Wrocławiu książkę „Przez trzy lata wojny ze śląską Landwehrą. Rok później ukazały się w tym samym mieście „W blasku ognia. Powieść pewnego górnośląskiego miasta”. Książka dla śląskiej Landwehry i wszystkich, którzy ją kochają” opisującą jego doświadczenia wojenne oraz zbiór baśni „Moja barwna łąka”, po której zyskał przydomek „górnośląskiego La Fontaine'a”. Jest także autorem sztuk „Boże Narodzenie u krasnoludków” (1925), „Mistrz Friedemann” (1928), „Dom Boży” (1928) i „Zielony namiot”. Ponadto w czasopismach publikował liczne wiersze. Z powodu śmierci autora nie została ukończona powieść „Tobiasza Martina ucieczka przed śmiercią” oraz nowele „Pająk” i „Ślubna skrzynia”. Rok po śmierci wydany został jeszcze tomik „Pomnik”.
Nowinski był działaczem kulturalnym. Powołał m.in. górnośląski związek literatury i sztuki „Sztuka Ponad Polityką”, był współzałożycielem „Związku Pisarzy Górnośląskich”, członkiem zarządu górnośląskiego oddziału „Związku Obrony Niemieckich Pisarzy”, prezesem „Opolskiego Zrzeszenia Śpiewaczego Nauczycieli” i „Związku im. Schuberta”.
Zmarł niespodziewanie 19 stycznia 1933 roku na opolskiej ulicy.
Życie prywatne.
Żonaty z Marią, nauczycielką.

</doc>
<doc id="3039950" url="https://pl.wikipedia.org/wiki?curid=3039950" title="Czarownice z East Endu">
Czarownice z East Endu

Czarownice z East Endu (ang. "Witches of East End", od 2013) – dramatyczny amerykański serial telewizyjny fantasy wyprodukowany przez Lifetime. Serial jest oparty na powieści Witches of East End autorstwa Melissy de la Cruz. Premierowy odcinek serialu był wyemitowany 6 października 2013 roku przez Lifetime.
Stacja Lifetime zamówiła 22 listopada 2013 roku 2 sezon Witches of East End, który składał się z 13 odcinków.
W Polsce serial był emitowany od 10 marca 2014 roku przez Fox Life.
Stacja Lifetime zakończyła serial po dwóch sezonach.
Fabuła.
Serial skupia się na losach Joanny Beauchamp i jej dwóch córek, Freyi oraz Ingrid. Kobieta skrywa przed nimi sekret, że jest czarownicą, a one mają tajemnicze moce. Prowadzi dość normalne życie w małym miasteczku, ucząc dzieci w szkole plastyki. Spokojne życie ulega zmianie kiedy jej córkom zagraża niebezpieczeństwo. W tej sytuacji Joanna wyznaje córkom prawdę, chcąc je nauczyć tego co sama potrafi.

</doc>
<doc id="3039952" url="https://pl.wikipedia.org/wiki?curid=3039952" title="Jurij Wierieszczak">
Jurij Wierieszczak



</doc>
<doc id="3039953" url="https://pl.wikipedia.org/wiki?curid=3039953" title="Tobias Potye">
Tobias Potye

Tobias Potye (ur. 16 marca 1995 w Monachium) – niemiecki lekkoatleta specjalizujący się w skoku wzwyż, srebrny medalista mistrzostw Europy.
W 2013 zdobył złoty medal mistrzostw Europy juniorów w Rieti, a rok później był dziewiąty na juniorskich mistrzostwach świata w Eugene. W 2022 roku został wicemistrzem Europy.
Rekordy życiowe: stadion – 2,30 (26 czerwca 2022, Berlin); hala – 2,28 (19 lutego 2023, Dortmund).

</doc>
<doc id="3039957" url="https://pl.wikipedia.org/wiki?curid=3039957" title="Przemysław Frankowski (piłkarz)">
Przemysław Frankowski (piłkarz)

Przemysław Adam Frankowski (ur. 12 kwietnia 1995 w Gdańsku) – polski piłkarz, występujący na pozycji pomocnika we francuskim klubie RC Lens oraz w reprezentacji Polski.
Kariera klubowa.
Lechia Gdańsk.
Frankowski swoją piłkarską karierę rozpoczynał w Lechii Gdańsk, gdzie występował w zespołach juniorskich i młodzieżowych. W drugiej połowie sezonu 2010/11 włączony został do składu drużyny Młodej Ekstraklasy. Rok później rozpoczął także grę w trzecioligowym zespole rezerw, dla którego pierwszą bramkę zdobył 6 października 2012 w zremisowanym 2:2 meczu ligowym z Pogonią II Szczecin.
Pod koniec października 2012 Frankowski został zgłoszony do rozgrywek Ekstraklasy, a następnie znalazł się w kadrze pierwszego zespołu powołanej przez ówczesnego menadżera Bogusława Kaczmarka na ligowy mecz z Podbeskidziem Bielsko-Biała. 14 kwietnia 2013, dwa dni po swoich osiemnastych urodzinach, Frankowski oficjalnie zadebiutował w barwach Lechii. Stało się to podczas przegranego 2:3 spotkania ligowego przeciwko Jagiellonii Białystok, gdy w 76. minucie zastąpił na boisku Adama Dudę. 27 kwietnia podczas meczu z Podbeskidziem Bielsko-Biała pojawił się na murawie w 58. minucie, a 19 minut później zaliczył swoje premierowe trafienie w barwach klubu, które było jednocześnie 150. bramką od czasu powrotu Lechii do najwyżej klasy rozgrywkowej. W głosowaniu kibiców na stronie internetowej klubu został także wybrany najlepszym zawodnikiem tego meczu. Ponownie wygrał ten plebiscyt po spotkaniu z Górnikiem Zabrze.
18 czerwca 2013 podpisał trzyletni kontrakt z Lechią. Przed sezonem 2013/14 zmienił także numer na koszulce i zdecydował się grać z dziesiątką. 24 września 2013 w 57. minucie spotkania z Wisłą Kraków został ukarany czerwoną kartką za faul na Wildzie Donaldzie Guerrierze.
Jagiellonia Białystok.
1 sierpnia 2014 podpisał kontrakt z Jagiellonią Białystok. Przyjął numer "21" po długoletnim napastniku białostockiego klubu, Tomaszu Frankowskim.
W rozgrywkach pucharowych UEFA zadebiutował 9 lipca 2015 w wygranym (8-0) meczu Jagiellonii z Kruoja Pokroje, zmieniając w 62. minucie Piotra Grzelczaka. Zdobył klasycznego hat-tricka, strzelając bramki w 64., 75. i 80. minucie. Zaliczył występy w barwach Jagiellonii przeciwko Omonii Nikozja.
Chicago Fire.
22 stycznia 2019 podpisał kontrakt z Chicago Fire, amerykańskim klubem występującym w MLS. Swoją debiutancką bramkę w nowych barwach zdobył 9 maja 2019 na stadionie SeatGeek Stadium (Chicago, Illinois) w wygranym 5:0 meczu ligowym z New England Revolution.
RC Lens.
5 sierpnia 2021 podpisał kontrakt z francuskim RC Lens. Pierwszą bramkę dla klubu zdobył 18 września w meczu z Lille OSC.
Kariera reprezentacyjna.
Na początku maja 2013 Frankowski otrzymał powołanie do reprezentacji Polski U-18. Zadebiutował w niej 8 maja podczas towarzyskiego spotkania z Białorusią.
W lipcu 2013 Frankowski został po raz pierwszy powołany do reprezentacji Polski U-19. W ramach zgrupowania wystąpił w towarzyskim dwumeczu z Gruzją. W pierwszym spotkaniu pojawił się na boisku na początku drugiej połowy, zmieniając Adriana Cierpkę, w drugim zaś wyszedł w podstawowym składzie i w 65. minucie został zmieniony przez Mateusza Żebrowskiego. We wrześniu wystąpił w pełnym wymiarze czasu w towarzyskim meczu ze Słowacją.
Wiosną 2018 otrzymał powołanie do seniorskiej reprezentacji Polski. W kadrze zadebiutował 23 marca 2018 w sparingu z Nigerią, grając na boisku przez 85 minut. Znalazł się również w szerokiej kadrze na Mistrzostwa Świata 2018 w Rosji, jednak ostatecznie nie otrzymał powołania od selekcjonera Adama Nawałki. 13 października 2019 w meczu z Macedonią Północną po minucie spędzonej na boisku zdobył debiutancką bramkę w reprezentacji, asystował Robert Lewandowski.

</doc>
<doc id="3039960" url="https://pl.wikipedia.org/wiki?curid=3039960" title="Mount Drum">
Mount Drum

Mount Drum – stratowulkan w Parku Narodowym Wrangla-Świętego Eliasza w środkowo-wschodniej Alasce w Stanach Zjednoczonych. Znajduje się w zachodnim krańcu Gór Wrangla, 29 km na zachodni południowy zachód od wulkanu Sanford i tak samo daleko na zachodni północny zachód od Góry Wrangla. 40 km na zachód od góry przepływa Rzeka Miedziana.
Geologia.
Mount Drum był aktywny w okresie od 650 000 do 240 000 lat temu. Pod koniec tego okresu różne odizolowane dacytowe fałdy kopulaste utworzyły się wokół obecnego szczytu w promieniu około 6 km. Obecnie jednym z takich fałdów jest, wysoki na 2515 m n.p.m., Sinder Peak znajdujący się na południe od głównego wierzchołka. Po fazie twórczej,
...gwałtowna aktywność eksplozywna, prawdopodobnie z rejonu środkowego komina, zniszczyła południową część stratowulkanu i odłożyła ~7 km3 gorącego i zimnego, lawinowego, rumoszu skalnego na przestrzeni 200 km2
Efekty tej eksplozywnej fazy są wciąż widoczne na częściowo stromym południowym zboczu góry powyżej Lodowca Nadina.
Mount Drum jest od zachodu otoczony przez kilka małych stożków o wysokości poniżej 122 m. Wśród nich są Shrub i Klawasi. Jedyna aktywność wulkaniczna zaobserwowana w sąsiedztwie Mount Drum w czasach historycznych to błoto i gazy emitowane przez stożek Shrub.
Wspinaczka.
Mount Drum został zdobyty po raz pierwszy 4 czerwca 1954 roku przez znanego austriackiego alpinistę Heinricha Harrera w towarzystwie Keith Hart i George'a Schallera. Alpiniści weszli przez północny grzbiet. Drugiego wejścia dokonali Heinz Allemann i Niklaus Lötscher 26 sierpnia 1968 roku przez grzbiet południowo-zachodni. Później wytyczono obecną, standardową trasę, która otrzymała stopień Alaska 2+ w alaskańskiej skali trudności.

</doc>
<doc id="3039961" url="https://pl.wikipedia.org/wiki?curid=3039961" title="MLB All-Star Game 1970">
MLB All-Star Game 1970

MLB All-Star Game 1970 – 41. Mecz Gwiazd ligi MLB, który odbył się 14 lipca 1970 roku na Riverfront Stadium w Cincinnati. Mecz zakończył się zwycięstwem National League All-Stars 5–4 po 12 inningach. Spotkanie obejrzało 51 838 widzów. Najbardziej wartościowym zawodnikiem został wybrany środkowozapolowy Carl Yastrzemski z Boston Red Sox, który zaliczył cztery uderzenia (w tym double'a) i zdobył runa.

</doc>
<doc id="3039963" url="https://pl.wikipedia.org/wiki?curid=3039963" title="Telo mimetico">
Telo mimetico

M1929 Telo mimetico – wzór maskowania używany przez Włoskie Siły Zbrojne na pałatkach i mundurach w XX w. 
Kamuflaż został wprowadzony w 1929. Był pierwszym na świecie powszechnie używanym maskowaniem. Jest również najdłużej wykorzystywanym wzorem. 
Ewolucja wzoru.
Pierwotnie kamuflaż nie był przeznaczony do noszenia przez żołnierzy, jednakże pałatki z wzorem były przez nich używane jako peleryny przeciwdeszczowe. Od 1937 wzór telo mimetico zaczął być umieszczany na kurtkach żołnierzy włoskich wojsk spadochronowych. Przed wybuchem II wojny światowej wzór został zmieniony, najprawdopodobniej z powodu zastosowania mniejszych wałków drukarskich. Skutkowało to proporcjonalnym pomniejszeniem i zintensyfikowaniem podłużnym wzoru, pozostawiono jednak pierwotny kształt i kolory. 
Kolorystyka oparta była na niemieckim wzorze "Buntfarbenmuster". Wykorzystano barwy: szarozieloną, brązową, żółtą i ochrową. Wzór telo mimetico posiadał jednak większe, faliste łaty, co różniło go od kanciastego niemieckiego wzoru. Również ilość ochry była mniejsza, niż w niemieckim odpowiedniku. W celu przyśpieszenia produkcji kolorystyka została z czasem zmieniona. Powojenne wersje zawierały więcej barw: brązowej, brunatno-rdzawej, a barwa zielona została zamieniona na jasnoszarą. 
Wykorzystanie.
W 1941 wzór zaczął być używany przez wojska niemieckie, szczególnie przez jednostki Waffen-SS stacjonujące we Włoszech. Po włoskiej kapitulacji w 1944 zapasy maskujących tkanin zostały przejęte przez Niemców i weszły w użycie na innych frontach. Część z nich trafiła w ręce oddziałów radzieckich i czechosłowackich. Sprzęt służący do produkcji tkanin maskujących został najprawdopodobniej przeniesiony przez Niemców na tereny Czechosłowacji, umożliwiając tym samym powojenną produkcję maskowania. Z powodu rozpowszechnienia się wzoru telo mimetico, stał się on wzorcem dla późniejszych kamuflaży. Przykładami mogą być: czechosłowacki "Vz 60 mlok" oraz norweski "M75".
Wzór maskowania był używany przez wojska włoskie do lat 90. XX w. Został wtedy zamieniony na nowy, bazujący na amerykańskim kamuflażu M81 Woodland. 
Telo mimetico w sztuce.
W 1966 włoski artysta Alighiero Boetti oprawił w ramy płótno z wzorem, nadając mu tytuł "Mimetico" (wł. "Kamuflaż", "Mimikra"). Jedna z prac nurtu arte povera (wł. "sztuka uboga, zgrzebna"), prowadzącego "w prostej linii do sztuki konceptualnej", miała być wyzwaniem dla abstrakcyjnego nurtu – taszyzmu, charakteryzującego się malowaniem dużych plam różnych kolorów.

</doc>
<doc id="3039965" url="https://pl.wikipedia.org/wiki?curid=3039965" title="Sinder Peak">
Sinder Peak



</doc>
<doc id="3039966" url="https://pl.wikipedia.org/wiki?curid=3039966" title="Antoni Abramowicz">
Antoni Abramowicz



</doc>
<doc id="3039968" url="https://pl.wikipedia.org/wiki?curid=3039968" title="Pałac w Pryozernem">
Pałac w Pryozernem

 
Pałac w Pryozernem – pałac wybudowany w latach 1880-82 r. przez Wilhelminę z Głogowskich hr. Rey (1846-1907) we wsi Pryozerne (d. Psary).
Historia.
Oryginalny, klasyczny zespół pałacowy z kolumnadą portyku powstał w drugiej połowie XVIII w. W 1880 roku stary pałac został rozebrany, a nowy murowany na fundamentach starszego zaczęła budować Wilhelmina z Głogowskich hr. Rey. Projektantem pałacu w stylu eklektycznym był słynny lwowski architekt Julian Zachariewicz. Budowa zakończona została w 1882 roku. Po II wojnie światowej, w czasach ZSRR pałac mieścił gorzelnię, biura sowchozu, był wykorzystywany na potrzeby prywatnych gospodarstw domowych a później szpitala psychiatrycznego. W 1955 roku zamieszkali w pałacu studenci ze szkoły weterynaryjnej z Rohatyna. W niepodległej Ukrainie w latach 1996-2004 był użytkowany przez klasztor Cerkwi Patriarchatu Kijowskiego. Pałac planowano również adaptować na Międzynarodowe Centrum Współpracy i Dialogu. W latach 60. XX w. pałac był udostępniony zwiedzającym, w sprzedaży były bilety wstępu, ale w 1970 roku obiekt zamknięto. Brama do pałacu została wybudowana w 1822 roku.

</doc>
<doc id="3039969" url="https://pl.wikipedia.org/wiki?curid=3039969" title="Nikołaj Abramow">
Nikołaj Abramow



</doc>
<doc id="3039970" url="https://pl.wikipedia.org/wiki?curid=3039970" title="Zjednoczona Europa (album)">
Zjednoczona Europa (album)

Zjednoczona Europa – album studyjny nagrany przez Tomasza „Siwego” Wojnara, Dariusza „Parę Wino” Paraszczuka oraz Dariusza Biłyka (pod nazwą Defekt Muzgó i Goście) wydany w 1993 przez wytwórnię Melissa Production &amp; Coma Flower. Materiał zrealizowano w studiu „Gold Melissa” we Wrocławiu i zawiera covery grup: Anti-Nowhere League, Canal Terror, Accept, The Business, Bohse Onkelz, The Weirdos, Absturzende Brieftauben, Normahl i The Undertones z polskimi tekstami napisanymi przez: Henryka Króla i Igora Pudło.

</doc>
<doc id="3039971" url="https://pl.wikipedia.org/wiki?curid=3039971" title="Przyszowice (przystanek kolejowy)">
Przyszowice (przystanek kolejowy)

Przyszowice – przystanek kolejowy w Przyszowicach, w gminie Gierałtowice, w powiecie gliwickim, w województwie śląskim, w Polsce. Został otwarty w roku 1888 roku razem z linią kolejową z Gliwic Sośnicy przez Gierałtowice do Orzesza. W dniu 23 czerwca 2000 roku zostały zlikwidowane przewozy pasażerskie na linii Zabrze Makoszowy – Leszczyny. 14 czerwca 2020 wznowiono wakacyjne połączenia weekendowe na trasie Gliwice – Żywiec.

</doc>
<doc id="3039974" url="https://pl.wikipedia.org/wiki?curid=3039974" title="Pistacja palestyńska">
Pistacja palestyńska

Pistacja palestyńska, terebint ("Pistacia palaestina" Boiss.) − gatunek drzewa występującego w Lewancie, szczególnie w Izraelu i Syrii. Nazywana również "terebintem", podobnie jak pistacja terpentynowa także występująca w tym regionie.
Morfologia i ekologia.
Małe drzewo lub krzew o wysokości 3-5 m. Kora brązowa lub czerwonawa. Liście parzysto-pierzasto złożone, o listkach eliptycznych, długo zbiegających na szczycie, nieco owłosionych na brzegach. Kwiaty różowe, zebrane w rozłożyste i rozgałęzione kwiatostany. Owocem jest wydłużony, lub zagięty, kiełbaskowatego kształtu pestkowiec.
Rośnie w lasach, zaroślach, na stepach, półpustyniach oraz zbiorowiskach roślinnych typu makia.

</doc>
<doc id="3039976" url="https://pl.wikipedia.org/wiki?curid=3039976" title="Harold Agnew">
Harold Agnew

Harold Melvin Agnew (ur. 28 marca 1921 w Denver, zm. 29 września 2013 w Solana Beach) – amerykański fizyk.
Życiorys.
Otrzymał licencjat z chemii na uniwersytecie w Denver. W dniu 6 sierpnia 1945 roku był obserwatorem na misji bombardowania Hiroszimy. W 1946 roku powrócił na University of Chicago, gdzie ukończył pracę magisterską. Otrzymał tytuł Master of Science. Do 1979 roku pełnił funkcję dyrektora w laboratorium naukowym w Los Alamos.

</doc>
<doc id="3039981" url="https://pl.wikipedia.org/wiki?curid=3039981" title="Edinho (portugalski piłkarz)">
Edinho (portugalski piłkarz)

Edinho, właśc. Arnaldo Edi Lopes da Silva (ur. 7 lipca 1982 w Aveiro) – portugalski piłkarz występujący na pozycji napastnika w Şanlıurfasporze.
Kariera klubowa.
Edinho rozpoczął profesjonalną karierę w klubie FC Barreirense, z którego przeniósł się w 2003 roku do SC Braga. W tym zespole rzadko pojawiał się na boisku, znacznie częściej grywał w rezerwach, w których strzelał sporo goli. W kolejnych latach występował w FC Paços de Ferreira, Gil Vicente i Vitorii Setubal. Na początku 2008 roku wyjechał do Grecji. W AEK Ateny spędził 1,5 roku. Latem 2009 roku trafił do hiszpańskiego zespołu Málaga CF, pół roku później przeniósł się do PAOK FC, by po kilku miesiącach powrócić do drużyny Málaga CF. Sezon 2010−2011 spędził ponownie w Portugalii, w Marítimo Funchal, zaś dwa kolejne w Academice Coimbra. Latem 2013 roku powrócił po ośmiu latach przerwy do SC Braga. Następnie grał w Kayseri Erciyessporze, a w 2015 został zawodnikiem Şanlıurfasporu.
Kariera reprezentacyjna.
W reprezentacji Portugalii zadebiutował 31 marca 2009 roku w towarzyskim meczu przeciwko RPA. Na boisku przebywał przez pełne 90 minut, a debiut uświetnił bramką w 56 minucie.
Sukcesy.
Academica

</doc>
<doc id="3039982" url="https://pl.wikipedia.org/wiki?curid=3039982" title="Myauk U">
Myauk U

Myauk U (birm. //; ) – miasto w północnej części stanu Arakan w Mjanmie, stolica okręgu miejskiego Myauk U w dystrykcie Sittwe. W latach 1433–1784 stolica Królestwa Mrauk U, obecnie ważny ośrodek badań archeologicznych – na jego terenie stworzono Strefę Dziedzictwa Kulturowego.
Toponimia.
Najpopularniejsze legendarne wyjaśnienie nazwy Myauk U głosi, że podczas odwiedzin Arakanu król Aśoka spotkał królową-małpę, która ze związku z królem-pawiem urodziła dwa jajka. Aśoka miał wówczas przepowiedzieć, że w miejscu tego spotkania powstanie kiedyś wielkie miasto, które zostanie nazwane Myauk () U (). Z jaj tych miały się następnie wylęgnąć dwie pięknie dziewczyny wychowywane później przez dwa opiekuńcze naty. Ponieważ pierwotna, arakańska nazwa miasta brzmiała Mrauk U, takie jej wyjaśnienie sugeruje birmańskie pochodzenie legendy – ponieważ Birmańczycy, w odróżnieniu od Arakanów, wymawiają sylaby ra (ရ) i ya (ယ) identycznie (jako "ja"), wymawiane przez nich "Mrauk" brzmi rzeczywiście tak samo jak "Myauk" (słowo oznaczające małpę).
W dawnym języku arakańskim Mrauk U oznaczało "Święte Miasto na Północy" lub "Pierwsze Miasto (Stolicę) na Północy" albo też "Pierwsze Dokonanie" (istnieje legenda wyjaśniająca pochodzenie tej ostatniej nazwy). Nie wiadomo dziś, które z tych znaczeń miał na myśli założyciel miasta – król Min Saw Mon.
Geografia.
Położenie.
Myauk U położone jest na terenie stanu Arakan, około 72 km na północny wschód od jego stolicy Sittwe (ze względu na słabą sieć dróg długość trasy lądowej wynosi ok. 144 km) i około 11 km na wschód od rzeki Kaladan, nad brzegiem jednego z jej mniejszych dopływów – Henkayaw. Miasto zajmuje niewielką wychodnię Gór Arakańskich na terenie równiny aluwialnej rzek Kaladan i Lemro, jego okolica jest więc wyżynna, choć nie brak w niej też bagien, nadrzecznych lasów i jezior. Teren sąsiadujący z miastem od strony zachodniej jest podmokły i poprzecinany licznymi niewielkimi dopływami rzeki Kaladan. Położenie Myauk U między dolinami dwóch głównych rzek Arakanu ułatwiało ich kontrolę. Miasto zajmuje powierzchnię około 30 km².
Ludność.
Ludność Myauk U liczy ok. 20 tys. osób. Brak danych na temat liczebności poszczególnych grup etnicznych i religijnych. Część ludności okolic Myauk U stanowią wyznający islam Rohingja, będący celem ataków o podłożu etnicznym i religijnym.
Klimat.
Według klasyfikacji Köppena-Geigera w Myauk U panuje klimat tropikalny monsunowy (Am) – monsuny wieją od końca maja do połowy października, średni roczny opad deszczu wynosi 4192 mm, a średnia roczna temperatura 26 °C. Gorące i suche lato rozpoczyna się w marcu i kończy w maju. Gorąca i wilgotna pora deszczowa trwa od czerwca do października, a chłodna i sucha pora zimowa od listopada do lutego.
Historia.
Myauk U założył 20 sierpnia 1430 król Min Saw Mon jako stolicę swojego królestwa, nazywanego odtąd Królestwem Mrauk U. Datę tę wyznaczono na podstawie horoskopów. Chociaż według legend wybór miejsca dla nowej stolicy (którą Myauk U zostało w roku 1433) wskazany był przez serię niezwykłych znaków, w rzeczywistości podyktowany był on jego strategicznym położeniem między dolinami dwóch rzek (Kaladan i Lemro), będących drogami wodnymi łączącymi północny Arakan z Zatoką Bengalską, oraz dobrymi warunkami obronnymi – od północy i południa Myauk U chronione jest przez pasma górskie, a od zachodu przed podmokłe tereny doliny rzeki Kaladan poprzecinane licznymi strumieniami.
Myauk U rozrastało się szybko, przeżywając swoją złotą erę w XVI i XVII w. Portugalski zakonnik szacował w roku 1630 populację stolicy Arakanu na 160 000 osób. Wysoki poziom opadów oraz płaskie ukształtowanie terenu w dolinach rzek sprzyjały uprawie ryżu, sprzedaż nadwyżek którego stała się jednym ze źródeł bogactwa miasta. Kolejnym była odgrywana przez nie rola ważnego ośrodka wymiany handlowej – do miasta zawijały zwłaszcza statki płynące na trasie z Bengalu na Jawę. Dzięki utworzeniu na jego obszarze strefy wolnocłowej przyciągało ono kupców z Hiszpanii, Holandii i Portugalii; Portugalczykom i Holendrom pozwolono na wybudowanie faktorii. Jednym z ważniejszych eksportowanych dóbr były, poza ryżem, słonie. Z tego okresu pochodzą najważniejsze świątynie i stupy Myauk U.
W 1784 r. Arakan został podbity przez Birmańczyków i Myauk U przestało być stolicą niezależnego królestwa. W roku 1825, w konsekwencji pierwszej wojnie brytyjsko-birmańskiej, miasto zostało zajęte wraz z całym Arkanem przez Brytyjczyków. Ze względu na malaryczny klimat w 1826 r. przenieśli oni stolicę Arakanu do Sittwe. Myauk U zaczęło podupadać, a na jego teren zaczęła wdzierać się dżungla. Mieszkańcy Arakanu zaczęli wówczas nazywać je "Mrohaung" (Starym Miastem). Do oryginalnej nazwy powrócono dopiero w 1979 r.
Architektura.
Na wzgórzu w centrum nowej stolicy znalazł się pałac wraz z towarzyszącymi budynkami. Wszystkie te obiekty umieszczono na wznoszących się na sobie trzech kolejnych tarasach, przy czym na najwyższym znalazły się prawdopodobnie apartamenty królewskie. Pałac wybudowano z lakierowanego i pozłacanego drewna tekowego w stylu typowym dla ówczesnego pałacowego budownictwa birmańskiego. O jego wyglądzie można wnioskować na podstawie przedstawień na reliefach zachowanych w świątyniach królewskich oraz relacji podróżników. Pochodzące z epoki opisy pałacu wspominają o niezwykłym przepychu jego wnętrz i otoczenia. Tarasy zostały otoczone wałem ziemnym oraz fosą, a następnie kolejnymi, zewnętrznymi umocnieniami. Powstałe w ten sposób wewnętrzne miasto zajmowało obszar około 2 km².
Poza miastem wewnętrznym mury nie tworzyły ciągłej linii, a jedynie wypełniały przestrzenie między wzgórzami, na szczytach których wznoszono forty – kształt umocnień nie był więc zdeterminowany przyjętym z góry planem, ale wynikał z ukształtowania terenu. Ponieważ ukształtowanie to było najmniej korzystne od strony wschodniej (płaska dolina rzeki Lemro, do której prowadziły liczne szlaki przez położone na wschodzie grzbiety górskie) i od tej właśnie strony wkraczali najczęściej na teren Arakanu najeźdźcy, wschodnia część umocnień została najsilniej rozbudowana – wzniesiono cztery kamienne mury porozdzielane fosami oraz silne forty na pobliskich wzgórzach. Ponadto, za wschodnią granicą miasta utworzono kilka sztucznych jezior, które stanowiły źródło wody pitnej dla miasta oraz umożliwiały nawadnianie pól w porze suszy, a w przypadku wrogiego najazdu ich wody mogły posłużyć do zalania dolnej części miasta wraz z agresorami (i rzeczywiście w 1547 roku zniszczono w ten sposób wdzierającą się do Myauk U armię). W budowie umocnień pomagali portugalscy najemnicy. Ze względu na powtarzające się najazdy ze strony królestwa Hanthawaddy umocnienia wielokrotnie rozbudowywano tak, że obwód miasta osiągnął około 20 km.
W Myauk U i jego okolicy znajduje się kilkaset budowli o charakterze religijnym, stup i świątyń, z których około 70 uważanych jest za szczególnie ważne. Ponieważ wybudowano je z kamienia (piaskowca), okazały się dużo trwalsze od typowych birmańskich pagód, np. tych z Paganu, wznoszonych z cegieł. Podobnie, trwalsze też były prace rzeźbiarskie wykonane w kamieniu od typowych dla Górnej Birmy rzeźb w miękkim gipsie pokrywającym ceglane ściany. Z architektury islamskiej, za pośrednictwem Indii i Bengalu, budowniczowie Myauk U zaczerpnęli umiejętność budowania kopuł i łuków oraz pokrywania ścian i rzeźb szkliwem. W rozwoju architektury religijnej Myauk U można wyróżnić trzy okresy:
Okres Pierwszy (1430-1531).
Z pierwszego stulecia istnienia Myauk U zachowało się niewiele obiektów. Świątynie mają typowy dla birmańskiej architektury sakralnej kształt okrągłego dzwonu, a ich konstrukcja oparta jest na ceglanym rdzeniu obłożonym kamiennymi blokami.
Okres Środkowy (1531-ok. 1600).
W okresie tym powstały monumentalne obiekty Myauk U. Niektórzy historycy dopuszczają możliwość, że mogły one, poza religijną, pełnić funkcję twierdz, w których chroniła się ludność podczas najazdów.
Okres Późny (ok. 1600-1784).
W okresie tym architektura sakralna Myauk U ponownie zbliża się do wzorców z pozostałych terenów Birmy. Pagody wyrastają z ośmiokątnych, okrągłych lub kwadratowych kilkupiętrowych podstaw, a stupy zwieńczone są żelaznymi, czasem złoconymi, koronami w kształcie parasola ("hti"). Wyróżniającą cechą tego okresu było dekorowanie ścian płaskimi reliefami, podczas gdy w pozbawionej kamiennego budulca Birmie ściany zdobione były sztukateriami.
Stan obecny.
Podstawowym budulcem obiektów o charakterze militarnym i religijnym był w Myauk U kamień spajany specjalną zaprawą, dzięki czemu niektóre z nich dotrwały do dzisiaj we względnie dobrym stanie. W czasach kolonialnych część murów miasta rozebrano, a pozyskany materiał posłużył do budowy portu w Sittwe. Jeśli nie liczyć zniszczeń dokonanych przez bombardowanie podczas II wojny światowej, stupy i świątynie nie były niszczone przez ludzi, a ich często zły stan wynika z działania sił przyrody – monsunowych deszczy i porastającej je roślinności. Inaczej stało się z królewskim pałacem – wybudowany z drewna, kilkukrotnie przebudowywany i remontowany spłonął ostatecznie w roku 1784. Jedynym jego śladem jest otaczający dawny pałac mur oraz kamienne elementy podbudowy.
Począwszy od lat 90. XX w. rozpoczęto renowację zabytkowych obiektów w Myauk U i jego okolicy, jednak prowadzone prace są krytykowane za ich niską jakość. W celu ochrony zabytków utworzono w 1996 r. liczącą 20 km² Strefę Dziedzictwa Kulturowego.
Transport.
Do Myauk U dotrzeć można drogą lądową bądź wodną. Ze względu na zły stan dróg oraz poprzecinanie terenu bardzo licznymi ciekami wodnymi, komunikacja lądowa jest niedogodna. Do czasu pisania artykułu (2013-10) dojazd drogą lądową był też zamknięty dla cudzoziemców. Turyści dolatują samolotem do Sittwe, a następnie docierają do Myauk U drogą wodną, poprzez rzekę Kaladan i jej dopływy. Komunikację tę zapewnia państwowa linia promowa oraz małe prywatne łodzie motorowe.

</doc>
<doc id="3039983" url="https://pl.wikipedia.org/wiki?curid=3039983" title="Mrauk U">
Mrauk U



</doc>
<doc id="3039987" url="https://pl.wikipedia.org/wiki?curid=3039987" title="Harleston (Norfolk)">
Harleston (Norfolk)

Harleston – miasto w Anglii, w Norfolk. W 2001 roku miasto liczyło 3899 mieszkańców. Harleston jest wspomniana w Domesday Book (1086) jako "Heroluestuna".

</doc>
<doc id="3039990" url="https://pl.wikipedia.org/wiki?curid=3039990" title="Bananowy czubek">
Bananowy czubek

Bananowy czubek (ang. "Bananas") – amerykański film komediowy z 1971 w reżyserii Woody’ego Allena.

</doc>
<doc id="3039993" url="https://pl.wikipedia.org/wiki?curid=3039993" title="Anthony Hinds">
Anthony Hinds

Anthony Frank Hinds (ur. 19 września 1922 w Ruislip, zm. 30 września 2013 w Oksfordzie) – brytyjski scenarzysta i producent filmowy.
Filmografia.
scenarzysta
producent

</doc>
<doc id="3039997" url="https://pl.wikipedia.org/wiki?curid=3039997" title="Wilby (Norfolk)">
Wilby (Norfolk)

Wilby – wieś w Anglii, w Norfolk, w dystrykcie Breckland, w civil parish Quidenham. W 1931 wieś liczyła 94 mieszkańców. Wilby jest wspomniana w Domesday Book (1086) jako "Wilebey"/"Wilgeby"/"Willebeih".

</doc>
<doc id="3039998" url="https://pl.wikipedia.org/wiki?curid=3039998" title="Supranówka">
Supranówka

Supranówka (ukr. Супранівка) – wieś na Ukrainie w rejonie tarnopolskim obwodu tarnopolskiego. W okresie II Rzeczypospolitej leżała w gminie Podwołoczyska powiatu skałackiego województwa tarnopolskiego.
Znajduje się tu przystanek kolejowy Supranówka, położony na linii Odessa – Lwów.

</doc>
<doc id="3040001" url="https://pl.wikipedia.org/wiki?curid=3040001" title="SKM Nowa Sól">
SKM Nowa Sól

SKM Nowa Sól – męski klub koszykarski z Nowej Soli, powstały w 2013 roku. Stanowi bezpośrednie zaplecze (drużyna rezerw) Stelmetu Zielona Góra. Od sezonu 2013/2014 występuje w rozgrywkach II ligi, w których, ze względów sponsorskich gra pod nazwą Muszkieterowie Nowa Sól.
W pierwszym sezonie istnienia klub podlegał Stowarzyszeniu Koszykówki Młodzieżowej Zastal, a rozgrywki grupy A II ligi zakończył w ćwierćfinale fazy play-off, zostając ostatecznie sklasyfikowanym na 5. pozycji. Od sezonu 2014/2015 klub występuje w grupie D II ligi i jest organizacyjnie podległy spółce Grono SSA, która prowadzi również pierwszą drużynę Stelmetu.
Historia.
Tło powstania.
Przed 2013 rokiem Stelmet Zielona Góra (występujący wcześniej pod nazwą Zastal Zielona Góra) formalnie posiadał drużynę rezerw występującą w III lidze pod nazwą SKM Zastal Zielona Góra i w której występowali również zawodnicy pierwszej drużyny.
SKM Nowa Sól powstał latem 2013 roku, mając pełnić rolę zaplecza Stelmetu Zielona Góra. Zadaniem klubu od momentu jego powstania jest umożliwienie rozwoju młodych koszykarzy, którzy następnie mogliby reprezentować drużynę Stelmetu, a także popularyzacja koszykówki w regionie. Ponadto najlepsi zawodnicy SKM-u mają łączyć grę w II lidze z treningami z pierwszą drużyną Stelmetu. Sam klub ma być budowany na wzór wcześniejszego projektu Polonii 2011 Warszawa.
W momencie powstania podlegał on Stowarzyszeniu Koszykówki Młodzieżowej Zastal, które odpowiadało za jego prowadzenie.
W lipcu 2013 roku zgłosił się do udziału w rozgrywkach II ligi. Ostatecznie, po wykupieniu przez klub dzikiej karty, został on dopuszczony do udziału w rywalizacji grupy A II ligi. Tym samym został on pierwszy klubem koszykarskim z Nowej Soli, który wystąpił na centralnym poziomie rozgrywek.
Pod koniec września 2013 roku, ze względów sponsorskich (głównymi sponsorami klubu zostały sklepy Intermarché i Bricomarché z Nowej Soli oraz Intermarché z Zielonej Góry, wchodzące w skład Grupy Muszkieterów), drużyna przyjęła nazwę Muszkieterowie Nowa Sól.
Sezon 2013/2014.
Skład Muszkieterów na sezon 2013/2014 oparty był głównie na wychowankach Stelmetu. W drużynie znaleźli się również uważani wówczas za jednych z najbardziej utalentowanych młodych koszykarzy w Polsce – Marcel Ponitka oraz bracia Kamil i Marek Zywertowie (dwóch ostatnich ostatecznie opuściło cały sezon 2013/2014 z powodu kontuzji). Spośród graczy, którzy przed sezonem 2013/2014 zadebiutowali w Polskiej Lidze Koszykówki, w składzie Muszkieterów znaleźli się: Rafał Rajewicz (76 meczów w PLK przed sezonem 2013/2014), Marcin Chodkiewicz (63 mecze), Radosław Trubacz (6 meczów), Paweł Jasnos (1 mecz) oraz Maciej Kucharek (21 meczów), który jednak na co dzień znajdował się w składzie pierwszej drużyny Stelmetu i ostatecznie w Muszkieterach w sezonie 2013/2014 zagrał 8 meczów ligowych. Oprócz nich w składzie znaleźli się jeszcze Szymon Chorągwicki, Jakub Der, Mariusz Matczak, Zyndram Mehmeti, Jarosław Michalewicz, Filip Przybylski, Nikodem Sirijatowicz, Adam Stefanowicz i Artur Suchodolski.
Skład ten oceniany był przez ekspertów jako stosunkowo silny jak na ten poziom rozgrywkowy i mogący z powodzeniem rywalizować o awans do I ligi. Trenerem zespołu początkowo miał być Bogusław Onufrowicz, jednak, z powodu jego problemów zdrowotnych, przed początkiem sezonu ligowego zastąpił go w tej roli Tadeusz Aleksandrowicz. Asystentami trenera zostali Marcin Chodkiewicz, który pełnił tę funkcję jednocześnie z funkcją zawodniczą, oraz Artur Gronek.
Przed sezonem Muszkieterowie rozegrali kilka meczów sparingowych – pokonali KS Sudety Jelenia Góra, rezerwy Śląska Wrocław i amatorską drużynę Basketliga Zielona Góra oraz przegrali z Sokołem Międzychód i Sudetami Jelenia Góra, ulegli także w pokazowym spotkaniu z pierwszą drużyną Stelmetu.
Sezon ligowy klub rozpoczął od meczu we własnej hali z Legią Warszawa, który Muszkieterowie wygrali 60:59. W kolejnych spotkaniach II ligi nowosolski zespół kilkukrotnie pokonywał rywali niewielką ilością punktów – MKS Kalisz na wyjeździe po dogrywce 87:86, rezerwy Trefla Sopot we własnej hali 73:69 i na wyjeździe z Basketem Junior Suchy Las 69:67. W sumie do połowy grudnia 2013 roku Muszkieterowie wygrali wszystkie 9 rozegranych meczów ligowych pokonując jeszcze drużyny SMS PZKosz Władysławowo, AZS UMK Toruń, Basket Piła, Polonia Warszawa i GTK Gdynia. W tym czasie klub zadebiutował także w Pucharze Polski, pokonując w 1. rundzie Nysę Kłodzko 77:69&lt;ref name="1rundapp13/14"&gt;&lt;/ref&gt;, a następnie przegrywając 76:77 i odpadając w 2. rundzie z Sudetami Jelenia Góra&lt;ref name="2rundapp13/14"&gt;&lt;/ref&gt;.
W listopadzie 2013 roku z drużyny odszedł podstawowy na początku sezonu zawodnik – Rafał Rajewicz, który został wypożyczony do grającego wówczas w Polskiej Lidze Koszykówki Jeziora Tarnobrzeg.
W grudniu 2013 roku klub wpadł w kłopoty finansowe, co skutkowało decyzją o zastąpieniu dotychczasowego, niepokonanego w lidze, trenera Aleksandrowicza jego asystentem – Arturem Gronkiem. 18 grudnia, w pierwszym meczu, w którym trenerem Muszkieterów był Gronek, nowosolski zespół poniósł pierwszą porażkę w rozgrywkach ligowych, przegrywając 83:85 z Notecią Inowrocław. Pod koniec 2013 roku z klubu zwolniony został także jego dotychczasowy prezes – Rafał Rajewicz. Muszkieterowie przegrali także 2 kolejne spotkania – z Legią Warszawa i AZS-em UMK Toruń&lt;ref name="rs13/14"&gt;&lt;/ref&gt;, następnie pokonali wysoko SMS PZKosz Władysławowo i ponownie przegrali, tym razem z MKS-em Kalisz.
Od momentu przegranej z kaliszanami, która miała miejsce 18 stycznia 2014 roku, nowosolska drużyna wygrała kolejnych 5 meczów: z Basketem Piła, rezerwami Trefla Sopot, Polonią Warszawa, GTK Gdynia i Basketem Junior Suchy Las, przegrywając ponownie dopiero 1 marca 2014 roku w wyjazdowym spotkaniu z Notecią Inowrocław. Dzień później Muszkieterowie zwyciężyli w zaległym meczu 11. kolejki Wybrzeże Korsarz Gdańsk, a w ostatniej kolejce sezonu zasadniczego pokonali ten sam klub walkowerem. W sumie Muszkieterowie w sezonie zasadniczym II ligi w sezonie 2013/2014 wygrali 17 z 22 meczów i zajęli 2. pozycję i awansowali do fazy play-off&lt;ref name="sz13/14"&gt;&lt;/ref&gt;.
W pierwszej rundzie fazy play-off, czyli ćwierćfinałach, nowosolska drużyna zmierzyła się z AZS-em UMK Toruń, który w sezonie zasadniczym zajął 7. pozycję. W pierwszym meczu tej rywalizacji Muszkieterowie pokonali torunian we własnej hali 74:71, a w rewanżu na wyjeździe przegrali 58:62. W decydującym o awansie do dalszej fazy rozgrywek meczu, który rozegrany został 26 marca 2014 roku w Nowej Soli, Muszkieterowie przegrali 64:75 i odpadli z dalszej rywalizacji&lt;ref name="po13/14"&gt;&lt;/ref&gt;. Ostatecznie nowosolski klub został w sezonie 2013/2014 sklasyfikowany na 5. pozycji w grupie A II ligi.
Duża część składu Muszkieterów z sezonu 2013/2014, występując pod nazwą SKM Zastal Zielona Góra, zdobyła także w 2014 roku wicemistrzostwo Polski juniorów starszych (U-20), co, zdaniem Lubuskiego Związku Koszykówki, było jednym z efektów powstania drugoligowego zespołu Muszkieterów i dowodem na to, że projekt ten służy rozwojowi koszykówki w województwie lubuskim.
Sezon 2014/2015.
Przed sezonem 2014/2015 Muszkieterowie przeszli zmiany organizacyjne – przestali podlegać Stowarzyszeniu Koszykówki Młodzieżowej Zastal&lt;ref name="zmiany14/15"&gt;&lt;/ref&gt;, a zarządzanie klubem przejęła spółka Grono SSA, odpowiadająca wcześniej wyłącznie za prowadzenie pierwszej drużyny Stelmetu. Klub ponownie zgłosił się do rozgrywek II ligi, tym razem został przydzielony jednak do grupy D.
W porównaniu z sezonem 2013/2014 z drużyny odeszli Marcel Ponitka, który zawiesił swój kontrakt z Muszkieterami (mający obowiązywać przez 2 kolejne sezony) i wyjechał do Stanów Zjednoczonych, gdzie został graczem drużyny Montverde Academy Eagles, występującej w rozgrywkach szkół średnich&lt;ref name="sklady14/15"&gt;&lt;/ref&gt;, Nikodem Sirijatowicz, który podpisał kontrakt ze Stalą Ostrów Wielkopolski oraz Artur Suchodolski, który został graczem Górnika Wałbrzych.
Do gry po kontuzjach powrócili bracia Kamil i Marek Zywertowie, a do drużyny dołączył także ponownie Rafał Rajewicz. Nowymi zawodnikami, którzy znaleźli się w składzie Muszkieterów na sezon 2014/2015 zostali Adrian Krawczyk, który występował wcześniej w SMS-ie PZKosz-u Władysławowo oraz Adam Chodkiewicz (brat Marcina), który w poprzednich rozgrywkach występował w Sokole Międzychód, a w swojej karierze przed sezonem 2014/2015 rozegrał 5 meczów w Polskiej Lidze Koszykówki. Poza tym w nowosolskim zespole mogą także występować zawodnicy pierwszej drużyny Stelmetu – Maciej Kucharek i Patryk Pełka (Pełka przed sezonem 2014/2015 rozegrał 69 meczów w PLK). W Muszkieterach pozostała także część zawodników z poprzednich rozgrywek – między innymi Marcin Chodkiewicz, Radosław Trubacz, Jakub Der i Filip Przybylski. Na pozycji pierwszego trenera drużyny Artur Gronek został zastąpiony Arkadiuszem Miłoszewskim. Zdaniem Miłoszewskiego celem zespołu jest zajęcie miejsca w pierwszej „trójce” grupy D II ligi.
Hala.
SKM Nowa Sól swoje mecze rozgrywa w hali CKZiU „Elektryk” w Nowej Soli, mogącej pomieścić około 400 widzów. Obiekt ten otrzymał obecny kształt i wygląd w 2011 roku, gdy oddano go do użytku po kapitalnym remoncie, wartym ponad 7 milionów złotych. Z kolei treningi drużyna odbywa w Zielonej Górze.

</doc>
<doc id="3040004" url="https://pl.wikipedia.org/wiki?curid=3040004" title="Gubernia niżnonowogrodzka">
Gubernia niżnonowogrodzka

Gubernia niżnonowogrodzka () – jednostka administracyjna Imperium Rosyjskiego i RFSRR we wschodniej Rosji Europejskiej, utworzona ukazem Piotra Wielkiego w 1714, w latach 1779–1796 namiestnictwo niżnonowogrodzkie, od ukazem Pawła I przekształcone ponownie w gubernię. Stolicą guberni był Niżny Nowogród. Zlikwidowana w 1929.
Graniczyła od północy z gubernią kostromską i wiacką, na wschodzie z gubernią kazańską i symbirską, na południu z gubernią penzeńską i tambowską, na zachodzie z gubernią włodzimierską. Rzeki Oka i Wołga (od Niżnego Nowogrodu) dzieliły gubernię na dwie części: północną – nizinną i południową – wyżynną.
Powierzchnia guberni wynosiła w 1897 – 51 252 km². Gubernia w początkach XX wieku była podzielona na 11 ujezdów.
Demografia.
Ludność, według spisu powszechnego 1897 – 1 584 774 osób – Rosjan (93,2%), Mordwinów (3,4%) i Tatarów (2,6%).
Ludność w ujezdach według deklarowanego języka ojczystego 1897.
Gubernia została zlikwidowana postanowieniem Prezydium WCIK 14 stycznia 1929. Na jej terytorium został utworzony obwód niżnonowogrodzki RFSRR, obecnie Federacji Rosyjskiej (w latach 1936–1990 "obwód gorkowski" RFSRR), o powierzchni 76 624 km².

</doc>
<doc id="3040007" url="https://pl.wikipedia.org/wiki?curid=3040007" title="Francesco Griffo">
Francesco Griffo

Francesco Griffo vel Griffi, znany również jako "Francesco da Bologna" (ur. w Bolonii w 1450 – zm. w Bolonii ok. 1518) – włoski twórca pism drukarskich, rytownik stempli.
Pisma zaprojektowane w latach 1494–1502.
Od roku 1494 do roku 1515 pracował dla Aldusa Manucjusza. Dla oficyny Aldusa wykonał następujące pisma drukarskie: cztery kursywy greckie, dwie antykwy łacińskie, jedna kursywa łacińska, oraz pismo hebrajskie. Wykonał też arabskie cyfry nautyczne do ostatniej antykwy łacińskiej.
Laskaris, "Erotemata" 28 lutego 1495.
Pierwsza książka oficyny Mancjusza "Erotemata" była przedrukiem mediolańskiego wydania gramatyki Konstantego Laskarisa (1494/1495). Był to dwujęzyczny podręcznik dla studentów, który oprócz nauki gramatyki greckiej miał służyć za wzór odręcznego pisma greckiego. Założeniem projektu minuskuły greckiej było stworzenie pisma naśladującego odręczną, codzienną (niekaligraficzną) grekę pisaną rysikiem na tabliczce woskowej. Pierwsza kursywa miała dużo ligatur i abrewiatur. Wersaliki antykwy łacińskiej i greki oparte były na wzorach epigraficznych. Później czcionki odlano na wyższym polu podstawy (i większym firecie), co wyeliminowało konieczność stosowania przewieszek do dolnych wydłużeń minuskuły antykwy łacińskiej (Aldus nie stosował interlinii, a kolejne linijki tekstu były składane w wierszowniku „jedna na drugą”). Minuskuła i majuskuła antykwy łacińskiej miała elementy charakterystyczne dla antykw Nicolasa Jensona np. ukośną poprzeczkę w „e”, obustronne szeryfy w górnych wierzchołkach belek „M” i „N”.
Poniżej wykaz pism:
"De Aetna" (1495/6).
Traktat Piotra Bemba, "De Aetna", był pierwszym łacińskim drukiem wydanym przez Manucjusza.
Griffo zaprojektował do tej książki nową antykwę, która miała już dojrzałą formę o wysokich walorach estetycznych. Minuskułowe „e” ma tu poziomą poprzeczkę. Minuskuła tego kroju została później (w 1499 r.) użyta w "Hypnerotomachia Poliphili", Griffo dodał jedynie nowe wersaliki.
Seria klasyków w formacie octavo (1501–1515) i Seneka (1522).
Nowy książkowy format octavo zastosowany przez Aldusa w 1501 pociągnął za sobą dalszą miniaturyzację znaków. Od roku 1501–1515 oficyna Manucjusza wydrukowała poniższymi czcionkami 43 tytuły w formacie octavo: 8 po grecku, 33 po łacinie i 2 po włosku.
Minuskuła kursywy łacinki odznaczała się niewielkim pochyleniem, a jej kształt oparł Griffo na odręcznej kursywie kancelaryjnej Bartolomeo Sanvito i Pomponio Leto. W zasadzie nie było wersalików kursywy, Były wersaliki antykwy niższe od wydłużeń górnych minuskuły kursywy. Garnitur kursywy łacinki zawierał ok. 65 znaków (głównie ze względu na dużą liczbę ligatur). Pismo było wąskie, przez co dużo bardziej ekonomiczne niż antykwa.
Krój kursywy łacińskiej wykorzystał po raz pierwszy w "Epistole devotissime de Sancta Catharina da Siena" edycji listów Katarzyny ze Sieny, kursywą złożono podpisy pod ilustracjami (wrzesień 1500), a następnie w serii klasyków w edycji "Eclogues" Wergiliusza (kwiecień 1501), teksty Horacego (maj 1501), Petrarki, oraz pierwszy z dwóch nakładów Dantego (sierpień 1502).
Odręczne pismo Aldusa Manucjusza było wzorcem dla czwartej kursywy pisma greckiego.
Poniżej wykaz pism:
Pirackie wydanie Dantego zostało opublikowane przez drukarzy z Lionu ok. 1502–1503. Byli to prawdopodobnie lioński drukarz Barthèlemy Troth i jego asystent, włoski imigrant Balthazar de Gabiano. Zaproponowana przez nich kursywa nie dorównywała jakością kursywie Fracesca Griffo. Miała nieregularne światła międzyliterowe i brakowało jej wielu finezyjnych ligatur, widoczny w wydaniach Aldusa.
Pisma zaprojektowane w latach 1503–1518.
Rok 1503–1516.
W 1502 Griffo rezygnuje ze współpracy z Aldusem. W 1503 wycina nową kursywę łacińską i alfabet hebrajski dla Gershon Soncino (Hieronimo Soncino) z Fano (który drukował w latach 1502–1507), później pracuje dla Ottaviano Petrucci i Stagnino Bernardino (1511–1513) oraz Filippo Giunti (1513–1515).
W tym okresie wycina pisma:
Rok 1516–1518.
W 1516 otwiera w Bolonii własne wydawnictwo i rozpoczyna wydawanie miniaturowych książeczek po włosku i po łacinie w formacie 32º (niektóre źródła mówią o formacie 24º) nową miniaturową kursywą.
W sumie wydał sześć pozycji.

</doc>
<doc id="3040009" url="https://pl.wikipedia.org/wiki?curid=3040009" title="Shimpling (Norfolk)">
Shimpling (Norfolk)

Shimpling – wieś w Anglii, w Norfolk. W 1931 wieś liczyła 134 mieszkańców. Shimpling jest wspomniana w Domesday Book (1086) jako "Simplinga(ham)".

</doc>
<doc id="3040011" url="https://pl.wikipedia.org/wiki?curid=3040011" title="Muszkieterowie Nowa Sól">
Muszkieterowie Nowa Sól



</doc>
<doc id="3040012" url="https://pl.wikipedia.org/wiki?curid=3040012" title="Nowy Margelan">
Nowy Margelan



</doc>
<doc id="3040013" url="https://pl.wikipedia.org/wiki?curid=3040013" title="Walery Waygart">
Walery Waygart

Walery Waygart (ur. 1821 w Stopnicy, zm. 22 września 1902 w Podliskach Małych) – burmistrz Przemyśla (1873-81), poseł do Sejmu Krajowego (1873-89).
Edukacja.
Rodzina Waygartów pochodząca z Królestwa Polskiego, przeniosła się do Lwowa, gdzie Walery ukończył szkołę średnią i Wydział Prawa na tamtejszym Uniwersytecie. 
Działalność polityczna.
W okresie Wiosny Ludów członek Komitetu Narodowego, należał do deputacji obywateli, która jeździła do Wiednia z petycjami dotyczącymi rozszerzenia praw Galicji. Po przywróceniu neoabsolutyzmu skupił się na pracy zawodowej i dopiero w okresie autonomii galicyjskiej powrócił do aktywnej pracy na polu publicznym. W 1854 przeniósł się do Przemyśla, gdzie otworzył własną kancelarię adwokacką. Z czasem został prezesem miejscowej Izby Adwokatów. W okresie powstania styczniowego był z ramienia Rządu Narodowego komisarzem wojennym w obwodzie przemyskim. Po wprowadzeniu samorządu miejskiego wszedł do pierwszej Rady Miasta. W latach 1873-81 pełnił funkcję burmistrza miasta, jednocześnie sprawując obowiązki posła do Sejmu Krajowego trzech kadencji. W latach 1879–83 był zastępcą członka Wydziału Krajowego we Lwowie. Za jego kadencji wyremontowano i rozszerzono szpital powszechny, odnowiono budynek magistratu, zreorganizowano policję miejską i straż pożarną. Z jego inicjatywy miasto odzyskało od władz austriackich swoje archiwum. Z ramienia Rady Miasta zasiadał przez szereg lat w Radzie Powiatowej. 5 września 1880 roku witał w Przemyślu cesarza Franciszka Józefa I oraz wręczył mu klucze miasta.
Działalność społeczna.
W 1865 pierwsze walne zgromadzenie Towarzystwa Muzycznego wybrało Waygarta swoim prezesem. Funkcję tę pełnił przez dziesięć lat. Z jego inicjatywy (oraz inż. Edmunda Krzena) powołano w 1869 Towarzystwo Rzemieślników „Gwiazda”, którego był prezesem.
Rodzina.
Z małżeństwa z Joanną z Baczyńskich urodziły mu się dwie córki – Maria (zamężna Papara) oraz Wincenta, która poślubiła adwokata Leonarda Tarnawskiego.
Upamiętnienie.
Na początku XX wieku jego imieniem nazwaną jedną z bocznych ulic Dworskiego w Przemyślu, a w późniejszym okresie przeniesiono w bardziej reprezentacyjne miejsce na Podzamczu (w miejsce ulicy Spadzistej), gdzie istnieje do dnia dzisiejszego.

</doc>
<doc id="3040014" url="https://pl.wikipedia.org/wiki?curid=3040014" title="Colton (Norfolk)">
Colton (Norfolk)

Colton – wieś w Anglii, w Norfolk. W 1931 wieś liczyła 175 mieszkańców. Colton jest wspomniana w Domesday Book (1086) jako "Coletuna".

</doc>
<doc id="3040017" url="https://pl.wikipedia.org/wiki?curid=3040017" title="Lodowiec Kennicott">
Lodowiec Kennicott

Lodowiec Kennicott – lodowiec w Górach Wrangla na Alasce w Stanach Zjednoczonych. Zaczyna swój bieg od wulkanu Blackburn, a kończy czołem oddalonym o 43 km na południowy wschód, z którego wypływa rzeka Kennicott. Położony jest na terenie Parku Narodowego Wrangla-Świętego Eliasza, w pobliżu miast McCarthy oraz Kennicott.
Lodowiec przez stulecia nazbierał z moreny skały, które pokrywają lód na 13 km jego dolnego biegu. Pokryte skałami czoło lodowca wyłania się na wysokość 15 m ponad skalne łożysko rzeki w pobliżu parkingu na końcu drogi McCarthy Road.
Bocznym dopływem Lodowca Kennicott jest Lodowiec Root charakteryzujący się lodospadem i oślepiająco białym lodem, który wyraźnie kontrastuje z płową i szarą barwą pokrycia Kennicotta.

</doc>
<doc id="3040019" url="https://pl.wikipedia.org/wiki?curid=3040019" title="XIII lat">
XIII lat

XIII lat – album koncertowy zespołu Defekt Muzgó wydany w 1994 przez wytwórnię Silverton. Materiał nagrano podczas koncertów w 1993 w Jeleniej Górze i Wałbrzychu.

</doc>
<doc id="3040020" url="https://pl.wikipedia.org/wiki?curid=3040020" title="Dorota Dziedzic">
Dorota Dziedzic



</doc>
<doc id="3040022" url="https://pl.wikipedia.org/wiki?curid=3040022" title="Ray Donovan">
Ray Donovan

Ray Donovan – amerykański serial kryminalny wyprodukowany przez Showtime. Premiera serialu telewizyjnego odbyła się 30 czerwca 2013 roku na kanale Showtime. Twórcą serialu jest Ann Biderman.
W Polsce serial miał swoją premierę 1 sierpnia 2013 roku dostępny w usłudze VOD nSeriale. Serial jest emitowany przez stację HBO Polska od 5 lipca 2014 roku
W Polsce emitowany jest także w AXN Black oraz AXN Spin. Oglądanie serialu jest dozwolone dla widzów dorosłych.
Fabuła.
Serial traktuje o tytułowym Rayu Donovanie i całej jego rodzinie (trójce jego braci, ojcu, żonie, córce i synu). Rodzina Donovanów pochodzi z Bostonu, skąd w całości przeniosła się do Los Angeles. Ray Donovan zarabia na życie prowadząc firmę, która załatwia znanym i bogatym ludziom sprawy o podłożu obyczajowym lub kryminalnym. On oraz jego współpracownicy uciekają się do szantaży, pobić, wymuszeń, tortur, łapówkarstwa, zastraszeń po to aby skutecznie wykonywać powierzone im zadania. Ray kiedy to jest konieczne ucieka się także do zabójstw. Ojciec Raya – Mickey to zatwardziały kryminalista i morderca. Bracia Raya: Terry i Bunchy prowadzą klub bokserski. Terry z powodu urazu doznanego w walce bokserskiej zmaga się z Parkinsonem, Bunchy zaś z powodu traumy przeżytej w dzieciństwie (molestowanie przez księdza pedofila) ma problemy z nawiązywaniem kontaktów z kobietami. Czwarty z braci – Daryll, jest owocem związku Mickeya i czarnoskórej Claudette. Daryll jest początkującym bokserem, zapatrzonym w ojca, z którym współprowadzi brudne interesy. 
Ray do sezonu 6 mieszkał w Calabasas wraz ze swoją żoną Abby i dwójką nastoletnich dzieci: Bridget i Conorem. Po śmierci Abby przeprowadził się wraz z córką do Nowego Jorku, podczas gdy Connor zaciągnął się do Marines. Za Rayem do Nowego Jorku przylecieli także jego bracia i ojciec.
Serial na przestrzeni sezonów ukazuje trudne relacje w rodzinie Donovanów oraz przedstawia kryminalną działalność braci oraz ich ojca.
Produkcja.
Stacja Showtime zamówiła 2 sezon Ray Donovan.21 sierpnia 2014 roku, stacja Showtime zamówiła 3 sezon serialu.11 sierpnia 2015 roku, stacja Showtime zamówiła 4 sezon serialu.13 sierpnia 2016 roku, stacja Showtime zamówiła 5 sezon serialu.24 października 2017 roku, stacja Showtime zamówiła 6 sezon serialu.20 grudnia 2018 roku, stacja Showtime przedłużyła serię o siódmy sezon serialu.

</doc>
<doc id="3040024" url="https://pl.wikipedia.org/wiki?curid=3040024" title="Ten cudowny świat">
Ten cudowny świat

Ten cudowny świat (tytuł oryg. "It’s a Wonderful World") – amerykański film z 1939 roku w reżyserii W.S. Van Dyke’a.

</doc>
<doc id="3040025" url="https://pl.wikipedia.org/wiki?curid=3040025" title="Marlingford">
Marlingford

Marlingford – wieś w Anglii, w Norfolk. W 1961 wieś liczyła 309 mieszkańców. Marlingford jest wspomniana w Domesday Book (1086) jako "Marthingheforda"/"Merlingeforda".

</doc>
<doc id="3040028" url="https://pl.wikipedia.org/wiki?curid=3040028" title="Billockby">
Billockby

Billockby – wieś w Anglii, w Norfolk. W 1931 wieś liczyła 58 mieszkańców. Billockby jest wspomniana w Domesday Book (1086) jako "Bit(h)lakebei".

</doc>
<doc id="3040032" url="https://pl.wikipedia.org/wiki?curid=3040032" title="Lekkoatletyka na Letnim Olimpijskim Festiwalu Młodzieży Europy 2013">
Lekkoatletyka na Letnim Olimpijskim Festiwalu Młodzieży Europy 2013

Lekkoatletyka na Letnim Olimpijskim Festiwalu Młodzieży Europy 2013 – zawody lekkoatletyczne podczas olimpijskiego festiwalu młodzieży odbyły się na Sportpark Maarschalkerweerd w Utrechcie od 15 do 19 lipca. W imprezie startowali zawodnicy z roczników 1997 i 1998.

</doc>
<doc id="3040034" url="https://pl.wikipedia.org/wiki?curid=3040034" title="Andrejus Tereškinas">
Andrejus Tereškinas



</doc>
<doc id="3040035" url="https://pl.wikipedia.org/wiki?curid=3040035" title="Pangyun Jushi">
Pangyun Jushi

Pangyun Jushi ("Laik Pang"; ; kor. 방온거사 "Pangon kŏsa"; jap. "Hōun koji"; wiet. "Bhang Ôn cư sĩ"; ur. 740, zm. 808) – chiński świecki wyznawca (laik) chanu.
Życiorys.
Pochodził z Hengyang w południowej prowincji Hunan. Był uczniem dwóch wielkich nauczycieli tego okresu: Shitou Xiqiana i Mazu Daoyi. Jego żona i córka (Ling Zhao) także były wybitnymi świeckimi wyznawczyniami chanu. Opowieści o osiągnięciach duchowych całej tej wyjątkowej rodziny były unikatowe w całej literaturze „przekazu lampy”. Pangyun zaprzyjaźniony był z nonkonformistycznym mistrzem chan Danxia Tianranem oraz Yaoshanem Weiyanem, Luopu Yuan’anem i Yangshanem Huijim.
W 785 r. rozpoczął praktykę chan u mistrza Shitou. Wkrótce osiągnął pod jego kierunkiem urzeczywistnienie.
Później, po spotkaniu Mazu, Pangyun przeniknął jeszcze głębiej Drogę.
Występuje w gong’anie 42 z "Biyan lu".
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3040036" url="https://pl.wikipedia.org/wiki?curid=3040036" title="Chilodontidae">
Chilodontidae

Chilodontidae – nieliczna w gatunki rodzina słodkowodnych ryb kąsaczokształtnych (Characiformes), blisko spokrewniona z ukośnikowatymi (Anostomidae).
Występowanie.
Północna część Ameryki Południowej.
Cechy charakterystyczne.
Szczęki stosunkowo krótkie. Powiększone zęby gardłowe (górne i dolne), z dwoma lub więcej guzkami na każdym zębie. Na każdej szczęce położony jest jeden rząd zębów. Wiele gatunków pływa w skośnej pozycji, z głową skierowaną w dół. Większość jest roślinożerna lub detrytusożerna.
Klasyfikacja.
Rodzaje zaliczane do tej rodziny:
"Caenotropus" – "Chilodus"

</doc>
<doc id="3040037" url="https://pl.wikipedia.org/wiki?curid=3040037" title="Tunstall (Norfolk)">
Tunstall (Norfolk)

Tunstall – wieś w Anglii, w Norfolk. W 1931 wieś liczyła 94 mieszkańców. Tunstall jest wspomniana w Domesday Book (1086) jako "Tunestalla"/"Tunestalle".

</doc>
<doc id="3040042" url="https://pl.wikipedia.org/wiki?curid=3040042" title="Gasthorpe">
Gasthorpe

Gasthorpe – wieś w Anglii, w Norfolk. W 1931 wieś liczyła 68 mieszkańców. Gasthorpe jest wspomniana w Domesday Book (1086) jako "Gadesthorp"/"Gatesthor(p)".

</doc>
<doc id="3040043" url="https://pl.wikipedia.org/wiki?curid=3040043" title="Caenotropus">
Caenotropus

Caenotropus – rodzaj słodkowodnych ryb kąsaczokształtnych z rodziny Chilodontidae.
Występowanie.
Ameryka Południowa.
Klasyfikacja.
Gatunki zaliczane do tego rodzaju:
Gatunkiem typowym jest "Microdus labyrinthicus" ("C. labyrinthicus").

</doc>
<doc id="3040044" url="https://pl.wikipedia.org/wiki?curid=3040044" title="Lodowiec Nabesna">
Lodowiec Nabesna

Nabesna – lodowiec na Alasce w Stanach Zjednoczonych. Swoje źródło bierze w grubej pokrywie śnieżnej Gór Wrangla. Długość jego głównego biegu wynosi 87 km. Jest jednym z najdłuższych kończących się na lądzie lodowców.
Cechy ruchu Nabesny były badane zimą i wiosną w latach 1994-1996. Z badań wynika, że uśredniona prędkość przepływu lodowca w okresie zimowo-wiosennym wynosi od 0,3 do 0,7 m dziennie. Oczekuje się, że prędkość ta w okresie letnim jest znacznie większa.

</doc>
<doc id="3040047" url="https://pl.wikipedia.org/wiki?curid=3040047" title="Przemoc (album)">
Przemoc (album)

Przemoc – album zespołu Defekt Muzgó wydany w 1995 przez wytwórnię Silverton. Materiał nagrano w studiu Bartosza Straburzyńskiego we Wrocławiu w październiku i listopadzie 1994.

</doc>
<doc id="3040048" url="https://pl.wikipedia.org/wiki?curid=3040048" title="Cerkiew św. Michała Archanioła w Gołębiu">
Cerkiew św. Michała Archanioła w Gołębiu

Cerkiew św. Michała Archanioła – prawosławna cerkiew w Gołębiu (Hołubiu).
Historia.
Pierwsza cerkiew w Hołubiu była świątynią prawosławną – wzmiankowana jest w r. 1578. Po 1596 przyjęła postanowienia unii brzeskiej. W 1776 na miejscu tej świątyni zbudowano nową cerkiew unicką, jej fundatorem był ks. Leon Orski; była to budowla drewniana. Rok po likwidacji unickiej diecezji chełmskiej i siłowym przyłączeniu miejscowej parafii do eparchii warszawskiej Rosyjskiego Kościoła Prawosławnego rozebrano również tę budowlę sakralną i zbudowano nową, także drewnianą.
W okresie międzywojennym, po powrocie prawosławnej ludności z bieżeństwa, budowla pozostawała nieczynna, chociaż miejscowi wierni oraz metropolita warszawski i całej Polski Dionizy ubiegali się o jej otwarcie. Następnie o cerkiew starali się również duchowni neouniccy.
W 1938 stan techniczny zamkniętej cerkwi w Hołubiu opisano jako bardzo zły, jednak być może był to jedynie pretekst do zaliczenia jej do świątyń przeznaczonych do rozbiórki w czasie planowanej akcji rewindykacyjno-polonizacyjnej. W jej czasie cerkiew została całkowicie zniszczona.
Cerkiew znajdowała się we wsi. Poza jej zabudową funkcjonował natomiast cmentarz unicki, a następnie prawosławny, czynny do końca II wojny światowej i wywózek ludności ukraińskiej, następnie użytkowany tylko sporadycznie.

</doc>
<doc id="3040049" url="https://pl.wikipedia.org/wiki?curid=3040049" title="Puchar Niemiec w piłce nożnej (2007/2008)">
Puchar Niemiec w piłce nożnej (2007/2008)

Puchar Niemiec w piłce nożnej mężczyzn 2007/2008 – 65. edycja rozgrywek mających na celu wyłonienie zdobywcy Pucharu Niemiec, który uzyskał tym samym prawo gry w kwalifikacjach Pucharu UEFA sezonu 2008/2009. Tym razem trofeum wywalczył Bayern Monachium. Finał został rozegrany na Stadionie Olimpijskim w Berlinie.
Plan rozgrywek.
Rozgrywki szczebla centralnego składały się z 6 części:
Pierwsza runda.
Mecze rozegrano od 3 do 6 sierpnia 2007 roku.
Druga runda.
Mecze rozegrano 30 i 31 października 2007 roku.
Trzecia runda.
Mecze rozegrano 29 i 30 stycznia 2008 roku.

</doc>
<doc id="3040056" url="https://pl.wikipedia.org/wiki?curid=3040056" title="Bentewi ciemny">
Bentewi ciemny

Bentewi ciemny ("Griseotyrannus aurantioatrocristatus") – gatunek małego ptaka z rodziny tyrankowatych (Tyrannidae). Jedyny przedstawiciel rodzaju "Griseotyrannus". Występuje w Ameryce Południowej. Niezagrożony wyginięciem. Jego nazwa naukowa jest najdłuższą binominalną nazwą naukową nadaną ptakowi.
Etymologia nazwy naukowej.
Nazwa rodzajowa "Griseotyrannus" pochodzi od łacińskiego słowa "griseus" (szary), drugi zaś jej człon nawiązuje do rodzaju "Tyrannus". Nazwa gatunkowa, "aurantioatrocristatus", pochodzi od trzech łacińskich słów: "aurantius" (barwy pomarańczowej), "ater", "atri" (czarny) oraz "cristatus" (czubaty). Nazwa naukowa bentewi ciemnego jest najdłuższą nazwą naukową nadaną jakiemukolwiek gatunkowi ptaka.
Podgatunki i zasięg występowania.
Wyróżnia się następujące podgatunki:
Częściowo wędrowny. Zimowiska rozciągają się po północno-zachodnią Brazylię, północno-wschodnie i wschodnie Peru, wschodni Ekwador, południową i wschodnią Kolumbię oraz południową Wenezuelę. W trakcie zimowania przebywa na polanach i obrzeżach wilgotnych lasów. Na terenach, na których przebywa cały rok, zasiedla niezbyt gęste lasy, zakrzewienia i sawanny.
Morfologia.
Długość ciała wynosi 17,5–18 cm, w tym ogona 8 cm. Smukły, z wierzchu szary; wierzch głowy czarny. Czub żółty, nie zawsze widoczny. Pokrywy uszne ciemniejsze od reszty głowy. Brzuch i okolice kloaki żółtawe, w szczególności u podgatunku "pallidiventris". U osobników młodych krawędzie sterówek rude.
Lęgi.
Gniazda z jajami obserwowano od listopada do stycznia. Gniazda są kuliste do owalnych lub o kształcie kubeczka. Budulec stanowią małe patyczki i łodygi liści. Zewnętrzna jego średnica to około 12–16 cm, zaś wysokość 5–7 cm. Komora na jaja ma wysokość 5–7 cm.
Jaja barwy białej, składane w liczbie 2–3, pokryte brązowymi lub czerwonobrązowymi plamkami. Mają wymiary 19–21,5 × 14–16 mm. Inkubacja trwa 15–16 dni. Młode pozostają w gnieździe około 16 dni od wyklucia.
Status.
W Czerwonej księdze gatunków zagrożonych IUCN bentewi ciemny klasyfikowany jest jako gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za stabilny.

</doc>
<doc id="3040059" url="https://pl.wikipedia.org/wiki?curid=3040059" title="Wasyl Tyszkiewicz">
Wasyl Tyszkiewicz

Wasyl Tyszkiewicz lub Wasyl Tyszkowicz Kalenikowicz zwany też Bazylim Kalenickim-Tyszkiewiczem (ur. w 1492 roku – zm. 13 sierpnia 1571 roku) – wojewoda smoleński w latach 1569-1571, wojewoda podlaski w latach 1558-1569, marszałek hospodarski w latach 1546-1568, starosta piński w latach 1569-1571, starosta bobrujski w 1549 roku, starosta miński w latach 1544-1569, starosta wołkowyski w 1546 roku, starosta czerkaski i kaniowski w latach 1536-1537, starosta krasnosielski w latach 1533-1534 i w 1554 roku, dworzanin królewski w 1522 roku, ewangelik.
Wnuk Kalenika Mniszkowicza, syn Tyszki, czyli Tymoteusza (1452-1501) – protoplasty rodu Tyszkiewiczów i nieznanej z imienia księżniczki Druckiej-Horskiej. Brat Borysa (zm. 1498), Lwa (zm. po 1515), Hawryły (zm. po 1546) i Michała (zm. 1548).
Wasyl Tyszkiewicz został dworzaninem królewskim w 1522 roku. W 1546 roku mianowany został marszałkiem królewskim. Od 1558 pełnił urząd wojewody podlaskiego. Od 1569 – wojewody smoleńskiego. 
Na sejmie bielskim 1564 roku był świadkiem wydania przywileju bielskiego przez króla Zygmunta II Augusta.
Założyciel ordynacji łohojskiej 8 kwietnia 1567, potwierdzonej 20 sierpnia 1567. Od 5 listopada 1569 był hrabią na Łohojsku i Berdyczowie z nadania króla Zygmunta Augusta. 
Był też starostą krasnosielskim, czerkaskim, kaniowskim, mińskim, wołkowyskim, pińskim, bobrujskim i aińskim.
Odbywał poselstwa do Moskwy w 1555, chana tatarskiego w 1533 i Włoch.
Pierwsza żona, Aleksandra Czartoryska, córka Siemiona i wnuczka Aleksandra, zm. 1476, urodziła czworo dzieci: Jerzego 1518–1576, Ostafieja zm. 1557, Kalenika zm. 1576 i córkę Nastazję, późniejszą żonę Iwana Mieleszki. Druga żona, Nastazja Sopoćko, urodziła Ostafieja Serafina, zm. 1590, i córkę Aleksandrę, późniejszą żonę Aleksandra Chodkiewicza, zm. 1578, kasztelana wileńskiego, Konstantego Ostrogskiego, zm. 1588, podczaszego litewskiego, i Mikołaja Jazłowieckiego, zm. 1595.

</doc>
<doc id="3040060" url="https://pl.wikipedia.org/wiki?curid=3040060" title="Abisynowate">
Abisynowate



</doc>
<doc id="3040067" url="https://pl.wikipedia.org/wiki?curid=3040067" title="Defekt Muzgó (album)">
Defekt Muzgó (album)

Defekt Muzgó – album zespołu Defekt Muzgó wydany w 1997 przez wytwórnię Silverton. Materiał nagrano w studiu Bartosza Straburzyńskiego we Wrocławiu w sierpniu 1996.

</doc>
<doc id="3040069" url="https://pl.wikipedia.org/wiki?curid=3040069" title="Chilodontidae (ujednoznacznienie)">
Chilodontidae (ujednoznacznienie)



</doc>
<doc id="3040073" url="https://pl.wikipedia.org/wiki?curid=3040073" title="Eric Clapton (album)">
Eric Clapton (album)

Eric Clapton − debiutancki album Erica Claptona, który został wydany w sierpniu 1970 r.
Lista utworów.
Opracowano na podstawie materiału źródłowego.
Skład.
Opracowano na podstawie materiału źródłowego.

</doc>
<doc id="3040075" url="https://pl.wikipedia.org/wiki?curid=3040075" title="Gubernia wiacka">
Gubernia wiacka

Gubernia wiacka () – jednostka administracyjna Imperium Rosyjskiego i RFSRR w północno-wschodniej Rosji Europejskiej, utworzona ukazem Katarzyny II w 1780 jako namiestnictwo wiackie, w 1796 ukazem Pawła I przekształcone w gubernię. Stolicą guberni była Wiatka. Zlikwidowana w 1929.
Graniczyła od północy z gubernią wołogodzką, na wschodzie z gubernią permską, na południu z gubernią kazańską i niżnonowogrodzką, na zachodzie z gubernią kostromską.
Powierzchnia guberni w 1897 wynosiła 169 629 km². Gubernia w początkach XX wieku była podzielona na 11 ujezdów.
Demografia.
Według wyników spisu powszechnego z 1897 liczba ludności wynosiła 3 030 831 osób – Rosjan (77,4%), Udmurtów (12,5%), Maryjczyków (Czeremisów) (4,8%), Tatarów (4,1%), Komi-Permiaków i Baszkirów.
Ludność w ujezdach według deklarowanego języka ojczystego 1897.
Gubernia została zlikwidowana 14 grudnia 1929. Obecnie (2013) terytorium historycznej guberni wiackiej wchodzi w skład obwodu kirowskiego Federacji Rosyjskiej i autonomicznej Republiki Udmurcji w składzie Federacji.

</doc>
<doc id="3040077" url="https://pl.wikipedia.org/wiki?curid=3040077" title="Lodowiec Muir">
Lodowiec Muir

Lodowiec Muir (ang. "Muir Glacier") – lodowiec w Parku Narodowym Glacier Bay na Alasce w Stanach Zjednoczonych. Jego obecna szerokość wynosi na czole około 0,7 km. Jeszcze w latach 80. był cielącym się lodowcem dolinnym zakończonym w wodach oceanu ścianą lodu o wysokości 60 m.
Nazwa lodowca została nadana na cześć Johna Muira, przyrodnika i działacza na rzecz ochrony przyrody.
Regresja.
Lodowiec Muir uległ bardzo gwałtownej, dobrze udokumentowanej regresji od czasu małej epoki lodowej, gdy około 1780 roku jego czoło miało bezpośredni kontakt z wodami zatoki Glacier Bay. Między rokiem 1941 a 2004 wycofał się o ponad 12 km i zwęził o ponad 800 m. Pozostałą po nim dolinę wypełniły wody oceanu.

</doc>
<doc id="3040078" url="https://pl.wikipedia.org/wiki?curid=3040078" title="Boris Borvine Frenkel">
Boris Borvine Frenkel

Boris Borvine Frenkel "(wł. Borys Frenkel)" (ur. 1895 w Kaliszu lub w Słupcy, zm. 30 kwietnia 1984 w Paryżu) – polski malarz pochodzenia żydowskiego działający we Francji.
Życiorys.
Wychował się na wsi, uczył się w chederze. Po ukończeniu w 1916 kaliskiego gimnazjum (1916) uczył się grawerowania, później wyjechał do Lwowa, gdzie od 1919 studiował na Wydziale Architektury tamtejszej Politechniki. Zaangażował się w działalność komunistyczną (inne źródła mówią o współpracy z anarchistami), został aresztowany za kolportowanie ulotek o treści antypaństwowej i osadzony w więzieniu w Warszawie. Po odbyciu kary wyjechał do Berlina, gdzie zetknął się z żydowskim środowiskiem intelektualnym i artystycznym. Poznał Else Lasker-Schüler, Pereca Markisza i Chajma Nachmana Bialika oraz twórczość grupy "Der Sturm". Zatrudniony w teatrze Erwina Piscatora tworzył dekoracje do wystawianych tam przedstawień. Następnie zaciągnął się do pracy na statku towarowym i opłynął świat, podczas podróży statek zawijał do portów Afryki i Australii. 
W 1924 zamieszkał na krótko w Paryżu, następnie wyjechał do Brukseli, gdzie mieszkał do 1930. Pobierał tam lekcje u Henry'ego van de Veldego, ukończył też École des arts décoratifs, na ten okres datuje się jego największa aktywność twórcza. Zaangażował się również w działalność teatralną, był choreografem sztuki „Siedmiu powieszonych” Leonida Andriejewa, a następnie założył własne warsztaty sztuki dramatycznej. Był organizatorem kilku przedstawień, które wystawiono w języku rosyjskim i jidysz. W 1930 w Musées royaux des Beaux-Arts de Belgique w Brukseli miała miejsce wystawa indywidualna jego twórczości, jednak wkrótce został wydalony z Belgii i zamieszkał w Paryżu. W 1937 przyłączył się do Fundacji Żydowskiego Związku Malarzy, która skupiała ponad dwustu artystów. Po wybuchu II wojny światowej i wkroczeniu wojsk niemieckich ukrywał się w południowo-zachodniej Francji. Powrócił do Paryża po zakończeniu wojny. By uczcić pamięć zgładzonych podczas Holokaustu bliskich i znajomych założył w 1960 stowarzyszenie i magazyn "Nos Artistes", publikował też w piśmie "Unser Stimme".

</doc>
<doc id="3040079" url="https://pl.wikipedia.org/wiki?curid=3040079" title="Borys Borvine Frenkel">
Borys Borvine Frenkel



</doc>
<doc id="3040081" url="https://pl.wikipedia.org/wiki?curid=3040081" title="Jenny Jones">
Jenny Jones

Jennifer Marie "Jenny" Jones (ur. 3 lipca 1980 w Bristolu) – brytyjska snowboardzistka, specjalizująca się w konkurencjach halfpipe i slopestyle, brązowa medalistka olimpijska.
Kariera.
Po raz pierwszy na arenie międzynarodowej pojawiła się 8 września 2001 roku w Cardronie, gdzie w mistrzostwach Nowej Zelandii zwyciężyła w halfpipe’ie. Nigdy nie brała udziału w mistrzostwach świata juniorów.
W zawodach Pucharu Świata zadebiutowała 7 grudnia 2001 roku w Whistler, zajmując 31. miejsce w halfpipe’ie. Pierwsze pucharowe punkty wywalczyła dwa dni później w tej samej miejscowości, zajmując 26. miejsce. Na podium zawodów tego cyklu jedyny raz stanęła 19 sierpnia 2013 roku w Cardronie, kończąc rywalizację w slopestyle'u na drugiej pozycji. W zawodach tych rozdzieliła Jamie Anderson z USA i Cheryl Maas z Holandii. Najlepsze wyniki osiągnęła w sezonie 2012/2013, kiedy to zajęła 41. miejsce w klasyfikacji generalnej AFU, natomiast w klasyfikacji slopestyle'u była trzynasta.
W 2014 roku zdobyła brązowy medal w slopestyle'u na igrzyskach olimpijskich w Soczi. Lepsze były tam tylko Jamie Anderson i Enni Rukajärvi z Finlandii. Był to jej jedyny start olimpijski. Wystąpiła też na rozgrywanych rok wcześniej mistrzostwach świata w Stoneham, gdzie była szósta w tej konkurencji. Jest również trzykrotną medalistką Winter X Games, w tym dwukrotną złotą medalistką w slopestyle'u z lat 2009 i 2010.
W 2014 roku zakończyła karierę.

</doc>
<doc id="3040082" url="https://pl.wikipedia.org/wiki?curid=3040082" title="Hermann Langbein">
Hermann Langbein

Hermann Langbein (ur. 18 maja 1912 w Wiedniu, zm. 24 października 1995 tamże) – austriacki działacz antyhitlerowskiego ruchu oporu, współzałożyciel i pierwszy sekretarz generalny Międzynarodowego Komitetu Oświęcimskiego.
Życiorys.
Przed wojną był aktorem teatralnym, w 1933 r. wstąpił do Komunistycznej Partii Austrii. Jak wielu komunistów brał udział w wojnie domowej w Hiszpanii po stronie republikanów. W 1941 r. został więźniem KL Dachau, a w 1942 r. trafił do niemieckiego obozu koncentracyjnego KL Auschwitz, gdzie był więźniem funkcyjnym, a jednocześnie działał w obozowym ruchu oporu. W sierpniu 1944 przewieziono go do KL Neuengamme, w kwietniu 1945 uciekł w trakcie ewakuacji wyskakując z pociągu.
W 1947 r. opublikował swoje wspomnienia obozowe pod tytułem "Die Stärkeren" ("Silniejsi").
Po zakończeniu wojny był także członkiem komitetu centralnego Komunistycznej Partii Austrii, w 1958 r. za krytykę radzieckiej interwencji na Węgrzech został z niej wydalony.
W okresie powojennym był współzałożycielem i pierwszym sekretarzem generalnym Międzynarodowego Komitetu Oświęcimskiego. Wraz z kilkoma innymi byłymi więźniami obozów koncentracyjnych doprowadził do Procesu oświęcimskiego we Frankfurcie nad Menem i uczestniczył w nim jako świadek. Później poświęcił się działalności pisarskiej i publicystycznej.
W 1967 r. został odznaczony medalem Sprawiedliwy wśród Narodów Świata.

</doc>
<doc id="3040084" url="https://pl.wikipedia.org/wiki?curid=3040084" title="Park Szwajcaria">
Park Szwajcaria

Park Szwajcaria – park w Gliwicach.
Historia.
Pierwotnie ogród był częścią majątku Gardel ("Gardilla"). W XVIII wieku należał on do Balthasara Ludwiga von Larischa. Pod koniec XVIII wieku nabyło go miasto.
W 1924 roku władze miasta przekształciły ogród w park. Inicjatorem tego przedsięwzięcia był radny Juretzko, kosztowało to 70 000 marek. Został oddany do użytku 12 maja 1926 roku (niem. "Schweizerei"). Po 1945 roku zaczął podupadać.
Od 2008 roku do sierpnia 2013 roku miała miejsce modernizacja parku. Posadzono w nim rośliny wodne, utworzono trawniki oraz minisiłownię.

</doc>
<doc id="3040085" url="https://pl.wikipedia.org/wiki?curid=3040085" title="Cheryl Maas">
Cheryl Maas

Cheryl Maas (ur. 28 września 1984 w Uden) – holenderska snowboardzistka specjalizująca się w konkurencjach half-pipe i slopestyle i big air.
Kariera.
Po raz pierwszy na arenie międzynarodowej pojawiła się 7 stycznia 2005 roku w Mt. Bachelor, gdzie w zawodach Nor-Am Cup zajęła dziesiąte miejsce w halfpipe’ie. W zawodach Pucharu Świata zadebiutowała 14 września 2005 roku w Valle Nevado, zajmując 31. miejsce. Pierwsze pucharowe punkty zdobyła dzień później, zajmując 24. miejsce. Na podium zawodów tego cyklu po raz pierwszy stanęła 19 sierpnia 2013 roku w Cardronie, kończąc rywalizację na trzeciej pozycji. W zawodach tych wyprzedziły ją jedynie Jamie Anderson z USA i Jenny Jones z Wielkiej Brytanii. Najlepsze wyniki w Pucharze Świata osiągnęła w sezonie 2014/2015, kiedy to zwyciężyła w klasyfikacji generalnej AFU, natomiast w klasyfikacjach slopestyle'u i big air wywalczyła Małą Kryształową Kulę. Ponadto w sezonie 2013/2014 była trzecia w klasyfikacji AFU i druga w slopestyle'u.
W 2006 roku wystartowała na igrzyskach olimpijskich w Turynie, gdzie zajęła 11. miejsce. Na rozgrywanych osiem lata później igrzyskach w Soczi była dwudziesta. Zajęła też między innymi siódme miejsce w big air na mistrzostwach świata w Sierra Nevada w 2017 roku.
Życie prywatne.
Cheryl jest w związku małżeńskim z Norweską wicemistrzynią olimpijską w halfpipe’ie z Nagano, Stine Brun Kjeldaas.

</doc>
<doc id="3040086" url="https://pl.wikipedia.org/wiki?curid=3040086" title="Casinò di Campione">
Casinò di Campione

Casinò di Campione – kasyno w Campione d’Italia, w Lombardii, we Włoszech. Po modernizacji z 2007 roku jest największym w Europie.
Historia.
Pierwotnie kasyno powstało w 1917 roku. Celem jego powstania była chęć pozyskiwania w nim poufnych informacji od zagranicznych dyplomatów. Projektantem budynku był Americo Marazzi. Po dwóch latach działalności, 19 lipca 1919 roku kasyno zostało jednak zamknięte. Ponowne otwarcie kasyna nastąpiło 2 marca 1933 roku. W 2007 roku w pobliżu starego kasyna otwarto nowy budynek, zaprojektowany przez Mario Bottę, do którego przeniesiono kasyno. Od tego czasu jest ono największym w Europie. Kasyno jest ponadto największym pracodawcą w Campione d’Italia i jedynym kasynem w tej miejscowości.

</doc>
<doc id="3040089" url="https://pl.wikipedia.org/wiki?curid=3040089" title="Jeanie MacPherson">
Jeanie MacPherson

Jeanie MacPherson (ur. 18 maja 1887 w Bostonie w stanie Massachusetts, zm. 26 sierpnia 1946) – amerykańska scenarzystka i aktorka. Należała do grona założycieli Amerykańskiej Akademii Sztuki i Wiedzy Filmowej.
Filmografia.
scenarzystka
aktorka
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3040091" url="https://pl.wikipedia.org/wiki?curid=3040091" title="Organizacja Wojskowa Bolszewików">
Organizacja Wojskowa Bolszewików



</doc>
<doc id="3040093" url="https://pl.wikipedia.org/wiki?curid=3040093" title="Led Zeppelin North American Tour 1975">
Led Zeppelin North American Tour 1975

Led Zeppelin North American Tour 1975 – dziewiąta amerykańska trasa koncertowa Led Zeppelin, która odbyła się w 1975 r. Poprzedziły ją dwa koncerty w Europie „na rozgrzewkę”.
Typowa setlista.
Bisy:

</doc>
<doc id="3040096" url="https://pl.wikipedia.org/wiki?curid=3040096" title="Krajowe Biuro Informacji Gospodarczej">
Krajowe Biuro Informacji Gospodarczej

Krajowe Biuro Informacji Gospodarczej S.A. (KBIG) – polskie biuro informacji gospodarczej.
Działalność.
KBIG świadczy usługi w zakresie przyjmowania, przetwarzania i udostępniania pozytywnych i negatywnych informacji gospodarczych o podmiotach gospodarczych i osobach fizycznych.
Wyłącznym akcjonariuszem KBIG S.A. jest CRIF AG z siedzibą w Szwajcarii, będąca częścią Grupy CRIF. Dlatego ważnym elementem działalności KBIG jest transgraniczna wymiana danych z podmiotami prowadzącymi podobną działalność w krajach niemieckojęzycznych.
KBIG jako jedyne biuro informacji gospodarczej umożliwia polskim przedsiębiorcom bieżący dostęp do danych gospodarczych o osobach fizycznych oraz podmiotach gospodarczych ujawnianych przez współpracujące biura z Niemiec, Austrii i Szwajcarii. Jednocześnie, dzięki współpracy biur, informacje gospodarcze ujawniane w KBIG przez polskich przedsiębiorców, a dotyczące zagranicznych i rodzimych partnerów handlowych, dostępne są na rynkach zagranicznych. Co, w przypadku negatywnych informacji gospodarczych, wzmacnia skuteczność dochodzenia należności za granicą.

</doc>
<doc id="3040100" url="https://pl.wikipedia.org/wiki?curid=3040100" title="Antonio Lazzaro Volpinari">
Antonio Lazzaro Volpinari

Antonio Lazzaro Volpinari (ur. 2 października 1943 w Domagnano) – sanmaryński polityk.
Od 1 października 1973 do 1 kwietnia 1974, od 1 kwietnia do 1 października 1977 i od 1 kwietnia do 1 października 2002 pełnił funkcję kapitana regenta San Marino. Od 19 marca 1992 do 29 marca 2000 był ministrem spraw wewnętrznych San Marino. Od stycznia 2013 jest prezesem Sanmaryńskiej Federacji Jeździeckiej. Jest socjalistą (od 1959 do 2005 przynależał do Partito Socialista Sammarinese, a obecnie jest członkiem Nuovo Partito Socialista). Od 1972 żonaty z Claudią Berti, z którą ma córkę Marinę.

</doc>
<doc id="3040103" url="https://pl.wikipedia.org/wiki?curid=3040103" title="Horace Gould">
Horace Gould

Horace Gould (ur. jako Horace Harry Twigg 20 września 1918 roku w Southmead, Bristol, zm. 4 listopada 1968 roku tamże) – brytyjski kierowca wyścigowy. Wystartował w czternastu wyścigach Grand Prix Formuły 1.

</doc>
<doc id="3040104" url="https://pl.wikipedia.org/wiki?curid=3040104" title="Horace Harry Twigg">
Horace Harry Twigg



</doc>
<doc id="3040106" url="https://pl.wikipedia.org/wiki?curid=3040106" title="Earls Court 1975">
Earls Court 1975

Earls Court 1975 - seria pięciu koncertów brytyjskiego zespołu rockowego Led Zeppelin, które odbyły się w Earls Court Arena w Londynie w maju 1975 r. Ze względu na bardzo duże zainteresowanie publiczności, zespół łącznie zagrał serię 5 koncertów (choć początkowo planowano tylko 3) w dniach: 17, 18, 23, 24 i 25 maja.
Program koncertów.
Bisy:
Do powyższych bisów na ostatnim koncercie w Earls Court 25 maja zespół dodał utwory: "Heartbreaker" (Bonham, Page, Plant) i "Communication Breakdown" (Bonham, Jones, Page). Ten drugi utwór zespół połączył z fragmentem utworu "D'yer Maker".

</doc>
<doc id="3040107" url="https://pl.wikipedia.org/wiki?curid=3040107" title="Trichlorek glinu">
Trichlorek glinu



</doc>
<doc id="3040111" url="https://pl.wikipedia.org/wiki?curid=3040111" title="Dżet (fizyka cząstek elementarnych)">
Dżet (fizyka cząstek elementarnych)

Dżet jest skupionym stożkiem hadronów i innych cząstek powstających w wyniku zjawiska hadronizacji kwarków i gluonów w eksperymentach z cząstkami lub z ciężkimi jonami. Z powodu chromodynamicznego uwięzienia, cząstki przenoszące kolor, jak kwarki, nie mogą występować w stanie wolnym. Dlatego zanim mogłyby być bezpośrednio zaobserwowane, ich fragmenty w hadronach tworzą dżety. Aby poznać właściwości samych kwarków, należy rejestrować dżety detektorami cząstek, a następnie studiować.
W fizyce relatywistycznych ciężkich jonów dżety są ważne, ponieważ początkowe twarde rozpraszanie jest naturalnym sondowaniem dla materii chromodynamicznej utworzonej w kolizji, i określa jej fazę. Kiedy materia chromodynamiczna ulegnie przejściu fazowemu w plazmę kwarkowo gluonową, znacząco rośnie utrata energii w ośrodku, efektywnie studząc wychodzący dżet.
Przykłady technik analizowania dżetów:
Model strunowy z Lund jest przykładem modelu fragmentacji dżetów.
Wytwarzanie.
Dżety powstają w procesie chromodynamicznego twardego rozpraszania, wytwarzającego kwarki lub gluony o dużym pędzie poprzecznym, w ujęciu partonowym zwane zbiorczo partonami. Prawdopodobieństwo powstania danego układu dżetów jest zadane przez przekrój produkcji dżetów, który jest średnią elementarnych procesów perturbacyjnych kwarku, antykwarku i gluonu, ważonych funkcją rozkładu partonów. Dla najczęstszych procesów produkcji par, rozpraszania dwucząsteczkowego, przekrój produkcji dżetów w kolizjach hadronowych jest dany przez
gdzie:
Przekrój elementarny formula_9 jest m.in. obliczany w celu otrzymania danego poziomu w teorii perturbacji (Peskin &amp; Schroeder (1995)), sekcja 17.4. Przegląd różnych parametryzacji funkcji dystrybucji partonów i obliczanie kontekstu zdarzenia w generatorach Monte Carlo omawiane jest w T. Sjöstrand "et al." (2003), sekcja 7.4.1.
Fragmentacja dżetów.
Perturbacyjne obliczenia chromodynamiki kwantowej może zawierać obdarzone kolorem partony w stanie końcowym, ale tylko pozbawione go hadrony wynikowe mogą być zaobserwowane eksperymentalnie. A zatem, aby opisać, co jest obserwowane w detektorze w ramach danego procesu, wszystkie wychodzące kolorowane partony muszą przejść przez proces kaskadowy, a potem kombinację w hadrony. W literaturze miękkie promieniowanie chromodynamiczne, formowanie hadronów lub oba procesy naraz określane są często zamiennie jako "fragmentacja" i "hadronizacja".
Gdy parton wytworzony w twardym rozproszeniu wychodzi w oddziaływania, stała oddziaływania silnego rośnie wraz z separacją. Wzmaga to prawdopodobieństwo promieniowania chromodynamicznego, rozchodzącego się pod płytkim kątem w stosunku do macierzystego partonu. Tak więc, jeden parton będzie promieniował gluonami, które z kolei wypromieniują parę kwark-kwark i tak dalej, z każdym nowym partonem prawie kolinearnym z rodzicem. Można to opisać przy pomocy spinorów z funkcjami fragmentowania formula_10 w podobnym znaczeniu, jak funkcje ewolucji gęstości partonów. Jest to opisane równaniem typu Dokshitzera-Gribova-Lipatova-Altarellego-Parisi (DGLAP)
Kaskady partonów wytwarzają partony o coraz mniejszej energii, przez co muszą opuścić region stosowalności perturbacyjnej chromodynamiki kwantowej. Do opisania trwania kaskady potrzebny jest model fenomenologiczny. Kombinacja kolorowych partonów w stan związany niekolorowych hadronów jest wewnętrznie nieperturbacyjna. Jednym z przykładów jest model strunowy z Lund, zaimplementowany w wielu nowoczesnych generatorach zdarzeń.

</doc>
<doc id="3040112" url="https://pl.wikipedia.org/wiki?curid=3040112" title="Pośród niesnasków Pan Bóg uderza...">
Pośród niesnasków Pan Bóg uderza...



</doc>
<doc id="3040114" url="https://pl.wikipedia.org/wiki?curid=3040114" title="Priozerne (rejon rohatyński)">
Priozerne (rejon rohatyński)



</doc>
<doc id="3040117" url="https://pl.wikipedia.org/wiki?curid=3040117" title="Positio">
Positio

Positio, łac. "Positio super Virtutibus" – dokument lub zbiór dokumentów w Kościele katolickim wykorzystywanych w procesie beatyfikacyjnym, w którym osobie zmarłej przysługuje tytuł Sługi Bożego. 
Opracowanie tego dokumentu to drugi z czterech etapów na drodze do świętości. Mianowany przez biskupa diecezjalnego postulator procesu beatyfikacyjnego zbiera informacje o kandydacie na ołtarze w diecezji, w której żył Sługa Boży. Życiorys i dowody cnót heroicznych Sługi Bożego napisane są w formie do odpowiedniej prezentacji i wysłane jako tajne dokumenty do Kongregacji Spraw Kanonizacyjnych. Po zapoznaniu się z treścią positio, jest ono badane przez komitet ekspertów historyków, teologów i zebranych na konsystorzu kardynałów, a jeśli dowody przedstawione w "Positio" będą wystarczające, można zwrócić się z prośbą do papieża o nadaniu kandydatowi na ołtarze tytułu Czcigodnego Sługi Bożego.
Positio w niektórych procesach beatyfikacyjnych może osiągnąć ponad 1000 stron długości.
Czas pomiędzy przygotowaniem takiego dokumentu i posiedzeniem komisji historyków i teologów często może być liczony w dziesiątkach lat.

</doc>
<doc id="3040119" url="https://pl.wikipedia.org/wiki?curid=3040119" title="Eddie Läck">
Eddie Läck

Eddie Läck (ur. 5 stycznia 1988 w Norrtälje) – szwedzki hokeista, reprezentant Szwecji, trener.
Kariera.
Wychowanek klubu Norrtälje IK. Grał w szwedzkiej lidze Elitserien. Od 2010 gra w Ameryce Północnej, wpierw przez trzy lata w AHL. W tym czasie formalnie był zawodnikiem klubu NHL, Vancouver Canucks, jednak do końca sezonu NHL (2012/2013) nie zadebiutował w tej lidze. Od końca kwietnia 2013 jest w kadrze tej drużyny. Od czerwca 2015 zawodnik Carolina Hurricanes, od października 2015 związany dwuletnim kontraktem. Od czerwca 2017 zawodnik Calgary Flames. Od końca grudnia 2017 zawodnik New Jersey Devils, po czym przekazany do zespołu farmerskiego Binghamton Devils. W połowie 2018 przedłużył kontrakt z NJD o rok.
Uczestniczył w turnieju mistrzostw świata w 2017.
Po przerwaniu kariery w został trenerem bramkarzy zespołu hokejowego Arizona State University w lidze NCAA.

</doc>
<doc id="3040120" url="https://pl.wikipedia.org/wiki?curid=3040120" title="Gubernia kostromska">
Gubernia kostromska

Gubernia kostromska () – jednostka administracyjna Imperium Rosyjskiego i RFSRR w centralnej Rosji, utworzona ukazem Katarzyny II w 1778 jako namiestnictwo kostromskie, od 1796 ukazem Pawła I przekształcone w gubernię. Stolicą guberni była Kostroma. Zlikwidowana w 1929.
Graniczyła od północy i północnym zachodzie z gubernią wołogodzką, na wschodzie z gubernią wiacką, na południu z gubernią włodzimierską i niżnonowogrodzką, na zachodzie z gubernią jarosławską.
Powierzchnia guberni wynosiła w 1897 – 83 996,4 km², ludność, według spisu powszechnego 1897 – 1 429 228 osób – Rosjan (99,6%).
Gubernia w początkach XX wieku była podzielona na 12 ujezdów.
Na terenie historycznej guberni od 1944 istnieje obwód kostromski RFSRR, obecnie Federacji Rosyjskiej, o powierzchni 60 200 km².

</doc>
<doc id="3040136" url="https://pl.wikipedia.org/wiki?curid=3040136" title="Puchar Niemiec w piłce nożnej (2006/2007)">
Puchar Niemiec w piłce nożnej (2006/2007)

Puchar Niemiec w piłce nożnej mężczyzn 2007/2008 – 65. edycja rozgrywek mających na celu wyłonienie zdobywcy Pucharu Niemiec, który uzyskał tym samym prawo gry w kwalifikacjach Pucharu UEFA sezonu 2009/2010. Tym razem trofeum wywalczył Bayern Monachium. Finał został rozegrany na Stadionie Olimpijskim w Berlinie.
Plan rozgrywek.
Rozgrywki szczebla centralnego składały się z 6 części:
Pierwsza runda.
Mecze rozegrano od 8 do 10 sierpnia 2006.
Druga runda.
Mecze rozegrano 24 i 25 października 2006.
Trzecia runda.
Mecze rozegrano 19 i 20 grudnia 2006.

</doc>
<doc id="3040137" url="https://pl.wikipedia.org/wiki?curid=3040137" title="Wampirzyce (film)">
Wampirzyce (film)

Wampirzyce (ang. "Vamps") – amerykański film z pogranicza horroru i komedii romantycznej. 
Treść.
Treścią filmu jest historia dwóch wampirzyc, które żyją we współczesnym Nowym Jorku i usiłują ułożyć sobie swoje życie osobiste.

</doc>
<doc id="3040138" url="https://pl.wikipedia.org/wiki?curid=3040138" title="Mauro Chiaruzzi">
Mauro Chiaruzzi

Mauro Chiaruzzi (ur. 13 października 1952 w Chiesanuova) – sanmaryński polityk.
Od 1 października 2002 do 1 kwietnia 2003 pełnił funkcję kapitana regenta San Marino. Od 2 października 2006 do 21 stycznia 2008 był członkiem Zgromadzenia Parlamentarnego Rady Europy. Od 9 lipca 2008 do 4 grudnia 2008 był ministrem spraw wewnętrznych San Marino. Zna język francuski. Jest członkiem Partito dei Socialisti e dei Democratici.

</doc>
<doc id="3040139" url="https://pl.wikipedia.org/wiki?curid=3040139" title="Led Zeppelin North American Tour 1977">
Led Zeppelin North American Tour 1977

Led Zeppelin North American Tour 1977 – jedenasta i ostatnia amerykańska trasa koncertowa Led Zeppelin, która odbyła się w 1977 r. Zaplanowano na nią 51 koncertów, jednak odbyły się 44. Następnych siedem koncertów zostało odwołanych z powodu śmierci syna Roberta Planta.
Program koncertów.
Typowe bisy podczas pierwszej części trasy:
Typowe bisy podczas drugiej części trasy:
Inne bisy grane okazjonalnie:
Lista koncertów.
Koncerty odwołane po śmierci syna Roberta Planta:

</doc>
<doc id="3040140" url="https://pl.wikipedia.org/wiki?curid=3040140" title="Nicklas Jensen">
Nicklas Jensen

Nicklas Jensen (ur. 6 marca 1993 w Herning) – duński hokeista, reprezentant Danii, olimpijczyk.
Hokeistami zostali także jego ojciec Dan (ur. 1969) i brat Markus (ur. 1996).
Kariera.
Wychowanek klubu Herning Blue Fox w rodzinnym mieście. W 2010 wyjechał do Kanady i przez dwa sezony grał w tamtejszej juniorskiej lidze OHL w ramach CHL w drużynie Oshawa Generals. W tym czasie w drafcie NHL z 2011 został wybrany przez Vancouver Canucks. W kwietniu 2012 trafił do zespołu Chicago Wolves w lidze AHL. W KHL Junior Draft w 20 został wybrany przez Saławat Jułajew Ufa (runda 3, numer 94).
W sierpniu 2012 został wypożyczony do szwedzkiego klubu AIK i w nim rozegrał sezon Elitserien (2012/2013). W marcu 2013 powrócił do USA i grał ponownie w Chicago, a w kwietniu 2013 zadebiutował w dwóch meczach ligi NHL w Vancouver. Po zakończeniu sezonu został włączony do kadry Canucks. Grał także w barwach drużyny farmerskiej, Utica Comets. Od stycznia 2016 zawodnik New York Rangers. Od tego czasu występował głównie w zespole farmerskim Hartford Wolf Pack, rozgrywając sezon AHL (2016/2017). W kwietniu 2017 prawa zawodnicze do Jensena wykupił od Saławatu fiński klub Jokerit, z którym zawodnik związał się kontraktem w lipcu 2017.
W barwach Danii grał w turniejach mistrzostw świata juniorów do lat 18 2009, 2010 (Dywizja I) oraz mistrzostw świata juniorów do lat 20 2010, 2011 (Dywizja I), 2012 (Elita). W kadrze seniorskiej uczestniczył w turniejach mistrzostw świata edycji 2013, 2016, 2019, 2021, zimowych igrzysk olimpijskich 2022.

</doc>
<doc id="3040143" url="https://pl.wikipedia.org/wiki?curid=3040143" title="Microdus">
Microdus



</doc>
<doc id="3040144" url="https://pl.wikipedia.org/wiki?curid=3040144" title="Tylobronchus">
Tylobronchus



</doc>
<doc id="3040147" url="https://pl.wikipedia.org/wiki?curid=3040147" title="Knebworth Festival 1979">
Knebworth Festival 1979

Knebworth Festival 1979 - dwa koncerty grupy muzycznej Led Zeppelin,
które odbyły się 4 i 11 sierpnia na festiwalu w Knebworth w Anglii. Były to pierwsze występy Led Zeppelin od śmierci syna Roberta Planta, Karaca, w 1977 r.
Program koncertów.
Bisy:

</doc>
<doc id="3040150" url="https://pl.wikipedia.org/wiki?curid=3040150" title="Roberto Tamagnini">
Roberto Tamagnini

Roberto Tamagnini (ur. 1 marca 1942 w San Marino) – sanmaryński strzelec sportowy i pisarz.
Urodził się w stolicy San Marino, jednak większość życia spędził w Fiorentino. Absolwent nauk politycznych na Uniwersytecie w Urbino. Przez ok. 35 lat był pracownikiem administracji publicznej.
Brał udział w igrzyskach olimpijskich w latach 1972 (Monachium), 1976 (Montreal) i 1980 (Moskwa). Startował tylko w strzelaniu z pistoletu szybkostrzelnego z odległości 25 metrów, w którym zajmował 46. i 36. miejsce (odpowiednio: Montreal i Moskwa). Startował w tej konkurencji także w Monachium, ale nie ukończył wówczas zawodów.
Po odejściu na emeryturę zajął się pisaniem książek. Jest autorem kilku, w tym m.in.: "Acta minima", "Racconti per le quattro stagioni" czy "Quaranta vite in un attimo". Jest laureatem kilkunastu lokalnych konkursów na terenie San Marino i Włoch (m.in. konkursów imienia Molinella, Szekspira czy Tołstoja).
W 2009 został wybrany przewodniczącym Sanmaryńskiej Federacji Strzeleckiej (Federazione Sammarinese Tiro a Segno).

</doc>
<doc id="3040151" url="https://pl.wikipedia.org/wiki?curid=3040151" title="Cmentarz wojenny nr 189 - Lubinka-Korzenna">
Cmentarz wojenny nr 189 - Lubinka-Korzenna



</doc>
<doc id="3040155" url="https://pl.wikipedia.org/wiki?curid=3040155" title="Ratusz w Rostarzewie">
Ratusz w Rostarzewie

Ratusz w Rostarzewie – zabytkowy, późnobarokowy budynek w Rostarzewie, pełniący niegdyś rolę ratusza i komory celnej.
Ratusz został wybudowany w 1768 roku. 
Budynek został wybudowany z przejazdem pośrodku parterowej kondygnacji, który pełnił rolę komory celnej. Wyróżnia go rzadko spotykany w budynkach tego typu czterospadowy dach kryty gontem, z którego wyrasta kwadratowa wieżyczka, także kryta deszczułką. Na wieżyczce umieszczono zegar, a zwieńczono ją iglicą z gwiazdą. Piętro jest oddzielone od parteru gzymsem kordonowym. 

</doc>
<doc id="3040156" url="https://pl.wikipedia.org/wiki?curid=3040156" title="Oś elewacji">
Oś elewacji

Oś elewacji – umowna pionowa linia wyznaczona na elewacji przez otwory okienne i drzwiowe. Osie elewacji numerowane są od strony lewej do prawej, poczynając od jedności, tj. 1, 2, 3 itd. W zależności od układu okien i drzwi liczba osi na poszczególnych kondygnacjach może być różna. Wyznaczanie osi elewacji jest pomocne w opisach budynków stosowanych dokumentacjach projektowych lub konserwatorskich - poszczególne elementy elewacji (portale, balkony, wykusze, ryzality i in.) lokalizowane są poprzez określenie osi i kondygnacji. 

</doc>
<doc id="3040159" url="https://pl.wikipedia.org/wiki?curid=3040159" title="Most kolejowy w Lidowianach">
Most kolejowy w Lidowianach

Most kolejowy w Lidowianach (lit. "Lyduvėnų Geležinkelio tiltas") – jeden z najdłuższych mostów kolejowych na Litwie. Znajduje się na linii z Szawli do Pojegów.
Most nad rzeką Dubissą zlokalizowany jest w miejscowości Lidowiany (lit. "Lyduvėnai"). Oddany został do użytku w 1951. Ma długość 599 metrów, szerokość 4,5 metra, a wysokość 42,5 metra. Pierwszy drewniany most w tym miejscu został zbudowany w latach 1915 - 1916 przez wojska niemieckie. Ten sam inwestor zastąpił obiekt betonowym w roku 1918. Obok postawiono figurę Paula von Hindenburga. Po zniszczeniach wojennych władze litewskie odbudowały most w latach 1926 - 1928, już bez pomnika niemieckiego feldmarszałka. Obiekt wysadzono w 1944. W 1951 otwarto obecną przeprawę.

</doc>
<doc id="3040160" url="https://pl.wikipedia.org/wiki?curid=3040160" title="Paraskiewi Andreu">
Paraskiewi Andreu

Paraskiewi Andreu, (ur. 15 stycznia 1997) – cypryjska lekkoatletka specjalizująca się w biegach sprinterskich.
Złota medalistka igrzysk małych państw Europy oraz srebrna igrzysk śródziemnomorskich w sztafecie 4 × 100 metrów (2013). W tym samym roku sięgnęła po złoty medal olimpijskiego festiwalu młodzieży Europy w biegu na 100 metrów. Mistrzyni gimnazjady (2013). Srebrna medalistka igrzysk olimpijskich młodzieży w biegu na 100 metrów (2014). Medalistka mistrzostw Cypru.
Rekordy życiowe.
28 czerwca 2013 w Mersin cypryjska sztafeta 4 × 100 metrów w składzie Andreu, Ramona Papaioanu, Dimitra Kiriakidu, Eleni Artimata ustanowiła rekord kraju w tej konkurencji – 44,79.

</doc>
<doc id="3040162" url="https://pl.wikipedia.org/wiki?curid=3040162" title="Silvano Raganini">
Silvano Raganini

Silvano Raganini (ur. 10 grudnia 1943) – sanmaryński strzelec, olimpijczyk. 
Brał udział w igrzyskach olimpijskich w latach 1972 (Monachium) i 1976 (Montreal). Na obu igrzyskach startował tylko w trapie, w którym zajmował odpowiednio: 24. i 29. miejsce "ex aequo" z Meksykaninem Justo Fernándezem.

</doc>
<doc id="3040163" url="https://pl.wikipedia.org/wiki?curid=3040163" title="Danyuan Yingzhen">
Danyuan Yingzhen

Danyuan Yingzhen (; kor. 탐원응진 "T’amwŏn Ŭngjin"; jap. "Tangen Ōshin"; wiet. "Đam Nguồn Ứng Chân"; ur. VIII wiek, zm. IX wiek) – chiński mistrz chan z południowej szkoły chan.
Życiorys.
Początkowo należał do szkoły niutou, w której był uczniem Niutou Huizhonga.
Następnie został uczniem i służącym mistrza chan Nanyanga Huizhonga. Po osiągnięciu oświecenia i otrzymania przekazu Dharmy mistrza, nauczał na górze Danyuan w Qizhou. Jego uczniem był m.in. Yangshan Huiji, który pod jego kierunkiem osiągnął pierwsze oświecenie.
Występuje w przypadkach 18 z "Biyan lu", 85 z "Congrong lu" i w 17 z "Bezbramnej bramy".
Linia przekazu Dharmy zen.
Pierwsza liczba oznacza kolejność pokoleń mistrzów od 1 Patriarchy indyjskiego Mahakaśjapy.
Druga liczba oznacza kolejność pokoleń od 28/1 Bodhidharmy, 28 Patriarchy Indii i 1 Patriarchy Chin.

</doc>
<doc id="3040164" url="https://pl.wikipedia.org/wiki?curid=3040164" title="Parafia Matki Boskiej Nieustającej Pomocy w Duczkach">
Parafia Matki Boskiej Nieustającej Pomocy w Duczkach



</doc>
<doc id="3040165" url="https://pl.wikipedia.org/wiki?curid=3040165" title="Guglielmo Giusti">
Guglielmo Giusti

Guglielmo Giusti (ur. 1 grudnia 1937 w San Marino) – sanmaryński strzelec, olimpijczyk. 
Brał udział w igrzyskach olimpijskich w latach 1960 (Rzym) i 1972 (Monachium). Na obu igrzyskach startował tylko w trapie; w Rzymie odpadł w kwalifikacjach, a w Monachium zajął 43. miejsce.

</doc>
<doc id="3040166" url="https://pl.wikipedia.org/wiki?curid=3040166" title="Aroldo Casali">
Aroldo Casali

Aroldo Casali (ur. 18 października 1925 w Forlì, zm. 10 lutego 2015 w San Marino) – sanmaryński strzelec, olimpijczyk.
Brał udział w igrzyskach olimpijskich w 1960 roku (Rzym). Wystąpił tylko w strzelaniu z pistoletu dowolnego z odl. 50 metrów, w którym odpadł w kwalifikacjach (zajął w nich 64. miejsce).

</doc>
<doc id="3040167" url="https://pl.wikipedia.org/wiki?curid=3040167" title="Metal Gear Solid Original Game Soundtrack">
Metal Gear Solid Original Game Soundtrack

Metal Gear Solid Original Game Soundtrack – oficjalna ścieżka dźwiękowa do gry "Metal Gear Solid" wyprodukowanej przez Konami. Muzyka została skomponowana przez Konami Computer Entertainment, z wyjątkiem „Metal Gear Solid Main Theme” oraz „The Best Is Yet to Come”. Płyta została wydana 23 września 1998 – 3 tygodnie po japońskiej premierze gry.
The Best Is Yet To Come.
Utwór „The Best Is Yet To Come” został napisany w języku japońskim przez Rike Muranake i przetłumaczona na irlandzki przez Bláthnaid Ní Chufaigh.

</doc>
<doc id="3040169" url="https://pl.wikipedia.org/wiki?curid=3040169" title="Luciano Santolini">
Luciano Santolini

Luciano Santolini (ur. 13 lutego 1953) – sanmaryński strzelec, olimpijczyk. 
Brał udział w igrzyskach olimpijskich w 1984 roku (Los Angeles). Wystąpił tylko w trapie, w którym zajął 31. miejsce ex aequo z Włochem, Daniele Cionim.

</doc>
<doc id="3040171" url="https://pl.wikipedia.org/wiki?curid=3040171" title="Riikka Manner">
Riikka Manner



</doc>
<doc id="3040177" url="https://pl.wikipedia.org/wiki?curid=3040177" title="Tales from Shakespeare">
Tales from Shakespeare



</doc>
<doc id="3040184" url="https://pl.wikipedia.org/wiki?curid=3040184" title="Irena Rybotycka">
Irena Rybotycka

Irena Wanda Rybotycka (ur. 26 października 1908 we Lwowie, zm. 9 kwietnia 1999 w Laxton w Anglii) – polska i angielska wydawczyni i księgarz. Córka Wandy (z d. Welke) i Rudolfa Wegnerów, po śmierci ojca współwłaścicielka i kontynuatorka działalności Wydawnictwa Polskiego R. Wegnera. Żona Tomasza Rybotyckiego.
Biogram.
Irena Wegner urodziła się we Lwowie w roku 1908. Mieszkała tam do roku 1920, z przerwą w latach I wojny światowej, 1914–1917, które rodzina Wegnerów spędziła w Wiedniu. W roku 1920 Wegnerowie przenieśli się do Poznania. W roku 1929 Irena Wegner wyszła za mąż za Tomasza Rybotyckiego, oficera Wojska Polskiego. Pracowała w wydawnictwie ojca, prowadząc dział książek dla dzieci i młodzieży.
W roku 1939 rodzina Wegnerów wraz z Ireną została wysiedlona przez Niemców z Poznania i przeniosła się do Warszawy. W roku 1941 zmarł Rudolf Wegner, a Irena Rybotycka została wraz z matką współwłaścicielką Wydawnictwa Polskiego. Była członkiem Armii Krajowej i wspierała organizację finansowo z części dochodów wydawnictwa. W tym czasie udzieliła zgody na wykorzystanie sygnetu Wydawnictwa Polskiego jako znaku Polski Walczącej, tzw. „Kotwicy”. Uczestniczyła aktywnie w powstaniu warszawskim. Po jego upadku dostała się do niewoli niemieckiej. Po uwolnieniu przebywała jeszcze przez ok. rok w Polsce, po czym w listopadzie 1945 wyjechała do Norymbergi, do męża służącego jako oficer łącznikowy Polskiej Misji Wojskowej w amerykańskiej strefie okupacyjnej Niemiec.
W Norymberdze małżeństwo Rybotyckich zaczęło starania o wznowienie działalności "Wydawnictwa Polskiego R. Wegnera". Irena Rybotycka, działająca w PCK, zdobyła z UNRRY przydział papieru. Rybotyccy uzyskali zezwolenie na druk książek o tematyce religijnej i edukacyjnej; zaproponowany zestaw objął 12 pozycji. Udało im się też odzyskać dawne matryce drukarskie z Norymbergi, gdzie Rudolf Wegner drukował książki dla dzieci. Wznowione "Wydawnictwo Polskie R. Wegnera" rozpoczęło działalność w Norymberdze w roku 1945, a na początku roku 1946 zaczęły ukazywać się książki. Część z nich była opracowana przez Rybotycką (Charles Lamb, Mary Lamb „Shakespeare. Szekspir w opowiadaniach dla młodzieży”, 1947/1948; James Fenimore Cooper „Ostatni Mohikanin”, 1948). Po kilku miesiącach wraz z mężem musiała nagle opuścić Niemcy w związku z przekazaniem przez aliantów placówek polskich rządowi komunistycznemu. Tomaszowi Rybotyckiemu udało się jednak dokończyć druk zaplanowanych pozycji, które ukazywały się do roku 1948.
Zamieszkała na pewien czas we Francji, uzyskując tam prawo pobytu i pracy. Opracowała ponownie i wznowiła popularną książkę kucharską Marii Disslowej, „” (Wyd. Księgarnia "Libella", Paryż 1947). W roku 1947 wyjechała na kilka miesięcy do Włoch, a ostatecznie wraz z matką i mężem osiedliła się w Londynie.
Równocześnie Rybotyccy reaktywowali Wydawnictwo Polskie R. Wernera w Warszawie; kierowała nim ich przedstawicielka, Anna Łempicka. Firma rozwijała się dobrze, jednak dochody nie mogły być przekazywane za granicę, a w roku 1950 wydawnictwo zostało upaństwowione i zlikwidowane.
W Londynie Rybotyccy uzyskali honoraria za książki wydawnictwa Wegnera wydawane w czasie wojny przez emigracyjne Ministerstwo Oświaty, co pozwoliło im (wraz z Wandą Rybotycką) na uruchomienie w roku 1947 wydawnictwa "Tern (Rybitwa) Book Co. Ltd." Wydawali głównie dawne pozycje "Wydawnictwa Polskiego R. Wegnera", m.in. wybrane książki z serii „Biblioteka Laureatów Nobla” i „Cuda Polski”. Największe powodzenie odniosło wznowienie książki kucharskiej „Jak gotować” Marii Disslowej, wydanej także w języku angielskim pt. „Continental European Cooking”. Do nowych pozycji należała m.in. książka Zofii Kossak-Szatkowskiej „Dziedzictwo” (1956) oraz powieść polityczna Sir Philipa Gibbsa „Wolność nie ma ceny” z okazji 10 rocznicy powstania warszawskiego (Londyn 1954 – tom 1; 1955 – tom 2). Gibbs napisał tę powieść z inicjatywy Ireny Rybotyckiej i na podstawie jej wspomnień z powstania. Tytuł oryginalny „No Price for Freedom” oraz przekłady rozeszły się w łącznym nakładzie blisko 500 tys. egzemplarzy. Powieść Zofii Kossak nie odniosła natomiast sukcesu, gdyż została zbojkotowana przez polską emigrację z powodu powrotu autorki do PRL. W efekcie wydawnictwo "Tern (Rybitwa)" znalazło się w kłopotach finansowych i znacznie ograniczyło działalność.
Rybotycka utrzymywała bliskie kontakty z emigracyjnym środowiskiem literackim. Między innymi była adresatką listu Zofii Kossak-Szatkowskiej, będącego świadectwem losu polskich Żydów w trakcie wojny i pomocy niesionej im przez Polaków (zob. też protest Zofii Kossak-Szczuckiej). Po śmierci męża w roku 1974, kontynuowała do roku 1984 księgarnię wysyłkową i brała udział w wystawach książek emigracyjnych. Prowadziła aktywną działalność upamiętniającą dorobek swojego ojca i jego wydawnictwa. W roku 1992 zaoferowała zrzeczenie się honorariów w przypadku wznowienia i kontynuacji w Polsce serii „Biblioteka Laureatów Nobla”, pod warunkiem zamieszczania w książkach notki o Rudolfie Wegnerze i pochodzeniu serii. W roku 1988 ufundowała "Nagrodę literacką im. Rudolfa Wegnera", której laureatem został Czesław Bednarczyk. W wydanej z tej okazji broszurze opublikowała życiorys ojca i historię Wydawnictwa Polskiego; rok później jej wspomnienia opublikował „Przegląd Wielkopolski”.
W latach 80. przeprowadziła się do Domu Opieki Laxton Hall w pobliżu Laxton, gdzie m.in. zajmowała się sędziwą Zofią Kozarynową. Po przeobrażeniach politycznych po roku 1989 po raz pierwszy po wojnie odwiedziła Polskę. Zmarła 9.04.1999 w Laxton Hall, została pochowana na "St. Mary's Cemetery" w Londynie.

</doc>
<doc id="3040185" url="https://pl.wikipedia.org/wiki?curid=3040185" title="Denaro Madroni">
Denaro Madroni

Denaro Madroni di Casole – kapitan regent San Marino w okresie od 1 października 1338 do 1 kwietnia 1339 roku (wspólnie z Fosco Raffanellim).

</doc>
<doc id="3040186" url="https://pl.wikipedia.org/wiki?curid=3040186" title="Euphonia hirundinacea">
Euphonia hirundinacea



</doc>
<doc id="3040187" url="https://pl.wikipedia.org/wiki?curid=3040187" title="Hemitriccus margaritaceiventer">
Hemitriccus margaritaceiventer



</doc>
<doc id="3040189" url="https://pl.wikipedia.org/wiki?curid=3040189" title="Lagonosticta sanguinodorsalis">
Lagonosticta sanguinodorsalis



</doc>
<doc id="3040191" url="https://pl.wikipedia.org/wiki?curid=3040191" title="Leucochloris albicollis">
Leucochloris albicollis



</doc>
<doc id="3040192" url="https://pl.wikipedia.org/wiki?curid=3040192" title="Columba leucomela">
Columba leucomela



</doc>
<doc id="3040193" url="https://pl.wikipedia.org/wiki?curid=3040193" title="Rallus semiplumbeus">
Rallus semiplumbeus



</doc>
<doc id="3040194" url="https://pl.wikipedia.org/wiki?curid=3040194" title="Oliver Sin">
Oliver Sin

Oliver Sin (ur. 18 maja 1985 w Budapeszcie) – węgierski malarz, artysta.
Nagrody.
2012 nagroda Kodály
2013 nagroda specjalna Art-Feszt
2013 nagroda Borz / ARC 13.
2013 MODESSQE 1., wyróżnienie
Ilustracje.
2013 kwiecień, październik Guitar Connoisseur (New York, USA) / cover
2013 Wrzesień Endre Dicsőfi: Nyitnikék (Węgry) / cover, ilustracja
2013 październik Korunk (Cluj-Napoca, Rumunia) / cover, ilustracja
Wystawy.
2009
2010
2012
2013
2014
Kolekcje.
MODESSQE (Polska)

</doc>
<doc id="3040195" url="https://pl.wikipedia.org/wiki?curid=3040195" title="Euphonia laniirostris">
Euphonia laniirostris



</doc>
<doc id="3040197" url="https://pl.wikipedia.org/wiki?curid=3040197" title="Uwięzienie koloru">
Uwięzienie koloru

Uwięzienie koloru, uwięzienie kwarków – zjawisko związane z cząstkami (kwarkami i gluonami) obdarzonymi kolorem i polegające na niemożności odizolowania pojedynczej takiej cząstki, przez co nie da się jej bezpośrednio zarejestrować. Kwarki łączą się w grupy, tworząc hadrony, a gluony tworzą kule gluonowe. Istnieją trzy bądź cztery grupy hadronów: mezony (kwark i antykwark), bariony (trzy kwarki), pentakwarki i hipotetyczne tetrakwarki. Składowe kwarki nie mogą być oddzielone od macierzystego hadronu, dlatego nie można ich badać ani obserwować bardziej bezpośrednio niż z poziomu hadronów. Uwięzienie zanika przy wystarczająco wysokich temperaturach.
Pochodzenie.
Powody uwięzienia kwarków są skomplikowane. Nie istnieje żaden analityczny dowód na to, że chromodynamika kwantowa powinna być więżąca. Obecna teoria głosi, że uwięzienie spowodowane jest przenoszącymi siłę gluonami, obdarzonymi kolorem. Jak w przypadku każdych dwóch rozłączonych naładowanych elektrycznie cząstek, pola elektryczne między nimi szybko zanikają, pozwalając (dla przykładu) elektronom pozostawać niezwiązanymi z jądrem atomowym – chociaż w miarę rozdzielania pary kwark–antykwark pole gluonowe tworzy wąską strunę pola koloru między nimi. Jest to inaczej niż zachowanie się pól elektrycznych dodatnich i ujemnych ładunków elektrycznych, które rozciągają się w całej otaczającej przestrzeni i zanikają na dużych odległościach. Z powodu obecności pola gluonowego między parą kwarków zachodzi oddziaływanie silne, którego siła pozostaje stała, niezależnie od odległości, i wynosi około 160 000 newtonów, co odpowiada ciężarowi 16 ton.
Kiedy dwa kwarki zostają rozdzielone, do czego dochodzi podczas zderzeń w akceleratorach cząstek, z energetycznego punktu widzenia korzystniej jest, żeby spontanicznie powstała nowa para kwark–antykwark, co pozwala strunie dalej istnieć. W rezultacie, podczas powstawania kwarków w akceleratorze, zamiast widzieć w detektorze pojedyncze kwarki, widzimy dżety wielu neutralnych względem koloru cząstek (mezonów i barionów), w jednej formacji. Proces ten nazywany jest "hadronizacją", "fragmentacją" lub "rozrywaniem strun", i jest jednym z najmniej zrozumianych procesów w fizyce cząstek elementarnych.
Faza uwięzienia jest zwykle definiowana przez zachowanie się działania pętli Wilsona, które jest ścieżką w czasoprzestrzeni, pozostawioną przez parę kwark–antykwark, utworzoną w jednym miejscu i zanihilowaną w innym. W teorii niezakładającej więżenia działanie w takiej pętli jest proporcjonalne do perymetru – aczkolwiek w teorii więżenia działanie w pętli jest proporcjonalne do jej obszaru. Ponieważ obszar jest proporcjonalny do rozdzielenia pary kwark–antykwark, wolne kwarki są tłumione. Mezony są dozwolone w takim modelu, ponieważ pętla zawiera drugą pętlę o przeciwnym kierunku, a przestrzeń między nimi jest niewielka.
Modele wykazujące uwięzienie.
Poza czterowymiarową QCD, innym modelem wykazującym uwięzienie jest model Schwingera. Kompaktowe z grupą przemienną teorie cechowania również wykazują uwięzienie w 2 oraz 3 wymiarach czasoprzestrzeni. Uwięzienie odnaleziono w elementarnych wzbudzeniach układów magnetycznych, zwanych spinonami.
Modele w pełni ekranowanych kwarków.
Oprócz koncepcji uwięzienia kwarków istnieje możliwość, że ładunek kolorowy w kwarkach jest w pełni ekranowany przez kolor gluonowy, otaczający kwark. Znaleziono dokładne rozwiązanie SU(3) klasycznej teorii Yanga–Millsa, dające pełne ekranowanie (przez pole gluonowe) koloru kwarków – jednak nie bierze ono pod uwagę nietrywialnych własności elektrodynamicznej próżni kwantowej. Co za tym idzie, znaczenie takich rozwiązań pełnego gluonowego ekranowania oddzielonych kwarków pozostaje niejasne.

</doc>
<doc id="3040199" url="https://pl.wikipedia.org/wiki?curid=3040199" title="Griseotyrannus">
Griseotyrannus



</doc>
<doc id="3040200" url="https://pl.wikipedia.org/wiki?curid=3040200" title="Griseotyrannus aurantioatrocristatus">
Griseotyrannus aurantioatrocristatus



</doc>
<doc id="3040201" url="https://pl.wikipedia.org/wiki?curid=3040201" title="Leucochloris">
Leucochloris



</doc>
<doc id="3040204" url="https://pl.wikipedia.org/wiki?curid=3040204" title="Anthobaphes">
Anthobaphes



</doc>
<doc id="3040205" url="https://pl.wikipedia.org/wiki?curid=3040205" title="Acrobatornis">
Acrobatornis



</doc>
<doc id="3040207" url="https://pl.wikipedia.org/wiki?curid=3040207" title="Kolec dendrytyczny">
Kolec dendrytyczny

Kolec dendrytyczny – wypustka pokrywająca dendryty niektórych neuronów, odbiera sygnały pobudzające od innych neuronów poprzez znajdującą się na jej szczycie synapsę. Dendryty pojedynczego neuronu mogą być pokryte tysiącami kolców dendrytycznych. Ponad 90% synaps pobudzających w układzie nerwowym jest położonych na kolcach dendrytycznych.
Kolce dendrytyczne zostały po raz pierwszy opisane przez neuroanatoma Santiago Ramón y Cajala w 1888 roku.
Kolce dendrytyczne charakteryzują się dużą plastycznością. Obserwuje się znaczące zmiany w ich liczbie, przyjmowanych rozmiarach i kształcie, zachodzące w krótkich okresach czasu. Zmiany te są związane z procesami uczenia się i zapamiętywania.
Występowanie.
Obecność kolców dendrytycznych zanotowano u wszystkich kręgowców i niektórych owadów.
U człowieka kolce dendrytyczne znajdują się między innymi na dendrytach neuronów piramidowych kory mózgu, komórek Purkiniego w móżdżku oraz neuronów prążkowia. Szacuje się, że w całym ludzkim mózgu znajduje się ponad 1013 kolców dendrytycznych.
Średnie zagęszczenie kolców pokrywających dendryt to ok. 2-10 kolców/1 μm dendrytu.
Morfologia.
Obserwuje się różnice w rozmiarach osiąganych przez kolce dendrytyczne, zarówno między różnymi gatunkami jak i w różnych obszarach mózgu. Kolce w korze mózgu człowieka osiągają zwykle długość ok. 1 µm. Typowy, dojrzały kolec składa się z cienkiej, odchodzącej od dendrytu "szyjki" o średnicy ok. 0,1 µm oraz szerszej "główki" o średnicy ok. 0,5 µm.
Wyróżnia się trzy podstawowe typy budowy kolca: 
Pomiędzy tymi podstawowymi typami budowy obserwuje się formy pośrednie. Ponadto na rozwijających się dendrytach występują bardzo cienkie i długie, pozbawione główki "filopodia" będące formą niedojrzałą kolców.
Niektóre kolce tworzą rozgałęzienia (ang. "branched spines") i mają więcej niż jedną synapsę na szczycie.
Budowa wewnętrzna.
Za dużą plastyczność kolców odpowiadają filamenty aktynowe będące głównym składnikiem ich cytoszkieletu. W kolcach dendrytycznych obecne są liczne rybosomy co świadczy o wysokim poziomie syntezy białka zachodzącej w tych strukturach. Nie występują natomiast mikrotubule oraz mitochondria.
Około 10% powierzchni błony komórkowej kolców wchodzi w skład synaps i zawiera receptory dla glutaminianu (głównego neuroprzekaźnika pobudzającego) - są to m.in. receptory NMDA oraz receptory AMPA. Ponadto w błonie komórkowej kolców obecne są również receptory dla BDNF - czynnika wzrostu neuronów.
Rozwój.
Kolce dendrytyczne rozwijają się na dendrytach ssaków w pierwszych tygodniach życia. Najszybszy wzrost liczby kolców obserwuje się w drugim i trzecim tygodniu życia. Początkowo na dendrytach powstają "filipodia" - cienkie, pozbawione główki wypustki, które nie tworzą synapsy. Stopniowo przekształcają się one w dojrzałe kolce.
U młodych osobników okres "półtrwania" kolca jest dość krótki - tempo powstawania i eliminacji kolców dendrytycznych zachodzi na stosunkowo wysokim poziomie. U dorosłych osobników okres ten się skraca i obserwuje się większą stabilność kolców. Ponadto podczas starzenia się zachodzi stopniowy spadek ogólnej liczby kolców.
Różne zaburzenia rozwoju skutkujące wystąpieniem upośledzenia umysłowego (np. zespół Downa, alkoholowy zespół płodowy) wiążą się z nieprawidłowym rozwojem kolców dendrytycznych.

</doc>
<doc id="3040208" url="https://pl.wikipedia.org/wiki?curid=3040208" title="Gerd Lochmann">
Gerd Lochmann

Gerd Lochmann (ur. 3 kwietnia 1948) – wschodnioniemiecki lekkoatleta, kulomiot.
Kariera sportowa.
Zdobył dwa srebrne medale halowych mistrzostw Europy (1973, 1976). 24 lutego 1973 w Senftenbergu został halowym mistrzem NRD. Ustanowił wówczas swój halowy rekord życiowy (20,41 m). Jego rekord życiowy na otwartym stadionie, który został ustanowiony 23 sierpnia 1972 w Berlinie Wschodnim wynosi 20,18 m.

</doc>
<doc id="3040210" url="https://pl.wikipedia.org/wiki?curid=3040210" title="Sentry Cove">
Sentry Cove



</doc>
<doc id="3040211" url="https://pl.wikipedia.org/wiki?curid=3040211" title="Cumana (singel)">
Cumana (singel)

Cumana – singiel nagrany przez mieszkającego i tworzącego w Polsce przez kilkanaście lat czeskiego muzyka 
Charlesa Bovery'ego i jego zespół. Utwór zarejestrowany został w połowie lat 50. XX w.
Utwór „Cumana” – nagrany przez Bovery'ego w rytmie samby, to w oryginale „The Cumana Song (La Cumana)” – 
mambo skomponowane przez Barclay Allen (na naklejce zapisano jako A. Barclay) w 1947. Autorami słów byli Harold Spina i Roc Hillman. W nagraniu orkiestry Charlesa Bovery'ego solową partię na fortepianie wykonał W. Gierasiński.
Drugi utwór na tej płycie to „Maj w Paryżu”. Skomponował go szwedzki saksofonista i kompozytor Carl-Henrik Norin. 
Oba nagrania zarejestrowane zostały przez Zakład Nagrań Dźwiękowych w Warszawie dla wytwórni Muza. Prawdopodobnie podczas tej samej sesji zarejestrowano jeszcze dwa inne nagrania, które pojawiły się na singlu "Błękitne niebo"
wydanym przez Muzę w tym samym czasie, a noszącym kolejny numer katalogowy (Muza 2646). Wszystkie cztery melodie
zebrano na LP "Waldemar Valdi / Zespół Jazzowy Charles Bovery" wydanym już przez Polskie Nagrania „Muza”).
10-calowa monofoniczna płyta (odtwarzana z prędkością 78 obr./min.), wydana została przez wytwórnię Muza z numerem katalogowym 2645. Numery matryc podane na naklejkach to odpowiednio a: ZND 3976 (6-B-84308) i b: ZND 3977 (6-B-84309).

</doc>
<doc id="3040212" url="https://pl.wikipedia.org/wiki?curid=3040212" title="Kolce dendrytyczne">
Kolce dendrytyczne



</doc>
<doc id="3040213" url="https://pl.wikipedia.org/wiki?curid=3040213" title="Błękitne niebo">
Błękitne niebo

Błękitne niebo – singel nagrany przez mieszkającego i tworzącego w Polsce przez kilkanaście lat czeskiego muzyka 
Charlesa Bovery'ego i jego zespół. Utwór zarejestrowany został w połowie lat 50. XX w.
Oryginalny tytuł utworu to „My Blue Heaven” (na płycie Muzy tytuł zapisano jako: Błękitne niebo (My blue hearen). Jest to kompozycja bardzo znanego na początku XX w. amerykańskiego kompozytora Waltera Donaldsona. W wykonaniu zespołu Charlesa Bovery'ego był to swing. Drugi utwór na tej płycie to również swing – „Signora” to kompozycja Jochena Petersena.
Nagrania zarejestrowane zostały przez Zakład Nagrań Dźwiękowych w Warszawie dla wytwórni Muza. Prawdopodobnie podczas tej samej sesji zarejestrowano jeszcze dwa inne nagrania, które pojawiły się na singlu "Cumana"
wydanym przez Muzę w tym samym czasie, a noszącym wcześniejszy numer katalogowy (Muza 2645). Wszystkie cztery melodie
zebrano na LP "Waldemar Valdi / Zespół Jazzowy Charles Bovery" wydanym później już przez wytwórnię noszącą nazwę Polskie Nagrania „Muza”.
10-calowa monofoniczna płyta (odtwarzana z prędkością 78 obr./min.) wydana została przez wytwórnię Muza z numerem katalogowym 2646. Numery matryc podane na naklejkach to odpowiednio a: ZND 3978 (6-B-84310) i b: ZND 3979 (6--B-84311).

</doc>
<doc id="3040214" url="https://pl.wikipedia.org/wiki?curid=3040214" title="Bernard Woltmann">
Bernard Woltmann

Bernard Kazimierz Woltmann (ur. 9 listopada 1932 w Szamocinie, zm. 2 października 2013 w Poznaniu) – polski działacz sportowy, trener lekkoatletyki, historyk kultury fizycznej, profesor zwyczajny doktor habilitowany, autor licznych publikacji naukowych.
Życiorys.
Absolwent Wyższej Szkoły Wychowania Fizycznego w Poznaniu. Karierę zaczynał jako nauczyciel Liceum Pedagogicznego w Szczecinku, gdzie był założycielem klubu sportowego MKS Orlę Szczecinek. Jako trener szkolił między innymi oszczepników Michała Bartę i Kazimierza Margola. 
Od 1971 r., związany był z Zamiejscowym Wydziałem Kultury Fizycznej w Gorzowie Wielkopolskim Akademii Wychowania Fizycznego im. Eugeniusza Piaseckiego w Poznaniu. W latach 1971–1984 był jego prodziekanem, w latach 1984–1987 dziekanem, a następnie prorektorem poznańskiego AWF do spraw filii. 
Był honorowym członkiem Europejskiego Komitetu Historii Sportu oraz członkiem prezydium Międzynarodowego Stowarzyszenia Historii Wychowania Fizycznego. Publikacje autorstwa prof. Bernarda Woltmanna ukazały się w 15 krajach świata, w tym między innymi: Francji, Grecji, Hiszpanii czy Japonii.

</doc>
<doc id="3040216" url="https://pl.wikipedia.org/wiki?curid=3040216" title="Prasolot">
Prasolot



</doc>
<doc id="3040217" url="https://pl.wikipedia.org/wiki?curid=3040217" title="Tytus, Romek i A’Tomek księga XI">
Tytus, Romek i A’Tomek księga XI

Tytus, Romek i A’Tomek księga XI – jedenasty kolejny komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka. 
Autorem scenariusza i rysunków jest Henryk Jerzy Chmielewski. Album ten ukazał się po raz pierwszy w roku 1977 nakładem Wydawnictwa Harcerskiego Horyzonty. Potocznie księga ta ma opis - Tytus ratuje zabytki. Jest to pierwsza księga, która już w pierwszym wydaniu była wydrukowana w pełnym kolorze.
Fabuła komiksu.
Tytus, Romek i A’Tomek po apelu zamieszczonym w "Kurierze codziennym" postanawiają ratować podupadające i zaniedbane zabytki. W tym celu wymieniają duszę w prasolocie i ruszają nim w podróż. W pierwszym zabytku Tytus buja się na skrzydle od wiatraka, które się urywa i ten niesiony wiatrem ląduje na furmance z cegłami z drugiego zabytku - zrujnowanego zamku. Na ruinach zamku spotykają zamieszkującego tam ducha, który opowiada im historię tej budowli i swego życia. Następnie Tytus zakłada się z duchem o to kto robi lepsze kawały. Duch przenosi chłopców w dawne czasy. Tam m.in. Tytus bierze udział w turnieju rycerskim, chłopcy zostają dworzanami królewskimi, a potem próbują zdobyć plany zamku do jego odbudowy. Po powrocie do współczesności chłopcy z pomocą duszka „resocjalizują'” trzech chuliganów próbujących ich zaczepiać w starej olejarni. Następnie znów przenoszą się w przeszłość, gdzie pomagają prowadzić gospodę karczmarzowi. Po kolejnym powrocie do współczesności ratują łosia, którego A’Tomek odwozi do rezerwatu. Pod jego nieobecność Tytus buntuje się Romkowi i postanawia dalej radzić sobie sam. Trafia do opuszczonej kaflarni. Romek i A’Tomek odnajdują go tam, lecz przy lądowaniu prasolotem wpadają do bagna. Przy próbie wyciągnięcia pojazdu za pomocą duszka ten pęka z wysiłku na drobne kawałki. Chłopcy postanawiają wyremontować budynek kaflarni na harcówkę. Potem przypadkowo odnajdują ziemiankę z czasów wojny i z pomocą sklejonego duszka urządzają w niej hotel turystyczny. Docenia to przypadkowy turysta, który okazuje się przedstawicielem stowarzyszenia opiekunów zabytków i dekoruje duszka, Tytusa, Romka i A’Tomka odznakami za wkład w ochronę zabytków.
Prasolot.
Prasolot z wyglądu przypomina żelazko; do napędu pojazdu służy wymienna dusza, która jest zamontowana w jego tylnej części. W przedniej części znajduje się przeszklona kabina pilotów

</doc>
<doc id="3040218" url="https://pl.wikipedia.org/wiki?curid=3040218" title="Zarudzie (obwód winnicki)">
Zarudzie (obwód winnicki)

Zarudzie (ukr. "Заруддя") – wieś na Ukrainie w rejonie oratowskim obwodu winnickiego.

</doc>
<doc id="3040220" url="https://pl.wikipedia.org/wiki?curid=3040220" title="Popiersie René Goscinnego w Warszawie">
Popiersie René Goscinnego w Warszawie

Popiersie René Goscinnego w Warszawie – pomnik znajdujący się na przed budynkiem Liceum Francuskiego przy ul. Walecznych 4/6 na Saskiej Kępie.
Opis.
Popiersie René Goscinnego odsłonięte zostało we wrześniu 2013 roku w obecności Anne Goscinny, córki pisarza. Odlana w brązie rzeźba jest pierwszym pomnikiem René Goscinnego na świecie. Autorem popiersia jest Jacek Kowalski

</doc>
<doc id="3040221" url="https://pl.wikipedia.org/wiki?curid=3040221" title="Leszek Kazimierz Klajnert">
Leszek Kazimierz Klajnert

Leszek Kazimierz Klajnert (ur. 11 września 1928 w Warszawie, zm. 4 października 2013) – polski architekt, jeden z głównych przedstawicieli architektury sakralnej w Polsce, drugiej połowy XX wieku.
Życiorys.
W czasie II wojny światowej uczeń tajnych kompletów odbywających się w ramach w Gimnazjum Mikołaja Reya w Warszawie. Członek organizacji konspiracyjnej „Orlęta”, w strukturach której posługiwał się pseudonimem „Pik”. W 1954 r. uzyskał tytuł magistra inż. architektury jako absolwent Wydziału Architektury PW. Laureat nagród architektonicznych, twórca i kierownik powstałej w 1991 r. polsko-belgijskiej Pracowni Architektury „Projekt”. Został pochowany na Cmentarzu Komunalnym na Powązkach (kwatera C2-10-6).

</doc>
<doc id="3040222" url="https://pl.wikipedia.org/wiki?curid=3040222" title="Dobrzanski">
Dobrzanski



</doc>
<doc id="3040223" url="https://pl.wikipedia.org/wiki?curid=3040223" title="Jeff Foxworthy">
Jeff Foxworthy

Jeffrey Marshall „Jeff” Foxworthy (ur. 6 września 1958 w Atlancie) – amerykański komik i aktor telewizyjny.
Urodził się i dorastał w Atlancie jako syn Carole Lindy (z domu Camp) i kierownika IBM Jimmy'ego Abstance Foxworthy. Wychowywał się w wierze Południowej Konwencji Baptystów. Uczęszczał do Hapeville High School w Hapeville. W 1979 ukończył Georgia Institute of Technology.
W latach 1995-97 prowadził własny program "The Jeff Foxworthy Show".
18 września 1985 ożenił się z Pamelą Gregg Grethe. Mają dwie córki: Jordan Lane (ur. 1992) i Juliane (ur. 1994).
W 2012 Foxworthy poparł republikańskiego kandydata na prezydenta Mitta Romneya.

</doc>
<doc id="3040226" url="https://pl.wikipedia.org/wiki?curid=3040226" title="Slavko Štancer">
Slavko Štancer

Slavko Štancer, węg. "Ignácz Stancer", (ur. 1872, zm. 1945 w Zagrzebiu) – chorwacki generał, w 1941 dowódca wojsk lądowych Chorwackiego Domobraństwa i generalny inspektor sił zbrojnych NDH. Niekiedy występuje pod nazwiskiem zapisywanym jako „Stanzer” lub „Stancer”.
Życiorys.
W okresie I wojny światowej służył w królewsko-węgierskiej Obronie Krajowej, walcząc w szeregach 26 Pułku Piechoty Honwedu. 1 listopada 1917 został mianowany pułkownikiem. Według J. Horvata (1896-1968), chorwackiego dziennikarza i historyka, Štancer był "ogłaszany największym bohaterem" 42 Dywizji Piechoty Honwedu, noszącej miano „Diabelskiej” ("Vražja divizija"). Jednakże już w pierwszym tygodniu kampanii serbskiej Štancer stracił prawą rękę. Wojnę zakończył jako inwalida wojenny.
Po proklamowaniu Niepodległego Państwa Chorwackiego 10 kwietnia 1941 r. wraz ze Slavkiem Kvaternikiem rozpoczął tworzenie chorwackich sił zbrojnych. 12 kwietnia Štancer został mianowany dowódcą wojsk lądowych i marynarki wojennej oraz awansowany do stopnia generała. Otrzymał też honorowy tytuł „vitez” (rycerz).
W chorwackim „Dzienniku Ustaw” („"Narodne novine"”) pod datą 18.04.1941 r. opublikowano tymczasową strukturę Chorwackiej Obrony Krajowej (domobraństwa). Generał Štancer został dowódcą sił lądowych, Đuro Jakčin – marynarki wojennej NDH, Vladimir Kren – lotnictwa NDH, Josip Marković – wojsk kolejowych i drogowych, Zvonimir Pavešić – wojsk transportowych, Hinko Krenčić – poczty, Petar Petković – służb bezpieczeństwa i porządku publicznego.
W 1942 r. generał Slavko Štancer pełnił funkcję komendanta garnizonu Zagrzeb. Był też przewodniczącym Trybunału Wojskowego.
Pod koniec II wojny światowej, po upadku NDH, Slavko Štancer został aresztowany na terenie Karyntii w okresie bitwy pod Poljaną (14-15 maja 1945 r.). Po nieudanych negocjacjach na temat losów chorwackich jeńców wojennych w rękach brytyjskich został wydany partyzantom jugosłowiańskim, a następnie był sądzony w Zagrzebiu. Władze komunistycznej Jugosławii skazały go na karę śmierci. Štancer zwrócił się o akt łaski do Josipa Broza-Tity, prosząc o możliwość kontynuowania kariery wojskowej, jako że był wykwalifikowanym oficerem. Tito, dawny towarzysz broni, odmówił ułaskawienia, ale generał uniknął wykonania wyroku. Zmarł z przyczyn naturalnych w noc przed egzekucją.

</doc>
<doc id="3040232" url="https://pl.wikipedia.org/wiki?curid=3040232" title="Gordon MacRae">
Gordon MacRae

Gordon MacRae (ur. 12 marca 1921, zm. 24 stycznia 1986) – amerykański aktor i piosenkarz.
Wyróżnienia.
Ma swoją gwiazdę na Hollywoodzkiej Alei Gwiazd.

</doc>
<doc id="3040233" url="https://pl.wikipedia.org/wiki?curid=3040233" title="Helen Mack">
Helen Mack

Helen Mack (ur. 13 listopada 1913, zm. 13 sierpnia 1986) – amerykańska aktorka filmowa.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3040234" url="https://pl.wikipedia.org/wiki?curid=3040234" title="Ted Mack">
Ted Mack

Ted Mack (ur. 12 lutego 1904, zm. 12 lipca 1976) – amerykańska osobowość radiowa i telewizyjna.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3040235" url="https://pl.wikipedia.org/wiki?curid=3040235" title="Erbauer">
Erbauer

Erbauer () – rosyjska firma budowlana powstała podczas II wojny światowej.
Firma została utworzona w styczniu 1942 r. w Brześciu nad Bugiem przez byłego pułkownika armii carskiej, a następnie emigranta Władmira Jermołowa i innego emigranta Michaiła W. Montwiłowa. Obaj byli członkami Narodowo-Ludowego Związku Nowego Pokolenia (NTSNP). Początkowo firma na zlecenie Niemców wykonywała prace budowlane w Brześciu i okolicach. Pracowali w niej wyłącznie miejscowi Biali Rosjanie, których uratowano od wywózki na roboty przymusowe do Niemiec. Do lata 1942 r. zatrudnieni byli także brzescy Żydzi (funkcję głównego inżyniera pełnił rosyjski Żyd Borys S. Frenkiel), ale Niemcy aresztowali ich, po czym rozstrzelali w getcie. W tym czasie filia firmy powstała w Mińsku z inicjatywy Michaiła J. Horaczka i Igora L. Junga, działaczy NTSNP. Uczestniczyli w tym również kolejni członkowie NTSNP Konstantin W. Bołdyriew i Wieniedikt A. Abdank-Kossowski. Dyrektorem administracyjnym został Iwan I. Winogradow, zaś dyrektorem technicznym Pawieł N. Zielenski. Kolejne filie zorganizowano w 1943 r. w Siedlcach i na pocz. 1944 r. w Białymstoku. Firma „Erbauer” służyła faktycznie jako przykrywka dla konspiracyjnej działalności NTSNP na okupowanych terenach ZSRR, skierowanej zarówno przeciwko Niemcom, jak też Sowietom. Z powodu zbliżania się Armii Czerwonej do Smoleńska, który był głównym centrum białej emigracji rosyjskiej, do Mińska przenieśli się czołowi działacze NTSNP, zatrudniając się w „Erbauerze”. Wskutek ofensywy sowieckiej na Białorusi wczesnym latem 1944 r. ewakuowali się oni do Brześcia nad Bugiem, a następnie dalej w kierunku zachodnim. Do pracowników firmy dołączyli Biali Rosjanie, którzy nie chcieli trafić pod władzę Sowietów. Na pocz. lipca tego roku do Białegostoku wyruszyła ostatnia grupa działaczy NTSNP z płk. W. Jermołowem na czele, aby dołączyć do miejscowej filii „Erbauera”. Po drodze okazało się, że miasto zostało już zajęte przez Armię Czerwoną. W tej sytuacji zdecydowano pojechać do Warszawy. Od 29 lipca do 15 września transport firmy „Erbauer” stał w wagonach towarowych na stacji kolejowej w Częstochowie. Przyłączyli się do niego kolejni emigranci rosyjscy. Podjęto tam decyzję, że płk w. Jermołow, K. W. Bołdyriew, I. I. Winogradow i Jewgienij J. Pozdiejew udadzą się do Wiednia w celu znalezienia w jego okolicach miejsca dla uchodźców. Działacze NTSNP (NTS) liczyli na to, że Amerykanie i Brytyjczycy nie dopuszczą do zajęcia Austrii przez Sowietów. Na miejscu uzyskali oni pomoc od wiedeńskiego członka NTSNP Wiktora K. Manakina, który był zatrudniony w chorwackiej firmie „Anton Frinta”. W miejscowości Berg, leżącej ok. 60 km na wschód od Wiednia, firma ta prowadziła prace budowlane zakładu zbrojeniowego na rzecz Leichtmetall GmbH. Na pocz. sierpnia przybyli tam Biali Rosjanie z firmy „Erbauer” wraz z uchodźcami, uzyskując zgodę Niemców na rozmieszczenie się w barakach na terenie obozu pracy pod Bergiem. Działacze NTSNP (NTS) zawerbowali też ok. 60 osób w przeznaczonym dla inwalidów wojennych z Legionów Wschodnich i innych „wschodnich” oddziałów kolaboracyjnych obozie niemieckim w Utracie koło Łodzi (patrz: Obóz specjalny Abwehry w Utracie). Ogółem w obozie pod Bergiem zamieszkało ok. 500 osób. Funkcję kapelana obozowego pełnił ojciec Mitrofan. We wrześniu zorganizowano szkołę dla dzieci poniżej 12 lat. Znalazła tam schronienie grupa Kozaków dońskich z Kozackiego Stanu, której udało się uchronić następnie przed powojenną deportacją do ZSRR. Nawiązano kontakty z Narodową Organizacją Młodzieży Rosyjskiej (NORM). Duży wpływ na zgromadzonych w obozie w Bergu wywołało ogłoszenie Manifestu praskiego KONR. Jesienią 1944 r. w Niemczech i na terenach okupowanych jeszcze przez wojska niemieckie doszło do licznych aresztowań działaczy NTSNP (NTS), ale ominęły one członków organizacji przebywających w obozie. Wobec zbliżania się Armii Czerwonej podjęto decyzję o ewakuowaniu firmy „Erbauer” do Turyngii. Nowy obóz (kryptonim „Baustelle B-3B”) założono koło miasta Niedersachswerfen, w rejonie którego znajdował się obóz koncentracyjny Mittelbau-Dora. Jego więźniowie budowali podziemną fabrykę mającą produkować rakiety V2. W lutym 1945 r. do obozu „Erbauera” przybyła część rodzin aresztowanych działaczy NTSNP (NTS). Pod koniec wojny obóz zapełnił się kolejnymi rosyjskimi uchodźcami. Historia firmy „Erbauer” zakończyła się pod koniec kwietnia tego roku, kiedy tereny, na których znajdował się obóz w Niedersachswerfen, zajęły wojska amerykańskie.

</doc>
<doc id="3040237" url="https://pl.wikipedia.org/wiki?curid=3040237" title="Wiesław Małyszek">
Wiesław Małyszek

Wiesław Małyszek – ur. 9.11.1960 w Łobzie, zm. 19.10.2012 w Łobzie. Redaktor naczelny i wydawca "Nowego Tygodnika Łobeskiego", członek Rady Programowej Polskiego Radia Szczecin, dziennikarz "Sztandaru Młodych", "Głosu Szczecińskiego" i "Tygodnika Łobeskiego", współzałożyciel „Łabuzia”, "Smok Powiatu Łobez" (pośmiertnie). Dziennikarz i prozaik ziemi łobeskiej.
Szlify dziennikarskie, jako współpracownik, zdobywał na łamach Sztandaru Młodych
i Głosu Szczecińskiego. Etatowo był związany z wydawanym w Nowogardzie tygodnikiem regionalnym
„Gmina Pomorska”, a następnie z „Tygodnikiem Łobeskim”. Przez jedną kadencję piastował obowiązki członka Rady Programowej Polskiego Radia Szczecin. Autor następujących książek, opowiadań i publikacji:

</doc>
<doc id="3040240" url="https://pl.wikipedia.org/wiki?curid=3040240" title="Crenuchidae">
Crenuchidae

Crenuchidae – rodzina słodkowodnych ryb kąsaczokształtnych (Characiformes).
Występowanie.
Wschodnia Panama i Ameryka Południowa do północnej Argentyny i Urugwaju.
Cechy charakterystyczne.
Rodzina Crenuchidae została wyodrębniona z kąsaczowatych na podstawie parzystego otworu w kości czołowej. Są to ryby niewielkich rozmiarów – większość nie przekracza 10 cm długości standardowej. U "Poecilocharax" nie występuje płetwa tłuszczowa.
Klasyfikacja.
Rodzaje zaliczane do tej rodziny zgrupowano w dwóch podrodzinach:
Crenuchinae:
Characidiinae:
Rodzajem typowym jest "Crenuchus".

</doc>
<doc id="3040241" url="https://pl.wikipedia.org/wiki?curid=3040241" title="Tubaria">
Tubaria

Tubaria (W.G. Sm.) Gillet) (trąbka) – rodzaj grzybów należący do monotypowej rodziny "Tubariaceae". Jest jedynym rodzajem należącym do tej rodziny.
Systematyka i nazewnictwo.
Pozycja w klasyfikacji według Index Fungorum: "Tubariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonim nazwy naukowej: "Agaricus" subgen. "Tubaria" W.G. Sm..
Nazwę polską podał Stanisław Chełchowski w 1898 r. 
Charakterystyka.
Małe grzyby kapeluszowe o rdzawobrązowej barwie (tylko jeden gatunek ma kolor ochrowy). Rosną na próchniejącym drewnie lub na ziemi, na leżących lub zagrzebanych kawałkach próchniejącego drewna. Kapelusz pokryty jest białymi resztkami osłony i szybko staje się rozpostarty. Zazwyczaj ma żłobkowany brzeg. Trzon u młodych owocników również pokryty jest (ale skąpo) resztkami osłony. Pierścienia brak, tylko u młodych owocników występuje słabo widoczna włókienkowata strefa pierścieniowa. Blaszki ubarwione są podobnie jak kapelusz i widziane z boku są trójkątne. Wysyp zarodników o barwie od rdzawobrązowej do ochrowobrązowej.
Znaczenie.
Saprotrofy. Żaden z gatunków nie jest jadalny, jednak jak dotąd nie zarejestrowano żadnego przypadku zatruć przedstawicielami tego rodzaju grzybów.

</doc>
<doc id="3040243" url="https://pl.wikipedia.org/wiki?curid=3040243" title="Andrea Superchi">
Andrea Superchi

Andrea Superchi znany też jako Andrea Superchj – sanmaryński polityk.
Jeden z pierwszych kapitanów regentów San Marino. Jego nazwisko pojawia się w drugiej poświadczonej kadencji, rozpoczynającej się przed dniem 2 kwietnia 1253 roku (sprawował rządy wspólnie z Oddonem Scarito). Brak danych co do dokładnej długości trwania kadencji (najpóźniej mogła się ona zakończyć w sierpniu 1254 roku).

</doc>
<doc id="3040245" url="https://pl.wikipedia.org/wiki?curid=3040245" title="Przydennik paskowany">
Przydennik paskowany



</doc>
<doc id="3040246" url="https://pl.wikipedia.org/wiki?curid=3040246" title="Dawit Seyaum">
Dawit Seyaum

Dawit Seyaum (ur. 27 lipca 1996) – etiopska lekkoatletka, specjalistka od biegów średnich i długich.
W 2013 została wicemistrzynią świata juniorów młodszych na dystansie 1500 metrów. W tym samym roku sięgnęła po złoty medal mistrzostw Afryki juniorów. Mistrzyni świata juniorek z Eugene (2014). W tym samym roku zdobyła srebrny medal w biegu na 1500 metrów podczas mistrzostw Afryki w Marrakeszu. Czwarta zawodniczka mistrzostw świata w Pekinie oraz złota medalistka igrzysk afrykańskich (2015). Halowa wicemistrzyni świata w biegu na 1500 metrów (2016). W tym samym roku zajęła 8. miejsce podczas igrzysk olimpijskich w Rio de Janeiro. W 2022 zdobyła brąz w biegu na 5000 metrów podczas mistrzostw świata w Eugene.
Medalistka mistrzostw Etiopii.

</doc>
<doc id="3040247" url="https://pl.wikipedia.org/wiki?curid=3040247" title="Taddeo di Giovani Ardeli">
Taddeo di Giovani Ardeli

Taddeo di Giovani Ardeli znany też jako Taddeo di Giovani Ardelj – sanmaryński polityk.
Jeden z pierwszych kapitanów regentów San Marino. Jego nazwisko pojawia się w trzeciej poświadczonej kadencji, rozpoczynającej się przed dniem 19 sierpnia 1254 roku. Brak danych o drugim kapitanie regencie oraz o długości trwania kadencji.

</doc>
<doc id="3040250" url="https://pl.wikipedia.org/wiki?curid=3040250" title="Gubernia penzeńska">
Gubernia penzeńska

 
Gubernia penzeńska () – jednostka administracyjna Imperium Rosyjskiego i RFSRR we wschodniej Rosji Europejskiej, utworzona ukazem Katarzyny II w 1780 jako namiestnictwo penzeńskie, od ukazem Pawła I przekształcone w gubernię. Stolicą guberni była Penza. Zlikwidowana w 1928.
Gubernia była położona pomiędzy 52°38' a 54°5' szerokości geograficznej północnej i 40°27½' — 44°31' długości geograficznej wschodniej. Graniczyła od północy z gubernią niżnonowogrodzką, na wschodzie z gubernią symbirską, na południu z gubernią saratowską, na zachodzie z gubernią tambowską.
Powierzchnia guberni wynosiła w 1897 - 38853,6 km². Gubernia w początkach XX wieku była podzielona na 10 ujezdów.
Demografia.
Ludność, według spisu powszechnego 1897 - 1 470 474 osób – Rosjan (83,0%), Mordwinów (12,8%) i Tatarów (4,0%).
Ludność w ujezdach według deklarowanego języka ojczystego 1897.
Zlikwidowana 14 maja 1928 postanowieniem WCIK i Rady Komisarzy Ludowych RFSRR. Od 1939 na terytorium historycznej guberni istnieje obwód penzeński RFSRR, a obecnie Federacji Rosyjskiej. Część terytorium byłej guberni z Sarańskiem i Krasnosłobodzkiem wchodzi w skład autonomicznej Republiki Mordowii w składzie Federacji.

</doc>
<doc id="3040251" url="https://pl.wikipedia.org/wiki?curid=3040251" title="Yurdçu">
Yurdçu

Yurdçu (alternatywne nazwy: "Yurdchu", "Yurdcu", "Yurtchi") – wieś w Azerbejdżanie, w rejonie Kəngərli (Nachiczewańska Republika Autonomiczna).
Miasto znajduje się 259,92 km od Baku, stolicy Azerbejdżanu.

</doc>
<doc id="3040252" url="https://pl.wikipedia.org/wiki?curid=3040252" title="Ugolino Baracone">
Ugolino Baracone

Ugolino di Baracone – kapitan regent San Marino w okresie od 1 kwietnia 1286 do 1 października 1286 roku (brak danych o drugim kapitanie regencie).

</doc>
<doc id="3040254" url="https://pl.wikipedia.org/wiki?curid=3040254" title="Yannick Weber">
Yannick Weber

Yannick Weber (ur. 23 września 1988 w Morges) – szwajcarski hokeista, reprezentant Szwajcarii, trzykrotny olimpijczyk.
Kariera.
Wychowanek SC Bern. W 2006 wyjechał do Kanady i przez dwa lata grał w juniorskich rozgrywkach OHL w ramach CHL. W międzyczasie w drafcie NHL z 2007 został wybrany przez Montreal Canadiens. Od 2008 przez cztery lata był zawodnikiem tego klubu w lidze NHL (dwa pierwsze lata grał głównie w zespole farmerskim Hamilton Bulldogs w lidze AHL). W czerwcu 2011 przedłużył kontrakt o dwa lata. Od września 2012 do stycznia 2013 tymczasowo na okres lokautu w sezonie NHL (2012/2013) związany kontraktem z rodzimym klubem, Servette Genewa. Od lipca 2013 zawodnik Vancouver Canucks, związany rocznym kontraktem. Od połowy 2016 zawodnik Nashville Predators. Przedłużał kontrakt z tym klubem w czerwcu 2017 o rok, na początku 2018 o dwa lata, na początku 2021. Pod koniec stycznia 2021 podpisał roczny kontrakt z Pittsburgh Penguins.
W barwach Szwajcarii uczestniczył w turniejach mistrzostw świata w 2009, 2014, 2016 oraz zimowych igrzysk olimpijskich 2010, 2014, 2022.

</doc>
<doc id="3040255" url="https://pl.wikipedia.org/wiki?curid=3040255" title="Johnny Maddox">
Johnny Maddox

Johnny Maddox (ur. 4 sierpnia 1927 w Gallatin, zm. 27 listopada 2018 tamże) – amerykański pianista.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3040256" url="https://pl.wikipedia.org/wiki?curid=3040256" title="Giovanni di Causetta Giannini">
Giovanni di Causetta Giannini

Giovanni di Causetta Giannini (ur. w XIII wieku, zm. w XIV wieku) – kapitan regent San Marino w okresie od 1 kwietnia do 1 października 1302 roku (brak danych o drugim kapitanie regencie) i ponownie od 1 kwietnia do 1 października 1323 roku (wspólnie z Ugolinem Fornaro).

</doc>
<doc id="3040258" url="https://pl.wikipedia.org/wiki?curid=3040258" title="Luca Sbisa">
Luca Sbisa

Luca Sbisa (ur. 30 stycznia 1990 w Ozieri, Włochy) – szwajcarski hokeista pochodzenia włoskiego, reprezentant Szwajcarii, olimpijczyk.
Kariera klubowa.
Wychowanek EV Zug. W 2007 wyjechał do Kanady i przez trzy lata grał w juniorskich rozgrywkach WHL w ramach CHL. W międzyczasie w drafcie NHL z 2008 został wybrany przez Philadelphia Flyers. W sezonie 2008/2009 był zawodnikiem tego klubu w lidze NHL. Jednocześnie grał także w zespole farmerskim w lidze AHL). W czerwcu 2009 został zawodnikiem Anaheim Ducks. W marcu 2011 przedłużył kontrakt o cztery lata. Od września 2012 do stycznia 2013 tymczasowo na okres lokautu w sezonie NHL (2012/2013) związany kontraktem z rodzimym klubem, HC Lugano. Od czerwca 2014 zawodnik Vancouver Canucks (w toku wymiany, w ramach której z Anaheim do Vancouver został przekazany wraz z nim Nick Bonino, a w przeciwnym kierunku Ryan Kesler). Od czerwca 2017 zawodnik beniaminka NHL, Vegas Golden Knights. We wrześniu 2018 przeszedł do New York Islanders. W październiku 2019 prawa do niego przejął Anaheim Ducks, skąd został natychmiast przetransferowany do Winnipeg Jets. Rok potem przedłużył tam kontrakt o rok.
W barwach Szwajcarii uczestniczył w turniejach zimowych igrzysk olimpijskich 2010, mistrzostw świata w 2011, 2012. W barwach zespołu Europy brał udział w turnieju Pucharu Świata 2016.

</doc>
<doc id="3040259" url="https://pl.wikipedia.org/wiki?curid=3040259" title="Marynarz słodkich wód">
Marynarz słodkich wód

Marynarz słodkich wód (ang. Steamboat Bill, Jr.) – amerykański film niemy z 1928 w reżyserii Bustera Keatona i Charlesa Reisnera.

</doc>
<doc id="3040260" url="https://pl.wikipedia.org/wiki?curid=3040260" title="Arimino Baracone">
Arimino Baracone

Arimino Baracone (ur. w XIII wieku, zm. w XIV wieku) – kapitan regent San Marino w okresie od 1 kwietnia do 1 października 1303 roku (wspólnie z Simonem da Sterpeto).

</doc>
<doc id="3040261" url="https://pl.wikipedia.org/wiki?curid=3040261" title="Bell XP-59">
Bell XP-59

Bell XP-59 – niezrealizowany projekt samolotu myśliwskiego z okresu II wojny światowej. XP-59 powstał jako wersja rozwojowa Bell XP-52. Numer samolotu, 59, został także użyty ze względów bezpieczeństwa dla powstającego w tym czasie myśliwca odrzutowego Bell XP-59A.
Historia.
Po anulowania zamówienia na Bell XP-52 z powodu niedostępności planowanego dla tego samolotu silnika Continental XIV-1430, na jego podstawie rozpoczęto planowanie następnego myśliwca, który otrzymał oznaczenie XP-59. Nowy samolot miał identyczną dwubelkową konfigurację, ale miał być napędzany silnikiem Pratt &amp; Whitney R-2800-23 o mocy 1750 lub 2000 KM. Planowano, że samolot będzie miał skrzydła z lekki skosem. We wrześniu 1941 prace nad XP-59 były już bardzo zaawansowane, ale wytwórni Bella przekazano priorytetowy program rozwoju samolotu odrzutowego. Prace nad XP-59 były oficjalnie kontynuowane, ale w rzeczywistości przerwano je i rozpoczęto prace nad samolotem odrzutowym, który otrzymał nazwę kodową XP-59A.

</doc>
<doc id="3040262" url="https://pl.wikipedia.org/wiki?curid=3040262" title="Thoracocharax stellatus">
Thoracocharax stellatus



</doc>
<doc id="3040264" url="https://pl.wikipedia.org/wiki?curid=3040264" title="Park im. Fryderyka Chopina">
Park im. Fryderyka Chopina

Park im. Fryderyka Chopina – park w Gliwicach, położony na terenie dzielnicy Śródmieście.
Obszar.
Park Chopina znajduje się w centrum Gliwic, na terenie dzielnicy Śródmieście. Jego granice wyznaczają:
Cały park otoczony jest przez stalowy płot oraz żywopłot. Można się do niego dostać przez 6 bram znajdujących się na wschodzie, zachodzie i południu. W jego środkowej części znajduje się Palmiarnia. W XIX wieku park znajdował się pomiędzy Kłodnicą a Kanałem Kłodnickim.
Park ma powierzchnię 5,874554 ha, ale w XIX wieku liczył jeszcze 8 hektarów.
Drzewostan.
W XIX wieku w parku występowały świerki, modrzewie, klony, kasztanowce, lipy, dęby, jesiony, robinie i rododendrony. Obecnie w parku występują dęby, klony, topole, lipy, kasztanowce. Na terenie parku występują też egzotyczne okazy roślin.
Historia.
Historia parku pomiędzy Kłodnicą a Kanałem Gliwickim sięga 1880 roku. 
W latach 1810-1910 populacja Gliwic wzrosła 22-krotnie (1810: 2 990, 1910: 66 981), a miasto wchłaniało tereny podmiejskie. W związku z tym drugiej połowie XIX wieku rozwój Gliwic oparto o koncepcję „miasta-ogrodu” – rejony zamieszkane miały być usytuowane wśród zieleni. Istotną rolę w tych planach odgrywała Palmiarnia Miejska i Las Miejski.
W 1900 roku park został rozbudowany, a w jego głębi został wybudowany Domek Ogrodnika. W 1901 roku została w nim wybudowana pierwsza fontanna. W 1904 roku ze względów bezpieczeństwa wprowadzono w nim godzinę policyjną. W 1945 roku został on zniszczony, otwarty został dopiero w 1948 roku. W latach 1995-6 przeprowadzono inwentaryzację zieleni w parku, obejmującą m.in. wycinkę dzikich drzew oraz ochronę szczególnie cennych okazów.
Palmiarnia Miejska.
Historia palmiarni sięga 1880 roku, kiedy zbudowano pierwsze pawilony z egzotycznymi roślinami. W sierpniu 1925 roku została ona w znacznym stopniu rozbudowana. W następnych latach nastąpił jej dalszy rozwój; w tym samym roku zbudowana w niej pierwszy na Śląsku basen dla wiktorii królewskiej, a 4 lata później sprowadzono do niej małpy oraz egzotyczne papugi. W latach 1934-5 dobudowano do niej nowe hale szklarniowe. Przed II wojną światową miała już ona 4 pawilony i 8 000 okazów. Po wkroczeniu Armii Czerwonej do Gliwic została ona zdewastowana.
W 2012 roku palmiarnia zyskała dwa pawilony akwarystyczne.
Rzeźby i pomniki.
Pomnik odsłonięty w 1849 roku, zdemontowany po 1944 roku.
Zostały zaprojektowane przez J. G. Schadowa i znajdują się przy wejściu do Palmiarni Miejskiej.
Pomnik autorstwa Krzysztofa Nitscha powstał w 2001 roku i upamiętnia ofiary gliwickich wojen i totalitaryzmów.
Został wykonany z brązu i granitu, o odsłonięto go 16 czerwca 1949 r.
Nieistniejący obecnie pomnik ułanów został odsłonięty 13 czerwca 1926 roku, a został wykonany według projektu Hansa Huberta Dietzsch-Sachsenhausena. Upamiętniał on 2. Królewski Pułk Ułanów. W 1945 roku na jego miejscu powstał pomnik Chopina.

</doc>
<doc id="3040265" url="https://pl.wikipedia.org/wiki?curid=3040265" title="Jonas Hiller">
Jonas Hiller

Jonas Hiller (ur. 12 lutego 1982 w Felben-Wellhausen) – szwajcarski hokeista, reprezentant Szwajcarii, trzykrotny olimpijczyk.
Jego brat Simon (ur. 1984) także został hokeistą.
Kariera.
Wychowanek SC Herisau. Przez kilka sezonów grał w rodzimej lidze NLA. W 2007 wyjechał do USA i został zawodnikiem Anaheim Ducks w NHL. W styczniu 2010 przedłużył kontrakt o cztery lata. Od lipca 2014 zawodnik Calgary Flames związany dwuletnim kontraktem. Od kwietnia 2016 był zawodnikiem EHC Biel. W marcu 2020 ogłosił zakończenie kariery.
W barwach Szwajcarii uczestniczył w turniejach mistrzostw świata w 2006, 2007, 2008, 2017 oraz zimowych igrzysk olimpijskich 2010, 2014, 2018.

</doc>
<doc id="3040266" url="https://pl.wikipedia.org/wiki?curid=3040266" title="Liga Europy UEFA (2013/2014)/Faza grupowa">
Liga Europy UEFA (2013/2014)/Faza grupowa

Do startu w fazie grupowej uprawnionych było 48 drużyn (w tym 31 zwycięzców rundy play-off Ligi Europy, 9 przegranych rundy play-off Ligi Mistrzów, 7 zwycięzców krajowych pucharów i 1 drużyna wylosowana spośród przegranych rundy play-off Ligi Europy).
Losowanie.
Losowanie odbyło się 30 sierpnia 2013 roku. Wszystkie zespoły zostały podzielone na 4 koszyki. Następnie zostały rozlosowane zespoły i podzielone na 12 grup po 4 drużyny w każdej. Do jednej grupy nie mogły trafić drużyny z tego samego koszyka i federacji.
 drużyny, które awansowały z rundy play-off Ligi Europy
 drużyny, które awansowały z rundy play-off Ligi Mistrzów
 drużyna wylosowana spośród przegranych rundy play-off Ligi Europy
Grupy.
Zasady ustalania kolejności w tabeli:
Grupa A.
Źródło: 
Zasady ustalania kolejności: patrz wyżej
Grupa B.
Źródło: 
Zasady ustalania kolejności: patrz wyżej
Grupa C.
Źródło: 
Zasady ustalania kolejności: patrz wyżej
Grupa D.
Źródło: 
Zasady ustalania kolejności: patrz wyżej
Grupa E.
Źródło: 
Zasady ustalania kolejności: patrz wyżej
Grupa F.
Źródło: 
Zasady ustalania kolejności: patrz wyżej
Grupa G.
Źródło: 
Zasady ustalania kolejności: patrz wyżej
Grupa H.
Źródło: 
Zasady ustalania kolejności: patrz wyżej
Grupa I.
Źródło: 
Zasady ustalania kolejności: patrz wyżej
Grupa J.
Źródło: 
Zasady ustalania kolejności: patrz wyżej
Grupa K.
Źródło: 
Zasady ustalania kolejności: patrz wyżej
Grupa L.
Źródło: 
Zasady ustalania kolejności: patrz wyżej

</doc>
<doc id="3040267" url="https://pl.wikipedia.org/wiki?curid=3040267" title="Gołąb pręgosterny">
Gołąb pręgosterny



</doc>
<doc id="3040268" url="https://pl.wikipedia.org/wiki?curid=3040268" title="Guy Madison">
Guy Madison

Guy Madison, właściwie Robert Ozell Moseley (ur. 19 stycznia 1922 w Bakersfield, zm. 6 lutego 1996 w Palm Springs) – amerykański aktor filmowy, telewizyjny i radiowy, także producent filmowy.
W 1954 otrzymał specjalny Złoty Glob jako gwiazdor westernu, a w 1986 został uhonorowany nagrodą Golden Boot. 
8 lutego 1960 otrzymał dwie gwiazdy w Alei Gwiazd w Los Angeles – dla radia znajdującą się przy 6933 Hollywood Boulevard i dla telewizji przy 6333 Hollywood Blvd.
Życiorys.
Wczesne lata.
Urodził się w Bakersfield w Kalifornii jako syn Mary J Holder Moseley (1898-1993) i Benjamina Moseleya (1893-1982). Jego ojciec był pracownikiem Santa Fe Railroad. Wychowywał się z trzema braćmi – Wayne’em (który został aktorem, używając pseudonimu scenicznego Wayne Mallory), Haroldem i Dave’em oraz siostrą Rosemary. W liceum dorabiał jako ratownik w okresie letnim. Po ukończeniu szkoły średniej, uczęszczał do Bakersfield Junior College na kierunek hodowli zwierząt. Po dwóch latach, krótko pracował jako dróżnik telefoniczny. W 1942 służył w United States Navy w czasie II wojny światowej.
Kariera.
W 1944 roku, był na urlopie w Hollywood, gdzie przykuł uwagę Henry’ego Willsona, szefa łowców talentów w nowo utworzonej Vanguard Pictures Davida O. Selznicka. Po premierze filmu Johna Cromwella "Od kiedy cię nie ma" ("Since You Went Away", 1944), gdzie grał marynarza Harolda E. Smitha, studio otrzymało tysiące listów od fanów, którzy chcieli wiedzieć więcej o aktorze.
W roku 1946 Madison podpisał kontrakt z RKO Pictures i zaczął pojawiać się w romantycznych komediach i dramatach. W 1951 został obsadzony w tytułowej roli w westernie CBS/ABC "Przygody Dzikiego Billa Hickoka" ("The Adventures of Wild Bill Hickok"), gdzie jego kumpla Pete’a „Jinglesa” Jonesa zagrał Andy Devine. Cykl trwał siedem lat (1951–58), składał się z połączonych odcinków serialu. Potem Madison wyjechał do Europy, gdzie odniósł większy sukces w filmach z cyklu „miecza i sandałów”, spaghetti westernach i Euro war.
Życie prywatne.
31 sierpnia 1949 ożenił się z aktorką Gail Russell. Jednak w 1949 rozstali się, a 6 października 1954 rozwiedli się. Później w tym samym miesiącu, 25 października 1954 w Ciudad Juárez w Meksyku Madison poślubił aktorkę Sheilę Connolly. Mieli trzy córki: Bridget, Erin i Dolly. Rozstali się w listopadzie 1960 roku, a rozwiedli się 3 kwietnia 1963. Miał romans z Gią Scalą. Miał też syna Roberta (ur. 1967 w Rzymie), który również został aktorem.
Zmarł 6 lutego 1996 w Palm Springs na rozedmę płuc w wieku 74. lat. Został pochowany na cmentarzu Forest Lawn Cemetery w Cathedral City.

</doc>
<doc id="3040269" url="https://pl.wikipedia.org/wiki?curid=3040269" title="Hubbard (lodowiec)">
Hubbard (lodowiec)

Hubbard – lodowiec znajdujący się na Alasce w Stanach Zjednoczonych oraz częściowo na Jukonie w Kanadzie. Jest największym uchodzącym do wody lodowcem Ameryki Północnej oraz największym tego typu niepolarnym lodowcem na świecie. W przeciwieństwie do większości znanych lodowców, od czasu, gdy został pierwszy raz naniesiony na mapy w 1895 roku, posuwa się naprzód w głąb Zatoki Alaski i przyrasta na grubość.
Powierzchnia lodowca Hubbard wynosi 2450 km². Swój początek bierze na stokach, wysokiego na 5959 m n.p.m., Mount Logan w kanadyjskim Jukonie. Spływa stamtąd, kończąc swój bieg w wodach zatoki Disenchantment Bay i Fiordu Russella w pobliżu Yakutat na Alasce.
Obecna długość lodowca wynosi około 123 km. Jego cielące się wciąż czoło sięga 11,4 km w głąb zatoki, a jego wysokość wynosi, zależnie od pory roku, od 60 do 100 m ponad poziomem morza. Krzywoliniowa szerokość czoła wynosi obecnie 11,5 km. Pomiary wykonane w latach 1986 i 1991 wykazały, że jego łożysko, w odległości 1,5 km do czoła w górę biegu, jest położone na głębokości 414 m poniżej poziomu morza. Zachodnia część lodowca na długości 2 km od czoła złożona jest z lodu pochodzącego z lodowca Valerie.
Zachowanie.
Naniesione osady morenowe u ujścia zatoki Yakutat Bay wskazują, że około roku 1100 w całości była ona wypełniona przez lodowiec. W roku 1380 trwała regresja, a w 1791 roku czoło znajdowało się już w zatoce Disenchantment Bay. Oznacza to, że w czasie 410 lat, gdy trwała mała epoka lodowa, a inne lodowce północno-zachodniej Ameryki Północnej postępowały, ten lodowiec cofał się o 130 m rocznie. Powtórna transgresja lodowca trwa co najmniej od 1895 roku, gdy został naniesiony na mapy przez International Boundary Commision. Od tego czasu przyrósł o około 2,5 km, w przeciwieństwie do innych lodowców w tym rejonie, u których wystąpiła w tym okresie gwałtowna regresja. To nietypowe zachowanie jest ważnym przykładem cyklu cielenia się lodowca (ang. "calvining glacier cycle"), opisanego po raz pierwszy przez Posta w 1975 roku.
Lodowiec Hubbard ma tendencję do blokowania ujścia fiordu Russel Fiord, który staje się wówczas olbrzymim, zatamowanym przez lodowiec jeziorem. Dochodziło do tego bardzo szybko podczas każdej z trzech głównych ekspansji lodowca w holocenie. Również w czasach współczesnych doszło dwukrotnie do tymczasowego zablokowania fiordu. Russel Fiord zablokowany był lodową tamą od kwietnia do maja 1986 roku oraz od czerwca do sierpnia 2002 roku. W obu przypadkach tama była przerywana gwałtownie, prowadząc do powodzi, co budziło niepokój wśród mieszkańców położonego w pobliżu Yakutat.
W przyszłości, ze względu na ciągły przyrost lodowca, możliwe jest ponowne zablokowanie Russel Fiord. Rozważane są dwa scenariusze tego zdarzenia. W przypadku pierwszego efekt może być tymczasowy, co skończy się gwałtownym runięciem tamy i olbrzymią powodzią. Drugi scenariusz może doprowadzić do długotrwałego zablokowania fiordu i utworzenia jeziora Russel Lake. Jeśli do tego dojdzie, to powstałe w ten sposób jezioro będzie największym tej genezy jeziorem na kontynencie północnoamerykańskim w czasach historycznych.

</doc>
<doc id="3040271" url="https://pl.wikipedia.org/wiki?curid=3040271" title="Trąbka otrębiasta">
Trąbka otrębiasta

Trąbka otrębiasta ("Tubaria furfuracea" (Pers.) Gillet) – gatunek grzybów należący do rodziny "Tubariaceae".
Systematyka i nazewnictwo.
Pozycja w klasyfikacji według Index Fungorum: "Tubaria, Tubariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten zdiagnozowany został w 1801 r. przez Christiaana Hendrika Persoona jako "Agaricus furfuraceus". Do rodzaju "Tubaria" przeniósł go w 1876 r. Claude-Casimir Gillet.
Obecnie ma on około 30 synonimów naukowych. Dawniej wyróżniany gatunek trąbka zimowa ("Tubaria hiemalis") jest według Index Fungorum synonimem trąbki otrębiastej.
Nazwę polską podał Stanisław Chełchowski w 1898 r.
Morfologia.
Średnica 1–4 cm, początkowo wypukły, szybko jednak staje się rozpostarty, czasami z tępym garbkiem. U młodych owocników na brzegach występują włókienka będące pozostałościami osłony. Jest higrofaniczny; w stanie wilgotnym powierzchnia ma barwę od żółtobrązowej do czerwonobrązowej i kapelusz od brzegów do połowy średnicy jest prześwitująco prążkowany, w stanie suchym ma barwę od brązowoochrowej do jasnooochrowej i nie jest prążkowany. U starszych okazów brzeg kapelusza jest odgięty na zewnątrz.
Szerokie i szeroko zbiegające, w kolorze od jasnoochrowego do czerwonobrązowego.
Wysokość 2–4 cm, grubość ok. 0,4 cm, cylindryczny. Powierzchnia jasnoochrowobrązowa z resztkami osłony w postaci białawych łuseczek. U młodych owocników występuje włókienkowata, szybko jednak zanikająca strefa pierścieniowa.
Cienki i tej barwy co kapelusz. Ma niewyraźny smak i słaby zapach grzybowy lub rzodkwiowy.
Jasnopomarańczowo-brązowy. Zarodniki owalne lub elipsoidalne, gładkie, o rozmiarach 7–8 × 4,5–5 μm.
Występowanie i siedlisko.
Występuje w Ameryce Północnej i w Europie, w Europie Środkowej pospolicie. W Polsce jest pospolity.
Rośnie w lasach, parkach i ogrodach na martwym drewnie, na korze, gałązkach, również na drewnie zagrzebanym w ziemi, rzadziej na pniakach. Owocniki pojawiają się od marca do grudnia. Pojawia się zarówno na drewnie drzew liściastych, jak i iglastych.
Znaczenie.
Naziemny grzyb saprotroficzny, grzyb niejadalny.

</doc>
<doc id="3040272" url="https://pl.wikipedia.org/wiki?curid=3040272" title="Hampus Lindholm">
Hampus Lindholm

Hampus Lindholm (ur. 20 stycznia 1994 w Helsingborgu) – szwedzki hokeista, reprezentant Szwecji.
Inny szwedzki hokeista Elias Lindholm (ur. 1994, obaj występowali w kadrach juniorskich kraju) nie jest z nim spokrewniony.
Kariera.
Wychowanek klubu Jonstorps IF, którego zawodnikiem był do 2010. Od 2010 do 2012 grał w Rögle, w tym seniorskich szwedzkich rozgrywkach Elitserien. W KHL Junior Draft w 2012 został wybrany przez Donbas Donieck. Wkrótce po tym w drafcie NHL z 2012 został wybrany przez Anaheim Ducks. W tym samym roku wyjechał do USA i od 2012 do 2013 grał w lidze AHL. Po zakończeniu sezonu, w kwietniu 2012 został włączony do kadry Anaheim Ducks. W październiku 2016 przedłużył kontrakt z klubem o sześć lat. W marcu 2022 został przetransferowany do Boston Bruins.

</doc>
<doc id="3040273" url="https://pl.wikipedia.org/wiki?curid=3040273" title="Tubaria furfuracea">
Tubaria furfuracea



</doc>
<doc id="3040274" url="https://pl.wikipedia.org/wiki?curid=3040274" title="Tubaria hiemalis">
Tubaria hiemalis



</doc>
<doc id="3040275" url="https://pl.wikipedia.org/wiki?curid=3040275" title="Trąbka zimowa">
Trąbka zimowa



</doc>
<doc id="3040277" url="https://pl.wikipedia.org/wiki?curid=3040277" title="Dick Fisher">
Dick Fisher

Dick Fisher, właśc. Richard Metcalfe Fisher (ur. 13 stycznia 1933 w Lancasterze, zm. w grudniu 1986) – brytyjski żużlowiec.
Trzykrotny finalista indywidualnych mistrzostw Wielkiej Brytanii (najlepszy wynik: 1963 – VII miejsce). Czterokrotny medalista drużynowych mistrzostw Wielkiej Brytanii: złoty (1963) oraz trzykrotnie srebrny (1955, 1957, 1960).
Reprezentant Wielkiej Brytanii na arenie międzynarodowej. Brązowy medalista drużynowych mistrzostw świata (Wiedeń 1963). Trzykrotny uczestnik finałów indywidualnych mistrzostw świata (Londyn 1956 – XII miejsce, Londyn 1963 – XIII miejsce, Göteborg 1964 – XVI miejsce).
W lidze brytyjskiej reprezentant klubów: Fleetwood Flyers (1951) i Belle Vue Aces (1953–1966).

</doc>
<doc id="3040279" url="https://pl.wikipedia.org/wiki?curid=3040279" title="Lista odcinków serialu Ray Donovan">
Lista odcinków serialu Ray Donovan

Poniżej znajduje się lista odcinków serialu telewizyjnego Ray Donovan – emitowanego przez amerykańską stację telewizyjną Showtime od 30 czerwca 2013 roku. Od 1 sierpnia 2013 roku telewizja n udostępniła serial w Polsce w usłudze VOD

</doc>
<doc id="3040280" url="https://pl.wikipedia.org/wiki?curid=3040280" title="Jack Fairman">
Jack Fairman

Jack Fairman (ur. 15 marca 1913 w Smallfield, Surrey, zm. 7 lutego 2002 w Rugby, Warwickshire) – brytyjski kierowca wyścigowy. Wystartował w dwunastu wyścigach Grand Prix Formuły 1.

</doc>
<doc id="3040288" url="https://pl.wikipedia.org/wiki?curid=3040288" title="Tytus, Romek i A’Tomek księga IV">
Tytus, Romek i A’Tomek księga IV

Tytus, Romek i A’Tomek księga IV – czwarty kolejny komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka.
Autorem scenariusza i rysunków jest Henryk Jerzy Chmielewski. Album ten ukazał się po raz pierwszy w roku 1969 nakładem Wydawnictwa Harcerskiego. Potocznie księga ta ma opis Tytus żołnierzem. Album oprócz kadrów komiksowych zawiera sześć tablic z uzbrojeniem wojska polskiego, a na końcu książeczki umieszczone są stopnie wojska lądowych i marynarki wraz z ich graficznym przedstawieniem. Na stronie 28 jest malunek chłopców pt. „Wyzwolenie Warszawy”, którym wygrali konkurs plastyczny.
Fabuła komiksu.
Tytus, Romek i A’Tomek bawią się w wojnę. Ćwiczą musztrę, pokonują tory przeszkód, udzielają pierwszej pomocy rannemu, forsują rzekę, czołgają się przez tunel. Na drugi dzień atakują bazę nieprzyjaciela i wykradają „tajne plany”, które okazują się planami zagospodarowania zieleni. A’Tomek wraz z resztą buduje rakietowóz, pojazd bojowy. Projektantem tego obiektu był A’Tomek, który wykonał go z drewna z pomocą Romka i Tytusa. Zbudowanie go zajęło chłopcom kilka dni. Mieścił dwie osoby, napędzany był siłą ludzkich mięśni, posiadał peryskop do obserwacji pola walki. W rakietowozie każdy z chłopców miał swoje obowiązki: A’Tom kierował ogniem walki przez peryskop, Romek zastępował motor, a Tytus bombardował woreczkami z piaskiem. Pomalowany był w wojskowe barwy ochronne. Za pomocą rakietowozu prowadzą wojny podwórkowe z wojskiem Lulasia. Chłopcy pod wpływem kolegów postanawiają zdobyć Odznakę Sprawności Bojowej. Następnie w nagrodę za konkurs plastyczny są zaproszeni na rzeczywiste ćwiczenia wojskowe. Zakładają prawdziwe żołnierskie mundury, śpią w wojskowych namiotach, uczestniczą w porannej zaprawie i w ćwiczeniach bojowych. Po zajęciach wojskowych pomagają rolnikowi w żniwach.
Kulisy powstania komiksu.
Autor albumu wspominał w wywiadach, iż temat czwartej książeczki został mu narzucony „z góry”; musiał narysować swoich bohaterów w wojsku. A także nie mógł narysować Tytusa stojącego na warcie; tłumaczeniem było, iż cyt. „Tytus jako małpa nie może stać na warcie, bo żołnierz musi złożyć przysięgę”. Również uwagę cenzorów zwróciły czołgi rysowane przez Chmielewskiego, bo na rysunku karykaturalnym mogą być koślawe, więc obok musiały być zamieszczone grafiki (innego autora) z realistycznymi rysunkami sprzętu wojskowego i stąd wzięły się tablice A’Tomka w tej książeczce.

</doc>
<doc id="3040290" url="https://pl.wikipedia.org/wiki?curid=3040290" title="Leo McAuliffe">
Leo McAuliffe

Leo McAuliffe (ur. 16 grudnia 1933, zm. w marcu 2018) – brytyjski żużlowiec pochodzenia walijskiego.
Finalista indywidualnych mistrzostw Wielkiej Brytanii (1963 – IV miejsce). Trzykrotny medalista drużynowych mistrzostw Wielkiej Brytanii: srebrny (19621) oraz dwukrotnie brązowy (1958, 1963).
Reprezentant Wielkiej Brytanii na arenie międzynarodowej. Brązowy medalista drużynowych mistrzostw świata (Wiedeń 1963). Finalista indywidualnych mistrzostw świata (Londyn 1963 – VIII miejsce).
W lidze brytyjskiej reprezentant klubów: Eastbourne Eagles (1956–1957), Birmingham Brummies (1957), Rayleigh Rockets (1957), Southampton Saints (1958), Swindon Robins (1959), New Cross Rangers (1960–1961), Wimbledon Dons (1962–1964), Belle Vue Aces (1965), Cradley Heath Heathens (1965) i Oxford Cheetahs (1967–1969).

</doc>
<doc id="3040291" url="https://pl.wikipedia.org/wiki?curid=3040291" title="Andriej Wasilewski">
Andriej Wasilewski



</doc>
<doc id="3040292" url="https://pl.wikipedia.org/wiki?curid=3040292" title="Johann Schreck">
Johann Schreck

Joahnn Schreck (ur. 1576 w Bingen, zm. 11 maja 1630 w Pekinie), znany także jako Deng Yuhan () lub Terencjusz – niemiecki uczony, jezuita i misjonarz. Był bardzo wszechstronnie wykształcony, interesował się astronomią, matematyką, medycyną, naukami przyrodniczymi, prawem i teologią. Znał także wiele języków, w tym łacinę, grekę i aramejski. Oprócz tego potrafił biegle mówić po niemiecku, włosku, portugalsku, angielsku, francusku i chińsku.
Życiorys.
Niewiele wiadomo o jego rodzinie i dzieciństwie. W 1590 roku rozpoczął naukę na Uniwersytecie we Fryburgu Bryzgowijskim, gdzie zgłębiał siedem sztuk wyzwolonych. Po czterech latach nauki uzyskał tytuł bakałarza. Kontynuował naukę zdobywając w 1596 roku tytuł magistra medycyny. Później zainteresowały go nauki ścisłe oraz prawo. Oprócz tego nauczył się greki, łaciny i aramejskiego. W 1600 roku wyjechał do Paryża, gdzie współpracował ze słynnym matematykiem, François Viète. Po jego śmierci w 1603 roku, Schreck udał się do Padwy, gdzie spotkał Galileusza, który wywarł na niego duży wpływ. W 1610 roku przeniósł się do Rzymu, gdzie mieszkał jego przyjaciel Giovanni Faber, papieski fizyk, botanik i farmaceuta. W Rzymie Schreck poznał Federico Cesiego, wpływowego uczonego który wszedł w konflikt z Inkwizycją. W 1603 roku Cesi założył "Accademia dei Lincei", której zamiarem było skupienie uczonych w celu wspólnej pracy. Do Cesiego, oprócz Schrecka, przyłączyło się kilku wybitnych uczonych, między innymi Galileusz. W tym samym roku Schreck wstąpił do zakonu Jezuitów w Rzymie i rozpoczął naukę teologii w "Collegio Romano". Oprócz tego zajmował się edycją i badaniami nad "Thesaurus Mexicanus", dziełem które zawierało opis roślin, zwierząt i bogactw naturalnych Ameryki Środkowej. Mimo iż dość szybko poradził sobie z tą pracą, to została ona opublikowana dopiero w 1651 roku.
W 1614 roku Nicolas Trigault, organizator misji do Chin, wybrał Schrecka jako kandydata do udania się do Państwa Środka. Johann zgodził się i od tej pory towarzyszył Nicolasowi w jego podróży po europejskich dworach, gdzie starali się pozyskać materialne wsparcie dla projektu misji. Oprócz pieniędzy, jezuici gromadzili różnego rodzaju księgi oraz przyrządy naukowe, które również chcieli zabrać do Chin. W międzyczasie dołączyli do nich inni jezuici, wśród których byli Giacomo Rho, Johann Adam Schall von Bell i Wenceslas Pantaleon Kirwitzer. 17 kwietnia 1618 roku misjonarze wyruszyli z Portugalii, na pokładzie statku, do Chin. W trakcie podróży Schreck rozpoczął pisanie "Plinius Indicus", dzieła opisującego faunę i florę Dalekiego Wschodu. Pracy tej jednak nigdy nie ukończył. Do Makau dotarli 22 lipca 1619 roku. Zaraz po przybyciu Schrecka spotkały pierwsze problemy. Doszło bowiem do lokalnych prześladowań chrześcijan i ze względu na bezpieczeństwo, musiał on przez dwa lata przebywać w Makau. Później rozpoczął pracę misyjną w Hangzhou, następnie zaś przeniósł się do Pekinu. Tam poznał kilku chińskich uczonych i członków dworu, nawróconych wcześniej na chrześcijaństwo. Schreck, Longobardo, Rho i Schall nawiązali współpracę z Chińczykami i wspólnie przetłumaczyli na chiński kilka europejskich dzieł i prac naukowych. Wiedza i umiejętności jezuitów cieszyły się dużym uznaniem ze strony władz chińskich i to właśnie przybyszom z Europy Zachodniej i ich chińskiemu współwyznawcy, Xu Guangqi, cesarz zlecił reformę kalendarza. Na początku prac uczeni napotkali trudności, których nie potrafił sami rozwiązać. Zwrócili się więc z prośbą o pomoc do Johannesa Keplera, którego Schreck znał osobiście. Kepler napisał tekst zawierający rady dla jezuitów i przesłał im dwie części swoich "Tabulae Rudolphinae". Schreck nie doczekał jednak przesyłki, zmarł bowiem w 1630 roku. Prace nad kalendarzem kontynuowali Schall i Rho.

</doc>
<doc id="3040294" url="https://pl.wikipedia.org/wiki?curid=3040294" title="Kocioł Falaise">
Kocioł Falaise



</doc>
<doc id="3040295" url="https://pl.wikipedia.org/wiki?curid=3040295" title="Disenchantment Bay">
Disenchantment Bay

Disenchantment Bay – zatoka w południowo-wschodniej Alasce w Stanach Zjednoczonych. Rozciąga się na 16 km w kierunku południowo-zachodnim od ujścia Russel Fiord do przylądka Point Latouche, gdzie uchodzi do zatoki Yakutat Bay. Północno-wschodni kraniec zatoki stanowi czoło Lodowca Hubbard, który w przeszłości w całości ją pokrywał.
Nazwa została nadana w 1792 roku przez Alessandro Malaspinę, który szukał przejścia do Atlantyku. Trafiając na zakończoną lodem zatokę nazwał ją "Puerto del Desengano" (ang. "Disenchantment Bay", pl. „Zatoka Rozczarowania”).
Podczas trzęsienia ziemi 10 września 1899 roku część dna zatoki podniosła się o 14 m. Było to największe odnotowane pionowe przemieszczenie powstałe w wyniku trzęsienia ziemi.

</doc>
<doc id="3040297" url="https://pl.wikipedia.org/wiki?curid=3040297" title="Karl Adam">
Karl Adam



</doc>
<doc id="3040299" url="https://pl.wikipedia.org/wiki?curid=3040299" title="Andriej Wasilewski (ur. 1994)">
Andriej Wasilewski (ur. 1994)

Andriej Andriejewicz Wasilewski, ros. Андрей Андреевич Василевский (ur. 25 lipca 1994 w Tiumeni) – rosyjski hokeista, reprezentant Rosji.
Hokeistami zostali także jego ojciec Andriej (bramkarz) i brat Aleksiej (ur. 1993, obrońca).
Kariera klubowa.
Wychowanek Saławatu Jułajew Ufa. Od 2009 występował w juniorskiej drużynie Tołpar Ufa w rozgrywkach Mołodiożnaja Chokkiejnaja Liga. W 2011 został wybrany w KHL Junior Draft przez macierzysty Saławat Jułajew Ufa z numerem 7. Rok później w drafcie NHL z 2012 został wybrany przez Tampa Bay Lightning z numerem 19. W sezonie 2012/2013 zadebiutował w lidze KHL. W sezonie KHL (2013/2014) został kilkakrotnie wybierany najlepszym debiutantem w miesiącach i etapach play-off. Pod koniec kwietnia 2014 przedłużył kontrakt z klubem o dwa lata, a kilka dni później 6 maja 2014 podpisał kontrakt wstępny z Tampa Bay Lightning, po czym został przekazany do zespołu farmerskiego, Syracuse Crunch. W NHL podjął występy w sezonie 2014/2015. W połowie 2016 przedłużył kontrakt z TBJ o trzy lata, a w lipcu 2019 o osiem lat.
Kariera reprezentacyjna.
Został reprezentantem Rosji. Występował w kadrze juniorskiej kraju na turniejach mistrzostw świata do lat 18 w 2010, 2011, 2012, mistrzostw świata do lat 20 w 2012, 2013, 2014. W seniorskiej kadrze uczestniczył w turniejach mistrzostw świata edycji 2014, 2017, 2019, Pucharu Świata 2016.

</doc>
<doc id="3040301" url="https://pl.wikipedia.org/wiki?curid=3040301" title="Tomasz Rybotycki">
Tomasz Rybotycki

Tomasz Kazimierz Rybotycki (ur. 11 lipca 1894 w Buczaczu lub w Złotym Potoku, zm. 25 października 1974 w Londynie) – oficer dyplomowany piechoty Wojska Polskiego, wydawca i księgarz w Anglii, kontynuator działalności Wydawnictwa Polskiego R. Wegnera.
Biogram.
Urodził się 11 lipca 1894 roku w Buczaczu lub w Złotym Potoku, w rodzinie Karola i Ludwiki z domu Pijałkowskiej lub Eckert. Tamże w roku 1913 ukończył gimnazjum. Był członkiem Organizacji Młodzieży Niepodległościowej „Zarzewie” oraz Polskich Drużyn Strzeleckich od chwili ich powstania.
W czasie I wojny światowej, od sierpnia 1914 służył w armii austriackiej. W roku 1915 został ranny i dostał się do niewoli rosyjskiej. Przebywał w Syzraniu, gdzie od lipca 1917 współorganizował utworzenie wojsk polskich. Jego oddział w roku 1919 dołączył do polskiej Dywizji Syberyjskiej, w której Rybotyckiemu przydzielono funkcję szefa oddziału operacyjnego. Po klęsce w walkach z bolszewikami przedarł się do Mandżurii i przez Daleki Wschód powrócił do Polski w roku 1920. Został szefem oddziału operacyjnego samodzielnej brygady syberyjskiej i dowódcą batalionu w 1 pułku syberyjskim. Za udział w wojnie polsko-bolszewickiej został odznaczony Krzyżem Srebrnym Virtuti Militari. 1 czerwca 1921 roku pełnił służbę w 82 pułku piechoty (byłym 1 pułku syberyjskim).
W 1921 roku został powołany do Wyższej Szkoły Wojennej w Warszawie, w charakterze słuchacza II Kursu Normalnego 1921–1923. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 1002. lokatą w korpusie oficerów piechoty. Z dniem 1 września 1923 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału II Sztabu Generalnego w Warszawie. Jesienią 1923 pełnił tam funkcję koordynatora wywiadu ofensywnego, a następnie kierował Referatem B Służby Wywiadowczej Ofensywnej. W sierpniu 1924 został przydzielony z Oddziału II SG do macierzystego 82 pp i odkomenderowany z dniem 20 sierpnia 1924 do Oddziału V SG. 10 września tego roku został przydzielony do Oddziału I SG na stanowisko kierownika referatu. W latach 1925–1928 pełnił służbę w Kierownictwie Marynarki Wojennej w Warszawie. W czasie studiów oraz pełniąc służbę sztabową pozostawał oficerem nadetatowym 82 pułku piechoty w Brześciu nad Bugiem. 12 kwietnia 1927 roku awansował na majora ze starszeństwem z dniem 1 stycznia 1927 roku i 93. lokatą w korpusie oficerów piechoty.
W 1929 roku ożenił się z Ireną Wandą Wegner, córką Rudolfa Wegnera, właściciela Wydawnictwa Polskiego R. Wegnera. Pozostając czynnym wojskowym, pracował też w wydawnictwie (m.in. opracowywał mapy dla serii „Cuda Polski”) i był przewidziany przez teścia na swojego następcę.
W czerwcu 1930 roku został przeniesiony z 68 Pułku Piechoty we Wrześni do 21 Dywizji Piechoty Górskiej w Bielsku na stanowisko szefa sztabu. W październiku 1932 roku został przeniesiony do Dowództwa Okręgu Korpusu Nr II w Lublinie. 28 września 1933 roku otrzymał przeniesienie do 54 pułku piechoty Strzelców Kresowych w Tarnopolu na stanowisko dowódcy batalionu. 27 czerwca 1935 roku awansował na podpułkownika ze starszeństwem z dniem 1 stycznia 1935 roku i 21. lokatą w korpusie oficerów piechoty. 4 lipca 1935 roku otrzymał przeniesienie do 5 pułku strzelców podhalańskich w Przemyślu na stanowisko zastępcy dowódcy pułku. Następnie został przeniesiony do 57 pułku piechoty wielkopolskiej w Poznaniu na stanowisko I zastępcy dowódcy pułku. W okresie od listopada 1938 roku do marca 1939 roku pełnił obowiązki dowódcy pułku, w zastępstwie pułkownika dyplomowanego Stanisława Grodzkiego, który był słuchaczem Kursu Doskonalącego dla oficerów dyplomowanych przy Wyższej Szkole Wojennej w Warszawie. W lipcu 1939 roku został mianowany dowódcą 57 pułku piechoty. Na czele tego oddziału walczył w kampanii wrześniowej. Zadaniem pułku była obrona Poznania. 2 września pułk otrzymał jednak rozkaz opuszczenia miasta i wycofywał się na wschód z Armią Poznań, biorąc następnie udział w bitwie nad Bzurą. 16 września pułk został rozbity podczas ataku niemieckiej dywizji pancernej. Rybotycki dostał się do niewoli i został osadzony w Oflagu VII A Murnau, gdzie przebywał do końca wojny.
W kwietniu 1945 roku, po oswobodzeniu z niewoli, został oficerem łącznikowym Polskiej Misji Wojskowej w amerykańskiej strefie okupacyjnej Niemiec i stacjonował we Frankfurcie. Pod koniec 1945 roku dołączyła tam do niego żona i oboje zaczęli starania o wznowienie działalności "Wydawnictwa Polskiego R. Wegnera" (R. Wegner zmarł w roku 1941). Rybotycki został kierownikiem utworzonej przy PMW placówki "Welfare and Printing Team". Rybotyccy uzyskali zezwolenie na druk książek o tematyce religijnej i edukacyjnej; zaproponowany zestaw objął 12 pozycji. Udało im się też odzyskać dawne matryce drukarskie z Norymbergi, gdzie Rudolf Wegner drukował książki dla dzieci. Wznowione "Wydawnictwo Polskie R. Wegnera" rozpoczęło działalność w Norymberdze w roku 1945, a na początku roku 1946 zaczęły ukazywać się książki. Po kilku miesiącach małżeństwo Rybotyckich musiało nagle opuścić Niemcy w związku z przekazaniem przez aliantów placówek polskich rządowi komunistycznemu, Rybotyckiemu udało się jednak dokończyć druk zaplanowanych pozycji, które ukazywały się do roku 1948. Ostatecznie wraz z 2 Korpusem Polskim wyjechał do Anglii i osiedlił się w Londynie. Służbę w wojsku zakończył w randze pułkownika.
Równocześnie Rybotyccy reaktywowali Wydawnictwo Polskie R. Wegnera w Warszawie; kierowała nim ich przedstawicielka, Anna Łempicka. Firma rozwijała się dobrze, jednak dochody nie mogły być przekazywane za granicę, a w roku 1950 wydawnictwo zostało upaństwowione i zlikwidowane.
W Londynie Rybotyccy uzyskali honoraria za książki wydawnictwa Wegnera opublikowane w czasie wojny przez emigracyjne Ministerstwo Oświaty, co pozwoliło im (wraz z Wandą Rybotycką) na uruchomienie w roku 1947 wydawnictwa "Tern (Rybitwa) Book Co. Ltd." Wydawali głównie dawne pozycje "Wydawnictwa Polskiego R. Wegnera", m.in. wybrane książki z serii „Biblioteka Laureatów Nobla” i „Cuda Polski”. Największe powodzenie odniosło wznowienie książki kucharskiej „Jak gotować” Marii Disslowej, wydanej także w języku angielskim pt. „Continental European Cooking”. Do nowych pozycji należała m.in. książka Zofii Kossak-Szatkowskiej „Dziedzictwo” (1956) oraz powieść polityczna Sir Philipa Gibbsa „Wolność nie ma ceny” z okazji 10 rocznicy powstania warszawskiego (Londyn 1954 – tom 1; 1955 – tom 2). Tytuł oryginalny „No Price for Freedom” oraz przekłady rozeszły się w łącznym nakładzie blisko 500 tys. egzemplarzy. Powieść Zofii Kossak nie odniosła natomiast sukcesu, gdyż została zbojkotowana przez polską emigrację z powodu powrotu autorki do PRL. W efekcie wydawnictwo "Tern (Rybitwa)" znalazło się w kłopotach finansowych i znacznie ograniczyło działalność.
Rybotycki był aktywnym działaczem emigracji polskiej w Anglii; propagował kulturę polską i działalność wydawniczą. Był członkiem Stowarzyszenia Polskich Kombatantów i powiernikiem polskiego Domu Pisarzy. Zmarł 25 października 1974 w Londynie i został pochowany na tamtejszym "St. Mary's Cemetery" (według innego źródła na cmentarzu Wandsworth). Jego symboliczny grób znajduje się na warszawskich Powązkach (kwatera 198-2-19,20).

</doc>
<doc id="3040303" url="https://pl.wikipedia.org/wiki?curid=3040303" title="Maksymilian Hartglas">
Maksymilian Hartglas



</doc>
<doc id="3040304" url="https://pl.wikipedia.org/wiki?curid=3040304" title="Słoń (raper)">
Słoń (raper)

Słoń, właśc. Wojciech Zawadzki (ur. 27 listopada 1983 w Poznaniu) – polski raper. Działalność artystyczną rozpoczął w pierwszej dekadzie XXI w., jednakże pierwsze próby rapowania podejmował już w okresie szkolnym. W 2008 roku wraz z Shellerinim utworzył projekt WSRH. Duet zarejestrował wkrótce potem kolejno wydawnictwa: "Mistrz tu jest remix (feat. Kobra/Fataem)" (2006), "Wyższa szkoła robienia hałasu" (2008) i "Unhuman Mixtape" (2009). W 2009 roku ukazał się debiut solowy Słonia zatytułowany "Chore melodie". Materiał utrzymany w ówcześnie mało popularnej na krajowym rynku stylistyce horrorcore’u przysporzył raperowi popularności w podziemiu artystycznym.
Następnie w duecie z producentem muzycznym Mikserem Słoń nagrał materiał pt. "Demonologia" (2010), który stanowił stylistyczną kontynuację debiutu rapera. Na płycie, nagranej z udziałem licznych gości, wystąpił m.in. wokalista zespołu Turbo – Tomasz Struszczyk. W 2012 roku do powszechnej sprzedaży trafiła pierwsza produkcja WSRH pt. "Szkoła wyrzutków". Wydawnictwo odniosło sukces fonograficzny, plasując się na 5. miejscu zestawienia najpopularniejszych płyt w kraju (OLiS). Rok później ukazał się drugi album Słonia zarejestrowany z Mikserem zatytułowany "Demonologia 2". Trzypłytowe wydawnictwo zadebiutowało na 2. miejscu zestawienia OLiS.
Działalność artystyczna.
Wojciech Zawadzki hip-hopem zainteresował się na początku lat 90. XX w. Pierwsze próby rapowania podjął w 1997 roku. W latach późniejszych raper zarejestrował m.in. szereg utworów na debiutancki album, który ostatecznie nie został wydany. Do 2007 roku twórczość rapera miała charakter ściśle amatorski. Tego samego roku Słoń zadebiutował na płycie P.A.G. &amp; Hirass – "C.D. nastąpił", która ukazała się nakładem niewielkiej oficyny M-PRO-DAXX LABEL. Na płycie znalazły się cztery piosenki z udziałem muzyka. W międzyczasie wraz z Shellerinim utworzył projekt pod nazwą WSRH. Debiutancki materiał duetu – mixtape zatytułowany "Mistrz tu jest remix (feat. Kobra/Fataem)". Na płycie znalazło się osiem remiksów utworu tytułowego oraz teledysk. 21 kwietnia, także 2008 roku został wydany pierwszy nielegalny album WSRH pt. "Wyższa szkoła robienia hałasu". Gościnnie na płycie wystąpili m.in. Paluch i Ramona 23. W ramach promocji materiału zostały zrealizowane dwa teledyski do utworów „Mistrz tu jest” i „Reprezentant”. Także w 2008 roku Słoń gościł na płycie projektu Hona ‘N’ Antek – "Audioportret" w utworze „Markowany znakiem”.
15 maja 2009 roku ukazał się pierwszy album solowy Słonia zatytułowany "Chore melodie", który poprzedził singel "Krwawy aperitif". W ramach promocji do utworu tytułowego, a zrealizowanego z gościnnym udziałem Shelleriniego powstał wideoklip. Debiut rapera utrzymany, w ówcześnie mało popularnej na krajowym rynku stylistyce horrorcore’u przysporzył raperowi popularności w podziemiu artystycznym. Następnie, 24 października ukazała się druga produkcja WSRH pt. "Unhuman Mixtape". Na nagranej w należącym do DJ-a Decksa studiu La Bomba płycie gościnnie wystąpili m.in. sam Decks, Koni i Kaczor. Do pochodzącej z płyty piosenki „Absolwent” został zrealizowany teledysk, który wyreżyserował Michał Sterzyński. Wcześniej, tego samego roku Słoń gościł na solowym albumie znanego z występów w zespole Nagły Atak Spawacza, Kaczmiego – "I tyle". Następnie w grudniu bezpłatnie w formie digital download, Słoń udostępnił minialbum pt. "Ssij to EP". Na którym poza utworem tytułowym znalazły się m.in. piosenki „Reżim krwi” i „Inkwizycja”. Zwrotki Słonia znalazły się także na wydanych w 2009 roku albumach Evtisa – "Rozpętam piekło" oraz Radia Wolna Warszawa – "Presja".
Na początku 2010 roku raper gościł na albumie LuzBena Crew – "Betonowe palmy". Natomiast w kwietniu do sprzedaży trafił przekrojowy album kolegi Słonia ze składu WSRH Shelleriniego zatytułowany "Gościnnie... Shellerini". Na płycie znalazły się trzy piosenki z udziałem Zawadzkiego. Dwa miesiące później zwrotki rapera znalazły się także na płytach A&amp;G – "Witaj na osiedlu" i Jajo – "Niewyjściowy rap". Następnie we wrześniu do sprzedaży trafił nagrany w duecie z producentem muzycznym Mikserem album Słonia pt. "Demonologia", który stanowił stylistyczną kontynuację debiutu rapera. Na nagranej z udziałem licznych gości płycie wystąpił m.in. wokalista zespołu Turbo – Tomasz Struszczyk. Wydawnictwo było promowane teledyskami do pochodzących z płyty utworów „Od zmierzchu do świtu”, „Początek końca” i „Szczerze”. Ostatni z obrazów został później wyróżniony 2. miejscem w plebiscycie portalu branżowego Poznanskirap w kategorii "Najlepszy teledysk roku 2011". Pod koniec roku Słoń gościł na albumie Kobry – "Na żywo z miasta grzechu". W międzyczasie na producencki album V!ruSa – "Power of Beats 2" (2010) trafiła kompozycja „Nocą” nagrana z udziałem Ramony 23, Kaczmiego i Koniego. Z kolei pod koniec roku ukazał się minialbum Słonia i Miksera "Wersy, ludzie, hip-hop".
Rok 2011 upłynął dla rapera pod znakiem występów gościnnych. Na początku roku ukazał się pierwszy „legal” Shelleriniego "PDG Gawrosz", na którym – w utworze „Kokaina” gościł Zawadzki. Kolejne zwrotki Słonia znalazły się na takich płytach jak Arbak/Spenser – "Na swoim miejscu", Emblemat – "Jedna miłość, jedna więź", W Sercu Miasta – "24h", Rafi – "200 ton", Mrokas – "Mrok w mieście" oraz Paluch – "Syntetyczna mafia". W październiku Słoń rapował na płycie Młodego M – "" w utworze „Nikt mi tego nie dał, nikt mi tego nie zabierze”. Do piosenki powstał również wideoklip. Następnie w listopadzie raper wraz z DJ-em Taekiem wystąpił na nielegalu Barona i Szofera pt. "Alternatywa" w piosence „Świat jest nasz”. Z kolei w grudniu ukazał się materiał białostockiego rapera Piha – "Dowód rzeczowy nr 2", na którym Słoń wraz z Ero i Dono gościł w promowanym teledyskiem utworze „Radio Killa (66.6 FM)”.
31 marca 2012 do powszechnej sprzedaży trafiła pierwsza produkcja WSRH pt. "Szkoła wyrzutków". Wydawnictwo odniosło sukces fonograficzny, plasując się na 5. miejscu zestawienia najpopularniejszych płyt w kraju (OLiS). Na płycie gościnnie wystąpili m.in. Chada, Rafi i Paluch. Wcześniej, także w marcu ukazały się płyty Ogniwo – "Negatyw pozytywu" i HZOP – "Drogowskazy życia" z gościnnym udziałem Słonia. Następnie Zawadzki gościł na albumach Bosskiego Romana – "Krak 4" i formacji Bosskiskład – "Braterska siła". Natomiast pod koniec roku wystąpił na bijącej rekordy popularności debiutanckiej płycie producenta muzycznego Donatana – "Równonoc. Słowiańska dusza". Raper u boku Chady i Soboty rapował w piosence „Niespokojna dusza”, do której powstał również teledysk. Na początku 2013 roku Słoń gościł na solowej produkcji Popka – "Monster", w nagranym z Borixonem utworze „Sławy szczyt”. We wrześniu do sprzedaży trafił album formacji HipoToniA WIWP – "Honor twoją amunicją", na którym Słoń wraz z Ero rapował w kompozycji „Ten świat należy do nas”. 4 października został wydany drugi album Słonia nagrany w duecie z Mikserem zatytułowany "Demonologia 2". Na trzypłytowym wydawnictwie, na które złożyły się dwie płyty CD i jedna DVD gościnnie wystąpili m.in. KaeN, Pih i Paluch. Album promowany teledyskami do utworów „D2B4” i „CHCWD” zadebiutował na 2. miejscu zestawienia OLiS.

</doc>
<doc id="3040305" url="https://pl.wikipedia.org/wiki?curid=3040305" title="Maria Kalaniemi">
Maria Kalaniemi

Maria Kalaniemi (ur. 27 maja 1964) − fińska akordeonistka grająca na akordeonie guzikowym, absolwentka i wykładowczyni Wydziale Muzyki Folkowej Akademii Sibeliusa. W swojej muzyce sięga do muzyki folkowej oraz muzyki poważnej.
Życiorys.
Maria Kalaniemi rozpoczęła grę na akordeonie w wieku lat pięciu. Kolejne jedenaście lat spędziła poznając muzykę klasyczną, odnajdując i pogłębiając przy tym zainteresowanie muzyką folkową. W 1983 roku wstąpiła na nowo otwarty Wydział Muzyki Folkowej Akademii Sibeliusa. W tym samym roku zaangażowała w działalność w zespole Niekku. W 1989 opuściła zespół i wyjechała do Francji, by tam przez krótki czas uczyć się pod okiem akordeonisty Marcela Azzoli. W 1990 roku ukończyła Akademię Sibeliusa. W 1995 roku założyła zespół Aldargaz (razem z nią w zespole byli Timo Alakotila, Arto Järvelä, Olli Varis, Tapani Varis i Petri Hakala). Od tego czasu jeszcze bardziej zaangażowała się w komponowanie i nagrywanie, dotychczas poświęcała się głównie prowadzeniu zajęć na uczelni. W kolejnych latach nawiązała współpracę z licznymi zespołami i artystami, w tym brała udział w fińsko-szwedzkim projekcie Ramunder czy Accordion Tribe (razem z Bratko Bibičem (Słowenia), Larsem Hollmerem (Szwecja), Guyem Klucevsekiem (Stany Zjednoczone/Słowenia) and Otto Lechnerem (Austria)).

</doc>
<doc id="3040307" url="https://pl.wikipedia.org/wiki?curid=3040307" title="Arai">
Arai

Arai Ken, znany również jako 18degrees. lub a la i. – japoński kompozytor, gitarzysta, producent muzyczny, dj. Debiutował w 2003 roku w zespole transluv. W 2008 jako 18degrees. wydał album solowy „Tokyo Boy, Tokyo Girl”. Ogólnojapońską sławę zyskał za muzykę do serialu „Kagi no kakatta heya”. Jako dj koncentruje się na muzyce electro house.

</doc>
<doc id="3040308" url="https://pl.wikipedia.org/wiki?curid=3040308" title="Drobnoustek ozdobny">
Drobnoustek ozdobny



</doc>
<doc id="3040313" url="https://pl.wikipedia.org/wiki?curid=3040313" title="Filip Forsberg">
Filip Forsberg

Filip Forsberg (ur. 13 sierpnia 1994 w Östervåla) – szwedzki hokeista, reprezentant Szwecji.
Jego brat Fredrik (ur. 1996) i kuzyn Linus Carlsson (ur. 1995) także zostali hokeistami.
Kariera klubowa.
Wychowanek klubu Leksands IF, którego zawodnikiem był do 2013, także w zespole seniorskim w lidze Allsvenskan (hokej na lodzie). W KHL Junior Draft w 2011 został wybrany przez Sibir Nowosybirsk. Rok później w drafcie NHL z 2012 został wybrany przez Washington Capitals, przy czym wcześniej w rankingu skautów był rozstawiony najwyżej spośród zawodników z lig europejskich. W lipcu 2012 w wieku 18 lat podpisał kontrakt z klubem z Waszyngtonu, jednak kolejny rok pozostał w Leksand na zasadzie wypożyczenia. 3 kwietnia 2013 w drodze wymiany został hokeistą Nashville Predators (w drugą stronę powędrował Czech Martin Erat), do którego następnie został przekazany z Leksand. Został włączony do kadry tego zespołu. Zadebiutował wówczas w lidze NHL i rozegrał pięć meczów w sezonie 2012/2013. W listopadzie 2013 przekazany do zespołu farmerskiego, Milwaukee Admirals. Począwszy od sezonu 2014/2015 podjął regularne występy w zespole z Nashville. W czerwcu 2016 przedłużył umowę z klubem o sześć lat.
Kariera reprezentacyjna.
Został reprezentantem Szwecji. Grał kadrach juniorskich kraju do lat 16, następnie do lat 17, na mistrzostwach świata do lat 18 edycji 2011, 2012, do lat 20 edycji 2012, 2013, 2014, seniorskich mistrzostw świata 2015, 2018, Pucharu Świata 2016.

</doc>
<doc id="3040317" url="https://pl.wikipedia.org/wiki?curid=3040317" title="23 (album)">
23 (album)

23 – drugi album studyjny polskiego rapera Wojtasa. Wydawnictwo ukazało się 27 września 2013 roku nakładem wytwórni muzycznej Step Records. Gościnnie w nagraniach wzięli udział Fu, Norek, Faust, Makary, Medi Top Glon, UMT, Liroy, DJ Hans, Kajman, Pęku, Franek, Abradab, Grubson oraz Hurragun. Produkcji płyty podjęli się O.S.T.R., DNA, Liroy, Fspólny, Fabster, Mżawski oraz DJ Eprom.
Nagrania dotarły do 17. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3040320" url="https://pl.wikipedia.org/wiki?curid=3040320" title="Vô Ngôn Thông">
Vô Ngôn Thông

Vô Ngôn Thông (; ur. 759?, zm. 826) – chiński, a następnie wietnamski mistrz chan (thiền), założyciel linii przekazu (szkoły) "vô ngôn thông."
Życiorys.
Wuyan Tong pochodził z Guangzhou (廣州). Jego świeckie (rodzinne) nazwisko to Zheng. Od najmłodszych lat zajmował się buddyzmem w jego mahajanistycznej odmianie, o czym świadczy użyty w oryginalnym tekście termin "không học" (chiń. "kong xue") - "studia Pustki." Nie zajmował się w ogóle sprawami rodzinnymi. Swoje życie religijne rozpoczął w klasztorze Shuanglin w Wuzhou. Był hojny, głęboki i małomówny, dlatego został nazwany Wuyan Tong, czyli "Bezsłowne Urzeczywistnienie".
Każdego dnia składał hołd Buddzie. Pewnego dnia jego mistrz chan spytał go: "Czcigodny panie, komu składasz hołd?" Thông odparł: "Buddzie." Mistrz chan wskazał na wyobrażenie Buddy i powiedział: "Ale kim jest ten?" Thông nie potrafił odpowiedzieć.
Jeszcze tej samej nocy udał się do mistrza chan. Pokłonił się i spytał: "Jakie jest znaczenie tego, o co mnie spytałeś?" Mistrz chan spytał: "Ile lat temu opuściłeś dom?" Thông powiedział: "Dziesięć lat." Mistrz chan powiedział: "Czy naprawdę już opuściłeś dom?" Thông czuł się coraz bardziej zbity z tropu. Mistrz chan powiedział: "Jeśli nie rozumiesz nawet tego, to co ci przyjdzie nawet ze stu lat?" Następnie wziął go do mistrza Mazu Daoyi. Jednak kiedy przybyli do Jiangxi okazało się, że mistrz Mazu już zmarł. Wobec tego Thông został uczniem mistrza chan Baizhanga Huaihaia.
Pewnego dnia, jakiś mnich spytał mistrza Baizhanga: "Jaka jest nauka Wielkiego Pojazdu o nagłym oświeceniu?" Baizhang powiedział: "Gdy podstawa umysłu jest pusta, słońce mądrości spontanicznie lśni." Po tych słowach Thông osiągnął oświecenie. Po jakimś czasie powrócił do Guangzhou i został opatem klasztoru Hua’an (和安寺).
W dziewiątym miesiącu, jesienią 820 r. Vô Ngôn Thông przybył do klasztoru Kiến Sơ (建初寺). Poza przerwami na dwa posiłki dziennie, był zajęty medytacją i milczał. Właściwie nikt go nie znał, poza mnichem nazwiskiem Cảm Thành, który szanował Thônga i usługiwał mu. Przyjął także w pełni istotę jego nauk.
Pewnego dnia, nie wykazując żadnych oznak choroby, Thông wykąpał się i zmienił swoją szatę. Wezwał Thànha i powiedział mu: "Dawno temu, nasz przodek nauczyciel mistrz chan Nanyue Rang powiedział, gdy umierał:
Po tych słowach złożył dłonie razem i zmarł.
Cảm Thành skremował ciało Thônga i umieścił pozostałe relikwie w stupie na górze Tiên Du. Było to pierwszego miesiąca drugiego roku okresu Baoli (wiet. bính ngọ), czyli w roku 826.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3040324" url="https://pl.wikipedia.org/wiki?curid=3040324" title="Riddim band">
Riddim band

Riddim band – w muzyce reggae, zespół instrumentalny wspierający wokalistów podczas koncertów i innych występów na żywo, poprzez wykonywanie zaplanowanej struktury rytmiczno-melodycznej. 
Muzycy takiej grupy (jako całość) nie tworzą przeważnie własnych kompozycji, ponieważ z założenia ich rola sprowadza się do odtwarzania określonych standardów gatunku – riddimów. Większość czołowych wokalistów sceny reggae posiada własne riddim bandy, z którymi wspólnie wyrusza w trasy koncertowe jako "XXX &amp; YYY Band" (np. Burning Spear &amp; The Young Lions Band, Don Carlos &amp; The Dub Vision Band, Sizzla &amp; The Fire House Crew itp.). 
Istnieją także riddim bandy niepowiązane z żadnym konkretnym wykonawcą, angażowane w razie potrzeby przez organizatorów festiwali lub solistów nieposiadających własnego bandu. Na tej zasadzie działają najbardziej znane polskie riddim bandy: Riddimzz Team, Tumbao Riddim Band, D'Roots Brothers, Rabadabuka Riddim Band. Spośród polskich wokalistów własną grupą instrumentalną pochwalić się mogą m.in. Mesajah, Junior Stress oraz Ras Luta.

</doc>
<doc id="3040333" url="https://pl.wikipedia.org/wiki?curid=3040333" title="Chudów (przystanek kolejowy)">
Chudów (przystanek kolejowy)

Chudów – nieczynny dla ruchu pasażerskiego przystanek kolejowy w Ornontowicach, w gminie Ornontowice, w powiecie mikołowskim, w województwie śląskim, w Polsce. Został otwarty w roku 1888 roku razem z linią kolejową z Gliwic Sośnicy przez Gierałtowice do Orzesza. W dniu 9 stycznia 1995 roku na odcinku od Gierałtowic do Orzesza został zawieszony ruch pasażerski.

</doc>
<doc id="3040337" url="https://pl.wikipedia.org/wiki?curid=3040337" title="Thomas Greiss">
Thomas Greiss

Thomas Greiss (ur. 29 stycznia 1986 w Füssen) – niemiecki hokeista, reprezentant Niemiec, dwukrotny olimpijczyk.
Kariera.
Wychowanek klubu EV Füssen. Następnie kilka lat grał w Kolonii w lidze DEL do 2006. W międzyczasie w drafcie NHL z 2004 został wybrany przez San Jose Sharks. W USA wyjechał w 2006 i początkowo grał głównie w zespole farmerskim w lidze AHL. W NHL w drużynie Rekinów zadebiutował w styczniu 2008 i przez pierwsze lata grał nieregularnie. W tym czasie w sezonie 2010/2011 został przekazany do Brynäs w szwedzkich rozgrywkach Elitserien, a po powrocie w lipcu 2011 przedłużył kontrakt z San Jose o dwa lata. Od listopada 2012 wymczasowo na okres lokautu w sezonie NHL (2012/2013) związał się z niemieckim klubem Hannover Scorpions. W lipcu 2013 został zawodnikiem Phoenix Coyotes, związany rocznym kontraktem. Od lipca 2014 zawodnik Pittsburgh Penguins. Od lipca 2015 zawodnik New York Islanders. Pod koniec stycznia 2017 przedłużył kontrakt o trzy lata. W październiku 2020 przeszedł do Detroit Red Wings, podpisując dwuletni kontrakt. W lipcu 2022 przeszedł do St. Louis Blues.
Uczestniczył w turniejach mistrzostw świata 2006 (Dywizja I), 2016, 2017 (Elita), zimowych igrzysk olimpijskich 2006, 2010. W barwach zespołu Europy brał udział w turnieju Pucharu Świata 2016.

</doc>
<doc id="3040338" url="https://pl.wikipedia.org/wiki?curid=3040338" title="Lista chorążych reprezentacji Malediwów na igrzyskach olimpijskich">
Lista chorążych reprezentacji Malediwów na igrzyskach olimpijskich

Lista chorążych reprezentacji Malediwów na igrzyskach olimpijskich - lista zawodników i zawodniczek reprezentacji Malediwów, którzy podczas ceremonii otwarcia nowożytnych igrzysk olimpijskich nieśli flagę Malediwów.

</doc>
<doc id="3040339" url="https://pl.wikipedia.org/wiki?curid=3040339" title="Yakutat Bay">
Yakutat Bay

Yakutat Bay – zatoka w południowo-wschodniej Alasce w Stanach Zjednoczonych. 
Warunki naturalne.
Północno-wschodnie brzegi stanowi Lodowiec Malaspina objęty ochroną w ramach Parku Narodowego Wrangla-Świętego Eliasza. Wpływają z tej strony do zatoki liczne lodowcowe strumienie, w tym Kana Stream i Sudden Stream odprowadzające wody z jeziora Malaspina Lake. Północna część zatoki za przylądkiem Point Latouch przechodzi w Disenchantment Bay, do której uchodzi Lodowiec Hubbard. Na północno-zachodnim brzegu znajdują się pustkowia Russel Fiord Wilderness. Na południowo-zachodnim brzegu zatoki leży miasto Yakutat. Na południowym wschodzie zatoka uchodzi do Zatoki Alaski.
Zatoka była epicentrum dwóch głównych trzęsień ziemi z 10 września 1899: trzęsienie wstępnego o magnitudzie 7,4 i zasadniczego o magnitudzie 8,0, które nastąpiło 37 minut później.
Awifauna.
Yakutat Bay jest ważnym miejscem międzylądowań, rozmnażania oraz zimowania dla wielu morskich ptaków. Odnotowano w rejonie zatoki występowanie ponad 200 gatunków ptaków, z czego 177 odwiedza to miejsce regularnie, w tym 80 gatunków zimuje a niecałe 100 rozmnaża się tu lub prawdopodobnie rozmnaża. Wśród wykazanych z tego miejsca gatunków są wymagające ochrony: nur rdzawoszyi ("Gavia stellata"), nur białodzioby ("G. adamsii"), rybitwa aleucka ("Onychoprion aleuticus"), morzyk marmurkowy ("Brachyramphus marmoratus") oraz krótkodzioby ("B. brevirostris"). Ze względu na obecność zagrożonego (2015) morzyka marmurkowego BirdLife International od 2012 uznaje zatokę za ostoję ptaków IBA.

</doc>
<doc id="3040340" url="https://pl.wikipedia.org/wiki?curid=3040340" title="Mercedes Peón">
Mercedes Peón

Mercedes Peón (ur. 1967 w Oza dos Ríos) – galicyjska piosenkarka i instrumentalistka folkowa.
Życiorys.
Zainteresowanie muzyczne Mercedes Peón rozpoczęło się gdy miała 13 lat i po raz pierwszy usłyszała śpiew i grę na tamburynie kobiet z Costa da Morte. Od tego czasu zajęła się gromadzeniem pieśni, tańców i opowieści mieszkańców wiosek, by następnie opowiadać o nich podczas wykładów w szkołach, galicyjskiej telewizji oraz na uniwersytetach.
W 2000 roku nagrała swój pierwszy album, zatytułowany "Isué". Jej elektroakustyczny styl zaczął się ujawniać na kolejnych albumach: "Arjú" (2004) i "Sihá" (2007). Skomponowała również muzykę do przedstawienia "O Kiosco das almas perdidas" (Sklepik z zagubionymi duszami) Galicyjskiego Centrum Choreograficznego, "Concerto desconcerto" (Oszałamiający koncert) grupy teatralnej Entremáns i "Maruxy Salas Solo Dos" (Tylko we dwoje). Współpracowała również z Margaritą Ledo Liste, tworząc muzykę do filmu dokumentalnego "pronunciado Lister" (wymawiać: Lister) i "Cienfuegos 1913". W 2010 wydała kolejny album, "Sós".
W listopadzie 2012 odbyła trasę koncertową z Kapelą ze Wsi Warszawa.

</doc>
<doc id="3040348" url="https://pl.wikipedia.org/wiki?curid=3040348" title="Ochotnicza Straż Pożarna w Krościenku nad Dunajcem">
Ochotnicza Straż Pożarna w Krościenku nad Dunajcem

Ochotnicza Straż Pożarna w Krościenku nad Dunajcem – jednostka OSP, powstała w 1884 roku, na terenie Krościenka nad Dunajcem. Jedna z najstarszych jednostek na Podhalu. Zrzeszona w KSRG.
Historia.
Pierwszym naczelnikiem krościeńskiej Straży Ogniowej Ochotniczej był Jan Kordecki. Jej nazwę zmieniono w 1926 roku na Ochotniczą Straż Pożarną, a w 1928 roku przyjęto ją do Związku Straży Rzeczypospolitej Polskiej.
W 1934 roku straż wyposażono w pierwszą nowoczesną motopompę Polmopomp Druhna M-200 o wydajności 200 l/minutę (dziś pompę tę można oglądać w świetlicy OSP). Pierwszy samochód (star 20 GM-8) straż otrzymała w 1956 roku od Komendy Wojewódzkiej w Krakowie.
W 1958 roku oddano do użytku nowy, obecny budynek remizy przy ul. Kościuszki 1. W 1965 roku powołano młodzieżową drużynę pożarniczą.
W 1991 roku OSP została wyposażona w używany samochód pożarniczy jelcz 315 (GCBA 6/32).
Decyzją Komendanta Głównego PSP nadbryg. Feliksa Deli z 23 lutego 1995 roku OSP w Krościenku została włączona do Krajowego Systemu Ratowniczo-Gaśniczego jako jedna z trzech na terenie powiatu nowotarskiego.
11 grudnia 1999 roku OSP pozyskała 2 nowe samochody bojowe, a w 2003 roku z pomocą Urzędu Gminy zakupiono nowy samochód ratownictwa technicznego fiat ducato (SLRT).
Stan dzisiejszy.
Kategoryzacja.
W 2013 roku OSP w Krościenku jest Jednostką Operacyjno-Techniczną I kategorii (zdolną m.in. do podjęcia w ciągu 5 minut działań ratowniczych w czasie katastrof, wypadków i awarii technicznych, szczególnie komunikacyjnych, w sile plutonu z własnym obszarem chronionym obejmującym teren powiatu).
Stan liczebny.
Według stanu na 31 grudnia 2012 roku OSP liczy 64 członków czynnych oraz 27 członków honorowych, jednostka posiada młodzieżową drużynę pożarniczą. W OSP Krościenko działa orkiestra dęta założona w 1924 roku.
Wyposażenie.
OSP w Krościenku jest jednostką typu S-3 i posiada na wyposażeniu m.in.:

</doc>
<doc id="3040351" url="https://pl.wikipedia.org/wiki?curid=3040351" title="Zamek w Dermaniu">
Zamek w Dermaniu

 
Zamek w Dermaniu – warowny zamek wybudowany przez ród książąt Ostrogskich.
Właściciele.
W 1583 roku właścicielem był książę Konstanty Wasyl Ostrogski, wojewoda kijowski. W 1753 r. otrzymał go ks. Stanisław Lubomirski, później był w rękach Jabłonowskich. W XIX w. wraca do książąt Lubomirskich przez ożenienie się Marcelego Lubomirskiego z Jabłonowską.
Ruiny.
"Oprócz siedziby Lubomirskich znajdowały się jeszcze w Dermaniu ruiny zamku Ostrog­skich oraz warowny monaster, początkowo prawosławny, fundacji tejże rodziny".

</doc>
<doc id="3040353" url="https://pl.wikipedia.org/wiki?curid=3040353" title="Puchar Świata w short tracku 2013/2014">
Puchar Świata w short tracku 2013/2014

Puchar Świata w short tracku 2013/2014 jest to 17. edycja zawodów w short tracku. Zawodnicy podczas tego sezonu wystąpili w czterech zawodach tego cyklu rozgrywek z czego dwa z nich były kwalifikacjami do Zimowych Igrzysk Olimpijskich. Rywalizacja rozpoczęła się w Szanghaju 28 września 2013 roku, a zakończyła w Kołomnej 17 listopada 2013 roku.

</doc>
<doc id="3040355" url="https://pl.wikipedia.org/wiki?curid=3040355" title="Fritz-Julius Lemp">
Fritz-Julius Lemp

Fritz-Julius Lemp (ur. 19 lutego 1913 w Qingdao (Chiny), zm. 9 maja 1941 na północnym Atlantyku) – niemiecki oficer, dowódca okrętów podwodnych (U-Bootów) podczas II wojny światowej.
Życiorys.
Urodził się, jako syn oficera, w ówczesnej niemieckiej kolonii Kiautschou, ale dorastał już w Niemczech. W kwietniu 1931 wstąpił do Reichsmarine, gdzie odbył szkolenie między innymi na krążowniku lekkim „Karlsruhe”. Od 1935 służył na okrętach podwodnych. W 1938 przejściowo objął dowództwo U-28, okrętu typu "VIIA", w listopadzie 1938 został dowódcą U-30. Od sierpnia 1939 do września 1940 odbył na nim 8 patroli bojowych. 
3 września 1939, tuż po rozpoczęciu wojny z Wielką Brytanią, na zachód od Irlandii U-30 storpedował statek pasażerski SS „Athenia” (13 581 BRT). Jednostka płynęła w zaciemnieniu i zygzakując, co – jak wyjaśniał Lemp – było przyczyną uznania jej za transportowiec wojska lub krążownik pomocniczy (w takim wypadku atak bez uprzedzenia był dopuszczalny). Świadomy pomyłki Lemp nie powiadomił dowództwa o zaistniałej sytuacji i kontynuował rejs. 11 września zatopiono ogniem artyleryjskim frachtowiec „Blairlogie”, zaś cztery dni później przechwycono kolejny – „Fanad Head”, który zamierzono zniszczyć za pomocą materiałów wybuchowych. Sygnał alarmowy zaatakowanej jednostki został jednak odebrany przez patrolujący w eskorcie niszczycieli lotniskowiec . Dwa z trzech przybyłych na pomoc samolotów Blackburn Skua zostały uszkodzone przez wybuchy własnych bomb i musiały wodować. Lemp odważnie wynurzył okręt, uratował własny zespół minerski oraz tych brytyjskich lotników, którzy przeżyli, i zatopił za pomocą torped „Fanad Head”. Mimo uszkodzeń, U-Boot przetrwał kolejne ataki samolotów oraz niszczycieli i 27 września zdołał dotrzeć do bazy w Wilhelmshaven. 
Niemieckie dowództwo Kriegsmarine o ataku na „Athenię” dowiedziało się z nasłuchu radiowego. Informacja o śmierci 28 amerykańskich obywateli wywołała obawę, że wzburzenie opinii publicznej może doprowadzić do wciągnięcia neutralnych Stanów Zjednoczonych do wojny. Rozpoczęte więc szeroko zakrojoną akcję dezinformacyjną. Zaprzeczono, że w pobliżu miejsca zatonięcia liniowca znajdował się jakikolwiek U-Boot, a „Völkischer Beobachter”, organ prasowy NSDAP, całe zdarzenie przypisał wręcz brytyjskiej prowokacji. Sfałszowano również dziennik okrętowy U-30.
W grudniu 1939 Lemp rozpoczął trzeci patrol bojowy (drugi został przerwany z powodu awarii) mający za zadanie stawianie min na podejściach do Liverpoolu. 29 grudnia Lemp natknął się na dwa brytyjskie pancerniki w eskorcie niszczycieli; trafiony jedną torpedą zdołał dotrzeć do portu, ale konieczność remontu wyeliminowała go z działań na kilka miesięcy. Na minach postawionych przez U-30 zatonęło kilka dużych statków; Brytyjczycy byli zmuszeniu przejściowo zamknąć port.
Okręt pod dowództwem Lempa wziął udział w kampanii norweskiej, nie odnosząc jednak, podobnie jak cała niemiecka flota podwodna, większych sukcesów. Po podpisaniu zawieszenia broni Niemcy zyskali kontrolę nad portami na wybrzeżu atlantyckim. 7 lipca 1940 U-30 jako pierwszy U-Boot wpłynął do bazy w Lorient. Odważne działania i osiągnięte zwycięstwa (zatopionych 16 jednostek handlowych, jedna uszkodzona, zatopiony uzbrojony trawler HMS „Barbara Robertson” i uszkodzony pancernik) zapewniły Lempowi Krzyż Rycerski i objęcie w listopadzie 1941 dowództwa nowego oceanicznego okrętu podwodnego typu "IXB" – U-110.
U-110.
U-110 w swój pierwszy rejs bojowy wypłynął na początku marca 1941 po wyjątkowo krótkim szkoleniu załogi, co było spowodowane zamarznięciem Bałtyku. Podczas ataku na konwój HX-112, podczas którego Niemcy stracili dwa U-Booty dowodzone przez asów floty podwodnej (U-99, kapitänleutnant Otto Kretschmer; U-100, kapitänleutnant Joachim Schepke), Lemp zdołał uszkodzić brytyjski zbiornikowiec „Erodona” (6207 BRT).
W kolejny patrol bojowy U-110 pod dowództwem Lempa wyruszył 15 kwietnia 1941 z Lorient. 27 kwietnia na zachód od Irlandii zatopił brytyjski parowiec „Henri Mory” (2564 BRT). 9 maja okręt wziął udział w ataku na konwój OB-318; zdołano storpedować dwa frachtowce. Wkrótce potem U-Boot został wykryty i zaatakowany przez korwetę HMS „Aubretia”, a do akcji przyłączyły się niszczyciele i . Uszkodzony przez bomby głębinowe okręt podwodny został zmuszony do wynurzenia. Brytyjczycy zorientowali się, że istnieje możliwość zdobycia U-Boota, zaprzestali więc ostrzału i zrezygnowali z taranowania wrogiej jednostki. Członkowie załogi U-110, w tym dowódca, w pośpiechu opuszczali pokład skacząc do lodowatej wody. Dokładne okoliczności śmierci Fritza-Juliusa Lempa nie są znane – utonął, prawdopodobnie próbując powrócić na swój okręt celem zatopienia; według niektórych relacji został podczas takiej próby zastrzelony przez członków grupy abordażowej.
U-110 został przejęty przez Brytyjczyków, którzy zdołali pozyskać cenne materiały wywiadowcze, w tym maszynę szyfrującą Enigma i, co było szczególnie cenne, aktualne księgi szyfrów. Okręt zatonął następnego dnia w czasie próby odholowania go na Islandię. 
Fritz-Julius Lemp był jednym z najskuteczniejszych dowódców U-Bootów podczas II wojny światowej. W 10 patrolach zatopił 19 statków o łącznej pojemności 96 314 BRT oraz okręt pomocniczy, uszkodził również 3 statki o łącznej pojemności 14 317 BRT oraz pancernik HMS „Barham”. Zdobyte jednak przez Brytyjczyków na dowodzonym przez niego okręcie materiały kryptograficzne niemieckiej floty, były najważniejszym sukcesem brytyjskich służb specjalnych w tym zakresie, bowiem to właśnie niezniszczone przez Lempa materiały z U-110, umożliwiły opracowanie dokładnej metody umożliwiającej odczytywanie 95% komunikatów radiowych między sztabem Karla Dönitza a wszystkimi niemieckimi okrętami podwodnymi, co w konsekwencji kosztowało III Rzeszę gigantyczne straty we flocie podwodnej i przegraną w całej bitwie o Atlantyk.

</doc>
<doc id="3040357" url="https://pl.wikipedia.org/wiki?curid=3040357" title="Tytus, Romek i A’Tomek księga IX">
Tytus, Romek i A’Tomek księga IX

Tytus, Romek i A’Tomek księga IX – dziewiąty kolejny komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka. 
Autorem scenariusza i rysunków jest Henryk Jerzy Chmielewski. Album ten ukazał się w roku 1974 nakładem Wydawnictwa Harcerskiego Horyzonty. W ramach oszczędności album był drukowany każdy arkusz tylko z jednej strony w kolorach, przez to kolejne strony książeczki są na przemian kolorowe i czarno-białe. Potocznie księga ta ma opis - Tytus na Dzikim Zachodzie. Na końcu książeczki umieszczono plan lekcji. Na stronie 12 jest całostronicowy kadr przedstawiający na pierwszym planie kowboja na koniu gdzie można w miejsce twarzy jeźdźca wkleić swoje zdjęcie.
Fabuła komiksu.
Tytusowi udaje się kupić trzy bilety do kina na western pt. „Strzały znikąd”. Pod koniec seansu Tytus wskakuje do filmu, Romek i A’Tomek chcą podążyć za nim lecz film się kończy. Chłopcy postanawiają wskoczyć do filmu na kolejnym seansie i tak czynią. Rozpoczynają poszukiwania kolegi, który przybył tu dwie godziny wcześniej. Na drzewie zauważają list gończy z podobizną Tytusa i nagrodą 1000 dolarów. Postanawiają go odnaleźć przed jego aresztowaniem; udają się do miasteczka Pif-Paf city. Tam po wielu perypetiach uciekają z Tytusem i wypychają go z filmu. Wtedy okazuje się, iż nie jest to prawdziwy Tytus tylko ktoś bardzo do niego podobny. Chłopcy postanawiają ponownie wskoczyć do filmu. Tymczasem prawdziwy Tytus zażywa życia na dzikim zachodzie: udaje proroka w sekcie, wygrywa rodeo, najmuje się na ochroniarza pociągu i wreszcie odkrywa i kupuje kopalnię zegarków. Zakłada przedsiębiorstwo „Tik-Tak Tytus Company”, staje się bogatym przedsiębiorcą. Tymczasem Romek i A’Tomek, poszukując Tytusa, zostają oszukani przez poszukiwacza złota i ratują życie przypadkowemu człowiekowi. W końcu trafiają do Tytusa, porywają go, lecz podczas ucieczki sami zostają zakładnikami Indian. Dzięki fortelowi udaje im się oswobodzić z niewoli. Następnie znów muszą Tytusa oswobadzać, tym razem z miejskiego aresztu. W końcu to im się udaje i wyskakują razem z filmu. Okazuje się jednak, iż wyskoczyli z filmu w innym państwie. Gdy się dowiadują, iż to Trapezfik (Afryka Środkowa), Tytus pędzi odwiedzić swojego dziadka.

</doc>
<doc id="3040359" url="https://pl.wikipedia.org/wiki?curid=3040359" title="Przylądek Baba">
Przylądek Baba



</doc>
<doc id="3040363" url="https://pl.wikipedia.org/wiki?curid=3040363" title="Piotr Dranga">
Piotr Dranga

Piotr Jurjewicz Dranga (ur. 8 marca 1984) – rosyjski akordeonista.
Życiorys.
Piotr Dranga urodził się w 1984 roku. Jego ojciec Jurij Pietrowicz Dranga jest profesorem w Akademii Sztuki Muzycznej. Pod wpływem ojca zaczął grać na akordeonie. W 1990 roku został przyjęty do szkoły muzycznej. Pierwszy sukces odniósł w 1996 roku, kiedy zwyciężył VI konkursie akordeonistów w Moskwie, a w październiku tego samego roku wygrał międzynarodowy konkurs akordeonistów w Ankonie we Włoszech. W 1997 roku brał udział w 13. Międzynarodowym Festiwalu w Sankt Petersburgu. W 1998 roku wygrał międzynarodowy konkurs akordeonistów w Hiszpanii w Asturii. W 1999 roku został laureatem VII konkursu akordeonistów w Moskwie. W 2000 roku został laureatem konkursu "Nowyje imiena".

</doc>
<doc id="3040369" url="https://pl.wikipedia.org/wiki?curid=3040369" title="Kurt Suzuki">
Kurt Suzuki

Kurtis Kiyoshi Suzuki (ur. 4 października 1983) – amerykański baseballista, który występuje na pozycji łapacza.
Przebieg kariery.
Suzuki studiował na California State University, gdzie w latach 2002–2004 grał w drużynie uniwersyteckiej Cal State Fullerton Titans; w 2004 zwyciężył w College World Series. W tym samym roku został wybrany w drugiej rundzie draftu przez Oakland Athletics i początkowo grał w klubach farmerskich tego zespołu, między innymi w Sacramento River Cats, reprezentującym poziom Triple-A. W Major League Baseball zadebiutował 12 czerwca 2007 w meczu przeciwko Houston Astros jako pinch hitter.
10 września 2007 w spotkaniu z Seattle Mariners zdobył pierwszego w karierze grand slama. W sierpniu 2012 w ramach wymiany zawodników przeszedł do Washington Nationals. Rok później ponownie podpisał kontrakt z Athletics. W grudniu 2013 został zawodnikiem Minnesota Twins wiążąc się roczną umową.
20 maja 2014 w meczu międzyligowym z San Diego Padres na Petco Park zdobył inside-the-park home runa. W lipcu 2014 po raz pierwszy otrzymał powołanie do Meczu Gwiazd.
W styczniu 2017 został zawodnikiem Atlanta Braves.

</doc>
<doc id="3040374" url="https://pl.wikipedia.org/wiki?curid=3040374" title="Puchar Niemiec w piłce nożnej (2005/2006)">
Puchar Niemiec w piłce nożnej (2005/2006)

 
Puchar Niemiec w piłce nożnej mężczyzn 2005/2006 – 63. edycja rozgrywek mających na celu wyłonienie zdobywcy Pucharu Niemiec, który uzyskał tym samym prawo gry w kwalifikacjach Pucharu UEFA sezonu 2006/2007. Tym razem trofeum wywalczył Bayern Monachium. Finał został rozegrany na Stadionie Olimpijskim w Berlinie. 
Uczestnicy.
 
Plan rozgrywek.
Rozgrywki szczebla centralnego składały się z 6 części: 
Pierwsza runda.
Mecze rozegrano od 19 do 22 sierpnia 2005 roku. 
 
 
 
 
 
 
 
 
 
 
 
 
 
Druga runda.
Mecze rozegrano 25 i 26 października 2005 roku. 
 
 
 
 
 
 
 
 
 
 
Trzecia runda.
Mecze rozegrano 20 i 21 grudnia 2005 roku. 
 
 
 
 
 
Ćwierćfinały.
---- 
---- 
 
Półfinały.
---- 
 
Finał.
 
 
 
Statystyki.
Najlepsi strzelcy

</doc>
<doc id="3040376" url="https://pl.wikipedia.org/wiki?curid=3040376" title="Masters of Sex">
Masters of Sex

Masters of Sex – amerykański obyczajowy serial telewizyjny stacji Showtime. Serial jest adaptacją biografii „Masters of Sex: The Life and Times of William Masters and Virginia Johnson” Thomasa Maiera. Serial był oryginalnie emitowany od 29 września 2013 roku do 13 listopada 2016 roku przez Showtime.
Serial zdobył m.in. AFI Award dla najlepszego programu roku 2014 oraz nominacje do Złotego Globu.
W Polsce serial jest dostępny w usłudze nSeriale od 9 czerwca 2014 roku oraz jest emitowany od 2 września 2014 roku przez stację Ale Kino+.
Fabuła.
Serial skupia się na losach Virginii Johnson i Williama Mastersa, którzy zajmowali się badaniem ludzkiej seksualności. Wyniki ich badań zapoczątkowały rewolucję seksualną na świecie.
Produkcja.
Stacja 22 października 2013 zamówiła oficjalne drugą serię serialu, 21 sierpnia 2014 roku zamówiono trzeci sezon, a 11 sierpnia 2015 roku zamówiono sezon czwarty. 1 grudnia 2016 roku stacja Showtime ogłosiła zakończenie produkcji serialu po 4 sezonach.

</doc>
<doc id="3040378" url="https://pl.wikipedia.org/wiki?curid=3040378" title="Marco Sturm">
Marco Sturm

Marco Johann Sturm (ur. 8 września 1978 w Dingolfing) – niemiecki hokeista, reprezentant Niemiec, trzykrotny olimpijczyk. Trener hokejowy.
Kariera zawodnicza.
Wychowanek klubu EV Dingolfing w rodzinnym mieście. Od 1995 przez dwa lata grał w EV Landshut w lidze DEL do 2006. W międzyczasie w drafcie NHL z 1996 został wybrany przez San Jose Sharks. Do USA wyjechał w 1997 i w barwach tej drużyny w NHL grał przez siedem niepełnych sezonów. Następnie przez pięć lat grał w Boston Bruins do 2010, a od 2010 do 2012 w czterech kolejnych zespołach tej ligi. Łącznie rozegrał w NHL 14 sezonów, w których wystąpił w 1006 spotkaniach, a w nich uzyskał 509 punktów za 251 goli i 258 asyst.
W 2013 powrócił do Niemiec i w lutym 2013 został zawodnikiem Kölner Haie. W kwietniu przedłużył kontrakt z tym klubem. Jest to drugi po San Jose klub w jego karierze mający w nazwie "rekiny". W połowie 2013 zamierzał ponownie uzyskać angaż w NHL. Ostatecznie w styczniu 2014 zakończył karierę zawodniczą.
Był wielokrotnym reprezentantem Niemiec. Uczestniczył w turniejach mistrzostw świata w 1997 (Grupa A), 2001 (Elita), 2006 (Dywizja I), 2008 (Elita), Pucharu Świata 2004 oraz na zimowych igrzyskach olimpijskich 1998, 2002, 2010 (na turniejach MŚ 2008 i ZIO 2010 był kapitanem kadry).
Kariera trenerska.
Jako menedżer generalny juniorskiej reprezentacji Niemiec brał udział w turniejach mistrzostw świata juniorów do lat 20 edycji 2016, 2017, 2018. W lipcu 2015 został selekcjonerem i menedżerem generalnym seniorskiej reprezentacji Niemiec. Prowadził dorosłą kadrę Niemiec w turniejach mistrzostw świata edycji 2017 oraz zimowych igrzysk olimpijskich 2018.
Działalność charytatywna.
Prowadzi fundację sygnowaną jego nazwiskiem, wspierającą dzieci chorujące na raka. Ponadto sfinansował centrum lekarskie w rodzinnej miejscowości Dingolfing.

</doc>
<doc id="3040380" url="https://pl.wikipedia.org/wiki?curid=3040380" title="Bractwo Żelaznej Szekli">
Bractwo Żelaznej Szekli

Bractwo Żelaznej Szekli – polska organizacja zajmująca się wychowaniem morskim młodzieży, utworzona przez grupę żeglarzy w roku 1973 z inicjatywy kpt. Adama Jassera. Działalność Bractwa była ściśle związana z telewizyjnym programem Bohdana Sienkiewicza „Latający Holender”. W rozwoju Bractwa brał udział kpt. Krzysztof Baranowski, wspierany przez kpt. Macieja Szczepańskiego (przewodniczącego Komitetu do Spraw Radia i Telewizji). Logo Bractwa – cztery splecione i ułożone w Krzyż świętego Andrzeja szekle – znajduje się na dziobie żaglowca „Pogoria”, zbudowanego dla tej organizacji w latach 1979–1980.
Historia Bractwa.
Pomysłodawcą i założycielem organizacji był kpt. Adam Jasser, żeglarz, współpracownik magazynu TV „Latający Holender” – najbardziej popularnego programu o tematyce morskiej w historii polskiej telewizji, prowadzonego przez Bohdana Sienkiewicza. Inicjatywa utworzenia Bractwa pojawiła się w roku 1973, gdy Adam Jasser prowadził rejs szkoleniowy na STS Generał Zaruski, w którym uczestniczyła młodzież z radiowego naboru „Lata z Radiem” Stefana Wysockiego.
A. Jasser zaproponował nazwę organizacji i jej graficzny znak – cztery skrzyżowane szekle. O tej nazwie i wymowie logo Jerzy Wadowski pisał w roku 1975 na łamach miesięcznika „Morze”:
Wkrótce powołano kapitułę Bractwa, której pierwsze zebranie odbyło się w czerwcu 1975 r. w Jacht Klubie Marynarki Wojennej w Gdyni. W skład kapituły weszli m.in.:
Magazynem „Bractwa Żelaznej Szekli” stał się „Latający Holender”, program z ponadmilionową widownią. W regulaminie Bractwa zamieszczono m.in. zdanie:
Na statkach szkolnych Junga nie otrzymywał patentów, stopni lub uprawnień (np. żeglarza, sternika jachtowego lub innych). W regulaminie podkreślano, że otrzymywał przede wszystkim możliwość wykazania się odwagą, przedsiębiorczością i „dobrą robotą”, rozwijania zdolności przywódczych i spełnienia marzeń o Wielkiej Przygodzie.
Kpt. Adam Jasser został etatowym kapitanem żaglowca „Henryk Rutkowski” (późniejsza nazwa – STS „Kapitan Głowacki”), na którym odbywały się rejsy młodzieży wygrywającej telewizyjne konkursy morskie, cieszące się wielkim powodzeniem. „Henryk Rutkowski” był czarterowany dla Bractwem Żelaznej Szekli przez Telewizję Polską i pełnił funkcję jednostki flagowej. W sezonie żeglarskim 1975 odbył 7 rejsów szkoleniowych z udziałem 90 jungów i 30 pracowników TVP oraz rejs instruktorów Bractwa do Wielkiej Brytanii (Londyn, Amsterdam, Kopenhaga pod dowództwem kpt. Aleksandra Lipińskiego). Na rok 1976 zaplanowano udział w Operacji Żagiel – rejs do Nowego Jorku na międzynarodowe obchody 200-lecia Deklaracji Niepodległości. W tym okresie została też nawiązana współpraca Bractwa z angielskim "Ocean Youth Club" (później "Ocean Youth Trust").
Poza „Henrykiem Rutkowskim” w akcjach letnich Bractwa uczestniczyły inne jednostki, m.in. s/y Jurand, który odbył np. w sierpniu 1977 r. rejs z Jastarni, w czasie którego odwiedzono porty Gdynia, Gdańsk, Hel, Władysławowo, Ustka. Od Ligi Obrony Kraju czarterowano „Generała Zaruskiego”, a od Polskiego Związku Żeglarskiego – s/y Zew Morza, który pływał z Bractwem w latach 1978 i 1980 biorąc udział w Cutty Sark Tall Ships' Races (pod kpt. Krzysztofem Baranowskim).
Po kilku latach od formalnego utworzenia Bractwa jego kapituła zdecydowała (mimo kontrowersji – jednomyślnie), że istnieje potrzeba uniknięcia konieczności czarterów – potrzebne jest zbudowanie własnej jednostki. Zdecydowano – we współpracy z młodym polskim konstruktorem, Zygmuntem Choreniem – że zostanie zbudowany pierwszy w Polsce żaglowiec sportowy z ożaglowaniem rejowym. Radiokomitet Telewizji Polskiej zamówił w Stoczni Gdańskiej im. Lenina budowę barkentyny (zamówienie podpisał Maciej Szczepański, prezes Radiokomitetu i pierwszy komandor Bractwa). Wodowanie „STS Pogoria” odbyło się 23 stycznia 1980 r. – w roku przełomowych wyborów parlamentarnych. Pierwszym kapitanem został Piotr Bigaj, który jeszcze w 1980 r. ustąpił miejsca Krzysztofowi Baranowskiemu. Prasa – słabiej cenzurowana w tym okresie – informowała o luksusowym wyposażeniu żaglowca (podejrzewano, że miał być własnością prezesa TVP). Krzysztof Baranowski wypłynął z pierwszą grupą Jungów w roku 1983; uczniowska załoga przerabiała w czasie rejsu normalny program szkoły średniej.
Działalność Bractwa zakończyła się, gdy Telewizja Polska zrezygnowała z kontynuacji kosztownego programu morskiej edukacji młodzieży. Nie zarzucił tych zamierzeń kpt. Krzysztof Baranowski, podejmując pod tym samym hasłem nowe inicjatywy (finansowane z czarterów i pomocy innych sponsorów), takie jak Szkoła pod Żaglami i jej „nowe wcielenie” – program „Dookoła świata za pomocną dłoń”, przeznaczony dla 14-latków (wstępny warunek eliminacji – pomoc niesiona innym).
Upamiętnienie.
Bohdan Sienkiewicz, twórca programu „Latający Holender”, który postanowił przygotować film na temat BŻSz, powiedział m.in.:
Film prezentowano w czasie obchodów 40-lecia utworzenia Bractwa, które odbyły się w Jastarni 15 lipca 2013 roku. Na spotkanie przyjechało m.in. kilkudziesięciu byłych członków BGŻ. Uroczystości uświetniło przybycie odremontowanego „Generała Zaruskiego” (budzącego wielkie zainteresowanie zwiedzających i wspomnienia pierwszych jungów; zob. filmy „Chłopcy a-hoj” i "Generał Zaruski"). Zgodnie z tradycją BŻSz i „Latającego Holendra” przeprowadzono okolicznościowy konkurs wiedzy żeglarskiej; główną nagrodą był rejs na „Zaruskim” po Zatoce Gdańskiej. Wśród kilkunastu zwycięzców byli goście z różnych stron Polski (m.in. Bielsko Biała, Warszawa, Starogard Gdański, Zgierz, Nowy Tomyśl). W Miejskim Zarządzie Portu zorganizowano wystawę zdjęć i konferencję nt. historii Bractwa, w której wziął udział kpt. Adam Jasser.
STS „Pogoria”, uczestnicząc w rejsach „Szkoły pod Żaglami” lub regatach „Tall Ships' Races”, nosi na dziobie logo Bractwa – cztery skrzyżowane szekle.

</doc>
<doc id="3040382" url="https://pl.wikipedia.org/wiki?curid=3040382" title="Mário Rubinski">
Mário Rubinski

Mário Rubinski Beckmann (ur. 12 grudnia 1933 w Kurytybie, Brazylia) – brazylijski malarz i rysownik.
Jego ojcem był polski emigrant Józef Rubiński, a matką Rosjanka Anna Nikołajewa Beckmann. Studiował na wydziale bibliotekoznawstwa i dokumentacji w Bachelor of Science, a następnie rozpoczął naukę na wydziale malarstwa w Akademii Sztuk Pięknych w Parana (EMBAP). Równolegle od 1958 studiował nauczanie rysunku i plastyki na Uniwersytecie Katolickim w São Paulo. Przez wiele lat pracował jako grafik, nauczyciel sztuk pięknych oraz wykładowca geometrii opisowej w Casa Alfredo Andersen, równocześnie był dyrektorem departamentu sztuk pięknych Biblioteki Narodowej w Kurytybie. Pracował przy wydaniu brazylijskiej edycji encyklopedii Larousse'a.
Ponieważ malarstwo nigdy nie stanowiło dla Mário Rubinskiego jedynego źródła dochodu toteż traktuje je jako dodatkowe zajęcie. Wypracował indywidualny styl oparty na uproszczonych geometrycznych kształtach, stosowaniu żywych kolorów, jego obrazy przedstawiają pejzaże miejskie, widoki ulic i parków.

</doc>
<doc id="3040385" url="https://pl.wikipedia.org/wiki?curid=3040385" title="Twój Ruch">
Twój Ruch

Twój Ruch (TR, Ruch) – polska centrolewicowa partia polityczna o profilu socjalliberalnym i antyklerykalnym. Powstała z przekształcenia Ruchu Palikota, do którego 6 października 2013 przyłączyły się środowiska stowarzyszenia Ruch Społeczny Europa Plus oraz partii Racja Polskiej Lewicy (która rozwiązała się 23 listopada tego samego roku), a także część dotychczasowych liderów Polskiej Partii Pracy – Sierpień 80 (którzy jednak po pewnym czasie powrócili do dawnej partii). Do ugrupowania wstąpiła także część dotychczasowych działaczy Socjaldemokracji Polskiej.
Przybudówkami Twojego Ruchu zostały: organizacja młodzieżowa o nazwie „Ruch Młodych”, organizacja kobieca „Ruch Kobiet” i think tank „Plan Zmian” (wszystkie te organizacje związane były wcześniej z Ruchem Palikota).
Historia partii.
5 października 2013 odbyła się zamknięta część kongresu, na której przyjęto nową nazwę dotychczasowego Ruchu Palikota i przyjęto statut nowego ugrupowania, a także wybrano jego władze (w tym 16-osobowy, „parytetowy” zarząd). Na przewodniczącego wybrany został dotychczasowy szef Ruchu Palikota Janusz Palikot, na wiceprzewodniczącego szef RS Europa Plus Marek Siwiec, na sekretarza Łukasz Piłasiewicz (dotychczasowy wiceszef Ruchu Palikota), a na skarbnika Danuta Wójcik (wcześniej pełniła tę funkcję w Ruchu Palikota). W zarządzie znaleźli się także m.in. Jan Cedzyński, Artur Dębski, Łukasz Gibała, Robert Kwiatkowski czy Andrzej Rozenek. Szefem krajowej rady politycznej Twojego Ruchu został Jan Hartman (jeden z liderów RS Europa Plus i główny inicjator powstania nowego ugrupowania). Ponadto uchwałę o wejściu w skład partii podjęła rada krajowa Racji PL (kongres partii zatwierdził ją 23 listopada). 6 października 2013 odbyła się publiczna część kongresu, na której ogłoszono powstanie ugrupowania.
Sąd zarejestrował nazwę „Twój Ruch” 15 listopada 2013, odrzucając przy tym roszczenia przedstawicieli działającej pod taką nazwą fundacji. Partia posiadała początkowo 36 posłów i eurodeputowanego, ponadto przystąpiło do niej m.in. dwóch radnych wojewódzkich (Włodzimierz Stępień w sejmiku świętokrzyskim i Grzegorz Kurczuk w sejmiku lubelskim; obaj wybrani z list SLD). Do maja 2014 Twój Ruch był głównym podmiotem koalicji politycznej Europa Plus, którą tworzył razem z Partią Demokratyczną, Stronnictwem Demokratycznym, PPP-Sierpień 80, Stowarzyszeniem „Dom Wszystkich Polska” (Ryszarda Kalisza), Stowarzyszeniem „Równość i Nowoczesność” (Wandy Nowickiej) i Stowarzyszeniem Wolne Konopie, a wcześniej (do lutego 2014) także z SDPL i Unią Lewicy.
W wyborach do Parlamentu Europejskiego w 2014 komitet Europy Plus przyjął nazwę „Europa Plus Twój Ruch”. Działacze TR znaleźli się na listach tego komitetu w zdecydowanej większości (oprócz nich z list komitetu startowali także działacze DWP, PD i SD). Koalicja nie uzyskała mandatów w Europarlamencie (otrzymała 3,58% głosów, zajmując 7. miejsce), a dzień później przestała funkcjonować.
W ciągu następnych miesięcy z klubu TR odeszło kilkoro posłów, którzy zostali niezrzeszeni lub przeszli do klubu Sojuszu Lewicy Demokratycznej. Klub i partię opuścili m.in. Jan Cedzyński (ostatni przewodniczący Racji PL), a także Łukasz Gibała czy Anna Grodzka (która wstąpiła do Partii Zieloni). 26 września 2014 w klubie poselskim TR doszło do znaczącego rozłamu – odeszła z niego grupa 12 posłów (m.in. Artur Dębski, Wincenty Elsner, Roman Kotliński i Armand Ryfiński). Cztery dni później z partii został wykluczony jej założyciel i przewodniczący krajowej rady politycznej Jan Hartman. Dzień później klub poselski TR pomimo pozostawania w opozycji zagłosował za udzieleniem wotum zaufania rządowi Ewy Kopacz. Kilka dni później 11 byłych posłów TR powołało koło poselskie Bezpieczeństwo i Gospodarka (funkcjonowało ono do lutego 2015, kiedy liczyło już jedynie 3 posłów; większość byłych posłów BiG zasiliła klub poselski Polskiego Stronnictwa Ludowego).
W wyborach samorządowych w 2014 Twój Ruch zarejestrował listy do sejmików województw w większości okręgów, jednak nie zarejestrował ich we wszystkich województwach. W skali kraju otrzymał 1% głosów (co było 7. wynikiem spośród wszystkich komitetów) i nie uzyskał żadnego mandatu radnego wojewódzkiego. Z partią było związanych kilku kandydatów na prezydentów miast (z czego dwóch reprezentowało komitet TR). Dotychczasowy poseł TR Robert Biedroń (który powołał lokalny komitet wyborczy) został wybrany na prezydenta Słupska. W grudniu 2014 ogłoszono, że kandydatem partii w wyborach prezydenckich w 2015 będzie Janusz Palikot.
Na początku 2015 z partii odeszli kolejni działacze, w tym liderzy stowarzyszenia Europa Plus, które współtworzyło TR (wiceszef partii Marek Siwiec, a także Robert Kwiatkowski, Marta Niewczas czy Włodzimierz Stępień). Poza partią znalazły się w związku z tym wszystkie środowiska, które w 2013 wraz z dawnym Ruchem Palikota utworzyły Twój Ruch. Do TR przystąpiła natomiast Kazimiera Szczuka (w tym samym roku odeszła z partii).
4 marca 2015 klub poselski TR został rozwiązany poprzez wystąpienie z niego 12 z 16 posłów, którzy pozostali związani z partią (odszedł z niej m.in. Andrzej Rozenek, który uprzednio zrezygnował z funkcji rzecznika i członka zarządu ugrupowania). 5 marca 11 z nich powołało koło poselskie o nazwie „Ruch Palikota” (przejściowo zasiadało w nim wszystkich 12 posłów).
10 maja 2015 w wyborach prezydenckich Janusz Palikot zajął 7. miejsce spośród 11 kandydatów, uzyskując 1,42% głosów. Przed II turą partia nie zajęła oficjalnego stanowiska.
20 czerwca 2015 odbył się kongres krajowy partii, który zdecydował o dwuosobowym kierownictwie – do dotychczasowego lidera dołączyła Barbara Nowacka.
29 czerwca 2015 część byłych działaczy TR (m.in. Andrzej Rozenek, Sławomir Kopyciński, Jacek Najder i Aleksandra Popławska) powołała wraz z byłymi politykami SLD partię Biało-Czerwoni (Aleksandra Popławska stanęła na jej czele).
18 lipca 2015 krajowa rada polityczna TR zdecydowała o starcie w wyborach parlamentarnych w tym samym roku w ramach koalicyjnego komitetu wyborczego Zjednoczona Lewica (wraz z Sojuszem Lewicy Demokratycznej, Unią Pracy, Partią Zieloni i Polską Partią Socjalistyczną).
11 września 2015 szef koła i partii Janusz Palikot zrzekł się mandatu posła. W Sejmie zastąpił go 12 dni później szef Wolnych Konopi Andrzej Dołecki, a nowym przewodniczącym koła Ruch Palikota został Jerzy Borkowski, pełniąc tę funkcję do końca kadencji.
ZL nie osiągnęła wymaganego progu wyborczego i nie zdobyła mandatów w parlamencie. Przekroczyła jednak próg uprawniający do otrzymywania subwencji z budżetu państwa, w związku z czym Twojemu Ruchowi przypadła jej część. Koalicja przestała funkcjonować. Aktywność TR po wyborach została mocno ograniczona. W okresie przed kolejnymi wyborami parlamentarnymi partia nie wystawiała kandydatów w wyborach na żadnych szczeblach. Ugrupowanie angażowało się jednak w popieranie wielu inicjatyw dotyczących laickości państwa, czy współorganizowała konferencje naukowe. Członkowie partii brali też udział w manifestacjach. Część działaczy w 2016 współtworzyła (wraz z wieloma członkami BC i innymi lewicowymi działaczami, związanymi wówczas lub wcześniej z SLD) stowarzyszenie Inicjatywa Polska, na którego czele stanęła Barbara Nowacka; weszło ono w skład działającej pod patronatem KOD koalicji Wolność Równość Demokracja. 11 czerwca 2017 współprzewodnicząca TR Barbara Nowacka wystąpiła z partii (kierowana przez nią iPL stała się partią w 2019). 31 grudnia 2017 przewodniczący partii Janusz Palikot zadeklarował na swoim blogu zakończenie działalności politycznej, jednak pozostał na czele TR. W 2018 część członków TR zaangażowała się w budowę nowej politycznej pod przewodnictwem Roberta Biedronia (nieubiegającego się w tymże roku o reelekcję na prezydenta Słupska), która przyjęła nazwę Wiosna (w 2020 część innych byłych działaczy partii Janusza Palikota, w tym kilku byłych posłów, powołało też partię Nowa Demokracja – TAK; w 2021 Wiosna połączyła się z SLD, tworząc Nową Lewicę).
Na kongresie 2 marca 2019 nowymi współprzewodniczącymi partii zostali Marzenna Karkoszka i Kamil Żebrowski. Tym samym Janusz Palikot ostatecznie wycofał się z aktywności partyjnej. Przed wyborami do Parlamentu Europejskiego w tym samym roku partia zajęła stanowisko, z którego nie wynikało poparcie dla konkretnych komitetów wyborczych. W wyborach parlamentarnych w tym samym roku TR zdecydował o starcie wraz z szeregiem innych lewicowych ugrupowań (m.in. Wiosną, Lewicą Razem i PPS) z list SLD. Znalazło się na nich kilkoro działaczy TR, m.in. były poseł Andrzej Lewandowski. Inny należący do partii były poseł Piotr Bauć wystartował (jako kandydat iPL) z listy Koalicji Obywatelskiej. Żaden z działaczy TR nie uzyskał mandatu.
W wyborach prezydenckich w 2020 partia w I turze nie zajęła stanowiska, zaś w II turze poparła Rafała Trzaskowskiego z PO i KO.
Program partii.
Do założeń Twojego Ruchu należą:
Partia popiera utworzenie federalnego państwa europejskiego i utworzenie wspólnej partii europejskiej. Sprzeciwia się wprowadzeniu jednomandatowych okręgów wyborczych.
Posłowie i eurodeputowany.
Wszyscy posłowie oraz eurodeputowany TR reprezentowali wcześniej partię Ruch Palikota.
Posłowie VII kadencji (pod koniec kadencji).
Koło poselskie Ruch Palikota:
Wcześniejsi posłowie TR w Sejmie VII kadencji:

</doc>
<doc id="3040386" url="https://pl.wikipedia.org/wiki?curid=3040386" title="De facto (ujednoznacznienie)">
De facto (ujednoznacznienie)



</doc>
<doc id="3040387" url="https://pl.wikipedia.org/wiki?curid=3040387" title="Image">
Image



</doc>
<doc id="3040391" url="https://pl.wikipedia.org/wiki?curid=3040391" title="Wałerija Semenkowa">
Wałerija Semenkowa

Wałerija Semenkowa (ur. 13 maja 1996) – ukraińska lekkoatletka specjalizująca się w rzucie młotem.
W 2013 zdobyła brąz mistrzostw świata juniorów młodszych w Doniecku. Reprezentantka Ukrainy w meczach międzypaństwowych.
Rekord życiowy: 57,80 (21 maja 2011, Humań).

</doc>
<doc id="3040394" url="https://pl.wikipedia.org/wiki?curid=3040394" title="Zamek w Korsuniu">
Zamek w Korsuniu

 Zamek w Korsuniu – zamek na planie czworokąta z czterema narożnymi bastionami (obecnie w miejscowości Korsuń Szewczenkowski). Znajdował się na wschód od pałacu i na południe od rynku.
Historia.
Rewizja zamków województwa kijowskiego z 1570 r. podaje: "Horodyszcz w województwie kijowskim pustych bardzo wiele, które gdyby były zabudowane, wielka obrona i bezpieczeństwo stałoby się nie tylko województwu kijowskiemu, ale i koronie polskiej". Spis ów obronnych i pustych zameczków na Ukrainie sporządzili rewizorzy na żądanie króla Polski Stefana Batorego. Tenże król na prośbę ks. Michała Wiśniowieckiego, kasztelana kijowskiego i jego syna ks. Aleksandra Wiśniowieckiego, starosty kaniowskiego i czerkaskiego dał przywilej założenia miasta na prawie magdeburskim. Korzystając z dawnych obwałowań, urządzono przy nowej osadzie dorywczą warownię, która wraz z osadą zaczęła nosić miano Korsunia Czerkaskiego. Zamek, mający już wtedy prawdopodobnie charakter niewielkiej czworokątnej bastionowej fortyfikacji, umocnił w 1664 roku Jan Sapieha, dzięki czemu, pomimo tego, że był uznawany za słabą twierdzę, w 14 kwietnia 1665 roku polska załoga pod dowództwem starosty Samuela Leszczyńskiego i komendanta Jana Dennemarka obroniła się w niej przed atakiem wspomaganego przez Rosjan kozackiego pułkownika Hryhorija Hamaliji, jednakże samo miejsce zostało spalone.
Architektura, wyposażenie.
Lustracja z XVII w. podaje: "Przy mieście zamku żadnego nie ma, tylko przygródek, w którym rozmaici ludzie mieszkają. Armata: działo spiżowe 1, hakownic 10, prochu beczek półtorej".
Lustracja z 1765 r. tak opisuje warownię: "Zamek jest w około walem kwadratowym, z czterema rądelami, z dawna obsypany, w koło tego zamku fosa głęboka, z dawna rżnięta i palami dębowymi po wale w około opalisadowany. Wjeżdżając do tego zamku most ze zwodem, brama w końcu mostu ze strzelnicami dla obrony nowo wystawiona; w tej bramie izdebka dla kozaków; na tej bramie izba z alkierzem i garderobą, na drugim piętrze pomieszczenia letnie tarcicami wyszalowane, w środku zamku budynek pokryty, to jest pomieszczenia dla jegomości pana gubernatora, na boku kuchnia i piekarnia, przy niej chałupa dla kozaków, stary spichlerz, stajnia i dawna wozownia; furta do tego zamku podobna do baszty, nowo zbudowana, w tej furcie pomieszczenia dla kozaków, na górze i dole ze strzelnicami, dla obrony od hultajów ukraińskich; studnia obok tej furty naprawy potrzebująca, dawno zawalona".

</doc>
<doc id="3040398" url="https://pl.wikipedia.org/wiki?curid=3040398" title="Wojciech Turski">
Wojciech Turski

Wojciech Turski, pseudonimy i kryptonimy literackie: "Albert Sarmata; Albert le Sarmate; W.S.T.P.J.", (ur. 1756 w Brześciu Litewskim, zm. 31 lipca 1824 w Poznaniu) – polski publicysta, tłumacz, poeta i pamiętnikarz. Pułkownik, który służył jako oficer w 3 armiach: polskiej, francuskiej i tureckiej.
Życiorys.
Urodził się jako syn Wojciecha (herbu Rogala) i Klary z Połońskich, brat Wincentego. Przez niemal 10 lat (od 3 października 1766 do lata roku 1776) kształcił się w Szkole Rycerskiej. W roku szkolnym 1777/1778 był nauczycielem szermierki w tejże szkole. Później, przez pewien czas, pracował w Steuerexpedition (Lipsk). Powrócił do Warszawy, nawiązał bliższą znajomość z K. Poniatowskim, a dzięki jego protekcji uzyskał wkrótce tytuł i pensję szambelana królewskiego.
W czasie Sejmu Wielkiego oskarżyciel ("delator") przed Sądem Sejmowym Adama Ponińskiego (w okresie od 26 sierpnia 1789 do 28 sierpnia 1790). W tym okresie jawnie głosił hasła jakobińskie, będąc równocześnie zwolennikiem stronnictwa staroszlacheckiego, a przeciwnikiem Kuźnicy Kołłątajowskiej (Turski był, co ciekawe, twórcą nazwy "kuźnica"). W roku 1792 awansował z brygadiera Korpusu Kadetów na porucznika kawalerii narodowej wojsk koronnych. W dniu 22 kwietnia 1792 zaoferował Stanisławowi Augustowi stworzenie oddziału ochotników, na co otrzymał nawet od I. Potockiego pewne środki finansowe. I rzeczywiście, 10 tygodni później (lipiec 1792) na rozkaz J. Poniatowskiego organizował oddział przeznaczony dla dokonania akcji dywersyjnej skierowanej przeciwko targowiczanom na Podolu.
W czasie trwania wojny polsko-rosyjskiej starał się o uzyskanie pomocy we francuskim Zgromadzeniu Narodowym. Z początkiem listopada roku 1792 wyjechał, wraz z Ch. de La Roche (tłumacz legacji francuskiej w Polsce), do Strasburga, a stamtąd zaopatrzony w listy polecające do Paryża. Tam 30 grudnia 1792 ogłosił się reprezentantem narodu polskiego i wystąpił przed Konwentem z żądaniem zbrojnej pomocy dla Polski (wystąpił pod nazwiskiem "Albert le Sarmate". Od roku 1793 w wojsku francuskim. W latach 1799–1801 dowódca Jazdy Naddunajskiej. Był zwolennikiem Napoleona Bonaparte.
Człowiek charakteru dość niestałego, często zmieniający swoje poglądy i przekonania.
Twórczość.
Autor broszury: „Myśli o królach , o sukcesji, o przeszłym i przyszłym rządzie” (1790) oraz „Uwag nad rządem polskim” (1789).
Ważniejsze utwory.
Ponadto Turskie artykuły swe ogłaszał w „Weteranie Poznańskim” 1825 (w nr 1: pochwała "Annales Européennes de Physique végétale et d'économie publique" t. 1, zeszyt 8, Paryż 1821, podpisana: Pułkownik Turski).
Prace edytorskie.
Sz. Askenazy przypisywał Turskiemu również autorstwo bezimiennej apostrofy "Do Russego" („Studia historycznoliterackie”, Kraków 1897, s. 68, nota).
Listy i materiały.
Obfita korespondencja, raporty, odezwy, plany, zachowane w Arch. du Ministère des Affaires Étrangères w Paryżu: dz. Pologne v. 320-323 (fragm. listu do S. Sz. Potockiego z 6 października 1795; plan sojuszu z Rosją); dz. France v. 1801, f. 73-74, 252, 321; v. 1802, f. 169 (plany składane Napoleonowi i ministerstwu spraw zagranicznych: 27 marca, 15 i 25 kwietnia, 3 czerwca 1815).

</doc>
<doc id="3040400" url="https://pl.wikipedia.org/wiki?curid=3040400" title="Simone da Sterpeto">
Simone da Sterpeto

Simone da Sterpeto (ur. w XIII wieku, zm. w XIV wieku) – kapitan regent San Marino w okresie od 1 kwietnia do 1 października 1303 roku (wspólnie z Ariminem Baracone).

</doc>
<doc id="3040401" url="https://pl.wikipedia.org/wiki?curid=3040401" title="Clement Mabothile Lebopo">
Clement Mabothile Lebopo

Clement Mabothile Lebopo (ur. 31 grudnia 1974) – lesotyjski lekkoatleta, długodystansowiec, olimpijczyk.
Reprezentował Lesotho na igrzyskach olimpijskich 2008 w Pekinie w biegu maratońskim. Biegu tego nie ukończył, schodząc z trasy przed 10 km.
Reprezentant południowoafrykańskiego klubu Mr. Price Athletics Club.

</doc>
<doc id="3040403" url="https://pl.wikipedia.org/wiki?curid=3040403" title="Chris O’Hare">
Chris O’Hare

Chris O'Hare (ur. 23 listopada 1990 w West Linton) – brytyjski lekkoatleta specjalizujący się w biegach średniodystansowych.
Brązowy medalista biegu na 1500 metrów podczas mistrzostw Europy w Zurychu (2014).
Złoty medalista mistrzostw Wielkiej Brytanii oraz mistrzostw NCAA.

</doc>
<doc id="3040406" url="https://pl.wikipedia.org/wiki?curid=3040406" title="Trójiglicznia">
Trójiglicznia



</doc>
<doc id="3040408" url="https://pl.wikipedia.org/wiki?curid=3040408" title="Odcinki Wojsk Ochrony Pogranicza">
Odcinki Wojsk Ochrony Pogranicza

Odcinek Wojsk Ochrony Pogranicza (KO OP) – samodzielny pododdział Wojsk Ochrony Pogranicza.
Formowanie komend odcinków.
Rozkazem organizacyjnym naczelnego dowódcy WP nr 0245/org. z 13 września 1945 roku powołano Wojska Ochrony Pogranicza. Do 1 października 1945 roku miano sformować Departament Wojsk Ochrony Pogranicza. Pośredni organ dowodzenia, wydziały WOP, organizowane były w nadgranicznych okręgach wojskowych. Sformowano łącznie sześć wydziałów służby pogranicza, jedenaście oddziałów ochrony pogranicza i siedemnaście samodzielnych kompanii łączności. Poszczególne oddziały ochrony pogranicza różniły się pod względem liczby komend odcinków i strażnic. Łącznie miały powstać 53 komendy odcinków oraz 249 strażnic.
Struktura organizacyjna odcinka.
Struktura komendy odcinka ochrony pogranicza w latach 1945-1946:
komendant odcinka
Jesienią 1946 roku przeprowadzono reorganizację Odcinków. Etaty komend odcinków zmniejszono ze 147 do 63 żołnierzy.

</doc>
<doc id="3040409" url="https://pl.wikipedia.org/wiki?curid=3040409" title="Zbór Śląskiego Kościoła Ewangelickiego Augsburskiego Wyznania w Oldrzychowicach">
Zbór Śląskiego Kościoła Ewangelickiego Augsburskiego Wyznania w Oldrzychowicach

Zbór Śląskiego Kościoła Ewangelickiego Augsburskiego Wyznania w Oldrzychowicach – zbór (parafia) luterańska w Oldrzychowicach, należąca do senioratu trzynieckiego Śląskiego Kościoła Ewangelickiego Augsburskiego Wyznania, w kraju morawsko-śląskim, w Czechach. Oprócz Oldrzychowic obejmuje również Tyrę. W 2015 liczył 1329 wiernych.
W 1782 lub 1792 w Oldrzychowicach wybudowano ewangelicką szkołę, a w 1869 na jej miejscu powstał murowany budynek. Oldrzychowice należały wówczas do zboru w Bystrzycy. Od 1899 część mieszkańców podlegała zborowi w Trzyńcu. Już w listopadzie 1949 postanowiono założyć nowy zbór. Oficjalnie stało się to podczas IV Regularnego Synodu, który odbył się 25 czerwca 1950 roku, na którym zdecydowano o podzieleniu dotychczasowych zbyt dużych zborów i założeniu nowych, w tym również w Oldrzychowicach. Pierwszym pastorem został Karel Trombik. Nowy zbór nie posiadał kaplicy ani kościoła, a pierwsze nabożeństwa prowadzono w budynku starej polskiej szkoły w Oldrzychowicach-Równi, kaplicy cmentarnej a kilkukrotnie w szkole w Tyrze. Kościół powstał w wyniku kilkukrotnej przebudowy budynku szkolnego z 1869. Poświęcenie nastąpiło 2 maja 1959. Ponowna rozbudowa nastąpiła w latach 2002-2006. Gruntowny remont przeprowadzono w 2020 roku.

</doc>
<doc id="3040412" url="https://pl.wikipedia.org/wiki?curid=3040412" title="Herb Bagrationowska">
Herb Bagrationowska

Herb Bagrationowska przedstawia w tarczy herbowej dwudzielnej w pas w polu górnym czarnym wspiętego lwa złotego o czerwonych pazurach i języku, w polu dolnym srebrnym trzy czarne krzyże równoramienne w pas.
Obecnie obowiązujący wzór herbu przyjęto 18 czerwca 2003. Podział tarczy i mobilia herbowe są zgodne z historycznym herbem miasta.

</doc>
<doc id="3040418" url="https://pl.wikipedia.org/wiki?curid=3040418" title="Aynur Doğan">
Aynur Doğan

Aynur Doğan (ur. 1 marca 1975 w Çemişgezek) – piosenkarka folkowa pochodzenia kurdyjskiego. Swoje utwory śpiewa zarówno po turecku, jak i po kurdyjsku.
Życiorys.
Aynur Doğan rozpoczęła naukę muzyki w Szkole Muzycznej ASM w Stambule, gdzie jej nauczycielami śpiewu byli Begüm Erdem i Aşkın Metiner. W 2002 wydała swój pierwszy album zatytułowany "Seyir". W 2004, we współpracy z Kalan Müzik, wydała kolejny album, "Keçe Kurdan" (Kurdyjska Dziewczyna), który zdobył popularność w Turcji i na świecie: angielskie czasopismo folkowe „Folk Roots” („fRoots”) umieściło album na okładce numeru z listopada 2004, a London Times umieścił zdjęcie Aynur na okładce dodatku kulturalnego zatytułowanego „Kulturalne bogactwo Turcji”.
W 2005 Aynur wystąpiła w filmie Yavuza Turgula, zatytułowanym "Gönül Yarası-Heartache". Piosenkarka pojawiła się również w filmie dokumentalnym Fatiha Akına "Crossing the bridge: The sound of Istambul".
W 2010 zaśpiewała podczas ceremonii otwarcia Europejskiej Stolicy Kultury w Stambule.
Podczas swojej kariery współpracowała z takimi artystami jak Metin-Kemal Kahraman, Lütfü Gültekin, Anjelika Akbar, Mikail Aslan, Mercan Dede, Cemil Koçgün, a także z zespołami Orient Expressions, Kardeş Türküler i Grup Yorum.

</doc>
<doc id="3040419" url="https://pl.wikipedia.org/wiki?curid=3040419" title="Zbór Śląskiego Kościoła Ewangelickiego Augsburskiego Wyznania w Gutach">
Zbór Śląskiego Kościoła Ewangelickiego Augsburskiego Wyznania w Gutach

Zbór parafialny Śląskiego Kościoła Ewangelickiego Augsburskiego Wyznania w Gutach (cz. "Farní sbor Slezské církve evangelické augsburského vyznání v Gutech") – zbór (parafia) luterańska w Gutach, należąca do senioratu trzynieckiego Śląskiego Kościoła Ewangelickiego Augsburskiego Wyznania, w kraju morawsko-śląskim, w Czechach.
Już w okresie Reformacji ewangelicy wybudowali w Gutach własny kościół, odebrany im w 1654 roku.
Od 1782 Guty należały do zboru w Ligotce Kameralnej. W 1866 wybudowano tu ewangelicką szkołę, obecny budynek probostwa. W 1882 powstał cmentarz ewangelicki, na którym w 1923 zbudowano kaplicę cmentarną. Podczas IV Regularnego Synodu, który odbył się 25 czerwca 1950 roku, zdecydowano o podzieleniu dotychczasowych zbyt dużych zborów i założeniu nowych, w tym również w Gutach. Pierwszym pastorem został Jerzy Badura. W 1968 dawną kaplicę cmentarną rozbudowano do jej obecnego kształtu. W latach 2002-2005 przebudowano budynek probostwa.

</doc>
<doc id="3040421" url="https://pl.wikipedia.org/wiki?curid=3040421" title="Lloyd’s List">
Lloyd’s List

Lloyd’s List – brytyjski dziennik o tematyce morskiej, założony w 1734 roku przez Edwarda Lloyda.
Historia.
Nazwa gazety pochodzi od Edwarda Lloyda, który prowadził kawiarnię w Londynie, początkowo przy Tower Street, a od 1691 roku przy Lombard Street. Kawiarnia Lloyda służyła jako miejsce spotkań kupców wymieniających się informacjami, negocjujących stawki ubezpieczeń i przewozów. Nie później niż w styczniu 1692 roku Lloyd zaczął publikować cotygodniową broszurę "Ships Arrived at and Departed from several Ports of England, as I have Account of them in London ... [and] An Account of what English Shipping and Foreign Ships for England, I hear of in Foreign Ports". We wrześniu 1699 Lloyd przeniósł dzień publikacji cotygodniowej broszury z soboty na piątek.
Po śmierci Lloyda publikacją broszury zajęło się stowarzyszenie "Lloyd’s Coffee House", które wzięło swoją nazwę od jego kawiarni. Najstarsze zachowane egzemplarze tych broszur pochodzą z 22 grudnia 1696 i 27 września 1698 roku, a ich numery kolejne to 257 i 345. W połowie marca 1735 roku gazeta zaczęła być wydawana dwa razy w tygodniu, we wtorki i piątki, zaczęto je także od nowa numerować. W 1769 roku utworzona została konkurencyjna organizacja "New Lloyd’s Coffee House", która zaczęła wydawać "New Lloyd’s List". Najstarsze zachowane numery tego pisma pochodzą z roku 1771.
Od 1773 roku wydawana była już tylko "New Lloyd’s List", jednakże w 1789 roku jej nazwa została zmieniona na "Lloyd’s List". Od 1 lipca 1837 roku czasopismo zaczęło ukazywać się codziennie z wyjątkiem niedziel, wydawało je wówczas "Corporation of Lloyd’s". W lipcu 1884 roku wydawnictwo połączono z "Shipping and Mercantile Gazette", ale w czerwcu 1914 roku "Corporation of Lloyd’s" przejęło na powrót odpowiedzialność za wydawanie czasopisma.
W 1973 roku publikację gazety przejęła "Lloyd’s of London Press Ltd". W 2013 roku podjęto decyzję o zakończeniu wydawania jej w wersji papierowej, pozostawiając jedynie wersję cyfrową. Powodem decyzji była mała liczba prenumeratorów wersji papierowej przy rosnącej liczbie użytkowników wersji cyfrowej.

</doc>
<doc id="3040422" url="https://pl.wikipedia.org/wiki?curid=3040422" title="Bitwa pod Rakvere (1268)">
Bitwa pod Rakvere (1268)

Bitwa pod Rakvere (ros. Раковорская битва, też: bitwa pod Wesenbergiem) to starcie pomiędzy niemiecko-duńskim rycerstwem z inflanckiej gałęzi zakonu krzyżackiego oraz Rusami, do którego doszło dnia 18 lutego 1268 r. w pobliżu obecnego estońskiego miasta Rakvere (niem. Wesenberg, ros. Раковор). Bitwa zakończyła się zwycięstwem Rusów.
Na czele rycerzy z Niemiec stał Otton von Lutterberg. Niemców wsparli Duńczycy, zajmujący ówcześnie północne rejony Estonii. W szeregach armii niemiecko-duńskiej znajdowała się też spora liczba estońskich knechtów. Armię podzielono na dwie grupy. Po ataku sił głównych, druga grupa armii rycerskiej do bitwy miała wejść w decydującym momencie starcia.
W skład sił ruskich wchodziły kontyngenty z Nowogrodu, Pskowa i Wielkiego Księstwa Włodzimiersko-Suzdalskiego. Na czele Rusów stanęli namiestnicy: nowogrodzki Michaił Fiodorowicz, Dowmunt z Pskowa oraz Wielki książę włodzimiersko-suzdalski Dymitr Aleksandrowicz syn Aleksandra Newskiego. Podobnie jak to miało miejsce w bitwie na jeziorze Pejpus, Rusini zastosowali atak klinem, wcześniej dzieląc armię na dwie części przy czym druga ukryta grupa miała z zasadzki uderzyć na niczego niespodziewającego się przeciwnika.
Z początkiem starcia centrum wojsk ruskich (wojska z Nowogrodu i Pskowa) zostało poważnie zagrożone. Walka przemieniła się w rzeź, śmierć poniósł m.in. Michaił Fiodorowicz. Nowogrodzka kronika opisuje ten fragment bitwy jako coś "czego nasi ojcowie i dziadowie nigdy wcześniej nie uświadczyli".
Tymczasem druga część armii niemiecko-duńskiej, nie trzymając się pierwotnego planu (sądzono, że bitwa jest już wygrana) rozpoczęła plądrowanie obozu Rusów. W tym momencie nastąpił nieoczekiwany atak z flanki oddziałów suzdalskich księcia Dymitra. Atak przyniósł powodzenie, przechylając szalę bitwy na korzyść Rusów. Rycerze niemieccy i duńscy rozpoczęli ucieczkę, ścigani przez wiele kilometrów przez przeciwnika. W trakcie pościgu poległo wielu z nich, liczni dostali się do niewoli.
Straty po stronie armii zakonu szacuje się na 12000 zabitych, zaś po stronie ruskiej na 5000. Klęska pod Rakvere powstrzymała ekspansję niemiecko-duńską w regionie na okres kolejnych 30 lat.

</doc>
<doc id="3040424" url="https://pl.wikipedia.org/wiki?curid=3040424" title="Dni, których nie znamy">
Dni, których nie znamy

Dni, których nie znamy – piosenka z repertuaru piosenkarza Marka Grechuty. Autorem muzyki był Jan Kanty Pawluśkiewicz, tekst napisał sam Grechuta. Kompozycja ukazała się po raz pierwszy w 1971 roku na albumie solowym wokalisty pt. "Korowód".
Jako jedna z najpopularniejszych piosenek w historii polskiej muzyki rozrywkowej doczekała się licznych interpretacji, w wykonaniu m.in. Michała Bajora, Kr’shna Brothers, Meza, Anny Treter, Plateau, Kamila Bednarka oraz duetów Grzegorza Turnaua i Doroty Miśkiewicz oraz Maryli Rodowicz i Piotra Kupichy.
Utwór jest uważany przez kibiców za nieoficjalny hymn klubu piłkarskiego Korona Kielce.

</doc>
<doc id="3040429" url="https://pl.wikipedia.org/wiki?curid=3040429" title="National University of Lesotho">
National University of Lesotho

National University of Lesotho (pl. "Narodowy Uniwersytet Lesotho") – uczelnia położona w Romie w Lesotho, około 34 km na południowy wschód od Maseru, stolicy kraju.
Historia.
Katolickie Kolegium Uniwersyteckie – Pius XII College.
W 1938 roku Synod Biskupów Katolickich w Republice Południowej Afryki podjął decyzję o konieczności powstania Katolickiego Kolegium. 8 kwietnia 1945 roku w Rzymie wydano decyzję o powstaniu Katolickiego Kolegium Uniwersyteckiego -Pius XII College. Zlokalizowano je tymczasowo w budynku szkoły podstawowej w Roma.
W 1946 roku Kolegium przenesiono do obecnych budynków zbudowanych na przydzielonych mu około pięćdziesięciu dwóch akrach ziemi. W 1950 roku Katolickie Kolegium Uniwersyteckie zostało przekazane Kongregacji Oblatów Maryi Niepokalanej (OMI). Kolegium przygotowało studentów do uzyskania dyplomów zewnętrznych przyznawanych przez University of South Africa (UNISA).
Uniwersytet Basutoland, Protektorat Bechuanaland i Suazi (UBBS).
1 stycznia 1964 roku Kolegium zostało przekształcone w bezwyznaniowy Uniwersytet Basutoland, Protektorat Bechuanaland i Suazi (UBBS), a w 1966 roku po odzyskaniu niepodległości i zmianach nazw państw w Uniwersytet w Botswanie, Lesotho i Suazi (UBLS). Uczelnia otrzymała własny statut przyznany przez królową Elżbietę II.
National University of Lesotho.
20 października 1975 roku, 9 lat po odzyskaniu przez Lesotho niepodległości, ustanowiona została niezależna, narodowa uczelnia – National University of Lesotho. Decyzję podjęło Zgromadzenie Narodowe ustawą nr 13 z 1975 roku. NUL jest spadkobiercą Uniwersytetu Pius XII College i UBLS. Przejął ich teren i budynki.
Wydziały.
Na uczelni znajduje się 7 wydziałów:
Kanclerze uniwersytetu.
Sir Fiugh Stephenson, 1964-1966
Sir Seretse Khama, KBE, 1967/70
Król Moshoeshoe II Królestwa Lesotho, 1971-1974
Król Sobhuza II Królestwa Suazi, 1974-1975
Król Moshoeshoe II Królestwa Lesotho, 1976-1990
Król Letsie III Królestwa Lesotho, 1991-obecnie
Biblioteka.
Biblioteka była integralną częścią dawnego Kolegium Piusa XII od początku jego istnienia. Obecny budynek biblioteki został zbudowany w 1964 roku. W 1979 roku, kiedy stała się Biblioteką NUL otrzymała imię Thomasa Mofolo. Oprócz konwencjonalnych zbiorów bibliotecznych prowadzi archiwum, gromadzi dokumenty, posiada też dział muzealny.

</doc>
<doc id="3040431" url="https://pl.wikipedia.org/wiki?curid=3040431" title="Narodowy Uniwersytet Lesotho">
Narodowy Uniwersytet Lesotho



</doc>
<doc id="3040432" url="https://pl.wikipedia.org/wiki?curid=3040432" title="Cmentarz żydowski w Wołczynie (Białoruś)">
Cmentarz żydowski w Wołczynie (Białoruś)

Cmentarz żydowski w Wołczynie – kirkut społeczności żydowskiej niegdyś zamieszkującej Wołczyn. Znajduje się w centrum miejscowości przy drodze do Niemirowa. Data powstania ani losy cmentarza nie są znane. Zachowało się kilkadziesiąt nagrobków.

</doc>
<doc id="3040433" url="https://pl.wikipedia.org/wiki?curid=3040433" title="Dan (rzeka w Izraelu)">
Dan (rzeka w Izraelu)

Dan (hebr. דן, arab. اللدان, "Al-Liddan") – rzeka w północnym Izraelu, największy z dopływów Jordanu.
Źródła znajdują się w Tel Dan.

</doc>
<doc id="3040437" url="https://pl.wikipedia.org/wiki?curid=3040437" title="Cmentarz żydowski w Wołczynie">
Cmentarz żydowski w Wołczynie



</doc>
<doc id="3040440" url="https://pl.wikipedia.org/wiki?curid=3040440" title="Moses Moeketsi Mosuhli">
Moses Moeketsi Mosuhli

Moses Moeketsi Mosuhli (ur. 5 sierpnia 1981 w Quthing) – lesotyjski lekkoatleta, długodystansowiec, olimpijczyk.
Reprezentował Lesotho na igrzyskach olimpijskich 2008 w Pekinie w biegu maratońskim. Biegu tego nie ukończył, schodząc z trasy przed połową dystansu.
Dwukrotny uczestnik mistrzostw świata w biegach przełajowych. W 2005 w Saint-Étienne wystartował w dwóch biegach. Na krótkim dystansie z czasem 12:52 min zajął 87 miejsce, a w biegu długim 92 (czas 39:38 min). W 2008 w Edynburgu z czasem 38,34 min został sklasyfikowany na 107 miejscu
Reprezentant klubu Northern Lesotho Athletics Club .

</doc>
<doc id="3040449" url="https://pl.wikipedia.org/wiki?curid=3040449" title="Gubernia orenburska">
Gubernia orenburska

Gubernia orenburska () – jednostka administracyjna Imperium Rosyjskiego i RFSRR w południowo-wschodniej Rosji Europejskiej – na Uralu i południowo-zachodnim Zauralu (część azjatycka guberni), utworzona w 1744 ukazem cesarzowej Elżbiety. W 1782 ukazem Katarzyny II przekształcona w namiestnictwo ufijskie, od 1796 ukazem Pawła I ponownie gubernia. Stolicą guberni był Orenburg. Zlikwidowana w 1928.
Gubernia była położona pomiędzy 51°8′ a 55°23′ szerokości geograficznej północnej i 54°8′ a 64°52′ długości geograficznej wschodniej. Graniczyła od północy z gubernią permską, na wschodzie z gubernią tobolską, na południu z obwodem uralskim i obwodem turgajskim, na zachodzie z gubernią ufijską i samarską.
Powierzchnia guberni w 1897 wynosiła 189 733,7 km². Gubernia w początkach XX wieku była podzielona na 5 ujezdów.
Demografia.
Według wyników spisu powszechnego z 1897 liczba ludności wynosiła 1 600 145 osób – Rosjan (70,4%), Baszkirów (15,9%), Tatarów (5,8%), Ukraińców (2,6%) i Mordwinów (2,4%).
Ludność w ujezdach według deklarowanego języka ojczystego 1897.
Gubernia została zlikwidowana w 1928. Od 1934 na jej terytorium istnieje obwód orenburski RFSRR, obecnie (2013) Federacji Rosyjskiej.

</doc>
<doc id="3040463" url="https://pl.wikipedia.org/wiki?curid=3040463" title="Nowa Gazeta (1906–1918)">
Nowa Gazeta (1906–1918)

Nowa Gazeta – dziennik polskiej mniejszości żydowskiej, wydawany w Warszawie w latach 1906–1918. „Nowa Gazeta” miała dwa wydania: poranne i wieczorne. Założyciel i redaktor Stanisław Aleksander Kempner nadał jej kierunek asymilatorski, rzadko zamieszczając publicystykę na tematy żydowskie. Mimo to, artykuły na temat pogromu w Siedlcach doprowadziły do administracyjnego zawieszenia wydawania gazety 16 września 1906. Po dwóch dniach kontynuowano jej wydawanie pod tytułem „Ludzkość” na podstawie odrębnej koncesji (numery 98–199). Od kwietnia 1907 wznowiono wydawanie pod poprzednim tytułem. W 1917 roku jej właścicielem zostali Gustaw Grzybowski i Bogdan Straszewicz, od 31 grudnia 1918 ukazywała się jako „Gazeta Polska”.
Na łamach „Nowej Gazety” publikowali m.in. Leo Belmont, Samuel Dickstein, Cezary Jellenta, Maria Konopnicka, Janusz Korczak, Józef Kotarbiński, Ludwik Krzywicki, Izabela Moszczeńska, Adolf Nowaczyński, Hilary Nussbaum, Eliza Orzeszkowa, Stanisław Posner, Stanisław Przybyszewski, Stefania Sempołowska, Aleksander Świętochowski, Mieczysław Themerson, Maria Weryho, Adam Wizel, Stefan Żeromski.

</doc>
<doc id="3040464" url="https://pl.wikipedia.org/wiki?curid=3040464" title="Nowa Gazeta">
Nowa Gazeta



</doc>
<doc id="3040465" url="https://pl.wikipedia.org/wiki?curid=3040465" title="Heino von Heimburg">
Heino von Heimburg

Heino von Heimburg (ur. 24 października 1889 w Hanowerze, zm. październik 1945 w Stalingradzie) – niemiecki dowódca okrętów podwodnych Kaiserliche Marine podczas I wojny światowej, następnie wiceadmirał Kriegsmarine. W czasie I wojny światowej dowodzone przez niego okręty podwodne zatopiły 20 statków o łącznej pojemności BRT oraz pięć okrętów. Okręty dowodzone przez Heino von Heimburga, uszkodziły także osiem jednostek o łącznej pojemności BRT. 11 sierpnia 1917 roku został odznaczony Pour le Mérite. Heino von Heimburg do dnia dzisiejszego dzierży miano najskuteczniejszego z dowódców okrętów podwodnych w historii w zakresie zwalczania okrętów podwodnych, zatapiając łącznie cztery jednostki tej klasy.
Życiorys.
Początek służby.
Heino von Heimburg w 1907 roku wstąpił do szkoły kadetów Kaiserliche Marine. Szkolenie odbył na okręcie szkolnym SMS „Stein”. 21 kwietnia 1908 roku został mianowany na stopień Fähnrich zur See. Pierwszym przydziałem była służba na pancerniku „Schleswig-Holstein”. Od września 1911 roku służył na pancerniku SMS „Hessen”. 10 kwietnia 1911 roku został awansowany na stopień Leutnant zur See. Od 28 kwietnia służył jako oficer wachtowy na niewielkim krążowniku SMS „Geier”. Od 1 października 1913 roku został skierowany na szkolenie przygotowujące do służby na okrętach podwodnych. Służył na okręcie „Vulkan”. 22 kwietnia 1914 roku został awansowany do stopnia Oberleutnant zur See.
I wojna światowa.
Po wybuchu I wojny światowej 5 sierpnia 1914 roku, Niemcy skonfiskowali czwarty z budowanych w Kilonii na zamówienie norweskiej marynarki wojennej okrętów podwodnych. Został on przyjęty do służby w Kaiserliche Marine 14 sierpnia 1914 jako SM U-A. Heino von Heimburg pełnił na nim funkcję oficera wachtowego. W czasie służby na SM UA, został odznaczony Krzyżem Żelaznym II klasy oraz Krzyżem Żelaznym I klasy. 25 marca 1915 roku powierzono mu dowództwo SM UB-14. 4 czerwca 1915 roku został przeniesiony na stanowisko dowódcy okrętu SM UB-15, na którym odniósł pierwsze zwycięstwo. 10 czerwca w pobliżu Porto di Piave Vecchia SM UB-15 zatopił włoski okręt podwodny „Medusa”. 7 czerwca SM UB-15 został przekazany marynarce Austro-Węgier i oznaczony U-11, a Heino von Heimburg powrócił na UB-14.
7 lipca 1915 roku podczas pierwszego patrolu po Adriatyku około 20 mil na południe od Wenecji, UB-14 storpedował włoski krążownik pancerny „Amalfi”. W wyniku zatonięcia okrętu śmierć poniosło 67 członków załogi.
16 lipca dowodzony przez Heino von Heimburga UB-14 wyruszył w podróż do Bodrum, aby brać udział w operacjach morskich w Cieśninie Dardanelskiej. Początkowo holowany przez austriacki niszczyciel, dotarł do wybrzeży Turcji 24 lipca. Po dokonaniu niezbędnych napraw, 12 sierpnia Heino von Heimburg wypłynął z Bodrum w kierunku szlaku z Aleksandrii do Dardaneli. 13 sierpnia UB-14 zaatakował pasażerski liniowiec HMT „Royal Edward”. Okręt transportowy przewoził wojsko z Avonmouth do Aleksandrii i Mudros. W wyniku ataku statek zatonął w , a śmierć poniosło co najmniej 866 żołnierzy i członków załogi.
2 września UB-14 zaatakował kolejny okręt przewożący wojsko do Aleksandrii oraz Mudros. „Southland” o pojemności BRT, został poważnie uszkodzony, ale części załogi, która pozostała na jego pokładzie udało się uszkodzoną jednostkę doprowadzić do portu w Mudros.
4 września 1915 roku w okolicach Çanakkale brytyjski okręt HMS E7 zaplątał się w sieci przeciw okrętom podwodnym. Pomimo detonacji kilku min, okręt nie został uszkodzony. Wówczas Heino von Heimburg, wraz z księciem Heinrichem XXXVII Reus zu Köstritz oraz kucharzem ze swojego okrętu, podpłynęli łodzią wiosłową w miejsce uwięzienia E7. Od jakiegoś czasu tureckie lekkie jednostki nawodne usiłowały zmusić brytyjski okręt do wynurzenia. Po trwających przez dużą część dnia bezskutecznych próbach tureckich, za pomocą obciążonej linki Heino von Heimburg precyzyjnie ustalił miejsce i głębokość zanurzenia E7, po czym rzucił z łodzi turecką minę. Eksplozja ładunku w bezpośredniej bliskości okrętu Royal Navy, zmusiła jego dowódcę do wynurzenia oraz zatopienia okrętu. Wszyscy członkowie jego załogi dostali się do niewoli.
30 października 1915 roku tureccy żołnierze zajęli opuszczony przez Francuzów osiadły na mieliźnie okręt podwodny „Turquoise” (Q46) i na jego pokładzie znaleźli dokumenty wskazujące miejsce spotkania z operującym na tym samym akwenie brytyjskim okrętem HMS E20. Informacje te przekazali Niemcom i 6 listopada na Morzu Marmara UB-14 pod dowództwem von Heimburga oczekiwał na miejscu spotkania na przybycie niczego niespodziewającego się angielskiego okrętu. Około godziny 17 okręty zbliżyły się do siebie i SM UB-14 wystrzelił torpedę w kierunku E20. Załoga E20 podjęła próbę manewru, było jednak już za późno. W wyniku ataku zginęło 21 osób z załogi okrętu. Ośmiu marynarzy oraz kapitan C. H. Warren, przeżyli i dostali się do niewoli.
1 lipca 1917 roku Heino von Heimburg objął stanowisko dowódcy SM UC-22. Od 28 września 1916 do 20 lipca 1917 roku zatopił 12 statków oraz 3 uszkodził. 20 czerwca 1917 roku zatopił francuski okręt podwodny „Ariane”. 11 sierpnia 1917 roku został odznaczony Pour le Mérite.
5 października 1917 roku kapitan von Heimburg objął dowództwo przyjętego do służby w Kaiserliche Marine okrętu podwodnego typu UB III – SM UB-68. Okrętem dowodził do 1 lipca 1918 roku, kiedy to został zastąpiony przez kapitana Karla Dönitza. 14 października 1918 roku Heino von Heimburg został mianowany ostatnim dowódcą jednego z najsłynniejszych okrętów podwodnych SM U-35, jego poprzednimi dowódcami byli Waldemar Kophamel, Lothar von Arnauld de la Perière, Ernst von Voigt. 26 listopada 1918 roku okręt został przekazany Royal Navy.
Okres międzywojenny.
Po utworzeniu Reichsmarine kapitan Heino von Heimburg pozostał w czynnej służbie. Od sierpnia 1919 roku dowodził torpedowcami T 104 oraz T 139. W okresie od października 1921 roku do 18 września 1924 był adiutantem komendanta portu Swinemünde. Od 2 października 1925 roku został mianowany oficerem nawigacyjnym lekkiego krążownika „Amazone”. 1 października 1932 roku został awansowany na stopień komandora porucznika ("Fregattenkapitän"), a 1 lipca 1934 na stopień komandora ("Kapitän zur See"). W latach 1933–1937 był komendantem fortyfikacji u ujścia Łaby i Wezery. Od 6 października 1937 do końca 1939 roku był sędzią w Reichskriegsgericht (Najwyższym Sądzie Wojskowym III Rzeszy). 1 sierpnia 1939 roku został awansowany na kontradmirała.
II wojna światowa.
1 września 1942 roku przeszedł do rezerwy i do 31 maja 1943 roku pozostawał w dyspozycji dowództwa Kriegsmarine bez przydziału. 31 maja 1943 w randze wiceadmirała ("Vizeadmiral") przeszedł w stan spoczynku. W marcu 1945 roku, mimo iż nie znajdował się w czynnej służbie, został pojmany przez żołnierzy radzieckich i uwięziony jako jeniec wojenny. Zmarł w październiku 1945 roku w obozie jenieckim pod Stalingradem.
Zatopienie przez kapitana Heino von Heimburga czterech okrętów podwodnych, kolejno „Medusy”, E7, E20 i „Ariane”, jest nie pobitym do dziś rekordem wśród dowódców okrętów podwodnych. Niektórzy historycy odmawiają wprawdzie uznania von Heimburgowi zatopienia E7, jednakże nawet bez tego okrętu, niemieckiemu dowódcy przypisuje się największą liczbę zatopionych okrętów podwodnych wroga w historii, spośród wszystkich dowódców okrętów tej klasy.

</doc>
<doc id="3040466" url="https://pl.wikipedia.org/wiki?curid=3040466" title="Jan Kornaś">
Jan Kornaś

Jan Kornaś (ur. 26 kwietnia 1923 w Krakowie, zm. 8 sierpnia 1994 tamże) – polski botanik, specjalizujący się w fitogeografii, fitosocjologii, florystyce i pterydologii, badacz szaty roślinnej Polski, Europy, Afryki i Ameryki Północnej.
Życiorys.
Doktorat uzyskał w Uniwersytecie Jagiellońskim w 1949 na podstawie rozprawy Synantropijne zespoły roślinne Jury Krakowskiej. W 1954 został mianowany docentem przez Centralną Komisję Kwalifikacyjną na podstawie monografii "Geobotaniczna charakterystyka Gorców". Od 1986 roku członek rzeczywisty Polskiej Akademii Nauk i członek czynny Polskiej Akademii Umiejętności. Przewodniczący Oddziału Krakowskiego i członek honorowy Polskiego Towarzystwa Botanicznego. Profesor Uniwersytetu Jagiellońskiego, Uniwersytetu Zambijskiego i uniwersytetu w Maiduguri, dyrektor Instytutu Botaniki Uniwersytetu Jagiellońskiego. W 1993 „za wybitne zasługi w pracy naukowej i dydaktycznej” został odznaczony Krzyżem Komandorskim Orderu Odrodzenia Polski.
W 1989 otrzymał Medal im. Władysława Szafera.
Jego żoną była Anna Medwecka-Kornaś. Został pochowany na Cmentarzu Rakowickim w Krakowie (kwatera HB, rząd wsch.).
Publikacje.
Autor lub współautor ponad 600 publikacji, w tym ok. 130 oryginalnych prac naukowych, m.in.: 
Autor następujących nowych taksonów i kombinacji nomenklatorycznych:
Memoria.
Na cześć J. Kornasia utworzono następujące nazwy roślin:

</doc>
<doc id="3040471" url="https://pl.wikipedia.org/wiki?curid=3040471" title="Giflof">
Giflof

GIFLOF – polski zespół muzyczny z Górnego Śląska, grający muzykę rockową z elementami folku.
Działalność artystyczna.
GIFLOF powstał w Tychach w 2011 roku z inicjatywy Łukasza Kosickiego i Błażeja Banasia. Obecnie formację tworzy pięciu muzyków pochodzących z Tychów i Katowic. Jak sami określają grają muzykę będącą mieszanką rocka i folku, przeplatając to nieraz poezją. Niektóre z utworów GIFLOF można zaliczyć do poezji śpiewanej, z uwagi na fakt, iż grupa często sięga po wiersze autorstwa Kazimierza Przerwy-Tetmajera, Juliana Tuwima i Cypriana Kamila Norwida. Do tej pory największą popularność przyniósł im singiel "Duchy i ludzie", który wygrał Ogólnopolski Konkurs Polskiego Radia „Przebojem na antenę” reprezentując Polskiego Radia Katowice. W 2012 roku w Kozubniku został do niego nagrany oficjalny teledysk. Debiutancki album formacji zatytułowany GIFLOF ukazał się 1 października 2013 roku, dostępny w chwili obecnej wyłącznie w sprzedaży podczas koncertów. Mastering dźwięku wykonało londyńskie studio Abbey Road.

</doc>
<doc id="3040474" url="https://pl.wikipedia.org/wiki?curid=3040474" title="Lista odcinków serialu Mroczne zagadki Los Angeles">
Lista odcinków serialu Mroczne zagadki Los Angeles

Poniżej znajduje się lista odcinków serialu telewizyjnego Mroczne zagadki Los Angeles – emitowanego przez amerykańską stację telewizyjną TNT (stacja telewizyjna) od 13 sierpnia 2012 roku. W Polsce emitowany od 21 sierpnia 2014 roku przez TVN 7.

</doc>
<doc id="3040475" url="https://pl.wikipedia.org/wiki?curid=3040475" title="Roy Matsumoto">
Roy Matsumoto

Roy Matsumoto (ur. 1 maja 1913, zm. 21 kwietnia 2014) – amerykański żołnierz.
Życiorys.
Roy Matsumoto urodził się 1 maja 1913 roku w Lagunie w Kalifornii. Kiedy miał 8 lat rodzice wysłali go do dziadków przebywających w Japonii. W 1930 powrócił do Kalifornii; od 1933 uczęszczał do Long Beach Polytechnic High School. Podczas II wojny światowej był internowany wraz z Amerykanami pochodzenia japońskiego w obozie, w miejscowości Jerome w Arkansas. W 1942 roku zgłosił się na ochotnika do armii Stanów Zjednoczonych. Służył jako tłumacz języka japońskiego. Został odznaczony Brązową Gwiazdą i Legią Zasługi. W 2011 roku otrzymał Złoty Medal Kongresu.

</doc>
<doc id="3040477" url="https://pl.wikipedia.org/wiki?curid=3040477" title="Ulica Półłanki w Krakowie">
Ulica Półłanki w Krakowie

Ulica Półłanki – ulica w Krakowie przebiegająca głównie przez przemysłowe tereny dzielnic Podgórze i Bieżanów-Prokocim. 
Swój bieg zaczyna od Mostu Wandy na Wiśle. Następnie prowadzi na południe, przecinając po drodze m.in. na Rybitwach ulice Christo Botewa i Tadeusza Śliwiaka oraz rzekę Drwinę Długą, a w Bieżanowie trzykrotnie tory kolejowe na przejazdach kolejowo-drogowych kategorii "A" (linie kolejowe nr 91, 100 oraz bocznica PKP Intercity). Następnie łączy się na skrzyżowaniu z ul. mjr. Henryka Sucharskiego. 
Nazwa ulicy pochodzi od słów "półłanek", "łan".

</doc>
<doc id="3040478" url="https://pl.wikipedia.org/wiki?curid=3040478" title="Catacomb 3D">
Catacomb 3D

Catacomb 3-D – gra komputerowa z gatunku first-person shooter stworzona przez id Software i wydana przez firmę Softdisk w 1991 roku. "Catacomb 3-D" używa silnika, który stał się podstawą przy kolejnej grze firmy – "Wolfenstein 3D". Był on ulepszoną wersją silnika gry "Hovertank 3D". Pojawiły się w nim tekstury oraz płaskie obiekty na ścianach zamiast jednobarwnych bloków.
Gra stworzona została w technologii 3D na tym samym silniku co Wolfenstein 3D, a jej akcja osadzona jest w lochach. Głównym bohaterem jest arcymag z Thorii, zaś celem – zabicie Grelminara. Gracz ma do dyspozycji jedynie kule ognia, używane do zabijania przeciwników lub niszczenia ściany, jeżeli jest to konieczne. Możliwe jest znalezienie uzdrawiających mikstur, kluczy oraz zwojów zawierających podpowiedzi. Poziom zdrowia sygnalizowany jest wyglądem twarzy bohatera (podobnie jak w grze "Wolfenstein 3D").

</doc>
<doc id="3040481" url="https://pl.wikipedia.org/wiki?curid=3040481" title="Trąbolot">
Trąbolot



</doc>
<doc id="3040483" url="https://pl.wikipedia.org/wiki?curid=3040483" title="Tytus, Romek i A’Tomek księga VI">
Tytus, Romek i A’Tomek księga VI

Tytus, Romek i A’Tomek księga VI – szósty kolejny komiks z serii Tytus, Romek i A’Tomek o przygodach trzech przyjaciół Tytusa, Romka i A’Tomka.
Autorem scenariusza i rysunków jest Henryk Jerzy Chmielewski. Album ten ukazał się w roku 1971 nakładem Wydawnictwa Harcerskiego Horyzonty. W ramach oszczędności album był drukowany każdy arkusz tylko z jednej strony w kolorach, przez to kolejne strony książeczki są na przemian kolorowe i czarno-białe. Potocznie księga ta ma opis – Tytus olimpijczykiem. Na drugiej stronie okładki znajduje się "Tablica ważniejszych mięśni Tytusa" widok od przodu i od tyłu, a na trzeciej kadry komiksowe z "Codzienną gimnastyką Tytusa". Na drugiej stronie książeczki jest pięć kadrów jak w prosty sposób krok po kroku narysować oblicze Tytusa. Na stronie 19 zamieszczono tabelę z wagami bokserskimi.
Fabuła komiksu.
Chłopcy zauważają plakat reklamujący olimpiadę w Kogutkowie Górnym, postanawiają się do niej przygotować. Tytus ma być zawodnikiem, Romek trenerem, a A’Tomek kierownikiem grupy. Rozpoczynają kompleksowy trening Tytusa: odpowiednia dieta, proste ćwiczenia, podnoszenie ciężarów, jazda na rowerze stacjonarnym, trening ze skakanką. Edukują go również teoretycznie odwiedzają "Muzeum Sportu". Następnie udają się trąbolotem w góry, aby szkolić Tytusa wysoko nad poziomem morza. Lecz zamiast w Tatrach Tytus ląduje za granicą. Chłopcy rozpoczynają trening bokserski, gdy Tytus zostaje na chwilę sam porywają go gangsterzy. Zauważywszy talent bokserski Tytusa kontynuują jego szkolenie i organizują mu sparingi. Wreszcie dochodzi do prawdziwej walki, Tytus – „długoręki bombardier” mierzy się z mistrzem Ciuciucacy „Żelazną Pięścią”. Tytus przegrywa w pierwszej rundzie, zażywając tabletki nasenne przeznaczone dla przeciwnika. Korzystając z zamieszania chłopcy wynoszą Tytusa do trąbolotu. Podczas podróży Tytusowi śni się, iż startuje w starożytnych igrzyskach greckich. W końcu po perypetiach ze strąconym przez piorun trąbolotem, bohaterowie docierają na olimpiadę. Na miejscu przeżywają ogromne rozczarowanie bo okazuje się to olimpiada... szachowa.
Trąbolot.
A’Tomek nabywa go od pewnego orkiestranta, który po godzinach dorabia sobie wyrabianiem trąbolotów. Z wyglądu przypomina dużą trąbkę, jest koloru żółtego z oszkloną kabiną mogąca pomieścić trzy osoby. Podczas lotu nie słychać jego trąbienia ponieważ rozwija szybkość ponaddźwiękową. Potrafi wciągnąć chmurę jedną stroną a wypuścić drugą w postaci deszczu. Może awaryjnie lądować używając spadochronu.
Cenzura.
W pierwszym wydaniu komiksu gdy Tytus powtórnie odwiedza "Muzeum Sportu" bawi się szablą mistrza Pawłowskiego, w późniejszych wydaniach Tytus już bawi się szablą mistrza Zabłockiego. Pawłowski wybitny szermierz polski w roku 1976 został aresztowany za szpiegostwo, a jego nazwisko zostało wymazane ze wszystkich publikacji sportowych, w tym i z szóstej księgi Tytusa.

</doc>
<doc id="3040485" url="https://pl.wikipedia.org/wiki?curid=3040485" title="Chorwaci molizańscy">
Chorwaci molizańscy

Chorwaci molizańscy (chorw. "Moliški Hrvati", wł. " Slavomolisani") – określenie ludności pochodzenia chorwackiego zamieszkującej włoski region Molise.
Są to potomkowie przybyszów z przełomu XV i XVI wieku, tzw. trzeciej fali migracji południowosłowiańskiej na teren dzisiejszych Włoch, związanej z najazdem osmańskim na Bałkany. Do dziś chorwacką tożsamość i znajomość dialektu molizańsko-chorwackiego, zwanego "na-našo" („po naszemu”), zachowało niecałe dwa tysiące osób. Zamieszkują oni przede wszystkim trzy miejscowości w północno-wschodniej części prowincji Campobasso (Kampavaša), na górskim obszarze pomiędzy rzekami Trigno i Biferno:
Charakterystyczny dla wszystkich trzech jest postępujący spadek liczby ludności, związany z migracjami ekonomicznymi do większych miast i lepiej rozwiniętych regionów Włoch, oraz stopniowa asymilacja z włoską większością, która w przeciągu XIX i XX wieku dokonała się w przypadku pozostałych chorwackomolizańskich miejscowości, takich jak Palata czy San Giacomo degli Schiavoni (Štijakov).
W ustawie z 1999 r. Chorwaci molizańscy uznani są za mniejszość etniczną, a ich dialekt wymieniony jest pośród „języków mniejszościowych”. Od roku 1996 obowiązuje też bilateralna włosko-chorwacka umowa o prawach mniejszości narodowych.
Począwszy od lat 90. w szkołach trzech molizańskich miejscowości prowadzone są zajęcia z języka chorwackiego, ważną rolę w podtrzymywaniu odrębności językowej pełnią również lokalne stowarzyszenia kulturalne: "Naša zemlja — La nostra terra" (zał. 1968), "Naš grad" (zał. 1997) i "Agostina Piccoli" (zał. 1999). W Montemitro/Mundimitarze znajduje się honorowy konsulat Chorwacji.

</doc>
<doc id="3040486" url="https://pl.wikipedia.org/wiki?curid=3040486" title="Jordan Chipangama">
Jordan Chipangama

Jordan Chipangama (ur. 12 listopada 1988) – zambijski lekkoatleta specjalizujący się w biegach średnich i długich. 
W 2005 zajął 6. miejsce w biegu na 1500 metrów podczas mistrzostw świata juniorów młodszych w Marrakeszu. Uczestnik halowych mistrzostw świata i mistrzostw świata juniorów z 2006. W 2013 zajął 29. miejsce w maratonie podczas światowego czempionatu w Moskwie.

</doc>
<doc id="3040488" url="https://pl.wikipedia.org/wiki?curid=3040488" title="Katedra w São Paulo">
Katedra w São Paulo



</doc>
<doc id="3040490" url="https://pl.wikipedia.org/wiki?curid=3040490" title="Gromada Rogowo">
Gromada Rogowo



</doc>
<doc id="3040491" url="https://pl.wikipedia.org/wiki?curid=3040491" title="Łysak szerokoblaszkowy">
Łysak szerokoblaszkowy

Łysak szerokoblaszkowy ("Gymnopilus liquiritiae" (Pers.) P. Karst.) – gatunek grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Gymnopilus, Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1801 r. Persoon nadając mu nazwę "Agaricus liquiritiae". Obecną, uznaną przez Index Fungorum nazwę nadał mu w 1879 r. P. Karst..
Niektóre synonimy:
Nazwę polską podał Władysław Wojewoda w 1999 r. W polskim piśmiennictwie mykologicznym gatunek ten opisywany był też jako skórzak słodkogorzki i płomiennica szerokoblaszkowa.
Morfologia.
Średnica 2-8 cm, początkowo wypukły, czasami nieco dzwonkowaty, później płaski. Powierzchnia sucha, gładka, w kolorze od pomarańczowego do rdzawobrązowego. KOH barwi go na ciemnoczerwono. 
Przyrośnięte, dość gęste i stłoczone, początkowo żółtawe lub jasnopomarańczowe, później czerwonawe z brązowymi plamami.
Wysokość 3-7 cm, grubość 3-8 mm, mniej więcej walcowaty, czasami zwężający się na obydwu końcach. Czasami wyrasta niecentrycznie. Powierzchnia gładka lub drobnowłóknista o barwie od białawej do jasnopomarańczowej, tylko podstawa trzonu rdzawobrązowa.
Podobnej barwy jak kapelusz. Smak bardzo gorzki, zapach słaby, przypominający nieco zapach ziemniaków.
Zarodniki eliptyczne, pokryte bardzo drobnymi kolcami, dekstrynoidalne, o rozmiarach 7-8,5 × 4-5,5 μm. Cheilocystydy i pleurocystydy o różnym kształcie i rozmiarach 20-40 μm. Kaulocystydy mają długość do 50 μm i wyrastają pęczkami.
Występowanie.
Występuje w Ameryce Północnej oraz w Europie. Występuje również w Polsce, ale jego rozprzestrzenienie nie jest znane. 
Rośnie w lasach iglastych, liściastych i mieszanych, na martwym drewnie; na pniach, opadłych gałęziach i kawałkach drzewa. W Ameryce Północnej jest szeroko rozprzestrzeniony, przy czym w północnych i zachodnich regionach kontynentu częściej występuje na drewnie iglastym, w południowych na drewnie liściastym.
Znaczenie.
Saprotrof, grzyb niejadalny.
Gatunki podobne.
Łysak plamistoblaszkowy jest morfologicznie trudny do odróżnienia od innych gatunków łysaków. Różni się od nich całkowitym brakiem resztek osłony, pewne jednak odróżnienie go od innych gatunków tego rodzaju możliwe jest tylko badaniami mikroskopowymi. Jan Holec sprawdził zarówno cechy makro jak i mikro okazów opisywanych jako łysak szerokoblaszkowy i stwierdził, że praktycznie niczym nie odróżniają się one od łysaka ciemnotrzonowego "Gymnopilus picreus". Według Jana Holca łysak ciemnotrzonowy "G. liquiritiae" powinien być uznany za synonim "G. picreus".

</doc>
<doc id="3040492" url="https://pl.wikipedia.org/wiki?curid=3040492" title="Gymnopilus liquiritiae">
Gymnopilus liquiritiae



</doc>
<doc id="3040493" url="https://pl.wikipedia.org/wiki?curid=3040493" title="Katedra Najświętszej Maryi Panny WNiebowziętej w São Paulo">
Katedra Najświętszej Maryi Panny WNiebowziętej w São Paulo



</doc>
<doc id="3040495" url="https://pl.wikipedia.org/wiki?curid=3040495" title="Katedra w Rio de Janeiro">
Katedra w Rio de Janeiro



</doc>
<doc id="3040497" url="https://pl.wikipedia.org/wiki?curid=3040497" title="Park Narodowy Ulu Temburong">
Park Narodowy Ulu Temburong

Park Narodowy Ulu Temburong – pierwszy park narodowy w Brunei, ustanowiony w 1991 roku. Położony jest w południowej części dystryktu Temburong, zajmując około 40% jego powierzchni. Stanowi część obszaru chronionego Batu Apoi Forest Reserve. Park jest znany jako „Green Jewel of Brunei” (pl. "Zielony Klejnot Brunei"), gdyż zawiera dżunglę w naturalnym stanie. Opisany został jako „najznakomitszy przykład sukcesu polityki ochrony lasu sułtanatu”. Najważniejszymi przepływającymi przez park rzekami są Temburong oraz Belalong. Park stanowi ważne centrum ekoturystyki w Brunei. Na terenie dystryktu znajduje się również rezerwat Peradayan Forest Reserve.
Geografia.
Park Narodowy Ulu Temburong znajduje się we wschodnim Brunei, w dystrykcie Temburong. Graniczy z trzema innymi dystryktami oraz malezyjskim stanem Sarawak. Znajdujące się w nim nizinne lasy deszczowe pokrywają obszar o powierzchni 550 km². Południowa część parku obejmuje górzysty region o szczytach dochodzących do 1800 m n.p.m. wysokości oraz nizinami u stóp północnych stoków. Teren poprzecinany jest kilkoma rzekami, które formują wąskie doliny ciągnące się do rejonów nadbrzeżnych.
Turystyka.
Po parku można podróżować jedynie po rzece, wykorzystując długie łodzie wiosłowe odpływające ze stolicy, Bandar Seri Begawan. Pierwszym celem łodzi jest miasto Bangar, stolica dystryktu. Podróż z Bangar do Batang Duri odbywa się drogą. Tam rozpoczyna się właściwa podróż rzeką Temburong do parku. Na terenie parku zbudowana została kompleksowa sieć kładek, mostów i schodów umożliwiająca zwiedzenie wszystkich jego rejonów. Stworzona została również ścieżka umożliwiająca obejrzenie piętra koron drzew. Zbudowana została ze stalowych wież wspierających sieć linowych dróg, które wiszą do 50 m wysokości nad podłożem. Przyjeżdżający w ten rejon turyści mogą się zatrzymywać w Ulu Ulu Resort. 
Flora.
W szacie roślinnej obszar dominują rodzaje: "Shorea", "Dryobalanops" i "Dipterocarpus". W głównych lasach nizinnych i wyżynnych dominuje "Dipterocarpus", natomiast nizinne lasy reglowe znajdują się w części południowo-wschodniej. W rejonach przybrzeżnych dominują lasy mangrowe. Pospolite są także różne gatunki rotangu. Wśród innych występujących tu roślin są: imbiry, begonie, ostrojowate, obrazkowate, figowce oraz iksory. Wzdłuż rzek spotkać można palmy, paprotniki, mszaki i porosty.
Fauna.
Do fauny parku należą m.in.: ssaki, gady, owady i ptaki. Znanym, całkowicie nadrzewnym gatunkiem jest gibon borneański, pozbawiony ogona, brązowo-szaro ubarwiony naczelny. Z parku znane są też wiewiórki "Exilisciurus exilis", żaby "Staurois natator" oraz węże z podrodziny Crotalinae.
Do bardziej znanych ptaków należą: dzioborożec żałobny, dzioborożce z rodzaju "Anorrhinus", szerokodzioby (w tym "Eurylaimus ochromalus") oraz jerzykowate.
Do zamieszkujących teren parku owadów należy około 400 gatunków motyli, w tym: "Idea stolli" oraz "Trogonoptera brookiana", mrówka "Campanotus gigas", pluskwiaki z rodziny Fulgoridae oraz termity.
Ochrona.
Kontrolę nad parkiem sprawuje Departament Leśnictwa Ministerstwa Przemysłu i Głównych Zasobów. Siedziba główna parku znajduje się w pobliżu zbiegu rzek Temburong i Belalong, w utworzonej tam w 1991 stacji badawczej Kuala Belalong Field Study Centre. Park jest częścią międzynarodowego porozumienia w sprawie ochrony przyrody – Heart of Borneo (pl "Serce Borneo").

</doc>
<doc id="3040498" url="https://pl.wikipedia.org/wiki?curid=3040498" title="Wicepremier">
Wicepremier

Wicepremier (z łac. primus – pierwszy oraz z łac. vice – zamiast) – w języku polskim potoczne określenie zastępcy szefa rządu – premiera. W różnych krajach, urząd jest różnie nazywany. W większości państw urząd ten powoływany jest okazjonalnie, zazwyczaj powierzany jest przewodniczącym partii, które obok partii premiera tworzą rząd koalicyjny. W niektórych państwach w sytuacji gdy powołanych jest wielu wicepremierów, jeden z nich jest mianowany pierwszym zastępcą premiera.

</doc>
<doc id="3040503" url="https://pl.wikipedia.org/wiki?curid=3040503" title="Radomin (gromada)">
Radomin (gromada)

Radomin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radomin z siedzibą GRN w Radominie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Radomin, Gaj, Piórkowo, Jakubkowo (bez miejscowości Łubki i Półwiesk Mały), Rętwiny i Szczutowo ze zniesionej gminy Radomin w tymże powiecie. Dla gromady ustalono 23 członków gromadzkiej rady narodowej.
1 stycznia 1956 gromadę włączono do nowo utworzonego powiatu golubsko-dobrzyńskiego w tymże województwie.
31 grudnia 1961 do gromady Radomin włączono wsie Dulsk, Wilczewo i Wilczewko ze zniesionej gromady Dulsk w tymże powiecie.
1 stycznia 1972 do gromady Radomin włączono sołectwa Bocheniec, Kamionka, Łubki, Płonko, Płonne, Rodzone i Szafarnia ze zniesionej gromady Szafarnia w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie golubsko-dobrzyńskim – reaktywowano gminę Radomin.

</doc>
<doc id="3040504" url="https://pl.wikipedia.org/wiki?curid=3040504" title="Simon Tsotang Maine">
Simon Tsotang Maine

Simon Tsotang Maine (ur. 10 sierpnia 1974 w Ha Molengoane) – lesotyjski lekkoatleta, długodystansowiec, olimpijczyk.
Reprezentował Lesotho na igrzyskach olimpijskich 2008 w Pekinie w biegu maratońskim. Biegu tego nie ukończył. Podczas ceremonii otwarcia był chorążym ekipy i niósł flagę narodową.
W 2004 wziął udział w mistrzostwach świata w półmaratonie w Nowym Delhi, gdzie z czasem 1:11:08 zajął 62. miejsce..

</doc>
<doc id="3040505" url="https://pl.wikipedia.org/wiki?curid=3040505" title="Katedra w Brasílii">
Katedra w Brasílii



</doc>
<doc id="3040507" url="https://pl.wikipedia.org/wiki?curid=3040507" title="Zbójno (gromada)">
Zbójno (gromada)

Zbójno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zbójno z siedzibą GRN w Zbójnie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Zbójno, Zbójenko, Rudusk, Adamki, Wielgie, Zosin, Ciepień i Klonowo ze zniesionej gminy Zbójno w tymże powiecie. Dla gromady ustalono 23 członków gromadzkiej rady narodowej.
1 stycznia 1956 gromadę włączono do nowo utworzonego powiatu golubsko-dobrzyńskiego w tymże województwie.
31 grudnia 1959 do gromady Zbójno włączono obszar zniesionej gromady Róże w powiecie golubsko-dobrzyńskim oraz wieś Podolina ze zniesionej gromady Stalmierz w powiecie lipnowskim w tymże województwie.
1 stycznia 1969 z gromady Zbójno wyłączono sołectwo Wielgie o ogólnej powierzchni 719,35 ha, włączając je do gromady Działyń w tymże powiecie.
1 stycznia 1972 gromadę Zbójno połączono z gromadą Działyń, tworząc z ich obszarów "gromadę Zbójno" z siedzibą Gromadzkiej Rady Narodowej w Zbójnie w tymże powiecie ("de facto" gromadę Działyń zniesiono, włączając jej obszar do gromady Zbójno).
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie golubsko-dobrzyńskim – reaktywowano gminę Zbójno.

</doc>
<doc id="3040508" url="https://pl.wikipedia.org/wiki?curid=3040508" title="Cảm Thành">
Cảm Thành

Cảm Thành (zm. 860) – wietnamski mistrz thiền ze szkoły vô ngôn thông. 
Życiorys.
Pochodził z Tiên Du. Kiedy opuścił dom i został mnichem, jego imieniem Dharmy było Lập Đức. Pozostawał w rejonie swojego domu wokół góry Tiên Du i poświęcił się śpiewaniu dhāraṇi i recytowaniu sutr. 
Jeden z czołowych mieszkańców wioski, pan Nguyền, w podzięce za utrzymywanie praktyki i wysokiej moralności, darował jeden z jego domów na świątynię i zaprosił Cama Thanha, aby w niej zamieszkał. Mimo wielokrotnych zaproszeń, Cam odmawiał. Jednak po proroczym śnie, który mu się przyśnił, zgodził się i tak powstała świątynia Kiến Sơ w wiosce Phù Đổng. Niedługo potem do wioski przybył mistrz thiền Vô Ngôn Thông. Cam Thanh służył mu. Thông był tak poruszony jego szczerością, że nazwał go Poruszającą Szczerością - Cảm Thành.
Pewnego dnia Thông wygłosił dłuższą mowę, w której przedstawił krótką historię chanu. Zakończył ją wierszem:
Pod wpływem tych słów Cam Thanh osiągnął oświecenie.
Cam Thanh zmarł bez żadnej choroby pierwszego roku okresu Xiantong (wiet. canh thìn) dynastii Tang, czyli w roku 860.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="3040509" url="https://pl.wikipedia.org/wiki?curid=3040509" title="Szafarnia (gromada)">
Szafarnia (gromada)

Szafarnia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szafarnia z siedzibą GRN w Szafarni utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Szafarnia, Płonne, Płonko, Białkowo i Bocheniec oraz osada Łubki z dotychczasowej gromady Jakubkowo ze zniesionej gminy Radomin a także obszar dotychczasowej gromady Sadykierz (bez miejscowości Cegielnia i Zaręba) oraz osada Pólka z dotychczasowej gromady Sokołowo ze zniesionej gminy Zbójno w tymże powiecie. Dla gromady ustalono 23 członków gromadzkiej rady narodowej.
1 stycznia 1956 gromadę włączono do nowo utworzonego powiatu golubsko-dobrzyńskiego w tymże województwie.
31 grudnia 1961 do gromady Szafarnia włączono wsie Sokołowo i Kamionka ze zniesionej gromady Dulsk w tymże powiecie.
1 stycznia 1969 do gromady Szafarnia włączono grunty rolne o powierzchni ogólnej 248,41 ha z miasta Golubia-Dobrzynia w tymże powiecie.
Gromadę zniesiono 1 stycznia 1972, a jej obszar włączono do gromad Radomin (sołectwa Bocheniec, Kamionka, Łubki, Płonko, Płonne, Rodzone i Szafarnia) i nowo utworzonej Golub-Dobrzyń (sołectwa Białkowo i Sokołowo) w tymże powiecie.

</doc>
<doc id="3040511" url="https://pl.wikipedia.org/wiki?curid=3040511" title="Dulsk (gromada w powiecie golubsko-dobrzyńskim)">
Dulsk (gromada w powiecie golubsko-dobrzyńskim)

Dulsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dulsk z siedzibą GRN w Dulsku utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Dulsk, Wilczewo, Wilczewko i Sokołowo (bez miejscowości Pólka) ze zniesionej gminy Zbójno w tymże powiecie. Dla gromady ustalono 17 członków gromadzkiej rady narodowej.
1 stycznia 1956 gromadę włączono do nowo utworzonego powiatu golubsko-dobrzyńskiego w tymże województwie.
Gromadę zniesiono 31 grudnia 1961, a jej obszar włączono do gromad Szafarnia (wsie Sokołowo i Kamionka) i Radomin (wsie Dulsk, Wilczewo i Wilczewko) w tymże powiecie.

</doc>
<doc id="3040512" url="https://pl.wikipedia.org/wiki?curid=3040512" title="Tomáš Hertl">
Tomáš Hertl

Tomáš Hertl (ur. 12 listopada 1993 w Pradze) – czeski hokeista, reprezentant Czech.
Jego brat Jaroslav (ur. 1989) także został hokeistą.
Kariera.
Wychowanek Slavii Praga. W KHL Junior Draft w 2012 został wybrany przez Siewierstal Czerepowiec z numerem 14. Miesiąc później w drafcie NHL z 2012 został wybrany przez San Jose Sharks z numerem 17. Rozegrał jeszcze sezon 2012/2013 czeskiej ekstraligi, po czym w czerwcu 2013 został zawodnikiem San Jose Sharks. W lidze NHL zadebiutował w sezonie 2013/2014 3 października 2013 uzyskując asystę w meczu. W drugim spotkaniu dwa dni później, 5 października, strzelił dwa premierowe gole w NHL w meczu przeciwko Phoenix Coyotes, w tym drugi zwycięski w meczu. W trzecim meczu, 8 października 2013 dokonał wybitnego wyczynu strzelając cztery gole przeciwko New York Rangers (9:2). W meczu piątym nie punktował, zaś w szóstym zdobył gola już w 55. sekundzie spotkania przeciw Ottawa Senators, lecz nie dokończył meczu z powodu kontuzji barku. W czerwcu 2016 przedłużył kontrakt z klubem o dwa lata.
Uczestniczył w turniejach mistrzostw świata edycji 2013, 2014, 2015, 2022.

</doc>
<doc id="3040513" url="https://pl.wikipedia.org/wiki?curid=3040513" title="Róże (gromada)">
Róże (gromada)

Róże – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Róże z siedzibą GRN w Różu (w obecnej pisowni "Ruże") utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Róże, Wojnowo i Łukaszewo ze zniesionej gminy Zbójno w tymże powiecie. Dla gromady ustalono 17 członków gromadzkiej rady narodowej.
1 stycznia 1956 gromadę włączono do nowo utworzonego powiatu golubsko-dobrzyńskiego w tymże województwie.
Gromadę zniesiono 31 grudnia 1959, a jej obszar włączono do gromady Zbójno w tymże powiecie.

</doc>
<doc id="3040514" url="https://pl.wikipedia.org/wiki?curid=3040514" title="Gromada Ruże">
Gromada Ruże



</doc>
<doc id="3040516" url="https://pl.wikipedia.org/wiki?curid=3040516" title="Chrostkowo (gromada)">
Chrostkowo (gromada)

Chrostkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chrostkowo z siedzibą GRN w Chrostkowie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Chrostkowo, Adamowo, Chrostkowo Nowe, Janiszewo, Majdany, Ksawery, Wildno i Nowa Wieś ze zniesionej gminy Chrostkowo w tymże powiecie. Dla gromady ustalono 23 członków gromadzkiej rady narodowej.
1 stycznia 1956 gromadę włączono do powiatu lipnowskiego w tymże województwie.
31 grudnia 1959 do gromady Chrostkowo włączono obszar zniesionej gromady Stalmierz (bez wsi Podolina) w tymże powiecie.
1 stycznia 1972 do gromady Chrostkowo włączono sołectwa Gołuchowo, Janowo i Makówiec z gromady Lipno oraz sołectwo Lubówiec ze zniesionej gromady Karnkowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie lipnowskim – reaktywowano gminę Chrostkowo.

</doc>
<doc id="3040519" url="https://pl.wikipedia.org/wiki?curid=3040519" title="Stalmierz (gromada)">
Stalmierz (gromada)

Stalmierz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stalmierz z siedzibą GRN w Stalmierzu utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Stalmierz, Obory, Lubianki, Głęboczek, Chojno, Podolina, Kawno i Sikórz ze zniesionej gminy Chrostkowo w tymże powiecie. Dla gromady ustalono 19 członków gromadzkiej rady narodowej.
1 stycznia 1956 gromadę włączono do powiatu lipnowskiego w tymże województwie.
31 grudnia 1959 z gromady Łukowiec wyłączono wieś Podolina, włączając ją do gromady Zbójno w powiecie golubsko-dobrzyńskim w tymże województwie, po czym gromadę Stalmierz zniesiono, włączając jej (pozostały) obszar do gromady Chrostkowo w powiecie lipnowskim.

</doc>
<doc id="3040520" url="https://pl.wikipedia.org/wiki?curid=3040520" title="Wadim Chołomiejew">
Wadim Chołomiejew

Wadim Giennadjewicz Chołomiejew (ros. Вадим Геннадьевич Холомеев) – rosyjski brydżysta, World International Master (WBF), European Grand Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3040522" url="https://pl.wikipedia.org/wiki?curid=3040522" title="Vadim Kholomeev">
Vadim Kholomeev



</doc>
<doc id="3040523" url="https://pl.wikipedia.org/wiki?curid=3040523" title="Rogowo (gromada w powiecie rypińskim)">
Rogowo (gromada w powiecie rypińskim)

Rogowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rogowo z siedzibą GRN w Rogowie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Rogowo, Brzeszczki Duże, Brzeszczki Małe, Świeżawy, Rojewo, Sosnowo, Borowo, Lisiny i Wierzchowiska ze zniesionej gminy Rogowo oraz obszar dotychczasowej gromady Huta ze zniesionej gminy Żałe w tymże powiecie. Dla gromady ustalono 23 członków gromadzkiej rady narodowej.
10 kwietnia 1956 (z mocą obowiązującą wstecz od 29 lutego 1956) do gromady Rogowo włączono część wsi Likiec o powierzchni 572,34 z gromady Wólka w powiecie lipnowskim w tymże województwie.
31 grudnia 1961 do gromady Rogowo włączono obszar zniesionej gromady Kobrzyniec Stary w tymże powiecie.
1 stycznia 1972 do gromady Rogowo włączono sołectwa Czumsk Duży, Czumsk Mały, Kosiory, Narty i Szczerby ze zniesionej gromady Czumsk Duży, sołectwa Karbowizna, Lasota i Pręczki ze zniesionej gromady Pręczki oraz sołectwa Nadróż i Ruda ze zniesionej gromady Żałe w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie rypińskim reaktywowano gminę Rogowo.

</doc>
<doc id="3040525" url="https://pl.wikipedia.org/wiki?curid=3040525" title="Osiek (gromada w powiecie rypińskim)">
Osiek (gromada w powiecie rypińskim)

Osiek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Osiek z siedzibą GRN w Osieku utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Osiek, Dębowo, Obórki, Jeziórki, Wrzeszewo, Łapinóż i Kolonia Osiek ze zniesionej gminy Osiek w tymże powiecie. Dla gromady ustalono 21 członków gromadzkiej rady narodowej.
10 kwietnia 1956 (z mocą obowiązującą wstecz od 29 lutego 1956) z gromady Osiek wyłączono część wsi Łapinóż o obszarze 11,0 ha, włączając ją do gromady Radziki Duże w tymże powiecie w tymże województwie.
31 grudnia 1959 do gromady Osiek włączono wsie Kretki Duże, Kretki Małe, Kujawa i Szynkowizna ze zniesionej gromady Kretki Małe w tymże powiecie.
1 stycznia 1972 do gromady Osiek włączono sołectwa Strzygi, Sumin, Sumówko, Tadajewo i Warpalice ze zniesionej gromady Strzygi w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie rypińskim reaktywowano gminę Osiek (od 1999 gmina Osiek należy do powiatu brodnickiego).

</doc>
<doc id="3040530" url="https://pl.wikipedia.org/wiki?curid=3040530" title="Świedziebnia (gromada)">
Świedziebnia (gromada)

Świedziebnia (pocz. "Swiedziebnia") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Świedziebnia z siedzibą GRN w Świedziebni utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Świedziebnia, Rokitnica, Rokitnica Nowa, Granaty, Chlebowo, Ostrów, Grzęby i Księte ze zniesionej gminy Świedziebnia w tymże powiecie. Dla gromady ustalono 21 członków gromadzkiej rady narodowej.
31 grudnia 1959 do gromady Świedziebnia włączono wieś Dzierzno ze zniesionej gromady Kretki Małe w tymże powiecie.
31 grudnia 1961 do gromady Świedziebnia włączono obszar zniesionej gromady Janowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie rypińskim reaktywowano gminę Świedziebnia (od 1999 gmina Świedziebnia należy do powiatu brodnickiego).

</doc>
<doc id="3040532" url="https://pl.wikipedia.org/wiki?curid=3040532" title="Swiedziebnia (gromada)">
Swiedziebnia (gromada)



</doc>
<doc id="3040533" url="https://pl.wikipedia.org/wiki?curid=3040533" title="Christoph Geiser">
Christoph Geiser

Christoph Geiser, (ur. 3 sierpnia 1949 w Bazylei) – szwajcarski prozaik i poeta, tworzący w języku niemieckim.
We wczesnej twórczości Geisera bardzo widoczny był wpływ rewolty studenckiej z roku 1968 ze znamienną dla niej krytyką mieszczańskiej stabilizacji i konsumpcji (miniatury prozatorskie "hier sicht alles unter denkmalschutz" 1972). W powieściach autobiograficznych "Grünsee" (1978) i "Brachland" (1980) Geiser dokonuje obrachunku z własnym, mieszczańskim środowiskiem, natomiast w powieściach o miłości homoerotycznej, takich jak "Wüstenfahrt" (1984) i "Das geheime Fieber" (1987) Geiser dokonuje próby przezwyciężenia osobistych kompleksów. W utworze "Das Gefängnis der Wünsche" (1992) Geiser posługuje się skojarzeniowo-impresyjną prozą, opartą na dialogu Goethego z markizem de Sade'em, jest to obraz zetknięcia się klasycznego humanizmu z postawą agresji i nienasycenia.

</doc>
<doc id="3040534" url="https://pl.wikipedia.org/wiki?curid=3040534" title="Skrwilno (gromada)">
Skrwilno (gromada)

Skrwilno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrwilno z siedzibą GRN w Skrwilnie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Skrwilno, Szczawno (bez miejscowości Obórki), Rak, Ruda, Szucie, Mościska i Baba ze zniesionej gminy Skrwilno w tymże powiecie. Dla gromady ustalono 23 członków gromadzkiej rady narodowej.
1 stycznia 1958 do gromady Skrwilno włączono wsie Czarnia Duża, Czarnia Mała, Otocznia i Zambrzyca ze znoszonej gromady Zambrzyca w powiecie sierpeckim w woj. warszawskim.
31 grudnia 1961 do gromady Skrwilno włączono wsie Borki, Skudzawy i Skudzawy Nowe ze zniesionej gromady Skudzawy w tymże powiecie.
1 stycznia 1972 do gromady Skrwilno włączono sołectwo Urszulewo ze zniesionej gromady Czumsk Duży w tymże powiecie, po czym gromadę Skrwilno połączono z gromadą Okalewo, tworząc z ich obszarów "gromadę Skrwilno" z siedzibą Gromadzkiej Rady Narodowej w Skrwilnie w tymże powiecie ("de facto" gromadę Okalewo zniesiono, włączając jej obszar do gromady Skrwilno).
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie rypińskim reaktywowano gminę Skrwilno.

</doc>
<doc id="3040535" url="https://pl.wikipedia.org/wiki?curid=3040535" title="Okalewo (gromada)">
Okalewo (gromada)

Okalewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Okalewo z siedzibą GRN w Okalewie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Okalewo, Budziska, Zofiewo (bez miejscowości Szarłaty) i Szustek ze zniesionej gminy Okalewo w tymże powiecie. Dla gromady ustalono 21 członków gromadzkiej rady narodowej.
1 stycznia 1969 do gromady Okalewo włączono sołectwo Przywitowo ze zniesionej gromady Stępowo w tymże powiecie.
1 stycznia 1972 gromadę Okalewo połączono z gromadą Skrwilno, tworząc z ich obszarów "gromadę Skrwilno" z siedzibą Gromadzkiej Rady Narodowej w Skrwilnie w tymże powiecie ("de facto" gromadę Okalewo zniesiono, włączając jej obszar do gromady Skrwilno).

</doc>
<doc id="3040537" url="https://pl.wikipedia.org/wiki?curid=3040537" title="Pręczki (gromada)">
Pręczki (gromada)

Pręczki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pręczki z siedzibą GRN w Pręczkach utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Pręczki, Kowalki, Dębiany, Karbowizna, Lasoty, Dylewo i Sikory ze zniesionej gminy Pręczki, obszar dotychczasowej gromady Zakrocz ze zniesionej gminy Sadłowo oraz obszary miejscowości Białebłota z dotychczasowej gromady Nadróż ze zniesionej gminy Żałe w tymże powiecie. Dla gromady ustalono 23 członków gromadzkiej rady narodowej.
31 grudnia 1961 do gromady Pręczki włączono wsie Puszcza Miejska i Puszcza Rządowa ze zniesionej gromady Skudzawy w tymże powiecie.
Gromadę zniesiono 1 stycznia 1972, a jej obszar włączono do gromad Rogowo (sołectwa Karbowizna, Lasota i Pręczki) i nowo utworzonej Rypin (sołectwa Dębiany, Dylewo, Kowalki, Puszcza Miejska, Puszcza Rządowa, Sikory i Zakrocz) w tymże powiecie.

</doc>
<doc id="3040538" url="https://pl.wikipedia.org/wiki?curid=3040538" title="Radziki Duże (gromada)">
Radziki Duże (gromada)

Radziki Duże (od 1 I 1972 "Wąpielsk") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radziki Duże z siedzibą GRN w Radzikach Dużych utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Radziki Duże, Łapinóż Rumunki, Lemkowizna, Kupno, Łapinóżek i Bielawki ze zniesionej gminy Radziki Duże oraz obszar dotychczasowej gromady Kierz ze zniesionej gminy Radomin w tymże powiecie. Dla gromady ustalono 23 członków gromadzkiej rady narodowej.
10 kwietnia 1956 (z mocą obowiązującą wstecz od 29 lutego 1956) do gromady Radziki Duże włączono część wsi Łapinóż o obszarze 11,0 ha z gromady Osiek w tymże powiecie.
1 stycznia 1969 do gromady Radziki Duże włączono sołectwa Kiełpiny, Półwiesk Duży, Półwiesk Mały, Ruszkowo, Tomkowo, Wąpielsk I i Wąpielsk II ze zniesionej gromady Wąpielsk w tymże powiecie.
Gromadę zniesiono 1 stycznia 1972 w związku z przeniesieniem siedziby GRN z Radzik Dużych do Wąpielska i przemianowaniem jednostki na "gromada Wąpielsk".

</doc>
<doc id="3040540" url="https://pl.wikipedia.org/wiki?curid=3040540" title="John Dietz">
John Dietz

John A. Dietz (ur. 24 listopada 1870 w Niemczech, zm. 11 października 1939 w Nowym JorkuNowym Jorku) – amerykański strzelec sportowy, medalista olimpijski.
Dietz wziął udział w igrzyskach olimpijskich dwukrotnie. Podczas IV Letnich Igrzysk olimpijskich w Londynie w 1908 roku brał udział w dwóch konkurencjach - w strzelaniu z pistoletu dowolnego na odległość 50 jardów zajął indywidualnie dziewiąte miejsce, zaś w konkursie drużynowym zdobył złoto. Cztery lata później, podczas V Letnich Igrzyskach Olimpijskich w Sztokholmie w 1912 roku wziął udział w czterech konkurencjach strzeleckich. W strzelaniu z pistoletu dowolnego z 50 metrów zdobył dziewiąte miejsce z wynikiem 454 punktów. W konkursie drużynowym w tej samej broni zdobył mistrzostwo olimpijskie. W strzelaniu z pistoletu pojedynkowego z 30 metrów zdobył 283 punkty i zdobył czwarte miejsce, zaś w strzelaniu drużynowym zajął czwarte miejsce.

</doc>
<doc id="3040542" url="https://pl.wikipedia.org/wiki?curid=3040542" title="Sadłowo (gromada w powiecie rypińskim)">
Sadłowo (gromada w powiecie rypińskim)

Sadłowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sadłowo z siedzibą GRN w Sadłowie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Sadłowo, Sadłowo Nowe, Sadłowo Rumunki, Zasady, Zasady Nowe, Zasadzki i Linne ze zniesionej gminy Sadłowo oraz obszary dotychczasowych gromad Stawiska i Michalki ze zniesionej gminy Osiek w tymże powiecie. Dla gromady ustalono 25 członków gromadzkiej rady narodowej.
31 grudnia 1959 do gromady Sadłowo włączono wieś Kłuśno ze zniesionej gromady Kretki Małe w tymże powiecie.
1 stycznia 1969 do gromady Sadłowo włączono sołectwa Godziszewy, Jasin, Kotowy, Kwiatkowo, Stępowo i Wólka ze zniesionej gromady Stępowo w tymże powiecie.
1 stycznia 1972 z gromady Sadłowo wyłączono sołectwo Godziszewy, włączając je do nowo utworzonej gromady Rypin w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3040546" url="https://pl.wikipedia.org/wiki?curid=3040546" title="Ulu Temburong">
Ulu Temburong



</doc>
<doc id="3040547" url="https://pl.wikipedia.org/wiki?curid=3040547" title="Ulica Longinusa Podbipięty w Krakowie">
Ulica Longinusa Podbipięty w Krakowie

Ulica Longinusa Podbipięty – ulica w Krakowie przebiegająca przez tereny dzielnic Czyżyny i Nowa Huta (Mogiła).
Rozpoczyna się na skrzyżowaniu z ulicą Sołtysowską. Następnie biegnie w kierunku wschodnim, wzdłuż Wisły i Lasków Łęgowskiego i Mogilskiego, częściowo po wale przeciwpowodziowym, krzyżując się po drodze m.in. z ul. Klasztorną na rondzie. W ciągu ulicy znajduje się most na Dłubni. W przyszłości ulica Podbipięty będzie przebiegać wiaduktem nad wschodnią obowodnicą Krakowa w okolicach spalarni odpadów.
Ulica nosi imię Longinusa Podbipięty, bohatera powieści Henryka Sienkiewicza "Ogniem i mieczem".

</doc>
<doc id="3040548" url="https://pl.wikipedia.org/wiki?curid=3040548" title="Antti-Jussi Niemi">
Antti-Jussi Niemi

Antti-Jussi Jormanpoika Niemi (ur. 22 września 1977 w Vantaa) – fiński hokeista. Reprezentant Finlandii, olimpijczyk.
Kariera.
Wychowanek klubu EVU. Wieloletni zawodnik Jokeritu, od kwietnia 2009 ponownie zawodnik tego klubu. W lutym 2012 przedłużył kontrakt z klubem o dwa lata. Był zawodnikiem Jokeritu do marca 2014. W grudniu 2014 ogłosił zakończenie kariery.
Uczestniczył w turniejach mistrzostw świata w 1998, 1999, 2000, 2001, 2004, 2005, 2008, oraz na zimowych igrzyskach olimpijskich 2006.

</doc>
<doc id="3040550" url="https://pl.wikipedia.org/wiki?curid=3040550" title="Strzygi (gromada)">
Strzygi (gromada)

Strzygi – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Strzygi z siedzibą GRN w Strzygach utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Strzygi, Warpalice, Sumin, Sumówko i Marianki ze zniesionej gminy Strzygi oraz obszar dotychczasowej gromady Tadajewo ze zniesionej gminy Osiek w tymże powiecie. Dla gromady ustalono 23 członków gromadzkiej rady narodowej.
31 grudnia 1961 do gromady Strzygi włączono część wsi Długie – sołectwo od strony południowej z granicą przebiegającą wzdłuż strugi – ze zniesionej gromady Długie w tymże powiecie.
1 stycznia 1969 do gromady Strzygi włączono sołectwo Długie ze zniesionej gromady Wąpielsk w tymże powiecie.
Gromadę zniesiono 1 stycznia 1972, a jej obszar włączono do gromady Osiek (sołectwa Strzygi, Sumin, Sumówko, Tadajewo i Warpalice) oraz do nowo utworzonych gromad Wąpielsk (sołectwa Długie Pierwsze i Długie Drugie) i Rypin (sołectwo Marianki) w tymże powiecie.

</doc>
<doc id="3040552" url="https://pl.wikipedia.org/wiki?curid=3040552" title="Letnie Mistrzostwa Szwecji w Skokach Narciarskich 2013">
Letnie Mistrzostwa Szwecji w Skokach Narciarskich 2013

Letnie Mistrzostwa Szwecji w Skokach Narciarskich 2013 – zawody w skokach narciarskich, przeprowadzone 6 października 2013 w miejscowości Örnsköldsvik w celu wyłonienia indywidualnego i drużynowego mistrza Szwecji.
W konkursie indywidualnym, który odbył się na obiekcie normalnym, zwyciężył Carl Nordin, drugie miejsce zajął Josef Larsson, a trzeci był Simon Eklund. Konkurs składał się z dwóch serii, których wyniki pozwoliły wyłonić zarówno indywidualnych, jak i drużynowych medalistów. Po zsumowaniu not poszczególnych zawodników utworzono klasyfikację drużynową. Złoty medal w drużynie zdobył zespół Sollefteå GIF, w skład którego weszli: Josef Larsson, Martin Gundersson i Erik Gundersson.

</doc>
<doc id="3040553" url="https://pl.wikipedia.org/wiki?curid=3040553" title="AEM">
AEM



</doc>
<doc id="3040554" url="https://pl.wikipedia.org/wiki?curid=3040554" title="Antti Niemi">
Antti Niemi



</doc>
<doc id="3040555" url="https://pl.wikipedia.org/wiki?curid=3040555" title="Żałe (gromada)">
Żałe (gromada)

Żałe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żałe z siedzibą GRN w Żałem utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Żałe, Nadróż i Rumunki (bez miejscowości Sitnica i bez Białobłot) ze zniesionej gminy Żałe w tymże powiecie. Dla gromady ustalono 25 członków gromadzkiej rady narodowej.
Gromadę zniesiono 1 stycznia 1972, a jej obszar włączono do gromad Rogowo (sołectwa Nadróż i Ruda) i nowo utworzonej Brzuze (sołectwa Kleszczyn, Radzynek, Somsiory i Żałe) w tymże powiecie.

</doc>
<doc id="3040559" url="https://pl.wikipedia.org/wiki?curid=3040559" title="Starorypin (gromada)">
Starorypin (gromada)

Starorypin (od 1 I 1972 "Rypin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Starorypin z siedzibą GRN w Starorypinie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Starorypin Prywatny, Starorypin Rządowy, Rypałki, Iwany i Rusnowo (bez miejscowości Ławy) ze zniesionej gminy Strzygi w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Starorypin włączono obszar zniesionej gromady Głowińsk w tymże powiecie; równocześnie przeniesiono siedzibę GRN ze Starorypina do Rypina, zachowując jednak nazwę jednostki "gromada Starorypin".
31 grudnia 1961 do gromady Starorypin włączono wieś Czyżewo ze zniesionej gromady Długie w tymże powiecie.
Gromadę zniesiono 1 stycznia 1972 w związku z przemianowaniem jednostki na "gromada Rypin".
Zobacz też: gmina Starorypin.

</doc>
<doc id="3040561" url="https://pl.wikipedia.org/wiki?curid=3040561" title="Czumsk Duży (gromada)">
Czumsk Duży (gromada)

Czumsk Duży – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czumsk Duży z siedzibą GRN w Czumsku Dużym utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Czumsk Duży, Czumsk Mały, Narty i Urszulewo ze zniesionej gminy Szczutowo oraz obszar dotychczasowej gromady Kosiory ze zniesionej gminy Rogowo w tymże powiecie. Dla gromady ustalono 21 członków gromadzkiej rady narodowej.
Gromadę zniesiono 1 stycznia 1972, a jej obszar włączono do gromad Rogowo (sołectwa Czumsk Duży, Czumsk Mały, Kosiory, Narty i Szczerby) i Skrwilno (sołectwo Urszulewo) w tymże powiecie.

</doc>
<doc id="3040562" url="https://pl.wikipedia.org/wiki?curid=3040562" title="Graniczna Placówka Kontrolna">
Graniczna Placówka Kontrolna



</doc>
<doc id="3040563" url="https://pl.wikipedia.org/wiki?curid=3040563" title="Przejściowy punkt kontrolny">
Przejściowy punkt kontrolny



</doc>
<doc id="3040564" url="https://pl.wikipedia.org/wiki?curid=3040564" title="Ostrowite (gromada w powiecie rypińskim)">
Ostrowite (gromada w powiecie rypińskim)

Ostrowite – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrowite z siedzibą GRN w Ostrowitem utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Ostrowite, Dobre i Łączonek ze zniesionej gminy Radomin, obszar dotychczasowej gromady Przyrowa ze zniesionej gminy Pręczki oraz obszary miejscowości Duszoty z dotychczasowej gromady Brzuze ze zniesionej gminy Żałe w tymże powiecie. Dla gromady ustalono 23 członków gromadzkiej rady narodowej.
31 grudnia 1959 do gromady Ostrowite włączono obszar zniesionej gromady Trąbin w tymże powiecie.
1 stycznia 1972 gromadę Ostrowite połączono z gromadą Ugoszcz, tworząc z ich obszarów "gromadę Brzuze" z siedzibą Gromadzkiej Rady Narodowej w Brzuzem w tymże powiecie.

</doc>
<doc id="3040565" url="https://pl.wikipedia.org/wiki?curid=3040565" title="Polonia/Sparta Świdnica">
Polonia/Sparta Świdnica



</doc>
<doc id="3040568" url="https://pl.wikipedia.org/wiki?curid=3040568" title="The Last Ship">
The Last Ship

The Last Ship – jedenasta studyjna płyta długogrająca Stinga wydana we wrześniu 2013. To pierwszy autorski materiał Stinga od czasu albumu "Sacred Love". Płyta w momencie premiery na liście najlepiej sprzedających się albumów w Polsce, OLiS, zdobyła 1. miejsce zestawienia. Utwory pochodzą z musicalu "The Last Ship", którego premiera odbyła się w czerwcu 2014 r. Są one związane z historią upadku stoczni w Newcastle, niezwykle ważnej z punktu widzenia społeczeństwa miasta. Bohaterowie musicalu (zwłaszcza Sting jako Swan Hunters dorastający w anturażu stoczni) wyśpiewują treści ponadczasowe o wadze relacji międzyludzkich, społeczeństwa, wychowania, rodziny i o przemijaniu.
Album w Polsce uzyskał status podwójnie platynowej płyty.

</doc>
<doc id="3040570" url="https://pl.wikipedia.org/wiki?curid=3040570" title="Robert Tait McKenzie">
Robert Tait McKenzie

Robert Tait McKenzie (ur. 26 maja 1867 r. w Almonte, zm. 28 kwietnia 1938 r. w Filadelfii) – kanadyjski rzeźbiarz, instruktor skautingu, chirurg, żołnierz i wuefista szkockiego pochodzenia, medalista Olimpijskiego Konkursu Sztuki i Literatury.
McKenzie służył podczas pierwszej wojny światowej w Anglii, Stanach Zjednoczonych i Kanadzie jako pionier w dziedzinie fizycznej i psychicznej rehabilitacji ranny żołnierzy. Był jednym z organizatorów pierwszej organizacji skautowej w Filadelfii w 1908 roku. Był przyjacielem założyciela skautingu Roberta Baden-Powella i dzielił z nim wizję skautingu dla chłopców.
McKenzie był jedynym zawodnikiem w historii, który wziął udział w pięciu olimpijskich konkursach sztuki i literatury. Podczas igrzysk w Los Angeles w 1932 roku zdobył brązowy medal za dzieło "Shield of the Athletes" w konkurencji "Medale i płaskorzeźby".

</doc>
<doc id="3040573" url="https://pl.wikipedia.org/wiki?curid=3040573" title="Szokująca panna Pilgrim">
Szokująca panna Pilgrim

Szokująca panna Pilgrim (ang. "The Shocking Miss Pilgrim") – amerykański film z 1947 roku w reżyserii Edmunda Gouldinga i George'a Seatona. Pierwszy film z udziałem Marilyn Monroe. Zagrała tam samym głosem epizodyczną rolę telefonistki i nie została wymieniona w czołówce

</doc>
<doc id="3040575" url="https://pl.wikipedia.org/wiki?curid=3040575" title="Smok Powiatu Łobez">
Smok Powiatu Łobez



</doc>
<doc id="3040578" url="https://pl.wikipedia.org/wiki?curid=3040578" title="Ugoszcz (gromada w powiecie rypińskim)">
Ugoszcz (gromada w powiecie rypińskim)

Ugoszcz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ugoszcz z siedzibą GRN w Ugoszczu utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Ugoszcz, Brzuze (bez miejscowości Duszoty), Okonin i Piskorczyn ze zniesionej gminy Żałe oraz obszar dotychczasowej gromady Gliżynek ze zniesionej gminy Zbójno w tymże powiecie. Dla gromady ustalono 21 członków gromadzkiej rady narodowej.
1 stycznia 1972 gromadę Ugoszcz połączono z gromadą Ostrowite, tworząc z ich obszarów "gromadę Brzuze" z siedzibą Gromadzkiej Rady Narodowej w Brzuzem w tymże powiecie.

</doc>
<doc id="3040579" url="https://pl.wikipedia.org/wiki?curid=3040579" title="Antti Niemi (hokeista)">
Antti Niemi (hokeista)

Antti Niemi (ur. 29 sierpnia 1983 w Vantaa) – fiński hokeista, reprezentant Finlandii, olimpijczyk.
Jego ojczym Timo Nummelin (ur. 1948) i brat przyrodni Petteri Nummelin także zostali hokeistami.
Kariera.
Wychowanek klubu EVU. Występował w rodzimej SM-liiga w barwach Pelicans. W 2008 wyjechał do USA i od tego czasu gra w lidze NHL. Od września 2010 zawodnik San Jose Sharks. W marcu 2011 przedłużył kontrakt o cztery lata. Od października 2012 do stycznia 2013 tymczasowo na okres lokautu w sezonie NHL (2012/2013) związany kontraktem z poprzednim klubem Pelicans. Od czerwca 2015 zawodnik Dallas Stars. W czerwcu 2017 jego kontrakt został wykupiony. Od lipca 2017 zawodnik Pittsburgh Penguins. W październiku 2017 został zawodnikiem Florida Panthers, a w listopadzie 2019 przeszedł do Montreal Canadiens, z który, w maju 2018 przedłużył kontrakt o rok. W czerwcu 2019 został zawodnikiem fińskiego Jokeritu, grającego w rosyjskich rozgrywkach KHL. po sezonie KHL (2019/2020) odszedł z klubu.
Uczestniczył w turnieju zimowych igrzysk olimpijskich 2014.

</doc>
<doc id="3040580" url="https://pl.wikipedia.org/wiki?curid=3040580" title="Siergiej Draczow">
Siergiej Draczow

Siergiej Stanisławowicz Draczow (ros. Сергей Станиславович Драчев) – rosyjski brydżysta.
Wyniki brydżowe.
Zawody europejskie.
W europejskich zawodach zdobył następujące lokaty:

</doc>
<doc id="3040582" url="https://pl.wikipedia.org/wiki?curid=3040582" title="Sergey Drachev">
Sergey Drachev



</doc>
<doc id="3040583" url="https://pl.wikipedia.org/wiki?curid=3040583" title="Wąpielsk (gromada 1954–1968)">
Wąpielsk (gromada 1954–1968)

Wąpielsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wąpielsk z siedzibą GRN w Wąpielsku utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Wąpielsk, Ruszkowo i Kiełpiny ze zniesionej gminy Radziki Duże, ponadto obszar dotychczasowej gromady Półwiesk Mały oraz obszary miejscowości Półwiesk Duży z dotychczasowej gromady Jakubkowo ze zniesionej gminy Radomin – w tymże powiecie. Dla gromady ustalono 19 członków gromadzkiej rady narodowej.
31 grudnia 1961 do gromady Wąpielsk włączono część wsi Długie – sołectwo od strony północnej z granicą przebiegającą wzdłuż strugi – ze zniesionej gromady Długie w tymże powiecie.
Gromadę zniesiono 1 stycznia 1969, a jej obszar włączono do gromad Radziki Duże (sołectwa Kiełpiny, Półwiesk Duży, Półwiesk Mały, Ruszkowo, Tomkowo, Wąpielsk I i Wąpielsk II) i Strzygi (sołectwo Długie) w tymże powiecie.
Uwaga: Gromada Wąpielsk (o innym składzie) istniała także przejściowo w roku 1972.
Zobacz też: gmina Wąpielsk.

</doc>
<doc id="3040584" url="https://pl.wikipedia.org/wiki?curid=3040584" title="Robert Bodley">
Robert Bodley

Robert Bodley (ur. 31 lipca 1878 w Kapsztadzie, zm. 6 listopada 1956 w Port Shepstone) – południowoafrykański strzelec sportowy specjalizujący się w konkurencjach karabinowych, olimpijczyk.
Kariera.
Bodley wystartował podczas V Letnich Igrzysk Olimpijskich w 1912 roku w pięciu konkurencjach. Najlepszy wynik indywidualnie osiągnął w strzelaniu z karabinu wojskowego z 300 metrów w trzech postawach - zajął 45. miejsce zdobywając 78 punktów. W strzelaniu z karabinu wojskowego z 600 metrów w postawie dowolnej zajął 54., a w strzelaniu z karabinu dowolnego z 300 metrów w trzech postawach 55. miejsce. W konkurencjach drużynowych zajmował kolejno 6. miejsce w strzelaniu z karabinu dowolnego z 300 metrów w trzech postawach oraz 4. miejsce w strzelaniu z karabinu wojskowego.
Osiem lat później wystartował w pięciu konkurencjach podczas VII Letnich Igrzysk Olimpijskich w 1920 roku. Jedyną konkurencją indywidualną w jakiej startował było strzelanie z karabinu małokalibrowego z 50 metrów w postawie stojącej, lecz jego wynik jest nieznany. W czterech konkurencjach drużynowych zajął drugie miejsce i zdobył tytuł wicemistrza olimpijskiego w strzelaniu z karabinu wojskowego z 600 metrów leżąc. W pozostałych konkurencjach drużynowych wraz z ekipą Związku Południowej Afryki zajmował kolejno: 5. miejsce w karabinie wojskowym z 300 i 600 metrów leżąc, 8. miejsce w karabinie małokalibrowym z 500 metrów stojąc, 9. miejsce w karabinie wojskowym z 300 stojąc i 10. miejsce w karabinie dowolnym z 300 metrów w trzech postawach.

</doc>
<doc id="3040586" url="https://pl.wikipedia.org/wiki?curid=3040586" title="Stępowo (gromada)">
Stępowo (gromada)

Stępowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stępowo z siedzibą GRN w Stępowie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Stępowo, Jasin, Kwiatkowo, Godzieszwy, Wólka, Przywitowo i Kotowy ze zniesionej gminy Sadłowo w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromad Sadłowo (sołectwa Godziszewy, Jasin, Kotowy, Kwiatkowo, Stępowo i Wólka) i Okalewo (sołectwo Przywitowo) w tymże powiecie.

</doc>
<doc id="3040587" url="https://pl.wikipedia.org/wiki?curid=3040587" title="Długie (gromada w powiecie rypińskim)">
Długie (gromada w powiecie rypińskim)

Długie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Długie z siedzibą GRN w Długiem utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Długie i Czyżewo ze zniesionej gminy Strzygi w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Starorypin (wieś Czyżewo), Wąpielsk (część wsi Długie – sołectwo od strony północnej z granicą przebiegającą wzdłuż strugi) i Strzygi (część wsi Długie – sołectwo od strony południowej z granicą przebiegającą wzdłuż strugi) w tymże powiecie.

</doc>
<doc id="3040588" url="https://pl.wikipedia.org/wiki?curid=3040588" title="Won Lee-sak">
Won Lee-sak

Won Lee-sak (kor. 원이삭), znany pod pseudonimem PartinG – południowokoreański zawodowy gracz komputerowy, zawodnik drużyny SK Telecom T1, zwycięzca mistrzostw świata w w 2012 roku (2012 Battle.net World Championship).
Kariera.
Won Lee-sak grywał półzawodowo w , ale zawodową karierę rozpoczął dopiero w StarCrafcie II. 19 stycznia 2012 roku zadebiutował w "Code S" (de facto najwyższy szczebel rozgrywek w StarCrafcie II w Korei Południowej) w pierwszym turnieju w 2012 roku podczas Global StarCraft II League (w roku 2012 rozegrano pięć sezonów tej ligi). Doszedł do ćwierćfinału, gdzie pokonał go późniejszy zwycięzca Park Soo-ho („DongRaeGu”). W następnym turnieju w 2012 roku doszedł do półfinału, gdzie znów został wyeliminowany przez późniejszego zwycięzcę, Jung Jong-hyuna („Mvp”).
W krajowych eliminacjach mistrzostw świata (StarCraft II World Championship Series), zajął trzecie miejsce, co dało mu awans do eliminacji kontynentalnych. Na tym szczeblu zajął drugie miejsce (porażka w finale z Jung Yoon-jongiem) i awansował do turnieju o mistrzostwo świata – 2012 Battle.net World Championship. Zajął tam pierwsze miejsce w fazie grupowej, a w wielkim finale wygrał 4:2 z Jang Hyun-woo („Creatorem”).
3 stycznia 2013 roku opuścił drużynę StarTale e-Sports Club, w barwach której odniósł wszystkie dotychczasowe sukcesy, a jedenaście dni później podpisał kontrakt z SK Telecom T1. Pierwszym osiągnięciem w barwach nowej drużyny był półfinał IEM Season VII Katowice (porażka z Cho Joong-hyukiem). W 2013 roku nie zakwalifikował się do światowych finałów World Championship Series, a tym samym nie obronił tytułu mistrza świata, który przeszedł na ręce nowego zwycięzcy, Kim Yoo-jina.

</doc>
<doc id="3040589" url="https://pl.wikipedia.org/wiki?curid=3040589" title="Głowińsk (gromada)">
Głowińsk (gromada)

Głowińsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Głowińsk z siedzibą GRN w Głowińsku utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Głowińsk, Balin i Borzymin ze zniesionej gminy Pręczki, ponadto obszar dotychczasowej gromady Cetki oraz miejscowość Ławy z dotychczasowej gromady Rusinowo ze zniesionej gminy Strzygi – w tymże powiecie. Dla gromady ustalono 21 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Starorypin w tymże powiecie.

</doc>
<doc id="3040590" url="https://pl.wikipedia.org/wiki?curid=3040590" title="Kobrzyniec Stary (gromada)">
Kobrzyniec Stary (gromada)

Kobrzyniec Stary – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kobrzyniec Stary z siedzibą GRN w Kobrzyńcu Starym (w obecnym brzmieniu "Stary Kobrzyniec") utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Kobrzyniec Stary, Kobrzyniec Nowy, Charszewo, Pinino i Rogówko ze zniesionej gminy Rogowo, obszar dotychczasowej gromady Huta-Chojno ze zniesionej gminy Chrostkowo oraz obszary miejscowości Sitnica z dotychczasowej gromady Nadróż ze zniesionej gminy Żałe w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Rogowo w tymże powiecie.

</doc>
<doc id="3040591" url="https://pl.wikipedia.org/wiki?curid=3040591" title="Dmitrij Łobow">
Dmitrij Łobow

Dmitrij Giennadjewicz Łobow (ros. Дмитрий Геннадьевич Лобов) – rosyjski brydżysta.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3040592" url="https://pl.wikipedia.org/wiki?curid=3040592" title="Dmitri Lobov">
Dmitri Lobov



</doc>
<doc id="3040593" url="https://pl.wikipedia.org/wiki?curid=3040593" title="Basra Sports City Main Stadium">
Basra Sports City Main Stadium



</doc>
<doc id="3040594" url="https://pl.wikipedia.org/wiki?curid=3040594" title="Janowo (gromada w powiecie rypińskim)">
Janowo (gromada w powiecie rypińskim)

Janowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Janowo z siedzibą GRN w Janowie utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Janowo, Mełno i Zduny ze zniesionej gminy Swiedziebnia, ponadto obszary dotychczasowych gromad Okalewko i Wierzchownia oraz miejscowość Szarłaty z dotychczasowej gromady Zofiewo ze zniesionej gminy Okalewo – w tymże powiecie. Dla gromady ustalono 21 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Świedziebnia w tymże powiecie.

</doc>
<doc id="3040595" url="https://pl.wikipedia.org/wiki?curid=3040595" title="Aleksander Wiśniowiecki (ok. 1560 - 1593)">
Aleksander Wiśniowiecki (ok. 1560 - 1593)



</doc>
<doc id="3040596" url="https://pl.wikipedia.org/wiki?curid=3040596" title="Kretki Małe (gromada)">
Kretki Małe (gromada)

Kretki Małe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kretki Małe z siedzibą GRN w Kretkach Małych utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Kretki Małe, Kretki Duże, Kujawa, Dzieżno, Szynkowizna i Kluśno ze zniesionej gminy Osiek w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Osiek (wsie Kretki Duże, Kretki Małe, Kujawa i Szynkowizna), Świedziebnia (wieś Dzierzno) i Sadłowo (wieś Kłuśno) w tymże powiecie.

</doc>
<doc id="3040597" url="https://pl.wikipedia.org/wiki?curid=3040597" title="Skudzawy (gromada)">
Skudzawy (gromada)

Skudzawy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skudzawy z siedzibą GRN w Skudzawach utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Skudzawy, Skudzawy Nowe i Borki ze zniesionej gminy Sadłowo oraz obszary dotychczasowych gromad Puszcza Miejska i Puszcza Rządowa ze zniesionej gminy Pręczki w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Skrwilno (wsie Borki, Skudzawy i Skudzawy Nowe) i Pręczki (wsie Puszcza Miejska i Puszcza Rządowa) w tymże powiecie.

</doc>
<doc id="3040598" url="https://pl.wikipedia.org/wiki?curid=3040598" title="Cmentarz żydowski w Czerwinie">
Cmentarz żydowski w Czerwinie

Cmentarz żydowski w Czerwinie – kirkut społeczności żydowskiej niegdyś zamieszkującej Czerwin. Nie wiadomo dokładnie kiedy powstał, być może w XIX wieku. Znajduje się na południe od miejscowości. Obecny stan zachowania jest nieznany.

</doc>
<doc id="3040599" url="https://pl.wikipedia.org/wiki?curid=3040599" title="Trąbin (gromada)">
Trąbin (gromada)

Trąbin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trąbin z siedzibą GRN w Trąbinie (obecnie są to dwie wsie: Trąbin-Wieś i Trąbin-Rumunki) utworzono – jako jedną z 8759 gromad na obszarze Polski – w powiecie rypińskim w woj. bydgoskim, na mocy uchwały nr 24/10 WRN w Bydgoszczy z dnia 5 października 1954. W skład jednostki weszły obszary dotychczasowych gromad Trąbin Wieś, Trąbin Rumunki, Marianowo i Gulbiny ze zniesionej gminy Radomin w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Ostrowite w tymże powiecie.

</doc>
<doc id="3040600" url="https://pl.wikipedia.org/wiki?curid=3040600" title="Letni Puchar Świata w narciarstwie alpejskim 2013">
Letni Puchar Świata w narciarstwie alpejskim 2013

Sezon 2013 Letniego Pucharu Świata w narciarstwie alpejskim rozpoczął się 5 lipca 2013 we czeskim Predklasteri. Ostatnie zawody z tego cyklu zostały rozegrane w dniach 23–24 sierpnia 2013 w szwajcarskim Marbachegg.
Letni Puchar Świata w narciarstwie alpejskim kobiet.
Kobiety rywalizować będą w następujących konkurencjach:
Letni Puchar Świata w narciarstwie alpejskim mężczyzn.
Mężczyźni będą rywalizować w następujących konkurencjach:

</doc>
<doc id="3040602" url="https://pl.wikipedia.org/wiki?curid=3040602" title="Mistrzostwa Świata U-19 w Rugby Union Mężczyzn 2006">
Mistrzostwa Świata U-19 w Rugby Union Mężczyzn 2006

Mistrzostwa Świata U-19 w Rugby Union Mężczyzn 2006 – trzydzieste ósme mistrzostwa świata U-19 w rugby union mężczyzn zorganizowane przez IRB, które odbyły się w Zjednoczonych Emiratach Arabskich w dniach od 4 do 21 kwietnia 2006 roku.
Australijczycy, których kapitanem był Saia Faingaʻa, triumfowali w tych zawodach po raz pierwszy w historii, w finale 17:13 pokonując Nowozelandczyków. Zwycięzcy dywizji B – Fidżijczycy – zyskali awans, zastępując w następnych rozgrywkach elity najsłabszych Rumunów.
Najwięcej punktów (61) zdobył Nowozelandczyk Colin Slade, zaś trzech zawodników zdobyło po pięć przyłożeń. IRB opublikowała następnie podsumowanie statystyczno-analityczne tej edycji.
Skład zwycięskiego zespołu: Ben Daley, Anthony Faingaʻa, Saia Faingaʻa, Will Genia, AJ Gilbert, Brett Gillespie, James Hanson, Josh Holmes, Taniela Hoponoa, Jack Kennedy, Jack Lam, Christian Lealiʻifano, Daniel Linde, Poutasi Luafutu, Ben Lucas, Phil Mathers, Pat McCutcheon, Luke McLean, Jackson Mullane, David Pocock, Lachlan Rosengreen, Jonathan Salvi, Brett Stapleton, Lachie Turner, Brando Vaʻaulu i Sam Wykes.
Informacje ogólne.
AGRFU otrzymał prawa do organizacji turnieju w sierpniu 2005 roku. Mistrzostwa zostały zorganizowane w ciągu pięciu meczowych dni pomiędzy 4 a 21 kwietnia 2006 roku na dwóch obiektach zlokalizowanych w Dubaju i Szardży. W turnieju mogli uczestniczyć jedynie zawodnicy urodzeni w latach 1987–1988, a nad ich przebiegiem czuwało osiemnastu arbitrów.
Dwadzieścia cztery uczestniczące reprezentacje zostały podzielone na dwie dwunastozespołowe dywizje i rozstawione w nich na cztery trzyzespołowe grupy według wyników osiągniętych w poprzednich mistrzostwach oraz w regionalnych eliminacjach. Rywalizowały one następnie w ciągu trzech pierwszych meczowych dni z drużynami z innej grupy (grupa A z D, B z C). Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Po zakończeniu pierwszej fazy ustalany był ranking przed dwumeczową fazą play-off – pierwsze cztery zespoły walczyły o mistrzostwo, kolejne cztery o miejsce piąte, zaś pozostałe o miejsce dziewiąte.
Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej nie odbywała się dogrywka, zwycięzca wyłaniany był zaś na podstawie większej liczby przyłożeń w tym meczu, przyłożeń zakończonych podwyższeniem, a ostatecznie w wyniku karnych kopów. Wyjątkiem był mecz finałowy, w którym w przypadku niewyłonienia zwycięzcy według kryteriów przyłożeń i podwyższeń, nie rozgrywano konkursu kopów, lecz ogłaszano wspólny triumf obu zespołów.
Najsłabsza szóstka z dywizji B o udział w kolejnych mistrzostwach musiała ubiegać się w regionalnych kwalifikacjach, natomiast jej zwycięzca w następnej edycji zastępował ostatnią drużynę dywizji A.
Zawody były transmitowane przez stacje telewizyjne z całego świata, m.in. Sky Sports, TV3, Eurosport i M-Net.
Dywizja A.
Klasyfikacja końcowa.
0

</doc>
<doc id="3040604" url="https://pl.wikipedia.org/wiki?curid=3040604" title="2013 Formula 1 Korean Grand Prix">
2013 Formula 1 Korean Grand Prix



</doc>
<doc id="3040605" url="https://pl.wikipedia.org/wiki?curid=3040605" title="Boris Sazonow">
Boris Sazonow

Boris Anatoljewicz Sazonow (ros. Борис Анатольевич Сазонов) – rosyjski brydżysta.
Boris Sazonow w latach 2000–2008 na olimpiadach, mistrzostwach świata i Europy był niegrającym kapitanem reprezentacji open lub kobiet Rosji.

</doc>
<doc id="3040606" url="https://pl.wikipedia.org/wiki?curid=3040606" title="Boris Sazonov">
Boris Sazonov



</doc>
<doc id="3040607" url="https://pl.wikipedia.org/wiki?curid=3040607" title="Campionato Sammarinese (2011/2012)">
Campionato Sammarinese (2011/2012)

Campionato Sammarinese (2011/2012) - dwudziesta siódma edycja jedynej klasy rozgrywkowej piłki nożnej w San Marino. 
Rozgrywki rozpoczęły się 17 września 2011, a zakończyły 29 maja 2012 finałem o mistrzostwo ligi. 
Obrońcą tytułu była drużyna Tre Fiori. Tre Penne zdobył pierwszy tytuł w swojej historii.
Zasady rozgrywek.
W rozgrywkach wzięło udział 15 drużyn, walczących o tytuł mistrza San Marino w piłce nożnej. 
Uczestnicy rozdzieleni zostali na 2 grupy (8 i 7 zespołów) – każda z drużyn rozegrała po dwa mecze z przeciwnikami w swojej grupie oraz po jednym z zespołami innej grupy (razem, odpowiednio 21 lub 20 spotkań). 
3 najlepsze drużyny z obu grup awansowały do rundy play-off, której zwycięzca został mistrzem kraju i otrzymał prawo gry w I rundzie kwalifikacyjnej Ligi Mistrzów UEFA, 
zaś przegrany finalista mógł wystąpić w I rundzie kwalifikacyjnej Ligi Europy UEFA. 
Zdobywca Pucharu San Marino 2011/2012 otrzymał prawo gry w I rundzie kwalifikacyjnej Ligi Europy UEFA.
Z uwagi na brak niższej klasy rozgrywkowej, żadna z drużyn nie została zdegradowana. Nastąpiły jednak zmiany w składzie grup sezonu zasadniczego w porównaniu z poprzednim sezonem:
Zamieniono ponadto liczbę drużyn należących do danej grupy – w sezonie 2011/2012 w grupie A wystąpiło 8 zespołów, w B – 7.

</doc>
<doc id="3040608" url="https://pl.wikipedia.org/wiki?curid=3040608" title="Joakim Brodén">
Joakim Brodén

Joakim Brodén (ur. 5 października 1980 w Falun) – szwedzki wokalista, kompozytor, autor tekstów i muzyk. Po matce ma pochodzenie czeskie, jest również posiadaczem dwóch obywatelstw: szwedzkiego i czeskiego. Joakim Brodén jest znany przede wszystkim z wieloletnich występów w zespole heavymetalowym Sabaton, którego był współzałożycielem. Wraz z zespołem trzykrotnie uzyskał nominację do nagrody szwedzkiego przemysłu fonograficznego Grammis. Przez krótki okres był także członkiem zespołu Stormwind.
W 2009 roku wraz z ówczesnymi członkami zespołu Sabaton otrzymał tytuł honorowego obywatela gminy Zawady w Polsce.
Przypisy.
 

</doc>
<doc id="3040610" url="https://pl.wikipedia.org/wiki?curid=3040610" title="Anna Kózka">
Anna Kózka

Anna Kózka (ur. 25 lipca 1980 w Bielsku-Białej) – polska aktorka.
Życiorys.
W 2006 roku ukończyła studia na PWST we Wrocławiu na kierunku Aktorstwo Dramatyczne. Współpracowała m.in. z Teatrem Na Woli im. T. Łomnickiego w Warszawie, Teatrem „Capitol” oraz Sceną Przodownik. Występuje w Kabarecie na Koniec Świata.

</doc>
<doc id="3040611" url="https://pl.wikipedia.org/wiki?curid=3040611" title="Herman (Weinberg)">
Herman (Weinberg)



</doc>
<doc id="3040614" url="https://pl.wikipedia.org/wiki?curid=3040614" title="Andrzej (Metiuk)">
Andrzej (Metiuk)

Andrzej, imię świeckie Grzegorz "(Hryhorij)" Metiuk (ur. 3 stycznia 1898 w Terebiniu, zm. 2 lutego 1985 w Winnipeg) – ukraiński duchowny prawosławny, zwierzchnik niekanonicznego Ukraińskiego Kościoła Prawosławnego Kanady w latach 1975–1985.
Życiorys.
Pochodził z Hrubieszowszczyzny. Wykształcenie teologiczne uzyskał w prawosławnym seminarium duchownym w Wilnie, które ukończył w 1924. W tym samym roku przyjął święcenia kapłańskie z rąk metropolity warszawskiego i całej Polski Dionizego. Następnie kontynuował naukę teologii na studiach w Studium Teologii Prawosławnej Uniwersytetu Warszawskiego, gdzie uzyskał w 1929 tytuł magistra teologii.
Pracę duszpasterską prowadził na ziemi chełmskiej, był także działaczem społecznym. Był proboszczem parafii w Nosowie, a następnie także dziekanem dekanatu Biała Podlaska. Od 1935 do 1940 był proboszczem parafii w Hrubieszowie. Był duchownym żonatym, miał dwoje dzieci.
W 1945 emigrował do Szwajcarii, w 1948 wyjechał do Kanady. Chirotonię biskupią przyjął w soborze św. Jana Chrzciciela w Edmonton 5 lipca 1959, po czym objął w strukturach ówcześnie niekanonicznego Ukraińskiego Kościoła Prawosławnego Kanady katedrę Edmonton i zachodniej Kanady. W 1963 otrzymał godność arcybiskupią, zaś w 1975 został zwierzchnikiem Kościoła z godnością metropolity.

</doc>
<doc id="3040617" url="https://pl.wikipedia.org/wiki?curid=3040617" title="Studia Zachodnie">
Studia Zachodnie

Studia Zachodnie – rocznik naukowy wydawany od 1992 przez Instytut Historii Uniwersytetu Zielonogórskiego (do 2001 Wyższą Szkołę Pedagogiczną im. Tadeusza Kotarbińskiego) w Zielonej Górze.
Charakter pisma.
Pismo publikuje artykuły w językach polskim, czeskim, niemieckim i angielskim, poświęcone problematyce pogranicza polsko-niemieckiego, historii Ziem Zachodnich oraz szeroko rozumianym relacjom między Wschodem a Zachodem. Oprócz artykułów Studia Zachodnie zamieszczają również materiały źródłowe, artykuły recenzyjne i recenzje oraz sprawozdania. Czasopismo jest recenzowane.
Od 2010 rocznik znajduje się na liście czasopism punktowanych Ministerstwa Nauki i Szkolnictwa Wyższego.

</doc>
<doc id="3040620" url="https://pl.wikipedia.org/wiki?curid=3040620" title="Dangerous Years">
Dangerous Years

Dangerous Years – amerykański film z 1947 w reżyserii Arthura Piersona. Drugi film w karierze Marilyn Monroe, ale pierwszy w którym została pokazana w przeciwieństwie do jej pierwszego filmu "Szokująca panna Pilgrim", gdzie grała tylko głosem.

</doc>
<doc id="3040623" url="https://pl.wikipedia.org/wiki?curid=3040623" title="Henri de Canasilles">
Henri de Canasilles

Henri de Canasilles, Henryk Canasilles (ur. ?, zm. ?) – urzędnik konsularny, dyplomata francuski i polski.
Pochodził z Rouen. Pełnił funkcję rezydenta i konsula Francji równocześnie w Gdańsku i Królewcu (1629-1636). W tym okresie przyczynił się do zawarcia rozejmu w Sztumskiej Wsi pomiędzy Polską a Szwecją (1635). Następnie na służbie polskiego króla Jana Kazimierza – jego sekretarz i wysłannik dyplomatyczny do Szwecji (1654) i Holandii 
(Republiki Zjednoczonych Prowincji) (1655).

</doc>
<doc id="3040627" url="https://pl.wikipedia.org/wiki?curid=3040627" title="Natalya Burda">
Natalya Burda



</doc>
<doc id="3040630" url="https://pl.wikipedia.org/wiki?curid=3040630" title="Tour Over Europe 1980">
Tour Over Europe 1980

Tour Over Europe 1980 – ostatnia europejska trasa koncertowa Led Zeppelin, która odbyła się w 1980 r.
Program koncertów.
Bisy:

</doc>
<doc id="3040631" url="https://pl.wikipedia.org/wiki?curid=3040631" title="MLB All-Star Game 1971">
MLB All-Star Game 1971

MLB All-Star Game 1971 – 42. Mecz Gwiazd ligi MLB, który odbył się 13 lipca 1971 roku na stadionie Tiger Stadium w Detroit. Mecz zakończył się zwycięstwem American League All-Stars 6–4. Spotkanie obejrzało 53 559 widzów. Było to pierwsze zwycięstwo zespołu American League od drugiego meczu w 1962 roku.
Najbardziej wartościowym zawodnikiem został wybrany Frank Robinson z Baltimore Orioles, który w drugiej połowie trzeciej zmiany zdobył dwupunktowego home runa.

</doc>
<doc id="3040635" url="https://pl.wikipedia.org/wiki?curid=3040635" title="Marco Casadei">
Marco Casadei

Marco Casadei (ur. 20 września 1985 w San Marino) – sanmaryński piłkarz występujący na pozycji napastnika, jednokrotny reprezentant San Marino.
Kariera klubowa.
Marco Casadei jest wychowaniem klubu FC Domagnano, w którym grał od 2004 roku. W 2006 przeszedł do SP Tre Penne, w którym grał dwa sezony. W 2008 roku został graczem klubu SS Murata. W dalszej kolejności występował w US Badia Tedalda (Seconda Categoria), AC Libertas oraz w SS Murata.
Kariera reprezentacyjna.
11 lutego 2009 został powołany na mecz reprezentacji San Marino z Irlandią Północną w eliminacjach do mundialu. Mecz rozegrano w Serravalle. W 86. minucie wszedł z ławki rezerwowych na boisko za Matteo Vitaioliego. Spotkanie zakończyło się wynikiem 0:3. 1 marca 2009 został powołany na mecz przeciwko reprezentacji Polski w eliminacjach do mundialu. Spotkanie zostało rozegrane w Kielcach. Casadei cały mecz przesiedział na ławce rezerwowych. Mecz zakończył się zwycięstwem Polski 10:0.

</doc>
<doc id="3040638" url="https://pl.wikipedia.org/wiki?curid=3040638" title="Valerie Sweeting">
Valerie Sweeting

Valerie Sweeting (ur. 9 lipca 1987 w Redvers, Saskatchewan) – kanadyjska curlerka, trzykrotna mistrzyni Kanady. W sezonie 2021/22 występująca jako trzecia w drużynie Kerri Einarson.
Kariera.
Sweeting w curling gra od 1998. W 2004 zdobyła tytuł mistrzyni Alberty w konkurencji młodzieżowej. Trzy lata później jako trzecia w zespole Hailey Surik triumfowała w prowincjonalnych rozgrywkach juniorek w Saskatchewan.
Podczas Canadian Junior Curling Championships 2007 zespół z Saskatoon wygrał 8 z 12 meczów, taki rezultat pozwolił uczestniczyć w meczu barażowym przeciwko Manitobie (Calleen Neufeld). Zespół Surik przegrał dodatkowe spotkanie 3:9 i został sklasyfikowany na 4. miejscu.
Valerie w prowincjonalnych mistrzostwach kobiet po raz pierwszy wystąpiła w 2010. Bardzo dobry wynik debiutantki był dużym zaskoczeniem, zespół pod dowództwem Sweeting awansował do fazy Page play-off i wygrał w niej trzy mecze. Sweeting w finale pokonała 9:7 Shannon Kleibrink, została tym samym najmłodszym kapitanem triumfującym w mistrzostwach Alberty kobiet. Na Scotties Tournament of Hearts 2010 reprezentacja Alberty z bilansem 4 wygranych i 7 porażek zajęła 10. miejsce. Pod koniec sezonu Sweeting wzięła udział w swoim pierwszym turnieju wielkoszlemowym, doszła do ćwierćfinału Grey Power Players' Championship 2010.
W turniejach prowincjonalnych zespół Valerie Sweeting nie powtórzył sukcesu z 2010. W 2012 zajęła 4. miejsce.
Jej drużyna wystąpiła w pierwszym turnieju kanadyjskich eliminacji olimpijskich do Soczi 2014. Pokonując w ostatniej fazie zespoły Cheryl Bernard i Kelly Scott awansowała do głównego turnieju. Ostatecznie w Canadian Olympic Curling Trials 2013 została sklasyfikowana na 5. miejscu. Sweeting zaczęła turniej od 3 wygranych meczów, później odniosła 4 porażki, jednak tylko jej udało się pokonać Jennifer Jones – triumfatorkę kwalifikacji.
W 2014 Sweeting pokonując 8:4 Cheryl Bernard wygrała mistrzostwa prowincji. Na Scotties Tournament of Hearts 2014 zawodniczki z Alberty awansowały do rundy finałowej, w pierwszym meczu pokonały Saskatchewan (Stefanie Lawton) i w półfinale Manitobę (Chelsea Carey). W finale Sweeting zmierzyła się z obrończyniami tytułów mistrzowskich (Rachel Homan), Valerie zdobyła srebrny medal przegrywając 6:8. Po tym turnieju zespół opuściła Joanne Courtney, która dołączyła do drużyny Homan.
Courtney miała zostać zastąpiona przez Andreę Crawford z Nowego Brunszwiku, jednak ta wkrótce po rozpoczęciu sezonu 2014/2015 zrezygnowała z powodów osobistych. Ostatecznie na pozycję trzecią trafiła Lori Olson-Johns. W tym sezonie zespół Valerie ponownie triumfował w Alberta Scotties Tournament of Hearts. Podczas Mistrzostw Kanady 2015 jej zespół zajął 2. miejsce, w finale uległ Manitobie (Jennifer Jones) 5:7.
W sezonie 2015/2016 Sweeting nie reprezentowała Alberty na Mistrzostwach Kanady, ponieważ przegrała rywalizację w rozgrywkach na poziomie prowincji z drużyną Chelsea Carey. Podobnie stało się rok później, kiedy Sweeting uległa zespołowi Shannon Kleibrink. W 2017 roku drużyna Sweeting zajęła 4. miejsce w rundzie round-robin kwalifikacjach olimpijskich, co nie pozwoliło jej na grę w play-offach. Rok później Valerie próbowała zakwalifikować się na igryska olimpijskie w kategorii par mieszanych wraz z Bradem Gushue. Para dostała się do finału, w którym jednak przegrała z Kaitlyn Lawes i Johnem Morrisem. W 2018 roku Team Sweeting ponownie nie wygrała rozgrywek w Albercie, tym razem przegrywając w swoim pierwszym meczu fazy play-off.
W 2018 roku drużyna Sweeting rozpadła się. Valerie Sweeting dołączyła do nowo utworzonego zespołu Kerri Einarson wraz z Shannon Birchard i Briane Meilleur. W tym składzie zdobyła mistrzostwo Kanady w roku 2020, 2021 i 2022. W 2022 reprezentowała Kanadę na mistrzostwach świata w Prince George, gdzie zdobyła brązowy medal.
Canadian Team Ranking System.
Pozycje drużyn Valerie Sweeting w rankingu CTRS:
Team Einarson:
Team Sweeting:

</doc>
<doc id="3040645" url="https://pl.wikipedia.org/wiki?curid=3040645" title="Kościół Bożego Ciała w Jabłonkowie">
Kościół Bożego Ciała w Jabłonkowie

Kościół Bożego Ciała w Jabłonkowie (cze. "Kostel Božího Těla v Jablunkově") – zabytkowy rzymskokatolicki kościół w Jabłonkowie w kraju morawsko-śląskim, w Czechach (w historycznym regionie Śląska Cieszyńskiego). Jest kościołem parafialnym parafii Bożego Ciała w Jabłonkowie.
Historia.
Drewniany kościół w Jabłonkowie istniał już od średniowiecza. W XVI wieku w dobie reformacji, został przejęty przez ewangelików, a zwrócony na stałe katolikom w 1615 roku. W 1619 roku strawił go pożar, i na jego miejscu rok później wybudowano w stylu renesansowym nowy murowany kościół z drewnianą wieżą i trzema dzwonami. W roku 1652 kościół poświęcono Bożemu Ciału, w związku z czym co roku w czerwcu w dzień Bożego Ciała organizowana jest procesja i uroczyste nabożeństwa. Konsekracji kościoła dokonano dopiero w 1679 roku. W 1709 roku do kościoła dobudowano kaplicę Matki Bożej Bolesnej, a w 1788 starą drewnianą wieżę zastąpiono nową murowaną 41-metrową wraz z nowym zegarem. W 1878 r. powstały nowe ołtarze, zaś w 1886 r. zakupiono nowe organy. W 1908 roku wnętrze kościoła zostało odnowione; dodano nowe ławki, dach został pokryty eternitem, a okna nad ołtarzem zostały wypełnione witrażami. W kaplicy została także zasypana krypta, w której byli pochowani jezuiccy misjonarze Leopold Tempes i František Streich. Ich szczątki zostały przeniesione na cmentarz. W 1932 roku kościół przeszedł przebudowę: powstało nowe modernistyczne prezbiterium według projektu architekta inż. Jaroslava Oplta z Brna i żelazobetonowy strop kasetonowy. Zburzono także stary budynek probostwa „Na Farnim Placu”, zaś nowe probostwo powstało nad rzeką Łomną. W trakcie II wojny światowej Niemcy skonfiskowali dzwony kościelne, w nowe wyposażono go 7 sierpnia 1945 roku, które funkcjonowały do 13 lipca 2011 roku, kiedy na ich miejsce pojawiły się nowe dzwony: św. Jan Paweł II, Panna Maria z Fatimy oraz św. Jadwiga. W tym samym roku, kosztem 10 milionów koron czeskich, dokonano modernizacji kościoła: naprawiono dach, dodano nowy hełm na wieży, miedziane blachy, okna, drzwi i tynki.

</doc>
<doc id="3040646" url="https://pl.wikipedia.org/wiki?curid=3040646" title="Metoda PCR">
Metoda PCR



</doc>
<doc id="3040665" url="https://pl.wikipedia.org/wiki?curid=3040665" title="Patrick Tambwé">
Patrick Tambwé

Patrick Tambwé (ur. 5 maja 1975 w Kinszasie) – francuski lekkoatleta, długodystansowiec, olimpijczyk.
Reprezentował Francję na igrzyskach olimpijskich 2012 w Londynie w biegu maratońskim. Biegu tego nie ukończył, wycofał się przed 20 km trasy. 

</doc>
<doc id="3040667" url="https://pl.wikipedia.org/wiki?curid=3040667" title="Patrick Tambwe">
Patrick Tambwe



</doc>
<doc id="3040672" url="https://pl.wikipedia.org/wiki?curid=3040672" title="Marek Walesiak">
Marek Walesiak

Marek Walesiak (ur. 17 czerwca 1957 r. w Dobrej) – polski ekonomista, specjalizujący się w badaniach marketingowych, ekonometrii, klasyfikacji i analizie danych; nauczyciel akademicki związany z uczelniami we Wrocławiu, Jeleniej Górze i Kielcach.
Życiorys.
Urodził się w 1957 roku w Dobrej k. Nowogardu (obecnie województwo zachodniopomorskie). Po ukończeniu kolejno szkoły podstawowej i średniej podjął studia ekonomiczne na Wydziale Gospodarki Narodowej Akademii Ekonomicznej im. Oskara Langego we Wrocławiu, które ukończył w 1980 roku, zdobywając dyplom magistra o specjalności ekonomika i organizacja przemysłu.
Bezpośrednio po ukończeniu studiów znalazł zatrudnienie w Przedsiębiorstwie Komunikacji Samochodowej w Jeleniej Górze, gdzie pełnił funkcję zastępcy kierownika działu dyspozycji taborem. Rok później został pracownikiem naukowo-dydaktycznym na swojej macierzystej uczelni na jeleniogórskim Wydziale Gospodarki Regionalnej i Turystyki. Początkowo pracował tam na stanowisku asystenta, a następnie przeszedł przez wszystkie szczeble kariery naukowej - adiunkt (1986), profesor nadzwyczajny (1996) oraz profesor zwyczajny (2003). Stopień naukowy doktora nauk ekonomicznych o specjalności ekonometria uzyskał w 1985 roku na podstawie pracy pt. "Metody klasyfikacji w badaniach strukturalnych". W 1994 roku Rada Wydziału Zarządzania i Informatyki Akademii Ekonomicznej we Wrocławiu nadała mu stopień naukowy doktora habilitowanego nauk ekonomicznych o specjalności ekonometria i statystyka na podstawie rozprawy nt. "Statystyczna analiza wielowymiarowa w badaniach marketingowych". W 1999 roku prezydent Polski Aleksander Kwaśniewski nadał mu tytuł profesora nauk ekonomicznych.
W ramach swojej pracy zawodowej odbył liczne staże na zagranicznych uczelniach w: Hasselt (Belgia), Akwizgranie (Niemcy), Limerick (Irlandia), Marsylii (Francja) i Groningen (Holandia). Na swojej uczelni poza działalnością naukowo-dydaktyczną pełnił kilka ważnych stanowisk organizacyjnych. Od 1997 roku jest kierownikiem Katedry Ekonometrii i Informatyki na Wydziale Ekonomii, Zarządzania i Turystyki w Jeleniej Górze. W latach 1996-2002 oraz od 2008 roku pełni funkcję dziekana Wydziału Gospodarki Regionalnej i Turystyki w Jeleniej Górze, który w 2011 roku został przemianowany na Wydział Ekonomii, Zarządzania i Turystyki w Jeleniej Górze.
Był i jest członkiem Rady Sekcji Klasyfikacji i Analizy Danych Polskiego Towarzystwa Statystycznego oraz Komitetu Statystyki i Ekonometrii Polskiej Akademii Nauk. Poza tym wykłada w Staropolskiej Szkole Wyższej w Kielcach.
Dorobek naukowy.
Zainteresowania naukowe Marka Walesiaka koncentrują się wokół problematyki związanej z badaniami marketingowymi, ekonometrią, klasyfikacją i analizą danych, a w szczególności z:
Aktualnie w swoim dorobku naukowym ma ogółem 162 publikacje (w tym autorstwo i współautorstwo), na które składają się:

</doc>
<doc id="3040673" url="https://pl.wikipedia.org/wiki?curid=3040673" title="Przyroda (przedmiot szkolny)">
Przyroda (przedmiot szkolny)

Przyroda – przedmiot szkolny. Obejmuje on treści z zakresu biologii, chemii, fizyki i geografii.
W Polsce przedmiot ten był nauczany w klasach IV-VI sześcioletniej szkoły podstawowej w wymiarze 290 godzin w ciągu cyklu kształcenia i jest obecny w szkole ponadgimnazjalnej jako przedmiot uzupełniający w wymiarze 120 godzin na cały okres nauczania. W pierwszej klasie szkoły ponadgimnazjalnej przedmiot jest rozdzielony na 4 wyżej wymienione nauki przyrodnicze. Na zajęcia z przyrody w szkole ponadgimnazjalnej uczęszczają uczniowie uczący się przedmiotów humanistycznych w zakresie rozszerzonym. Przedmiot został wprowadzony do szkół ponadgimnazjalnych w 2009 roku w związku ze zmianą podstawy programowej. W ośmioletniej szkole podstawowej przedmiot ten jest nauczany tylko w klasie IV.

</doc>
<doc id="3040676" url="https://pl.wikipedia.org/wiki?curid=3040676" title="Ted Malone">
Ted Malone

Ted Malone (ur. 18 maja 1908, zm. 20 października 1989) – amerykański nadawca radiowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3040677" url="https://pl.wikipedia.org/wiki?curid=3040677" title="Syfonolot">
Syfonolot



</doc>
<doc id="3040678" url="https://pl.wikipedia.org/wiki?curid=3040678" title="Piotr Gaszowiec">
Piotr Gaszowiec

Piotr Gaszowiec (Petro Gassoviecz, Petr Gaschowietz, Petrus de Silesia, Petrus Strzelec), ur. ok. 1425 w Rozmierzy, zm. między 28 stycznia a 18 maja 1474 w Krakowie – astrolog, doktor medycyny, profesor Akademii Krakowskiej.
Życiorys.
Piotr Gaszowiec urodził się jako dziedzic Rozmierzy. Był potomkiem rodziny szlacheckiej, której własnością była Rozmierz i okoliczne miejscowości. Gaschowicowie należeli do starego górnośląskiego rodu znanego już i wymienianego w dokumentach od XIV wieku. Siedziba rodowa znajdowała się prawdopodobnie w Gaszowicach (Gaschowitz) koło Rybnika. Od nazwy tego majątku przyjęli nazwisko rodowe. Jako drugą siedzibę rodową wymieniana jest też Rozmierz (Lomerz). Herb tego rodu jest nieznany, ale niektórzy przypuszczają, że Gaschowicowie należeli do rodu Raszynów, herbu Dwie Wieże.
Piotr Gaszowiec pierwsze nauki przyjmował prawdopodobnie w szkole miejskiej w Strzelcach Opolskich, by w 1446 r. zapisać się na semestr zimowy na studia na Akademii w Krakowie. Już w roku 1448 otrzymuje on tam tytuł bakałarza, a w roku 1452 tytuł liberalium artium – doktora sztuk wyzwolonych. Był słuchaczem innych wielkich umysłów tamtych czasów: Jana z Ludziska, Marcina Króla z Żurawicy i Andrzeja Grzymały z Poznania.
W 1452 r. wyjechał do Italii, gdzie na uniwersytecie w Perugii studiował medycynę i astronomię. Studia te kontynuował w latach 1454-1455 w Kolonii, pod okiem Gerarda z Hamnont.
Błyskawiczną karierę Piotra przypieczętowało jego przybycie do Krakowa w 1456 r. Po powrocie objął najbardziej w jego zawodzie zaszczytną funkcję w kraju – stanowisko lekarza przybocznego króla Kazimierza Jagiellończyka.
W 1459 r. ożenił się z mieszczanką krakowską, Katarzyną Homanówną, która była niższa od niego stanem, lecz za to bardzo majętna. Małżeństwo dochowało się dziewięciorga potomstwa – Jana, Piotra, Mikołaja, Stanisława, Benignę, Różę, Jerzego, Lukrecję, Katarzynę i Barbarę. Dzieci przyjęły nazwisko Garlickich.
Wiadomo, że małżeństwo posiadało na własność wieś Garlicę Górną (dziś Górna Wieś – około 11 km od Krakowa), Kazimierzę Wielką oraz kamienicę przy rynku w Krakowie. Już po śmierci królewskiego medyka jego żona wdała się w spór majątkowy. W 1498 r. Katarzyna, wdowa po Piotrze Gaszowcu, pozywa Jana Liberhanta o to, że gwałtem zajął część jej dóbr w Garlicy Górnej. Zachował się także zapis, że córka królewskiego lekarza, Barbara, zrzekła się wszystkich dóbr z Garlicy Górnej na rzecz swego brata, Stanisława.
Od 1456 r., jako doktor medycyny, Piotr Gaszowiec podjął wykłady na wydziale medycyny Akademii Krakowskiej. Pełnił funkcję dziekana wydziału medycznego w roku 1459 i 1462, a także rektora całej akademii w semestrach: zimowym 1464/1465, letnim 1465 i 1470 z tytułem „medicine doctor et phisicus regius”.
W 1464 roku Gaszowiec został przyjęty w poczet mieszczan krakowskich oraz po raz pierwszy tytułuje się lekarzem królewskim (króla Kazimierza Jagiellończyka). W księdze przyjęć do prawa miejskiego pod numerem 6799 znajduje się wpis:
"Doctor Petrus i.h., dictus Gaschouicz, tali condicione, quod quamdiu ius habet, debet possidere domum in circulo circa Siluesterin sitam, sin autem resignaverit ius, extunc promisit domum vendere uni concivi et resignare". W wolnym tłumaczeniu: "Piotr Gaszowiec, lekarz, będzie posiadał prawo mieszczańskie tak długo, dopóki będzie posiadał prawo do domu, jeśli zaś zrezygnuje z praw mieszczańskich, sprzeda dom jednemu z rodaków".
Oprócz praktyki lekarskiej Gaszowiec kontynuował badania astronomiczne. Pozostawił po sobie prace, z których korzystały następne pokolenia astronomów – włącznie z Mikołajem Kopernikiem. Napisał między innymi dzieło "Computus nouus totus fere Astronomie fundametum pulcerrimum contines" i stworzył tablice astronomiczne, obliczone dla południka krakowskiego oraz kanony do nich, w których podał sposób korygowania tablic. Wiemy, że prowadził on samodzielne obserwacje i obliczał długości geograficzne, a także zajmował się meteorologią. W 1453 opracował katalog 15 jasnych gwiazd stałych.
W 1468 roku Gaszowiec zaczyna występować jako rajca miejski. Podczas uroczystości państwowych występował jako mówca z ramienia uczelni i miasta. Reprezentował wysoki kunszt oratorstwa humanistycznego. Wzorował się na Janie z Ludziska. Z mów Piotra Gaszowca zachowało się do naszych czasów pięć:
Gaszowiec zajmował się także magią. Prawdopodobnie to on częściowo przepisał i przywiózł z Włoch do Krakowa Picatrix, jedną z najstarszych ksiąg magicznych. Księga, której autorem był najprawdopodobniej arabski pisarz al-Majriti, omawiała takie tematy jak natura nieba i zjawisk atmosferycznych, sfer niebieskich, powiązanie między znakami zodiaku a planetami, a także wywoływanie duchów.
W 1473 roku powstał kalendarz Almanach Cracoviense na rok 1474, prawdopodobnie autorstwa Gaszowca. Jest to najstarszy drukowany dokument na polskich ziemiach. Kalendarz został wydrukowany w Krakowie przez Kaspera Straube, bawarskiego drukarza, który pracował w Krakowie od 1473 do 1476 roku. Podobnie jak w innych almanachach i kalendarzach z tego okresu, Almanach wymienia święta kościelne i dane astronomiczne. Zapewnia również porady lekarskie, wymieniając najlepsze dni do upuszczania krwi, w zależności od wieku i stanu choroby pacjenta. Tekst druku jest napisany w języku łacińskim. Jedyny zachowany egzemplarz ma wymiary 37 cm x 26.2 cm i znajduje się w zbiorach Biblioteki Jagiellońskiej.
Piotr Gaszowiec zmarł między 28 stycznia a 18 maja 1474 roku.
Sylwetkę Piotra Gaszowca przypomina tablica wmurowana w ratusz w Strzelcach Opolskich w 1964 roku z okazji 600 lecia Uniwersytetu Jagiellońskiego w Krakowie.
Piotr Gaszowiec jest patronem ulic w Kędzierzynie-Koźlu i Garlicy Górnej.
Dzieła.
Ważniejsze dzieła Gaszowca to:

</doc>
<doc id="3040681" url="https://pl.wikipedia.org/wiki?curid=3040681" title="Czornywody">
Czornywody

Czornywody (ukr. Чорниводи; pol. hist. "Czarnowody") – wieś na Ukrainie w rejonie gródeckim obwodu chmielnickiego.

</doc>
<doc id="3040682" url="https://pl.wikipedia.org/wiki?curid=3040682" title="Jang Min-chul">
Jang Min-chul

Jang Min-chul (kor. 장민철), znany pod pseudonimem MC – koreański zawodowy gracz komputerowy, zawodnik drużyny SK Gaming. Zajmuje pierwsze miejsce na świecie pod względem łącznej wartości nagród pieniężnych zdobytych w turniejach (około czterystu tysięcy dolarów).
W czerwcu 2015 roku na swoim koncie na Twitterze ogłosił zakończenie kariery zawodowej jako gracz komputerowy.

</doc>
<doc id="3040683" url="https://pl.wikipedia.org/wiki?curid=3040683" title="Fire Within">
Fire Within

Fire within - drugi album studyjny brytyjskiej artystki Birdy. To w gruncie rzeczy debiutancka płyta Birdy jako kompozytorki i autorki piosenek, a nie jedynie wykonawczyni, jak to miało miejsce na poprzednim albumie - "Birdy". Album "Fire Within" ukazał się 16 września 2013 roku i promowany był utworem „Wings”

</doc>
<doc id="3040684" url="https://pl.wikipedia.org/wiki?curid=3040684" title="Wkrętacz">
Wkrętacz



</doc>
<doc id="3040685" url="https://pl.wikipedia.org/wiki?curid=3040685" title="Wymieranie kredowe">
Wymieranie kredowe

Wymieranie kredowe – masowe wymieranie sprzed 66 milionów lat, podczas którego wyginęło około 3/4 gatunków roślin i zwierząt żyjących na Ziemi, w tym nieptasie dinozaury. Wyznacza ono koniec okresu kredowego i ery mezozoicznej, a początek kenozoiku, ery trwającej obecnie.
W zapisie geologicznym zdarzeniu temu odpowiada cienka warstwa osadów, granica K-T, spotykana na całym świecie w skałach morskich i lądowych, zawierająca podwyższoną ilość irydu, metalu rzadkiego w skorupie ziemskiej, obficiej występującego zaś w planetoidach.
Ogólnie przyjmuje się, że wymieranie spowodowane zostało uderzeniem masywnej planetoidy, co wywołało katastrofalne efekty dla globalnego środowiska, w tym przedłużającą się zimę, uniemożliwiającą fotosyntezę. Hipotezę impaktu potwierdziło odkrycie mierzącego 180 km krateru Chicxulub na granicy Zatoki Meksykańskiej i półwyspu Jukatan w późnych latach siedemdziesiątych XX wieku. Stanowi on dowód, że granica K-T reprezentuje pozostałości uderzenia planetoidy. Fakt wymierania w tym samym czasie stanowi argument za hipotezą impaktową. Jednakże niektórzy naukowcy podtrzymują opinię, że wymieranie spowodowały bądź spotęgowały inne czynniki, jak erupcje wulkaniczne, zmiany klimatyczne czy zmiany poziomu morza.
Na przełomie kredy i trzeciorzędu wyginęła szeroka gama gatunków. Najbardziej znane z nich są nieptasie dinozaury. Wymarło wtedy wiele innych organizmów lądowych, wśród nich niektóre ssaki, pterozaury, ptaki, jaszczurki, owady i rośliny. W oceanach wymieranie to wyniszczyło wielkie jaszczurki morskie mozazaury, plezjozaury, pewne ryby, w tym rekiny, mięczaki (zwłaszcza amonity) i wiele gatunków planktonu. Szacuje się, że wyginęło wtedy 75% lub więcej wszystkich żyjących na Ziemi gatunków. Wyginięcie wielu grup stworzyło szansę dla innych organizmów. W jego wyniku wiele grup przeszło gwałtowną radiację adaptacyjną, nagłe i obfite różnicowanie się w nowe formy i gatunki zajmujące opuszczone nisze ekologiczne. Ssaki szczególnie zróżnicowały się w paleogenie. Powstały nowe formy, jak koniowate, walenie, nietoperze czy naczelne. Ptaki, ryby i prawdopodobnie jaszczurki również przeszły radiację.
Przed wymieraniem – flora i fauna kredowa.
Bogactwo gatunkowe roślin i zwierząt (planktonu, bezkręgowców, dinozaurów) wzrastało lub utrzymywało się na stałym poziomie przez większą część kredy. Na lądach charakterystyczne grupy roślin okrytozalążkowych oraz liściaste nagozalążkowe stały się podstawowym elementem flory. Faunie ton nadawały zróżnicowane zespoły pterozaurów i dinozaurów, wśród których wiele gatunków charakteryzowały duże lub bardzo duże wymiary ciała. Charakterystycznym elementem pelagialu mórz były bogate, wielogatunkowe zespoły otwornic, belemnitów, amonitów, a także mozazaury i plezjozaury. W litoralu ciepłych mórz najważniejszymi organizmami budującymi rafy stały się duże małże – rudysty. W siedliskach bentosowych powszechnie występowały i były szeroko rozprzestrzenione inne małże – inoceramy.
Wzorce wymierania.
Wymieranie kredowe było ciężkie, globalne, szybkie i selektywne. Mówiąc o ciężkości, ma się na myśli, że wyginęło wtedy bardzo wiele gatunków. Bazując na skamielinach morskich szacuje się, że przynajmniej 75% wszystkich gatunków zniknęło wtedy z powierzchni Ziemi. Jablonski i Chaloner zwracają jednak uwagę na trudności w oszacowaniu zmienności prehistorycznych ekosystemów. Dostępne im dane pochodzą głównie od bezkręgowców morskich, generalnie jako skamieniałości zachowują się głównie przedstawiciele gatunków występujących obficie i szeroko rozprzestrzenionych.
Było to wydarzenie globalne. Wydaje się, że dotknęło wszystkie kontynenty w tym samym czasie. Dla przykładu nieptasie dinozaury znane są z mastrychtu Ameryki Północnej, Europy, Azji, Ameryki Południowej, Afryki i Antarktydy, ale nie znaleziono ich w żadnym miejscu na świecie w kenozoiku. Podobnie kopalny pyłek ukazuje zniszczenie zbiorowisk roślinnych rozrzuconych tak daleko, jak Nowy Meksyk, Alaska, Chiny i Nowa Zelandia. Wymieranie objęło również wszystkie morza i oceany. Szeroko rozpowszechnione grupy, jak mozazaury i amonity zniknęły z powierzchni Ziemi. Co więcej, wymieranie zdarzyło się w tym samym czasie na lądzie i w morzu.
Nawet w przypadku wielkiego kataklizmu występowała znaczna zmienność w tempie wymierania w przypadku różnych kladów. Przyjmuje się, że gatunki polegające na fotosyntezie doznały spadku liczebności bądź wyginęły, gdy pył atmosferyczny zasłonił słońce i odciął im dopływ energii słonecznej. Wymieranie roślin spowodowało znaczne przetasowania dominujących grup flory.
Coccolithophorida i mięczaki (w tym amonity, Hippuritoida, ślimaki słodkowodne i małże) oraz organizmy stojące za tymi w łańcuchu pokarmowym wyginęły bądź ich populacje mocno ucierpiały. Dla przykładu uważa się, amonity stanowiły główne źródło pożywienia mozazaurów, grupy olbrzymich morskich jaszczurów, które wyginęły z przełomem K-T.
Wszystkożercy, owadożercy i padlinożercy przetrwali wymieranie, być może z powodu większej dostępności ich źródeł pokarmu. Wydaje się, że pod koniec kredy nie istnieli wśród ssaków wyłączni roślinożercy ani mięsożercy. Ptaki czy ssaki, które przetrwały wymieranie, żywiły się owadami, robakami i ślimakami, które z kolei żerowały na martwych roślinach i szczątkach organicznych. Naukowcy postawili hipotezę, że organizmy te przetrwały upadek łańcuchów pokarmowych bazujących na roślinach dzięki temu, że jako bazę pokarmową wykorzystywały detrytus.
W biocenozach strumieni nieliczne grupy zwierząt wyginęły, ponieważ społeczności te w mniej bezpośredni sposób polegają na pokarmie roślinnym, a bardziej na detrytusie spłukiwanym z lądu. Podobne, ale bardziej skomplikowane wzorce znaleziono w oceanach. Wymieranie silniej zaznaczyło się wśród zwierząt pelagialu, niż wśród organizmów bentosowych. Zwierzęta pelagiczne są prawie całkowicie zależne od produkcji pierwotnej fitoplanktonu. Natomiast mieszkańcy dna morskiego żywią się detrytusem lub mogą się przestawić na spożywanie go.
Największymi oddychającymi powietrzem atmosferycznym zwierzętami, które przetrwały, są krokodylomorfy i champsozaury (Choristodera). Współczesne krokodyle mogą żywić się padliną, potrafią też przetrwać miesiące bez jedzenia. Ich młode są niewielkie, rosną wolno, żywią się głównie bezkręgowcami i padłymi organizmami lub ich częściami przez kilka pierwszych lat życia. Cechy te powiązano z przeżyciem krokodyli pod koniec kredy.
Po wymieraniu kredowym różnorodność biologiczna powoli odbudowywała się.
Mikroorganizmy.
Granica K-T reprezentuje linię podziału, wyznaczającą jeden z najdramatyczniejszych zwrotów w składzie gatunkowym widocznym w zapisie kopalnym dla różnych mikroorganizmów planktonicznych, których szczątki utworzyły osady wapienne okresu kredowego, od których pochodzi nazwa kredy. Analizy statystyczne wyginięć morskich tego czasu wskazują, że spadek różnorodności gatunkowej spowodowany był silnym przyspieszeniem tempa wymierania gatunków, a nie zwolnionym tempem specjacji. Zapis zmian składu gatunkowego Dinoflagellata czasów granicy K-T nie jest tak dobrze rozumiany, głównie z powodu obecności tylko cyst w zapisie kopalnym. Nie tylko bruzdnice tworzyły na pewnych etapach rozwoju cystowate struktury. W związku z tym szacowana różnorodność bruzdnic może być niedoszacowana wskazują, że nie było większych przeskoków w Dinoflagellata przy przejściu przez granicę K-T.
Promienice istnieją w zapisie kopalnym co najmniej od ordowiku. Ich zmineralizowane skamieniałe szkieleciki można wyśledzić poprzez granicę K-T. Nie ma żadnych dowodów na masowe wymieranie tych organizmów. Zaobserwowano zwiększoną produktywność tych organizmów na wysokich szerokościach geograficznych południowych w efekcie ochłodzenia we wczesnym paleocenie. Szacunkowo 46% gatunków okrzemek przetrwało przejście pomiędzy kredą a górnym paleocenem. Sugeruje to znaczne zmiany w gatunkach, ale nie katastrofalne wymieranie okrzemek na przełomie kredy i paleogenu.
Obecność planktonicznych otwornic na granicy K-Pg była obiektem badań od lat trzydziestych XX wieku. Liczne publikacje udokumentowały szczegółowo wyginięcia planktonicznych otwornic na granicy K-T. Jednak niektórzy autorzy kwestionowali takie stawianie sprawy, a dostrzegając w tych zmianach gatunkowych jedynie dowody na liczne drobne wyginięcia i ekspansje poprzez granicę.
Liczne gatunki otwornic bentosu wyginęły w czasie wymierania kredowego, prawdopodobnie z powodu zależności od organicznych odpadków, którymi się żywiły, jako że biomasa oceanów mogła się obniżyć. Jednakże jako że morskie mikroorganizmy odżyły, uważa się, że nasilona specjacja bentosowych otwornic wynikła ze wzrostu zasobów pokarmu. Odnowa fitoplanktonu we wczesnym paleocenie zapewniła pożywienie wielkim zbiorowiskom otwornic bentosowych, żywiących się głównie detrytusem. Odnowienie się zbiorowisk bentosowych otwornic nastąpiło we wczesnym paleocenie i trwało kilkaset tysięcy lat.
Bezkręgowce morskie.
Przegląd skamieniałości małżoraczków, które dominowały w pelagialu w mastrychcie, pokazuje, że ich różnorodność w paleocenie była mniejsza, niż kiedykolwiek podczas trzeciorzędu. Jednak badania nie mogą potwierdzić, czy ich wymieranie nastąpiło jeszcze przed, czy też podczas czasu przejściowego.
Szacuje się, że 60% rodzajów późnokredowych koralowców z grupy korali madreporowych nie przetrwało granicy K-Pg. Dalsze analizy wyginięć korali wykazały, że około 98% gatunków żyjących w koloniach, zamieszkujących ówczesne ciepłe, płytkie wody klimatu równikowego, zniknęło. Koralowce prowadzące samotny tryb życia, które zazwyczaj nie tworzą raf i zamieszkują chłodniejsze i głębsze wody oceanów (poniżej strefy eufotycznej), zostały dotknięte w mniejszym stopniu. Przypuszcza się, że za taki wzorzec wymierania obserwowanego wśród różnych grup koralowców na granicy K-T odpowiada wymieranie symbiotycznych, fotosyntetyzujących glonów, od których korale tworzące rafy są uzależnione. Jednak wykorzystanie danych ze skamielin koralowców do wsparcia tezy o wymierania na granicy K-Pg i następczym odradzaniu w paleocenie musi zważyć na zmiany w ekosystemach koralowców poprzez granicę K-Pg.
Powyżej granicy K-T pozostałości licznych rodzajów głowonogów, szkarłupni i małży spotyka się wiele rzadziej.
Poza łodzikowcami, reprezentowanymi w obecnej faunie przez łodziki oraz płaszczobrosłymi, które zróżnicowały się w współczesne ośmiornice, kałamarnice i mątwy. Inne gatunki głowonogów wyginęły na granicy K-Pg, wśród nich ważne pod względem ekologicznym belemnity i, spokrewnione z łodzikowcami, amonity. Badacze zwrócili uwagę, że strategia rozrodcza przetrwałych łodzikowców, polegająca na wytwarzaniu niewielkiej liczby jaj, ale większych i lepiej zaopatrzonych, mogła przyczynić się do ich przetrwaniu w trakcie wymierania kredowego. W odróżnieniu bowiem od nich amonity stosowały strategię „na ilość”, produkując liczne jaja planktoniczne. Po wymarciu amonitów u łodzikowców nastąpiła radiacja, przejawiająca się znacznym zróżnicowaniem kształtu muszli.
Szacunkowo 35% rodzajów szkarłupni wyginęło na granicy K-Pg, jednakże taksony z płytkich siedlisk na niskich szerokościach geograficznych ucierpiały w kredzie późnej najbardziej. Szkarłupnie ze średnich szerokości geograficznych i głębokich wód zostały dotknięte w znacznie mniejszym stopniu. Przypuszczalnie ich wymieranie wynikało z utraty siedlisk, związanej ze zniszczeniem raf koralowych i zatopieniem płytkowodnych platform węglanowych.
Inne grupy bezkręgowców, w tym tworzące rafy Hippuritoida i "Inoceramus", rodzaj wielkich małży, także wyginęły na granicy K-Pg.
Ryby.
Istnieje obfity zapis kopalny ryb żuchwowców pochodzący z warstw mastrychtu i paleogenu, a ich wymieranie w tym czasie jest dobrze udokumentowane. Wśród ryb chrzęstnoszkieletowych około 80% rodzin rekinów i rajokształtnych (płaszczki) przetrwało wymieranie, podobnie jak ponad 90% rodzin doskonałokostnych. Istnieją dowody masowego umierania ryb kostnych, których skamieliny leżą bezpośrednio nad granicą K-Pg na Seymour Island w Antarktyce. W oczywisty sposób musiało wywołać je wymieranie kredowe. Jednakże morskie i słodkowodne środowiska ryb złagodziły efekty wymierania.
Bezkręgowce lądowe.
Dla zanalizowania różnorodności owadów w warstwach sąsiadujących z granicą K-Pg i tempa ich wymierania oceniono uszkodzenia owadów na skamieniałych liściach roślin kwiatowych, zebranych z 14 odsłonięć północnoamerykańskich. Badacze spostrzegli przed wymieraniem duże bogactwo roślin i żerujących nań owadów. Tymczasem we wczesnym paleocenie flora była względnie zróżnicowana, ale presja ze strony roślinożernych owadów była niewielka, stan ten utrzymywał się 1,7 miliona lat po wymieraniu. Badania filogenetyczne rozwoju niektórych pszczół sugerują masowe wymieranie w tej grupie w tym czasie, następnie zaś radiację.
Rośliny lądowe.
Istnieją dowody na globalne załamanie się zespołów roślinnych w okresie pomiędzy mastrychtem a paleogenem. Wymieranie widać zarówno w badaniu skamieniałego pyłku, jak i liści. Z danych pochodzących z odsłonięć w Ameryce Północnej wynika, że w omawianym czasie nastąpiły olbrzymie zniszczenia wśród zbiorowisk roślinnych, zarazem istnieją dowody świadczące o tym, że znaczące zmiany w megaflorze następowały na długo przed granicą K-T. Na odsłonięciach zlokalizowanych w Ameryce Północnej stwierdzono wyginięcie około 57% gatunków roślin. Na wysokich szerokościach geograficznych południowych, jak na Nowej Zelandii czy w Antarktyce masowe wymierania flory nie spowodowały znacznych zmian gatunkowych, za to gwałtowne krótkoterminowe zmiany we względnej obfitości grup roślin. W zapisie geologicznym na wielu stanowiskach w warstwach granicy K-T obserwowane jest znaczący wzrost udziału zarodników paprotników w stosunku do pyłków roślin nasiennych, co może świadczyć o rekolonizacji siedlisk, z których ustąpiły rośliny nasienne, przez paprotniki. Ten sam wzorzec rekolonizacji zaobserwowano po erupcji na Mount St. Helens w 1980.
Z powodu masowego zniszczenia roślin na granicy K-Pg wystąpiło mnożenie się organizmów saprotroficznych, jak grzyby, nie potrzebujących fotosyntezy i wykorzystujących substancje odżywcze z rozkładających się szczątków roślinnych. Dominacja grzybów trwała tylko kilka lat, podczas gdy atmosfera ulegała oczyszczaniu i było mnóstwo służącej za pożywienie materii organicznej. Gdy atmosfera oczyściła się, organizmy prowadzące fotosyntezę, jak paprotniki i inne rośliny, powróciły. Wydaje się, że poliploidia zwiększyła zdolność roślin kwiatowych do przetrwania wymierania, prawdopodobnie z powodu dodatkowych kopii genomu, które pozwoliły roślinom lepiej adaptować się do szybko zmieniających się warunków środowiska po zderzeniu.
Płazy.
Występują ograniczone argumenty za wymieraniem płazów na granicy K-Pg. Badanie kopalnych kręgowców na granicy K-Pg w Montanie nie wykazało żadnych wymarłych gatunków płazów. Jednak istnieje kilka gatunków mastrychckich płazów, jak np. bezogonowego płaza "Theatonius lancensis", nieuwzględnionych w tym badaniu, a których skamieniałości nie znajduje się w osadach paleocenu i przedstawiciel Albanerpetontidae "Albanerpeton galaktion". Paleontolodzy przypuszczają, że względnie niski poziom wymierania wśród płazów w tym czasie, podobny do obserwowanego u zwierząt słodkowodnych, może wynikać z tego, że organizmy te związane były ze środowiskami słodkowodnymi.
Gady poza archozaurami.
Dwie współczesne linie gadów, poza archozaurami – żółwie i lepidozaury (jaszczurki z wężami i amfisbeny) razem z Choristodera (półwodnymi archozauromorfami istniejącymi do wczesnego miocenu) przetrwały wymieranie kredowe. Ponad 80% kredowych gatunków żółwi przetrwało granicę K-Pg. Co więcej, wszystkie 6 rodzin żółwi istniejących na końcu kredy przeżyło do paleocenu i reprezentują je żyjące do dzisiaj gatunki. Współczesne lepidozaury obejmują też poza łuskonośnymi sfenodonty (hatteria). Rhynchocephalia były na początku ery mezozoicznej szeroko rozpowszechnioną i odnoszącą względny sukces ewolucyjny grupą lepidozaurów. Ich sytuacja zaczęła się jednak pogarszać w środku kredy. Obecnie reprezentuje je pojedynczy rodzaj występujący endemicznie na Nowej Zelandii.
Rząd łuskonośnych, reprezentowany przez jaszczurki z wężami i amfisbeny, uległ radiacji w różnorodne nisze ekologiczne podczas jury, odnosił sukces ewolucyjny w kredzie. Przetrwał granicę K-Pg i obecnie stanowi najbardziej zróżnicowaną grupę gadów obejmującą powyżej 6000 gatunków. Żadna ze znanych rodzin lądowych łuskonośnych nie wymarła na granicy K-Pg, a dowody kopalne świadczą o tym, że nie ucierpiały one ani też nie było znacznych spadków liczebności. Ich niewielkie rozmiary, dostosowujący się do warunków metabolizm oraz zdolność do przemieszczania się na bardziej pasujące im siedliska stanowiły kluczowe cechy, dzięki którym przetrwały granicę pomiędzy późną kredą a wczesnym paleocenem. Wielkie niezaliczane do archozaurów gady wodne, jak mozazaury i plezjozaury, znajdujące się na szczycie łańcuchów pokarmowych mórz, wyginęły z końcem kredy.
Archozaury.
Klad archozaurów obejmuje dwie żyjące do dziś grupy: krokodyle (3 rodziny: aligatorowate, gawialowate i krokodylowate) oraz dinozaury (z których przetrwały jedynie ptaki).
Crocodyliformes.
Rodziny krokodyli i ich bliskich krewnych reprezentowane są w zapisie kopalnym mastrychtu. 5 z nich nie przetrwało granicy K-Pg. 5 rodzin obejmuje przedstawicieli zarówno wśród szczątków mastrychckich, jak i paleoceńskich. Wszystkie przetrwałe rodziny Crocodyliformes zamieszkiwały słodkowodne i lądowe siedliska, jeśli nie liczyć Dyrosauridae, żyjących w wodach słodkich oraz morskich. Około 50% reprezentantów Crocodyliformes przetrwało granicę K-Pg. Jedyny dostrzegalny trend polega na wymarciu wszystkich dużych krokodyli. Przetrwanie Crocodyliformes mogło wynikać z ich wodnej niszy ekologicznej i zdolności do zagrzebywania się, która ograniczyła negatywne wpływy środowiska podczas wymierania. Jouve i współpracownicy w 2008 zasugerowali, że młodociane morskie Crocodyliformes żyły w siedliskach słodkowodnch, które nie zostały tak mocno dotknięte na granicy K-Pg, jak morskie.
Choristodera, grupa przypominających krokodyle zwierząt o niejasnym pochodzeniu (prawdopodobnie jednak należące do archozaurów) także przetrwały wymieranie, jednakże nie dotrwały do naszych czasów, gdyż wyginęły w miocenie.
Pterozaury.
W mastrychcie żyła na pewno przynajmniej jedna rodzina pterozaurów, azdarchy. Jednak i ona wyginęła na granicy K-Pg. Te wielkie latające archozaury były ostatnimi przedstawicielami kurczącej się grupy, która jeszcze w środku okresu kredowego obejmowała 10 rodzin. Mniejsze pterozaury wyginęły jeszcze przed nastaniem mastrychtu, w czasie, gdy obniżyła się liczebność małych zwierząt, a większe stawały się coraz liczniejsze. Kilka odkrytych taksonów pterozaurów datowano na kampan/mastrycht, wśród nich ornitocheiroidy Piksi i Ornithocheirus, prawdopodobnie Pteranodonty i Nyctosauridae, a także tapeżary. Neornithes przechodziły różnicowanie i zastępowały wcześniejsze ptaki i pterozaury, prawdopodobnie na drodze bezpośredniej konkurencji, bądź też po prostu wypełniły puste nisze. Jednak ekologiczne zazębianie się obecności ptaków i pterozaurów zdaje się być minimalne. Wydaje się, że wyginięcie pterozaurów pokrywa się z dziwacznym zjawiskiem, „zamrożeniem różnorodności”. Po nagłej radiacji w kredzie wczesnej wyraźnie przestały się różnicować, co czyniło je podatnymi na mniejsze wymierania, jak Cretaceous Thermal Maximum.
Ptaki.
Większość paleontologów uznaje ptaki za jedyną przetrwałą grupę dinozaurów. Jednak wyginęły także wszystkie ptaki nienależące do Neornithes, włącznie z kwitnącymi wcześniej grupami Enantiornithes i Hesperornithes. Kilka analiz skamielin ptaków wykazało ich różnicowanie jeszcze przed granicą K-Pg, wobec czego krewni kur, kaczek i strusi koegzystowały z nieptasimi dinozaurami. Duże zbiory ptasich skamieniałości obrazują wachlarz różnorodnych gatunków zapewniający dowód na obecność archaicznych ptaków na przestrzeni 300 tysięcy lat przed granicą K-Pg. Żaden z nich nie przetrwał do paleogenu, a ich obecność pod koniec mastrychtu i ich brak w paleogenie, dowodzi masowego wymierania ptaków archaicznych w tym okresie. Mała frakcja kredowych gatunków ptaków jednak przetrwała, dając początek dzisiejszym ich przedstawicielom. Dotychczas zaledwie pojedynczy gatunek ptaka, zresztą jeszcze nienazwany, został w sposób pewny zidentyfikowany po obu stronach granicy K-Pg. Jego szczątki znaleziono zarówno w mastrychckiej formacji Hell Creek oraz dańskiej formacji Fort Union). Jedyną grupą ptaków, która na pewno przetrwała wymieranie, są Neornithes (choć znany z paleogenu gatunek "Qinornis paleocenica" może reprezentować przetrwałą linię ptaków niezaliczanych do Neornithes). Przetrwanie przedstawicieli Neornithes katastrofy kredowej paleontolodzy upatrują w obserwowanych u obecnych przedstawicieli tej grupy zdolnościach do nurkowania, pływania i szukania schronienia w wodzie i na mokradłach, oraz umiejętności drążenia nor i budowania gniazd w dziuplach drzew czy termitierach, co może zapewniać ochronę przed niekorzystnymi warunkami środowiskowymi. Późniejszą radiację zapewniło Neornithes zajęcie nisz ekologicznych opuszczonych przez wymarłe nieptasie dinozaury.
Dinozaury.
Wyłączając kilka kontrowersyjnych tez, wśród naukowców panuje zgoda, że wszystkie dinozaury poza ptakami wyginęły na granicy K-Pg. Zapis kopalny interpretowano różnie, jako ukazujący spadek bioróżnorodności na kilka milionów lat przed wymieraniem, jak i nie wykazujący takiego spadku. Może to wynikać z jakości zapisu, niepozwalającej badaczom na rozróżnienie tych dwóch możliwości. Nie ma dowodów, by mastrychckie nieptasie dinozaury potrafiły drążyć w ziemi, pływać czy nurkować, więc zdaniem paleontologów były w większym stopniu narażone na konsekwencje zmian środowiskowych, związanych z wydarzeniami na granicy K-T. Możliwe, że niewielkie nieptasie dinozaury jednak przetrwały, ale zostały pozbawione pożywienia, jako że zarówno dinozaury roślinożerne wykorzystały doszczętnie dostępny pokarm roślinny, a mięsożerne na krótko tylko mogły znaleźć szybko zdobycz.
Wzrasta konsensus odnośnie do stałocieplności dinozaurów, co pozwala zrozumieć wyginięcie większości grup, inaczej niż u ich bliskich krewnych krokodyli. Ektotermiczne krokodyle cechują się znacznie ograniczonym zapotrzebowaniem na pokarm. Potrafią one przetrwać kilka miesięcy bez jedzenia. Natomiast zwierzęta endotermiczne podobnych rozmiarów wymagają znacznie większej ilości pokarmu, by utrzymać szybszy metabolizm. Wobec tego w warunkach opisanego wyżej załamania się łańcucha pokarmowego nieptasie dinozaury wyginęły, podczas gdy pewne krokodyle przetrwały. Dinozaury mięsożerne zjadały dinozaury roślinożerne, żywiące się roślinami. Załamanie się łańcucha pokarmowego dotknęło je w znacznym stopniu. Natomiast ssaki i niektóre niewielkie gady zajmowały zupełnie inne miejsce w sieci troficznej. Ich łańcuchy pokarmowe polegały w znacznie większym stopniu na materii organicznej zawartej w glebie.
Czy wymieranie następowało stopniowo, czy też bardzo nagle, pozostaje przedmiotem debaty, jako że zapis kopalny zdaje się wspierać oba poglądy. Wyniki badań skamieniałości pochodzących z 29 odsłonięć w katalońskich Pirenejach świadczą o wielkiej różnorodności dinozaurów przed granicą K-T, zidentyfikowano wówczas ponad 100 gatunków występujących na tych obszarach. Nowsze oszacowania wskazują, że bogactwo gatunkowe dinozaurów przed granicą K-T może być niedoszacowane, w związku z procesami tafonomicznymi i względnym ubóstwem skamieniałości pochodzących z ekosystemów kontynentalnych. Szacowane bogactwo gatunkowe nieptasich dinozaurów, bytujących w końcu kredy, i które nie przetrwały granicy K-T, określa się na od 628 do 1078 gatunków. Alternatywnie interpretacja bazująca na skałach noszących skamieliny wzdłuż rzeki Red Deer w kanadyjskiej Albercie wspiera pogląd o stopniowym wymieraniu dinozaurów, co potwierdzili inni naukowcy.
Według nielicznych paleontologów niektóre nieptasie dinozaury przetrwały wymieranie kredowe. Dowodem na istnienie paleoceńskich dinozaurów miałyby być szczątki nieptasich dinozaurów w formacji Hell Creek w warstwie położonej do 1,3 m ponad warstwą graniczną K-T, 40 tysięcy lat po zakończeniu okresu kredowego. Próbki pyłków pobrane w pobliżu skamieniałej kości udowej hadrozaura w Ojo Alamo Sandstone przy rzece San Juan wskazują, że zwierzę to żyło w trzeciorzędzie, około 64,5 miliona lat temu, a więc milion lat po wymieraniu. Panuje jednak konsensus naukowy, zgodnie z którym skamieniałości te na skutek erozji przemieściły się i spoczęły w późniejszych osadach.
Ssaki.
Różnicowanie się ssaków rozpoczęło się około 30 milionów lat przed końcem kredy. Wszystkie główne linie kredowych ssaków, w tym stekowce, wieloguzkowce, torbacze i łożyskowce, Dryolestoidea i gondwanatery, przeżyły wymieranie kredowe, choć odniosły straty. W szczególności torbacze w dużym stopniu zniknęły z Ameryki Północnej, a azjatyckie Deltatheroida, prymitywni krewni współczesnych torbaczy, wyginęły. W osadach z Hell Creek w Ameryce Północnej przynajmniej połowa znanych wieloguzkowców i wszystkie 11 gatunków torbaczy nie występują już w osadach ponad granicą K-T. Różnicowanie się ssaków na granicy K-T uległo ograniczeniu.
Ssaki, mimo że nisze ekologiczne stały się dla nich dostępne po wyginięciu dinozaurów, nie od razu uległy zróżnicowaniu. Wczesne zróżnicowanie na początku paleogenu odnotowano jedynie w przypadku kilku rzędów: nietoperzy i Cetartiodactyla (zróżnicowanej grupy obejmującej walenie i parzystokopytne).
Gatunki ssaków, które przetrwały granicę K-T, cechowały niewielkie wymiary ciała, nie większe niż wymiary dzisiejszego szczura. Mała wielkość ciała mogła ułatwiać im znalezienie kryjówki. Co więcej, postuluje się, że pewne wczesne stekowce, torbacze i łożyskowce wiodły ziemno-wodny tryb życia bądź chroniły się w ziemnych norach. Mogłoby w związku z tym być w mniejszym stopniu narażone na stres środowiskowy, związany z wydarzeniami na granicy K-Pg.
Dowody.
Północnoamerykańskie skamieniałości.
Zapis kopalny lądów Ameryki Północnej obrazuje duży kontrast pomiędzy bogatymi późnomastrychckimi zbiorowiskami roślinnymi, a ubogimi i zdominowanymi przez paprotniki zbiorowiskami wczesnego paleocenu.
W osadach pod granicą dominujące są pozostałości pyłków okrytonasiennych, osady z samej granicy zawierają zaś mało pyłków, a dominują raczej zarodniki paprotników. Ilość i udział pyłków okrytonasiennych stopniowo zwiększa się po epizodzie wymierania K-T. Przypomina to sukcesję ekologiczną na obszarach zniszczonych erupcjami wulkanicznymi, gdzie początkowo pojawiają się paprotniki, które później zastępowane są przez rośliny okrytonasienne.
Obecnie najbardziej informatywna sekwencja bogatych w skamieniałości dinozaurów skał leży na zachodzie Ameryki Północnej, zwłaszcza zaś mastrychcka formacja Hell Creek z Montany (USA). Formacja ta, w porównaniu ze starszą, liczącą sobie szacunkowo 75 milionów lat, formacją Judith River/Dinosaur Park (odpowiednio Montana w USA i Alberta w Kanadzie), dostarcza informacji o zmianach w populacji dinozaurów przez ostatnie 10 milionów lat kredy. Te osady są geograficznie ograniczone, pokrywając jedynie część kontynentu.
Środkowo- i późnokampańskie formacje wykazują większe zróżnicowanie dinozaurów, niż jakakolwiek inna pojedyncza grupa skał. Skały zaś późnomastrychckie zawierają największych członków kilku ważniejszych kladów: tyranozaura, ankylozaura, pachycefalozaura, triceratopsa i torozaura.
Skamieniałości morskie.
Masowe wymieranie planktonu morskiego wystąpiło nagle, dokładnie na granicy K-Pg. Rodzaje amonitów zaczęły ginąć na bądź w pobliżu granicy K-Pg. Jednak odnotowano mniejsze i wolniejsze wymieranie rodzajów amonitów przed granicą, wiążące się z późnokredową regresją morza. Stopniowe wymieranie małży Inoceramidae zaczęło się znacznie przed granicą K-Pg, a niewielka, stopniowa redukcja różnorodności amonitów trwała przez całą późną kredę. Dalsze analizy wykazały, że epizody nasilonego wymierania niektórych grup organizmów zachodziły w morzach już w późnej kredzie i częściowo zachodziły na siebie w czasie, nim zakończyło je nagłe i masowe wymieranie.
Megatsunami.
Uderzenie bolidu powinno spowodować tsunami, i rzeczywiście ślady w postaci osadów po tsunami odnaleziono wokół obszaru Morza Karaibskiego i Zatoki Meksykańskiej, w głębokomorskich osadach atlantyckich oraz na platformie węglanowej na północnym wschodzie Brazylii.
Długość trwania.
Istnieją kontrowersje pomiędzy paleontologami co do tego, jak długo trwało wymieranie kredowe. Według autorów upatrujących przyczyny wymierania w uderzeniu planetoidy, wymieranie było szybkie i trwało od zaledwie kilku lat do kilku tysięcy lat. Inni autorzy zwracają uwagę na to, że wymieranie mogło trwać znacznie dłużej i zacząć się na kilka milionów lat przed końcem kredy. Kwestię tę trudno rozwiązać z uwagi na niedoskonałość zapisu kopalnego (efekt Signora-Lippsa). Sytuację utrudnia również to, że wychodnie skał zawierających ciągły zapis skamieniałości pochodzących z okresu od kilku milionów lat przed do kilku milionów lat po wymieraniu K-Pg są nieliczne.
Uderzenie w Chicxulub.
Dowody impaktu.
W 1980 zespół badaczy obejmujący noblistę w fizyce Luisa Alvareza, jego syna - geologa Waltera Alvareza oraz chemików Franka Asaro i Helen Michel odkrył na całym świecie warstwy osadów leżące na granicy kreda-paleogen i zawierające stężenie irydu wielokrotnie większe, niż normalne (30, 160 i 20 razy większe w trzech oryginalnie zbadanych przekrojach). Iryd w skorupie ziemskiej występuje niezwykle rzadko jako pierwiastek syderofilny – większa jego część wraz z żelazem przedostała się do jądra Ziemi podczas kształtowania się budowy planety. Pozostałości irydu spotyka się obficie w planetoidach i kometach, wobec czego zespół Alvareza zasugerował, że planetoida uderzyła w Ziemię, tworząc granicę K-Pg. Już wcześniej spekulowano nad możliwością impaktu, ale teraz po raz pierwszy dostarczono niezbitych dowodów na zderzenie.
Hipotezę tę pierwotnie okrzyknięto mianem radykalnej, ale szybko pojawiły się kolejne dowody. Leżąca na granicy glina okazała się pełna maleńkich sferuli skalnych, skrystalizowanych kropli stopionej uderzeniem skały. Na granicy zidentyfikowano także kwarc szokowy i inne minerały. Minerały szokowe cechują się zdeformowaną strukturą, tworzą się w wielkich ciśnieniach, powodowanych wybuchem jądrowym bądź upadkiem meteorytu. Identyfikacja wielkich osadów tsunami wzdłuż wybrzeża Zatoki Meksykańskiej i Karaibów także dostarczyła dowodu na zderzenie, sugerując, że impakt mógł zajść nieopodal, jako że utwory z granicy K-Pg stają się cieńsze na południu USA, a metrowej grubości osady obserwuje się na północy Nowego Meksyku.
Dalsze badania pozwoliły odnaleźć krater Chicxulub crater, pogrążony w ziemi pod Chicxulub u wybrzeży Jukatanu. To z niego pochodziły osady gliny granicy. Zidentyfikowany w 1990 na podstawie pracy Glena Penfielda z 1978, krater jest owalny, o średniej średnicy około 180 km, co odpowiadało wielkości wyliczonej mniej więcej przez zespół Alvareza. Odkrycie krateru – przewidywanego koniecznie przez hipotezę impaktu – zapewniło rozstrzygający dowód na impakt na granicy K-Pg, wzmacniając hipotezę, że wymieranie zostało spowodowane zderzeniem.
W 2007 posunięto się naprzód. Podano, że obiekt, który uderzył w Ziemię, należał do rodziny planetoidy Baptistina. Powstały jednakże wątpliwości, po części z powodu nielicznych wiarygodnych obserwacji tej rodziny. Niedawno odkryto, że (298) Baptistina różni się składem chemicznym od ciała, które wywołało impakt pod koniec kredy. Choć to odkrycie czyni powiązanie pomiędzy rodziną Baptistina i impaktorem K-Pg trudniejszym do uzasadnienia, jednak go nie wyklucza. Badanie WISE z 2011 oceniające odbite od planetoid światło oszacowało rozpad na 80 milionów lat. Czas ten nie wystarcza do zmian orbity i uderzenia w Ziemię 66 milionów lat temu.
Paul Renne z Berkeley Geochronology Center odnotował jako datę uderzenia planetoidy jako 66,043 ± 0,011 miliona lat temu według datowania metodą argonowo-argonową. Później podał, że masowe wymieranie zaszło podczas 33 tysięcy lat po tym zdarzeniu.
Prawdopodobne skutki zderzenia.
Omawiane zderzenie mogło zahamować fotosyntezę, tworząc chmury pyłu odcinające światło słoneczne na rok lub mniej, a także wzbijając aerozole kwasu siarkowego do stratosfery. Zmniejszyły one ilość docierającego do powierzchni Ziemi światła słonecznego o 10–20%. Nim aerozole rozproszyły się, minęło przynajmniej 10 lat. Przyczyniło się to do wymierania roślin i fitoplanktonu, a także zależnych odeń organizmów roślinożernych i mięsożernych. Pewne stworzenia, których łańcuchy pokarmowe bazowały na detrytusie, otrzymały znaczną szansę przeżycia. Globalna burza ogniowa prawdopodobnie powstała na skutek impulsu ciepła i opadła z powrotem na Ziemię palącym podmuchem. Warstwa osadów spowodowanych impaktem zawiera wystarczająco dużo sadzy, by sugerować, że cała lądowa biosfera spłonęła. Wysoki ułamek tlenu w atmosferze w kredzie późnej przyczynił się do intensywnego spalania. Poziom tlenu w atmosferze obniżył się na początku trzeciorzędu. Jeśli pojawiły się szeroko rozprzestrzenione pożary, zwiększyły ilość dwutlenku węgla w atmosferze, powodując krótkotrwały efekt cieplarniany. Zabił on najwrażliwsze organizmy, które przetrwały okres bezpośrednio po uderzeniu.
Zderzenie mogło także przyczynić się do powstania kwaśnych deszczy, w zależności od rodzaju skały, w jaką uderzyło ciało niebieskie. Jednak badania sugerują, że efekt ten był względnie niewielki, utrzymywał się szacunkowo 12 lat. Kwasowość została zneutralizowana przez środowisko, a przeżycie zwierząt wrażliwych na kwaśne deszcze (jak płazy bezogonowe) wskazuje, że nie był to główny czynnik wymierania. Teorie impaktu mogą jedynie wyjaśnić bardzo szybkie wymieranie, jako że chmury pyłu i możliwe aerozole siarkowe opuściłyby atmosferę w naprawdę krótkim czasie – około 10 lat.
Kształt i ulokowanie krateru wskazują dalsze przyczyny zniszczeń poza chmurą pyłu. Planetoida uderzyła w pogranicze lądu i morza, co spowodowało megatsunami, dowody na które znaleziono w kilku miejscach na Karaibach i na wschodzie USA. Chodzi o piasek morski na terenach lądowych, a także pozostałości roślinności i skał lądowych w osadach morskich datowane na czas zderzenia. Ciało niebieskie uderzyło w pokłady gipsu (siarczan wapnia), co spowodowało wytworzenie się dużych ilości aerozolu zawierającego dwutlenek siarki. Zredukował on ilość energii słonecznej docierającej do powierzchni Ziemi, doprowadziło też do powstania kwaśnych deszczy, zabijających roślinność, plankton i organizmy budujące muszle z węglanu wapnia (Coccolithophyceae i mięczaki). W lutym 2008 zespół naukowców ustalił wykorzystując obrazowanie sejsmiczne krateru, że impaktor uderzył w wodę głębszą, niż wcześniej przypuszczano. W efekcie więcej aerozoli siarczanowych dostało się do atmosfery, co mogło uczynić zderzenie bardziej śmiercionośnym poprzez zmianę klimatu i doprowadzenie do kwaśnych deszczy.
Obecnie większość paleontologów zgadza się, że planetoida uderzyła w Ziemię pod koniec kredy, debata dotyczy zaś kwestii, czy impakt stanowił jedyną przyczynę wymierania. Dowiedziono, że od zderzenia do masowego wymierania upłynęło około 300 tysięcy lat. Sam impakt z kolei mógł zintensyfikować erupcje wulkaniczne.
W marcu 2010 międzynarodowy panel naukowców poparł hipotezę planetoidy, zwłaszcza uderzenie Chicxulub, jako przyczynę wymierania. Zespół 41 naukowców przejrzał literaturę naukową z 20 lat. Według przyjętych wówczas ustaleń mierząca 10 km skała runęła na Ziemię w Chicxulub na meksykańskim półwyspie Jukatan, tworząc krater średnicy 180–200 km. Skały stopniały czy wręcz wyparowały, osiągając prędkość 11 km/s. Uderzenie w bogate w węglany i siarczany skały spowodowało dostanie się szkodliwych gazów do atmosfery, powodując ciemności, ochłodzenie i kwaśne deszcze, a w rezultacie znaczne zmiany klimatyczne. Obecnie pozostałości po tej katastrofie w postaci granicy K-Ph znaleziono w 350 miejscach na świecie. Rozważano alternatywną hipotezę, zgodnie z którą niektóre z nich mają inne pochodzenie, np. wulkanicznie, natomiast impakt wyprzedza ich powstanie o 300 tysięcy lat. Budowa osadów pozwoliła jednak tę hipotezę odrzucić.
Alternatywne wyjaśnienia.
Fakt wydarzenia się wymierania w czasie impaktu planetoidy w Chicxulub silnie wspiera hipotezę impaktu. Jednak pewni naukowcy cały czas dyskutują nad rolą zderzenia Chicxulub w wymieraniu, sugerując, że inne zdarzenia również mogły przyczynić się do wymierania. W szczególności wymieniają erupcje wulkaniczne, zmiany klimatyczne, zmiany poziomu morza i inne impakty.
Trapy Dekanu.
Przed rokiem 2000 argumentację przyjmującą, że pokrywa lawowa tworząca trapy Dekanu wywołała wymieranie, łączono zazwyczaj z poglądem, zgodnie z którym zachodziło ono stopniowo, uważano bowiem, że pokrywy lawowe zaczęły tworzyć się około 68 milionów lat temu i trwało to przez ponad 2 miliony lat. Nowsze dane pokazują jednak, że trapy powstały dzięki erupcjom zachodzącym w czasie jedynie 800 tysięcy lat na granicy K-Pg. W związku z tym mogłyby być odpowiedzialne za wymieranie i opóźnienie odnowy biosfery. Coraz dokładniejsze pomiary wskazują, że większość erupcji wulkanicznych Dekanu miała miejsce około 50 tysięcy lat po uderzeniu.
Trapy Dekanu mogły wiązać się z wywołaniem wymierania poprzez kilka mechanizmów. Wymienia się emisję pyłu i aerozoli siarkowych do atmosfery, co zablokowało dostęp promieniom słonecznym i zredukowało fotosyntezę. Dodatkowo wulkanizm spowodował emisję dwutlenku węgla, co zwiększyło efekt cieplarniany, gdy pyły i aerozole opuściły atmosferę.
Kiedy hipotezę związaną z trapami Dekanu łączono z wolniejszym wymieraniem, Luis Alvarez (zmarły w 1988) stwierdził, że paleontologów zmylił Efekt Signora-Lippsa. Początkowo nie przyjęto tego stwierdzenia dobrze. Późniejsze intensywne badania terenowe przyznały tym słowom należytą wagę. Ostatecznie większość paleontologów zaczęła akceptować ideę, że masowe wymieranie na końcu kredy były w dużym stopniu lub przynajmniej częściowo spowodowane kosmiczną kolizją. Jednak nawet Walter Alvarez przyznał, że przed zderzeniem na Ziemi zaszły inne duże zmiany, jak obniżenie się poziomu morza i masywne erupcje wulkaniczne, który utworzyły trapy Dekanu i mogły przyczynić się do wymierania.
Wielokrotny impakt.
Kilka innych kraterów również zdaje się być pochodzić z czasów granicy K-Pg. Sugeruje to możliwość prawie jednoczesnych licznych uderzeń, być może fragmentów rozbitej planetoidy, podobnie jak w przypadku komety Shoemaker-Levy 9, która uderzyła w Jowisza. Poza stuosiemdziesięciokilometrowym kraterem Chicxulub istnieją również mierzący 24 km Krater Bołtysz na Ukrainie (65,17 ± 0,64 miliona lat), mierzący 20 km Krater Silverpit w dnie Morza Północnego (62,5 ± 2,5 miliona lat) oraz kontrowersyjny i dużo większy (600 km) Krater Śiwa. Inne kratery mogły utworzyć się w dnie Oceanu Tetydy i zostać zniszczone przez procesy tektoniczne, takie jak ruch Afryki czy Indii na północ.
Mastrychcka regresja morska.
Istnieją dowody na obniżenie się poziomu morza w ostatnim wieku kredy, większe niż jakiekolwiek dotychczas w erze mezozoicznej. W pewnych mastrychckich warstwach skalnych z różnych części świata warstwy późniejsze są lądowe, a wcześniejsze reprezentują wybrzeża, najwcześniejsze zaś odpowiadają dnom morskim. Nie ma śladów przechylenia warstw czy zaburzeń związanych z górotwórstwem, najprawdopodobniejszym wyjaśnieniem jest więc regresja, obniżenie się poziomu morza. Nie ma bezpośrednich dowodów wyjaśniających jej przyczyny, ale obecnie akceptowane jako najprawdopodobniejsze wyjaśnienie mówi o grzbietach, których aktywność zmalała i zapadły się pod własnym ciężarem.
Silna regresja poważnie zredukowałaby szelf kontynentalny, najbogatszy w gatunki rejon morski. Wystarczyłaby więc za przyczynę masowego wymierania w morzach, poza oczywiście planktonem oceanicznym. Jednak badacze dochodzą do wniosku, że zmiana taka byłaby niewystarczająca dla wyjaśnienia obserwowanego poziomu wymierania amonitów. Regresja spowodowałaby też zmiany klimatyczne, częściowo poprzez zmiany wiatrów i redukcję albedo, co zwiększyłoby globalną temperaturę.
Regresja morska skutkowała również zanikiem mórz epikontynentalnych, jak Morze Środkowego Zachodu na kontynencie północnoamerykańskim, co znacznie zmieniło siedliska. Zanikły przybrzeżne równiny, które przez 10 milionów lat stanowiły dom dla różnych biocenoz, znajdywanych potem w skałach formacji choćby Dinosaur Park. Inną konsekwencją tego zjawiska była ekspansja środowisk słodkowodnych, jako że wody przemierzały dłuższe drogi przez kontynenty, nim osiągały oceany. Zmiana ta okazała się korzystna dla kręgowców słodkowodnych, w przeciwieństwie do morskich, np. rekinów.
Przejście przez kosmiczną chmurę.
Według zespołu Tokuhira Nimury globalne ochłodzenie, które stało się przyczyną wymierania, spowodowane było wejściem Ziemi w kosmiczną chmurę cząstek, która miała rozmiary około 100 parseków. Takie zdarzenie skutkowałoby wprowadzeniem do ziemskiej atmosfery cząstek rozpraszających promieniowanie słoneczne na okres co najmniej 8 milionów lat. Ochłodzenie wiązało się według nich z regresją morską, a cząstki opadające na powierzchnię utworzyły warstwę pozaziemskiego irydu o miąższości większej niż powstałaby w wyniku uderzenia asteroidy. Jednakże na początku paleogenu nie mamy na Ziemi śladów zlodowacenia.
Wiele przyczyn.
W przeglądzie J. David Archibald i David E. Fastovsky dyskutowali scenariusz kombinacji trzech głównych postulowanych przyczyn: wulkanizmu, regresji morskiej i impaktu. Wedle tej wersji wydarzeń społeczności lądowe i morskie podlegały już stresowi środowiskowemu z powodu zmian zachodzących w ich siedliskach. Dinozaury, jako największe z kręgowców, zostały dotknięte zmianami środowiskowymi w pierwszej kolejności, ich zmienność spadała. W tym samym czasie wulkanizm spowodował ochłodzenie i wysuszanie. Wtedy nastąpiła kolizja niszcząca łańcuchy pokarmowe oparte o fotosyntezę, tak w już nadwyrężonych środowiskach lądowych, jak i w morzach. Główna różnica pomiędzy rzeczoną hipotezą a przyjmującymi jedną przyczynę polega na tym, że jej zwolennicy nie uznają żadnej pojedynczej przyczyny za wystarczającą. Również precyzyjniejsze badania porównujące czas uderzenia bolidu i nasilonego wulkanizmu wskazują, że oba te zjawiska były bliskie w czasie. Wyraźny wzrost erupcji nastąpił w czasie 50 tysięcy lat od uderzenia, co jest terminem odpowiednim na powiązanie wpływu impaktu na sejsmikę do tego wzrostu prowadzącą. Sugeruje to, że rozpatrywanie oddzielne wpływu uderzenia i wulkanizmu jest niemożliwe.
Po wymieraniu.
Eliminacja dominujących w kredzie grup pozwoliła innym organizmom zająć ich miejsce, pobudzając serię radiacji adaptacyjnych w paleogenie. Najbardziej rzuca się w oczy zastąpienie dinozaurów przez ssaki. Po wymieraniu ssaki ewoluowały, wypełniając nisze pozostawione przez dinozaury. Wśród rodzajów ssaków nowe gatunki były powyżej granicy K-Pg średnio 9,1% większe.
Znaczne radiacje wydarzyły się także wśród innych grup. Bazując na sekwencjonowaniu molekularnym i datowaniu skamielin, wydaje się, że ptaki nowoczesne też uległy radiacji po granicy K-Pg. Powstały olbrzymie, nielotne formy, jak roślinożerny "Gastornis" i Dromornithidae oraz drapieżne Phorusrhacidae. Wymarcie kredowych jaszczurek i węży mogło doprowadzić do radiacji współczesnych ich grup, jak legwany, warany, dusiciele. Na lądzie pojawiły się olbrzymi dusiciel "Titanoboa" i dziwaczne Madtsoiidae. W morzach radiacji uległy wielkie węże morskie. Doskonałokostne różnicowały się gwałtownie, wypełniając nisze pozostawione po wymieraniu. W paleocenie i eocenie pojawiły się żaglicowate, tuńczyki, węgorzokształtne i flądrokształtne. Również wśród paleogeńskich owadów zaszły duże zmiany. Wiele grup mrówek istniało już w kredzie, ale w eocenie mrówki zaczęły dominować i różnicować się, tworzyć większe kolonie. Różnicowały się też motyle, być może zajmując miejsce liściożernych owadów, które zniknęły w wymieraniu. Rosło znaczenie także zaawansowanych, budujących kopce termitów Termitidaee.

</doc>
<doc id="3040686" url="https://pl.wikipedia.org/wiki?curid=3040686" title="Indywidualne Mistrzostwa Polski na Żużlu 1976">
Indywidualne Mistrzostwa Polski na Żużlu 1976

Indywidualne Mistrzostwa Polski na Żużlu 1976 – zawody żużlowe, mające na celu wyłonienie medalistów indywidualnych mistrzostw Polski w sezonie 1976. Rozegrano cztery turnieje ćwierćfinałowe, dwa półfinały oraz finał, w którym zwyciężył Zdzisław Dobrucki.

</doc>
<doc id="3040698" url="https://pl.wikipedia.org/wiki?curid=3040698" title="Władysława Wołowska Mussi">
Władysława Wołowska Mussi

Władysława Wołowska Mussi (ur. 11 sierpnia 1910 w Kurytybie, zm. 14 lipca 2012 we Florianópolis) – brazylijska lekarz ginekolog-położnik.
Pochodziła z rodziny o polskich emigrantów i do końca życia biegle mówiła po polsku. W 1932 ukończyła studia medyczne na Uniwersytecie Federalnym w Paranie (Universidade Federal do Paraná) (UFPR), była pierwszą kobietą, która studiowała medycynę w Brazylii. Po studiach poślubiła Antônio Dib Mussiego, zamieszkali w Laguna, a następnie w Orleans. Od 1940 mieszkała we Florianópolis, gdzie była znana jako wysokiej klasy specjalista-ginekolog. Pracowała w Akademii Medycznej w Santa Catarina i przez dziewięć kadencji była dyrektorem katedry ginekologii i położnictwa, gdzie wykonała wiele pionierskich zabiegów medycznych. Specjalizowała się profilaktyce chorób nowotworowych, współpracowała z organizacjami feministycznymi propagując regularne badania ginekologiczne i rozwój świadomego macierzyństwa. Zmarła w wieku 101 lat wskutek powikłań po operacji złamania kości udowej.
Władysława Wołowska Mussi miała troje dzieci, córka Zuleika Wolowska Mussi Lenzi i starszy syn Carlos Wolowski Mussi są profesorami uniwersyteckimi, a młodszy syn Mario Wolowski Mussi jest wybitnym kardiologiem.

</doc>
<doc id="3040705" url="https://pl.wikipedia.org/wiki?curid=3040705" title="Herb Krościenka nad Dunajcem">
Herb Krościenka nad Dunajcem

Herb Krościenka nad Dunajem – jeden z symboli miasta Krościenko nad Dunajcem i gminy Krościenko nad Dunajcem w postaci herbu.
Wygląd i symbolika.
Herb przedstawia baranka wielkanocnego na niebieskim polu, na tarczy zwieńczonej koroną z napisem na obrzeżu Herb Królewskiego Miasta Krościenka n.D. Baranek skierowany jest w lewo, z głową odchyloną w prawo (w heraldyce strony określa się od strony rycerza trzymającego tarczę). Baranek podtrzymuje czerwoną chorągiew prawą przednią nogą i głową. Tarczę herbową otacza czerwona szata (płaszcz), której górnym zwieńczeniem jest otwarta, złota korona symbolizująca fakt, że Krościenko było królewskim miastem. Kwiatony korony zwieńczone są na przemian krzyżykami i kulkami. Tarcza okryta płaszczem umieszczona jest na medalionie barwy pomarańczowej, na którym znajduje się napis „HERB KRÓLEWSKIEGO MIASTA KROŚCIENKO N.D.”
Historia.
Krościenko nad Dunajcem otrzymało prawa miejskie od króla Kazimierza Wielkiego w czerwcu 1348 roku, w dniu zesłania Ducha Świętego. Trzy tygodnie później, w oktawę św. Jana prawa miejskie otrzymała Piwniczna. W herbach obu miast umieszczono baranka z chorągiewką (w herbie Piwnicznej baranek skierowany jest w lewo). Biały baranek z chorągiewką symbolizuje Jana Chrzciciela, który ochrzciwszy Chrystusa powiedział: „"Oto Baranek Boży, który gładzi grzech świata"”. Tę scenę przedstawia najstarsza pieczęć tutejszej parafii.
Herb z barankiem był symbolem Krościenka przez ostatnie kilkaset lat, z wyjątkiem okresu 1973–1982, gdy Krościenko po połączeniu z sąsiednią Szczawnicą stanowiło miasto Szczawnica-Krościenko. 2 listopada 1982 roku herb Królewskiego Miasta Krościenka ponownie ozdobił krościeński ratusz.
Symbol baranka z chorągwią w tarczy widnieje również na urzędowej pieczęci gminy Krościenko nad Dunajcem („Pieczęcią urzędową Gminy jest pieczęć okrągła z wizerunkiem baranka wielkanocnego z napisem w otoku Gmina Krościenko n.D.”)
Tekst w herbie jest mylący, ponieważ Krościenko nad Dunajcem było miastem do 1932 roku, kiedy utraciło prawa miejskie na skutek spadku liczby ludności. Ponadto w obecnym stanie prawnym herb ten jest symbolem gminy a nie miejscowości.

</doc>
<doc id="3040713" url="https://pl.wikipedia.org/wiki?curid=3040713" title="Mielolot">
Mielolot

Mielolot – fikcyjny pojazd latający jakim poruszają się bohaterowie komiksu pt. Tytus, Romek i A’Tomek księga X.
Wehikuł ten przypomina z wyglądu maszynkę do mielenia mięsa. Został on wymyślony przez Papcia Chmiela, posiadał jednodniową gwarancję. Kabina znajduje się w miejscu wkładania mięsa. Pojazd nie posiada kół, mocuje się go za pomocą śruby u dołu. Jest różowo-czerwonego koloru.

</doc>
<doc id="3040715" url="https://pl.wikipedia.org/wiki?curid=3040715" title="Indywidualne Mistrzostwa Polski na Żużlu 1968">
Indywidualne Mistrzostwa Polski na Żużlu 1968

Indywidualne Mistrzostwa Polski na Żużlu 1968 – zawody żużlowe, mające na celu wyłonienie medalistów indywidualnych mistrzostw Polski w sezonie 1968. Rozegrano cztery turnieje ćwierćfinałowe, dwa półfinały oraz finał, w którym zwyciężył Andrzej Wyglenda.

</doc>
<doc id="3040716" url="https://pl.wikipedia.org/wiki?curid=3040716" title="Wings (singel Birdy)">
Wings (singel Birdy)

Wings – singiel angielskiej piosenkarki Birdy, promujący jej drugi album studyjny pt. "Fire Within". Piosenka „Wings” została wydana 29 lipca 2013 roku jako pierwszy singel zapowiadający wydanie albumu. Utwór został napisany przez samą piosenkarkę oraz Ryana Teddera, natomiast wyprodukowany przez Teddera i Richa Costeya.
Utwór został wydany również w wersji studyjnej i koncertowej na minialbumie pt. "Breathe".
Teledysk.
Oficjalny teledysk do utworu miał premierę 2 sierpnia 2014 roku. Za reżyserię obrazu odpowiada Sophie Muller. W klipie Birdy znajduje się w wystawnej rezydencji oraz w lesie, gdzie otaczają ją ekstrawaganckie postaci w maskach.

</doc>
<doc id="3040718" url="https://pl.wikipedia.org/wiki?curid=3040718" title="Małyj Karabczijiw">
Małyj Karabczijiw

Małyj Karabczijiw (ukr. Малий Карабчіїв, pol. "Karabczyjówka") – wieś na Ukrainie, w obwodzie chmielnickim, w rejonie dunajowieckim.
Pod koniec XIX w. wieś w gminie Kujawy w powiecie kamienieckim; okręg policyjny Kupin, parafia kat. Tynna. Dawniej własność Telefusów.

</doc>
<doc id="3040720" url="https://pl.wikipedia.org/wiki?curid=3040720" title="Mam Na Imię Aleksander">
Mam Na Imię Aleksander

Mam Na Imię Aleksander właściwie Aleksander Uchto (ur. 4 maja 1991) – polski raper.
Aleksander Uchto zadebiutował w 2012 roku minialbumem "Odczucia", który wyprodukował Ziemak. Nagrania ukazały się nakładem samego rapera. W kwietniu 2013 roku muzyk podpisał kontrakt fonograficzny z należącą do Miuosha wytwórnią Fandango Records. 27 września, tego samego roku do powszechnej sprzedaży trafił jego pierwszy album – zatytułowany "Nie myśl o mnie źle". Produkcji nagrań podjęli się Markuszynsky, Eigus, Szatt, Bitykradne, Voskovy, SherlOck, EljotSounds, Stona oraz Emes Beats. Z kolei wśród gości na płycie znaleźli się m.in. Maja Mai i wokalista zespołu Coma – Piotr Rogucki. W ramach promocji do pochodzących z płyty piosenek „Tlen”, „Dom”, „Muszę zrobić to sam” oraz „Kaskader” zostały zrealizowane teledyski.

</doc>
<doc id="3040721" url="https://pl.wikipedia.org/wiki?curid=3040721" title="Krater Kaali">
Krater Kaali



</doc>
<doc id="3040722" url="https://pl.wikipedia.org/wiki?curid=3040722" title="Wszystkie ważne zawsze rzeczy">
Wszystkie ważne zawsze rzeczy

Wszystkie ważne zawsze rzeczy – trzeci singel z albumu "1.577" grupy Myslovitz.
Teledysk.
Opublikowano 27 września 2013 r. (oficjalna premiera - 30 września) w serwisie VEVO/YouTube. Wideoklip powstał we współpracy z fanami zespołu.

</doc>
<doc id="3040723" url="https://pl.wikipedia.org/wiki?curid=3040723" title="Karaczyjowce">
Karaczyjowce

Karaczyjowce (ukr. Карачіївці) – wieś na Ukrainie w rejonie wińkowieckim obwodu chmielnickiego.

</doc>
<doc id="3040724" url="https://pl.wikipedia.org/wiki?curid=3040724" title="Joanna Drabik">
Joanna Drabik

Joanna Drabik (ur. 28 października 1993 we Włoszczowie) – polska piłkarka ręczna, obrotowa, od 2020 zawodniczka MKS Zagłębie Lubin.
Wychowanka KSS-u Kielce, w barwach którego występowała w latach 2010–2013 w Superlidze. Będąc zawodniczką kieleckiej drużyny, grała również w Challenge Cup, w którym w ciągu dwóch sezonów zdobyła 31 bramek. W 2013 przeszła do MKS-u Lublin, z którym w kolejnych trzech sezonach zdobyła mistrzostwo Polski. W sezonach 2013/2014 i 2014/2015 rzuciła dla swojej drużyny 33 gole w Lidze Mistrzyń.
W 2010 uczestniczyła w otwartych mistrzostwach Europy U-18 w Szwecji (4. miejsce). W 2011 wystąpiła w mistrzostwach Europy U-19 w Holandii, podczas których zdobyła dziewięć bramek. W 2012 wraz z młodzieżową reprezentacją Polski wzięła udział w mistrzostwach świata U-20 w Czechach, w których rzuciła pięć goli.
W listopadzie 2013 została powołana przez trenera Kima Rasmussena do szerokiej kadry Polski seniorek na mistrzostwa świata w Serbii. W reprezentacji zadebiutowała 30 marca 2014 w wygranym meczu z Portugalią (29:21), w którym zdobyła jedną bramkę. W 2014 uczestniczyła w mistrzostwach Europy na Węgrzech i w Chorwacji, podczas których rzuciła siedem goli. W 2016 wystąpiła na mistrzostwach Europy w Szwecji, w których zdobyła dziewięć bramek. W 2017 wzięła udział w mistrzostwach świata w Niemczech, podczas których zagrała w sześciu meczach i rzuciła 11 goli. W 3. minucie spotkania z Angolą (34:33; 10 grudnia 2017) została uderzona w twarz przez jedną z rywalek i przewieziona do szpitala, w którym stwierdzono złamanie nosa. Reprezentowała Polskę na mistrzostwach Europy w 2018 i 2020.
W zorganizowanym w czerwcu 2015 plebiscycie portalu Handball Planet została wybrana najlepszą młodą obrotową na świecie.

</doc>
<doc id="3040729" url="https://pl.wikipedia.org/wiki?curid=3040729" title="Nowosiółka (rejon buczacki)">
Nowosiółka (rejon buczacki)

Nowosiółka (ukr. Новосілка, "Nowosiłka"; dawn. Nowosiółka Jazłowiecka) – wieś na Ukrainie w obwodzie tarnopolskim, w rejonie czortkowskim.
W pobliżu wsi przebiega droga terytorialna T2016.
Historia.
Miejsce jednej ze zbrodni nacjonalistów ukraińskich z grupy UPA "Biła" z Białej, dokonanej pod koniec roku 1944.

</doc>
<doc id="3040732" url="https://pl.wikipedia.org/wiki?curid=3040732" title="Telefon (singel Myslovitz)">
Telefon (singel Myslovitz)

Telefon – czwarty singel promujący dziewiąty album "1.577" zespołu Myslovitz. To zarazem utwór otwierający tę płytę.

</doc>
<doc id="3040733" url="https://pl.wikipedia.org/wiki?curid=3040733" title="Adoracja Madonny z Dzieciątkiem przez świętego Hiacynta">
Adoracja Madonny z Dzieciątkiem przez świętego Hiacynta

Adoracja Madonny z Dzieciątkiem przez świętego Hiacynta – obraz hiszpańskiego malarza pochodzenia greckiego Dominikosa Theotokopulosa, znanego jako El Greco. Obraz znajduje się w Memorial Art Gallery w Rochester (stan Nowy Jork).
Obraz przedstawia objawienie Matki Bożej św. Hiacyntowi, polskiemu dominikaninowi. Według legendy św. Hiacynt odprawiał mszę, kiedy na miasto Kijów napadli Tatarzy. Ludność w popłochu uciekała z kościoła. Hiacynt również chciał schronić się przed najeźdźcami, lecz ukazała mu się Madonna, prosząc by zabrał ze sobą jej figurkę. Święty wrócił do świątyni, zabrał rzeźbę, która w cudowny sposób stała się lekka i zawiózł ją do Krakowa.
Opis obrazu.
El Greco zastosował ograniczoną paletę barwną, nadając scenie depresyjny nastrój, a postaci pokorną postawę. Na tym ciemnym i bardzo mistycznym obrazie św. Hiacynt ukazany jest w białym habicie i w czarnym płaszczu zawiniętym wokół szyi i ramion. Postać znajduje się w dużej sali, słabo oświetlonej, bez okien, co może sugerować, iż scena rozgrywa się w nocy lub wcześnie nad ranem. Święty stoi wyprostowany, lewą ręką wskazuje w stronę widza, prawą przyciska do piersi, a palce ułożone są w charakterystyczny sposób, podobnie jak u większości modeli El Greca. Hiacynt spogląda ku górze, gdzie objawiła mu się Madonna. Z układu rąk można wnioskować, iż prowadzi on dialog. Być może tłumaczy, że nie jest godzien zrobić tego, o co go proszono. Za plecami świętego widoczny jest masywny filar i posadzka. W tle, na lewo od kolumny, widoczna jest mroczna rzeźba przedstawiająca prawdopodobnie biskupa, kapłana lub innego dostojnika kościelnego.
W prawym górnym rogu, na dużej ciemnej chmurze, siedzi Madonna. Ubrana jest w czerwoną suknię zakrywającą nogi. Na ramiona ma zarzucony niebieski płaszcz z kapturem zakrywającym jej głowę. Na kolanach trzyma nagie, złotowłose Dzieciątko. Dziecko wydaje się wspinać po rękach Matki, która prawą ręką przytrzymuje jego stópkę.
Inne wersje.
Znane są dwie wersje "Adoracji Madonny z Dzieciątkiem przez świętego Hiacynta". Wersja z Memorial Art Gallery jest prawdopodobnie kopią większej (158,4 × 98,7 cm), znajdującej się w Barnes Foundation w Merion (Pensylwania). Obie wersje datowane są przez José Gudiola na lata 1608–1614. Harold Wethey umieszcza powstanie obu dzieł w przedziale lat 1605–1610.

</doc>
<doc id="3040739" url="https://pl.wikipedia.org/wiki?curid=3040739" title="Upaść, by wstać">
Upaść, by wstać

Upaść, by wstać – drugi singel promujący album "Renovatio" Edyty Bartosiewicz.

</doc>
<doc id="3040741" url="https://pl.wikipedia.org/wiki?curid=3040741" title="Nie myśl o mnie źle">
Nie myśl o mnie źle

Nie myśl o mnie źle – album solowy polskiego rapera występującego pod pseudonimem Mam Na Imię Aleksander. Wydawnictwo ukazało się 27 września 2013 roku nakładem wytwórni muzycznej Fandango Records. Produkcji nagrań podjęli się Markuszynsky, Eigus, Szatt, Bitykradne, Voskovy, SherlOck, EljotSounds, Stona oraz Emes Beats. Z kolei wśród gości na płycie znaleźli się m.in. Maja Mai i Miuosh.
Nagrania dotarły do 7. miejsca zestawienia OLiS.

</doc>
<doc id="3040744" url="https://pl.wikipedia.org/wiki?curid=3040744" title="Maciej Babiński">
Maciej Babiński

Maciej Antoni Babiński (ur. 1931 w Warszawie) – brazylijski malarz, ilustrator i pisarz pochodzący z Polski.
Rok po wybuchu II wojny światowej razem z rodziną przedostał się do Wielkiej Brytanii, gdzie zaczął pobierać pierwsze lekcje rysunku. Pod kierunkiem Raphaela Williama poznał malarstwo akwarelowe i tworzenie w plenerze. W 1949 rodzina Babińskich wyemigrowała do Montrealu w Kanadzie, gdzie Maciej Babiński rozpoczął studia na wydziale malarstwa na McGill University pod kierunkiem Johna Goodwina Lymana, równocześnie uczęszczał na lekcje grawerowania u Eldon Grier oraz grafiki i rysunku u Goodridge Robertsa w Art Association of Montréal. W pracowni Robertsa Maciej Babiński tworzył pejzaże, martwe natury i wnętrza. Przyłączył się do awangardowej grupy artystów "The Automatists", która skupiała artystów wokół Paul-Émile Borduasa i która w 1952 wystawiła swoje prace w Musée des Beaux-Arts de Montréal. Rok później Maciej Babiński miał swoją pierwszą wystawę indywidualną oraz podjął decyzję o wyjeździe do Brazylii, przez dwanaście lat mieszkał w Rio de Janeiro. Zaangażował się w działające tam środowisko artystyczne, poznał Oswaldo Goeldiego, Augusto Rodriguesa i Darela Valença Linsa oraz uczestniczył w organizowanych wystawach zbiorowych. W 1961 otrzymał zamówienie na wykonanie dwudziestu czterech ilustracji do powieści Aníbal Machado pt. "Cadernos de João". Pierwszą wystawę indywidualną w Brazylii miał w 1962 w Galerii Selearte w São Paulo, a kolejną dwa lata później w Petite Galerie w Rio de Janeiro. W 1965 otrzymał propozycję pracy wykładowcy w Centralnym Instytucie Sztuki Uniwersytetu Brasilia (ICA/UNB), którą przerwał rok później z powodu prześladowań politycznych. Od 1966 do 1974 mieszkał w São Paulo, a następnie przeniósł się do Minas Gerais, początkowo do Araguari, a następnie do Uberlandia, gdzie w 1979 został wykładowcą na Uniwersytecie Federalnym Uberlandia (UFU). Pracował tam do 1987, a następnie po przywróceniu mu praw do wykładania na UNB powrócił tam w 1988 i wykładał do przejścia na emeryturę w 1991. Przeprowadził się wówczas do Várzea Alegre, mieszka w Ceará. W 2004 odbyła się w Caixa Cultural Complex w Brasilii retrospektywna wystawa z okazji pięćdziesiątej rocznicy zamieszkania Macieja Babińskiego w Brazylii.

</doc>
<doc id="3040745" url="https://pl.wikipedia.org/wiki?curid=3040745" title="Lee Seung-hyun">
Lee Seung-hyun

Lee Seung-hyun (kor. 이승현), znany jako Life – południowokoreański gracz w StarCrafta II, zawodnik drużyny KT Rolster. Triumfator Global StarCraft II League, jedyny gracz, który zdobył mistrzostwo MLG w dwóch pierwszych wersjach StarCrafta II, i , oraz pierwszy, który wygrał dwie kolejne edycje MLG.
Kariera.
Lee Seung-hyun rozpoczynał karierę w nieistniejącej już drużynie ZeNEX jako najmłodszy wówczas zawodowy gracz w Korei Południowej. W styczniu 2012 roku (w wieku 15 lat i 11 dni) w trakcie 1. sezonu 2012 Global StarCraft II Team League został trzecim najmłodszym zawodnikiem, którego grę pokazano w transmisji telewizyjnej. Latem tego samego roku ZeNEX weszło w skład StarTale, a Lee pierwszy raz w życiu zakwalifikował się do "Code S" (de facto najwyższy szczebel rozgrywek w Starcrafcie II w Korei Południowej) w ramach Global StarCraft II League (4. sezon edycji 2012). Zajął tam pierwsze miejsce w grupie zarówno w pierwszej, jak i w drugiej fazie, a następnie doszedł do finału, gdzie pokonał Jung Jong-hyuna „Mvp” 4:3.
W listopadzie 2012 roku wygrał swoje pierwsze MLG (MLG Pro Circuit 2012 – Fall Championship), pokonując w finale Lee Dong-nyounga „Leenocka”, a w marcu 2013 zwyciężył w drugim z rzędu turnieju pod egidą MLG – 2013 MLG Winter Championship – gdzie wygrał finałową rozgrywkę z Lee Young Ho „Flashem” 4:2. 13 października został zaś triumfatorem Intel Extreme Masters Season VIII – New York; w finale pokonał Szweda Johana Lucchesiego „NaNiwę” 4:2.
Na początku roku 2015 przeszedł ze StarTale do KT Rolster.

</doc>
<doc id="3040749" url="https://pl.wikipedia.org/wiki?curid=3040749" title="Staje">
Staje



</doc>
<doc id="3040751" url="https://pl.wikipedia.org/wiki?curid=3040751" title="Państwowa Szkoła Techniczna w Wilnie">
Państwowa Szkoła Techniczna w Wilnie

Państwowa Szkoła Techniczna im. Marszałka Józefa Piłsudskiego w Wilnie – państwowa techniczna szkoła średnia w Wilnie założona w 1922 jako Państwowa Szkoła Techniczna, od 1929 nosiła imię Józefa Piłsudskiego; w 1939 zajęta przez władze litewskie. 
Szkoła powstała w 1922 z inicjatywy miejscowego oddziału Koła Techników i początkowo mieściła się w gmachu Gimnazjum im. Króla Zygmunta Augusta w Wilnie; w latach 1926–1927 wzniesiono gmach własny szkoły według projektu Ludwika Sokołowskiego.
Absolwentami szkoły byli m.in. Oskar Hansen, Lawon Łuckiewicz.

</doc>
<doc id="3040752" url="https://pl.wikipedia.org/wiki?curid=3040752" title="Gromada Czarne">
Gromada Czarne

"także:"

</doc>
<doc id="3040755" url="https://pl.wikipedia.org/wiki?curid=3040755" title="Gromada Nowogród">
Gromada Nowogród

"także:"

</doc>
<doc id="3040756" url="https://pl.wikipedia.org/wiki?curid=3040756" title="Geographische Rundschau">
Geographische Rundschau

Geographische Rundschau – niemiecki miesięcznik poświęcony popularyzacji geografii, a zwłaszcza dokształcaniu nauczycieli tego przedmiotu. 
Wydawany od 1949 przez Georga Westermanna we Frankfurcie nad Menem. Zawiera materiały głównie z zakresu geografii regionalnej (zmiany ludnościowe, gospodarcze i polityczne świata oraz Niemiec). W miesięczniku prezentowane są przystępne charakterystyki procesów fizycznogeograficznych i geologicznych oraz liczne ryciny (zwłaszcza blokdiagramy) i tabele. „Geographische Rundschau” charakteryzuje się stosunkowo ubogim działem recenzji. Nakład czasopisma to 6500 egzemplarzy. Obecnym redaktorem naczelnym czasopisma jest Reiner Juengst.

</doc>
<doc id="3040757" url="https://pl.wikipedia.org/wiki?curid=3040757" title="Icchak Frenkel">
Icchak Frenkel

Icchak Frenkel (ur. 10 sierpnia 1900 w Odessie; zm. 1981 w Tel Awiwie) – żydowski malarz.
Życiorys.
Icchak Frenkel urodził się w 1900 roku w Odessie, będącej wówczas w Imperium rosyjskim. Był szóstym z siedmiorga dzieci Józefa, potomka słynnego cadyka Lewi Izaaka z Berdyczowa. W latach 1916-1918 studiował malarstwo u Aleksandry Ekster w Akademii Sztuki w Odessie. W 1919 roku wyemigrował do Ziemi Izraela. Po przybyciu do Brytyjskiego Mandatu Palestyny próbował otworzyć studio malarskie w Gimnazjum Herzlija w Tel Awiwie, a ponadto współtworzył spółdzielnię artystyczną "ha-Tomer", która promowała modernizm w izraelskiej sztuce. W latach 1921-1925 studiował w École des Beaux-Arts i Académie de la Grande Chaumière w Paryżu. Uczył się rzeźbiarstwa u Antoine Bourdelle oraz malarstwa u Henri Matisse. Jego prace z tego okresu zwracały się w kierunku awangardowego malarstwa, z wpływami kubizmu i abstrakcjonizmu. W 1922 roku ożenił się z Judith - mieli dwoje dzieci: Eliasza i Nahuma.
W 1925 roku Frenkel powrócił do Palestyny, gdzie otworzył studio sztuki w Tel Awiwie (działało do 1929 r.). Był także jednym z mentorów Szkoły Sztuk Pięknych i Rzemiosł Artystycznych Besaleel w Jerozolimie. W 1927 roku ożenił się po raz drugi, z Mary Anisfeld - mieli syna Eliezera. W latach 1929-1934 po raz drugi przebywał w Paryżu, gdzie zaczął tworzyć w stylu realistycznym. W 1934 roku zamieszkał w Safedzie, w Górnej Galilei. Wywarł tam silny wpływ na lokalną kolonię żydowskich artystów. W 1950 roku wziął udział w Biennale w Wenecji. Na początku 1959 roku zmarła jego żona. Frenkel ożenił się jeszcze dwa kolejne razy. Zmarł w 1981 roku w Tel Awiwie i został pochowany w Safedzie.

</doc>
<doc id="3040758" url="https://pl.wikipedia.org/wiki?curid=3040758" title="Geographia Polonica">
Geographia Polonica

Geographia Polonica – czołowe polskie geograficzne czasopismo naukowe (kwartalnik) wydawane od 1964 w Warszawie w języku angielskim przez Instytut Geografii Polska Akademia Nauk. W czasopiśmie przeważają materiały z konferencji naukowych, numery specjalne przygotowane na kongresy Międzynarodowej Unii Geograficznej lub informujące o udziale Polaków w międzynarodowych programach badawczych (np. Global Change). Redaktorami naczelnymi byli m.in. Stanisław Leszczycki, Jerzy Kostrowicki oraz Piotr Korcelli. Od 2012 czasopismo redaguje Marek Więckowski. 

</doc>
<doc id="3040759" url="https://pl.wikipedia.org/wiki?curid=3040759" title="Justin i przyjaciele">
Justin i przyjaciele



</doc>
<doc id="3040761" url="https://pl.wikipedia.org/wiki?curid=3040761" title="Nagroda im. Wisławy Szymborskiej">
Nagroda im. Wisławy Szymborskiej



</doc>
<doc id="3040763" url="https://pl.wikipedia.org/wiki?curid=3040763" title="Bell XP-77">
Bell XP-77

Bell XP-77 – amerykański prototypowy samolot myśliwski zaprojektowany w zakładach Bell Aircraft w 1941 na zamówienie United States Army Air Forces (USAAF) na lekki samolot myśliwski zbudowany bez użycia cennych materiałów strategicznych takich jak aluminium. Zaprojektowany przez Roberta Woodsa samolot miał wewnętrzną konstrukcję prawie całkowicie drewnianą, ale powstał zbyt późno i miał zbyt niskie osiągi aby został zamówiony do produkcji seryjnej. Powstały tylko dwa prototypy tego samolotu.
Historia.
Geneza.
Jeszcze przed przystąpieniem Stanów Zjednoczonych do II wojny światowej dowództwo USAAF postanowiło poznać możliwość zbudowania super-lekkiego myśliwca, mniejszego, szybszego i bardziej zwrotnego od wszystkich ówczesnych samolotów myśliwskich, zbudowanego z niestrategicznych materiałów takich jak drewno, jako że uważano, że nie niedalekiej przeszłości może zacząć brakować aluminium. Prace nad podobnymi konstrukcjami trwały już w innych krajach, np. włoski S.A.I.207, brytyjski Miles M.20 czy francuski MB-700 i 30 października 1941 USAAF poprosiło głównego konstruktora Bell Aircraft, Roberta Woodsa o wstępny projekt takiej maszyny. Projekt początkowo otrzymał nazwę Tri-6, zmienioną później na Design D-6, a ostatecznie, już po złożeniu zamówienia przez USAAF - Model 32 oraz oficjalne oznaczenie wojskowe XP-77. W czasie prac projektowych wykorzystano powstały wcześniej projekt Bell Model 3.
Projekt.
Pierwsze plany samolotu powstały w mniej niż sześć miesięcy. Samolot miał być bardzo lekkim dolnopłatem ze skrzydłami laminarnymi o konstrukcji prawie całkowicie drewnianej, napęd miał stanowić silnik Ranger XV-770-9 w turbosprężarką o mocy 500 KM dający samolotowi prędkość maksymalną wynoszącą 410 mil na godzinę (660 km/h). Początkowo planowano, że samolot będzie uzbrojony w działko 20 mm strzelające przez piastę śmigła i dwa karabiny 12,7 mm w przedniej części kadłuba, ostatecznie na życzenie USAAF samolot został uzbrojony tylko w dwa karabiny maszynowe i możliwość przenoszenie do 300 funtów bomb lub 325 funtowej bomby głębinowej (odpowiednio 136 i 147 kg).
10 października 1942 podpisano kontrakt nr AC-20864 na dostawę sześciu prototypów (XP-77-BE, numery seryjne 43-34914/34920), dwóch kadłubów do testów statycznych, jednego modelu w skali 1:1 i jednego modelu w skali 1:9 do badań w tunelu aerodynamicznych, łączna wartość kontraktu wynosiła 698.761,88 dolarów. Pierwszy samolot miał być dostarczony w ciągu sześciu miesięcy od podpisania kontraktu.
Pełnoskalowy model został pokazany USAAF 21/22 czerwca 1942, ale po jego inspekcji reprezentacji USAAF zażądali aby do samolotu wprowadzono 54 poprawki różnego rodzaju. W tym czasie fabryka Bella była zajęta produkcją myśliwców P-39 oraz pracami nad właśnie powstającymi P-63 i odrzutowym P-59 co spowodowało znaczne opóźnienia w programie XP-77. W tym czasie zażegnano już problemy z dostępnością aluminium i lekkich stopów metalowych, a ponieważ cena programu wzrosła w tym czasie do 2.548.540,46 dolarów, dowództwo USAAF straciło zainteresowanie super-lekkim myśliwcem. W sierpniu 1943 postanowiono znacznie zmniejszyć program rozwojowy, a 20 grudnia 1943 ostatecznie zdecydowano, że Bell ma dostarczyć tylko dwa prototypy pomiędzy 31 stycznia a 1 marca 1944.
Pomimo znacznej redukcji zamówienia program nadal cierpiał na poważne opóźnienia; skrzydła samolotu produkowane przez podwykonawcę Vidal Research Corp zostały dostarczone dopiero 3 lutego 1944 i data dostawy pierwszego prototypu została przesunięta na 5 marca. Późniejsze problemy z system wciągania przedniego koła samolotu doprowadziły do następnego, miesięcznego opóźnienia i ostatecznie pierwszy lot nowej maszyny odbył się 1 kwietnia 1944.
Próby.
Pierwszy lot trwał 25 minut i został określony jako udany. 2 maja 1944 samolot został przewieziony do bazy USAAF Wright Field, gdzie miał przejść serię testów na flatter i wibracje. W czasie testów uszkodzone zostało przednie koło podwozia, samolot został naprawiony i wraz z drugim prototypem został odesłany do bazy Eglin Field na testy użytkowe. Cechy pilotażowe samolotu zostały określone jako dobre, ale jego osiągi były niezadowalające. Prędkość maksymalna maszyny wynosiła zaledwie 328 mil na godzinę na wysokości 12.600 stóp, zamiast oczekiwanej 410 mil na godzinę (odpowiednio 527 km/h i 660 km/h).
W czasie testów, drugi prototyp został zniszczony w czasie wypadku.
Lekki myśliwiec Bella był wolniejszy od używanych już wówczas konwencjonalnych myśliwców USAAF i nie oferował nad nimi żadnych korzyści. Program został ostatecznie anulowany w grudniu 1944.
Pierwszy prototyp przetrwał wojną i po jej zakończeniu został umieszczony w Wood City, dalsze jego losy nie są znane.
Opis konstrukcji.
Bell XP-77 (Tri.4, Design D-6, Model 32) był jednosilnikowym, jednomiejscowym samolotem myśliwskim o układzie dolnopłata. Samolot miał drewnianą konstrukcję skorupową z także drewnianym skrzydłem laminarnym o profilu typu NACA 65 ze wzniosem wynoszącym 5°.
Samolot miał być początkowo napędzany silnikiem rzędowym typu Ranger XV-770-9 o mocy 500 KM z turbosprężarką, ale z powodu problemów z jego produkcją ostatecznie został wyposażony w silnik Ranger XV-770-6 bez turbosprężarki. Silnik umieszczony był tuż przed kabiną pilota i napędzał dwupłatowe śmigło Aeroproducts o średnicy 290 cm poprzez wał korbowy.
Zapas paliwa wynosił 52 galony, samolot mógł być wyposażony w dodatkowy, zewnętrzny zbiornik paliwa o pojemności 38 galonów (196 i 143 litry).

</doc>
<doc id="3040765" url="https://pl.wikipedia.org/wiki?curid=3040765" title="Muzeum Frenel-Frenkel">
Muzeum Frenel-Frenkel

Muzeum Frenel-Frenkel (ang. "The Museum Frenel-Frenkel") – muzeum sztuki położone w mieście Safed, na północy Izraela. Przedstawia ono bogatą twórczość malarza Icchaka Frenkela.
Historia.
Żydowski malarz Icchak Frenkel mieszkał w latach 1920-1981 w mieście Safed w Górnej Galilei. W 1973 roku w jego domu oficjalnie otworzono muzeum sztuki, które jest galerią jego obrazów. Zostało ono założone przez Alexandra Frenel-Frenkel i jego żonę Ilanę.
Zbiory muzeum.
Muzeum przedstawia bogatą twórczość malarską Icchaka Frenkela. Są to jego judaika oraz obrazy malowane w stylu abstrakcjonizmu, kubizmu i ekspresjonizmu.

</doc>
<doc id="3040766" url="https://pl.wikipedia.org/wiki?curid=3040766" title="Liget - stan emocjonalny">
Liget - stan emocjonalny



</doc>
<doc id="3040767" url="https://pl.wikipedia.org/wiki?curid=3040767" title="Arsienij Szur">
Arsienij Szur

Arsienij Michajłowicz Szur (ros. Арсений Михайлович Шур) (ur. 3 stycznia 1972) – rosyjski brydżysta.
Arsienij Szur w roku 2000 był niegrającym kapitanem reprezentacji juniorów na mistrzostwach Europy w Antali.
Wyniki brydżowe.
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3040768" url="https://pl.wikipedia.org/wiki?curid=3040768" title="Ryszard Dżaman">
Ryszard Dżaman

Ryszard Dżaman (ur. 6 maja 1935 we wsi Roztoka, zm. 10 września 1987 w Szczecinie, pochowany w Łobzie) – filozof, bibliotekarz, dziennikarz, pisarz marynista, współorganizator "Łobeskich Spotkań Marynistycznych". 
Ukończył filozofię na Uniwersytecie Warszawskim. W latach 1974-1981 był dyrektorem Biblioteki Głównej Wyższej Szkoły Morskiej w Szczecinie. Członek Związku Literatów Polskich, w latach 1978-1980 wiceprezes oddziału szczecińskiego, wiceprezes Stowarzyszenia Marynistów Polskich, etatowy dziennikarz, reportażysta tygodnika Ziemia i Morze. Jego staraniem i z jego udziałem odbywały się w Łobzie (1974-90, w roku 1975 w Radowie Małym), ważne dla życia literackiego regionu, cenione też w kraju "Łobeskie Spotkania Marynistyczne". W spotkaniach tych brali udział następujący pisarze (kolejność alfabetyczna): Andrzejewski Wiesław, Banasiewicz Henryk, Bednarski Piotr, Brzozowski Zbigniew, Czarniecki Mariusz, Czerniawski Czesław, Czubasiewicz Bogdan, Daszkowski Eugeniusz, Dżaman Ryszard, Furmaga Lesław, Gawłowicz Józef, Grzybowski Leon, Jasiński Jerzy, Jaworski Piotr, Jurczyk Jerzy, Kamiński Ireneusz Gwidon, Kosiorowski Zbigniew, Koszur Marek, Kotowicz Waldemar, Kowalski Marian, Krzyżanowski Józef, Kulmowa Joanna, Łyczywek Krystyna, Mazurczyk Jerzy, Momot Adolf, Nalewajko Danuta, Pachlowski Jerzy, Przypkowski Andrzej, Seidler Wiesław, Turczyński Andrzej, Walczak Aleksander, Wasilewski Eugeniusz i Wasyl Stanisław. Ryszard Dżaman swoje marynistyczne fascynacje realizował jako rybak łodziowy na Zalewie Szczecińskim oraz przeładunkowy i steward na m/s "Żuławy" (wody Afryki Zachodniej, 1977). Zadebiutował opowiadaniem na łamach "Wiadomości Zachodnich" (1964). Publikował w wydaniach zbiorowych i almanachach, m.in. "Almanachu Młodych", "Pamięci", "W mocy rąk", "Powrotach na wielki okręt". Indywidualnie wydał: "Pora deszczu" (Iskry, 1969), "Jeszcze w polu tyle śniegu" (Wydawnictwo Poznańskie, 1977), "Powrót" (Glob, 1987).

</doc>
<doc id="3040769" url="https://pl.wikipedia.org/wiki?curid=3040769" title="Arseni Chour">
Arseni Chour



</doc>
<doc id="3040770" url="https://pl.wikipedia.org/wiki?curid=3040770" title="Phyllis Smith">
Phyllis Smith

Phyllis Smith (ur. 10 lipca 1951) – amerykańska aktorka filmowa i telewizyjna. Najbardziej jest znana z roli Phyllis Lapin-Vance w serialu telewizyjnym "Biuro" ("The Office").
Urodziła się w Lemay w stanie Missouri w USA. Ukończyła University of Missouri - St. Louis w 1972 roku z dyplomem kształcenia podstawowego. W latach 1970-1980 pracowała jako tancerka i cheerleaderka. Po kontuzji nogi, była zmuszona porzucić taniec. Z castingu dostała rolę w serialu telewizyjnym "Biuro" ("The Office"). W 2006 roku otrzymała nagrody Screen Actors Guild. 

</doc>
<doc id="3040771" url="https://pl.wikipedia.org/wiki?curid=3040771" title="Hal March">
Hal March

Hal March (ur. 22 kwietnia 1920, zm. 19 stycznia 1970) – amerykański komik i aktor.
Filmografia.
seriale
film
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="3040772" url="https://pl.wikipedia.org/wiki?curid=3040772" title="Lądowisko Krosno-Szpital">
Lądowisko Krosno-Szpital

Lądowisko Krosno-Szpital – lądowisko sanitarne w Krośnie, w województwie podkarpackim, położone przy ul. Korczyńskiej 57. Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej do 5700 kg.
Zarządzającym lądowiskiem jest Wojewódzki Szpital Podkarpacki im. Jana Pawła II w Krośnie. W roku 2013 zostało wpisane do ewidencji lądowisk Urzędu Lotnictwa Cywilnego pod numerem 234
Całkowity koszt budowy lądowiska wyniósł ok. 300 tys. złotych.

</doc>
<doc id="3040773" url="https://pl.wikipedia.org/wiki?curid=3040773" title="Batu Apoi Forest Reserve">
Batu Apoi Forest Reserve

Batu Apoi Forest Reserve (pl. "Rezerwat Leśny Batu Apoi") – leśny obszar chroniony położony w mukimie Batu Apoi w dystrykcie Temburong we wschodnim Brunei. Część obszaru stanowi Park Narodowy Ulu Temburong.
Wysokość na której znajduje się obszar wynosi od niewiele ponad poziom morza do 2000 m n.p.m.. Roczne opady wynoszą około 4500 mm, przy czym ich sezonowość nie jest zaznaczona Obszar cechuje się łupkową litologią znaną jako "Setap Shale" lub "Temburong Formation". Charakterystyczne są tu również V-kształtne doliny rzeczne i mieszane dipterocarpusowe lasy deszczowe. Badania wykazały występowanie w tutejszych lasach 261 gatunków naziemnych roślin zielnych należących do 26 rodzin okrytonasiennych i 14 rodzin paprotników. Bioróżnorodność drzew tworzących tutejsze lasy nizinne należy do największych jaka została zmierzona. Niektóre ich okazy należą do najwyższych na świecie drzew rosnących w lasach deszczowych.
Na terenie tym znajduje się Kuala Belalong Field Study Centre, placówka badawcza Universiti Brunei Darusaalam.
W ramach międzynarodowego programu Heart of Borneo planowane jest przekształcenie Batu Apoi Forest Reserve w obszar ochrony ścisłej: Batu Apoi National Park.

</doc>
<doc id="3040774" url="https://pl.wikipedia.org/wiki?curid=3040774" title="Oczy Laury Mars">
Oczy Laury Mars

Oczy Laury Mars ("Eyes of Laura Mars") – amerykański horror psychologiczny z 1978 roku
Fabuła.
Laura Mars, kontrowersyjna fotografka mody z Nowego Jorku od pewnego czasu jest dręczona przez koszmarne wizje. Widzi w nich serię zbrodni, których ofiarami padają ludzie, których znała. Wkrótce ci ludzie naprawdę okazują się martwi. Detektyw John Neville odkrywa uderzające podobieństwo między fotografiami Laury a utajnionymi zdjęciami z policyjnego archiwum i postanawia wyjaśnić niezwykłą zagadkę.

</doc>
<doc id="3040780" url="https://pl.wikipedia.org/wiki?curid=3040780" title="Aleksandr Pietrunin">
Aleksandr Pietrunin

Aleksandr Anatoljewicz Pietrunin (ros. Александр Анатольевич Петрунин) (ur. 19 lipca 1972) – rosyjski brydżysta, World International Master (WBF), European Master (EBL).
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3040781" url="https://pl.wikipedia.org/wiki?curid=3040781" title="Alexander Petrunin">
Alexander Petrunin



</doc>
<doc id="3040783" url="https://pl.wikipedia.org/wiki?curid=3040783" title="Eleganckie Chłopaki">
Eleganckie Chłopaki



</doc>
<doc id="3040784" url="https://pl.wikipedia.org/wiki?curid=3040784" title="SQ">
SQ

SQ - klub muzyczny zlokalizowany w Poznaniu przy ul. Półwiejskiej 42, na terenie Słodowni w Starym Browarze.
SQ powstał w 2005 i jako jedyny polski klub, znalazł się w pierwszej setce najlepszych klubów świata portalu Resident Advisor (w 2008 zajął 67. pozycję). Gościnnie w klubie występowali m.in.: Ellen Allien, Fritz Kalkbrenner, Simian Mobile Disco, DJ Shadow, Mario Basanov, Matthew Herbert, Cassius, Róisín Murphy, Jessie Ware i Junior Boys.
Przyznane nagrody:

</doc>
<doc id="3040785" url="https://pl.wikipedia.org/wiki?curid=3040785" title="Ashley Williams">
Ashley Williams



</doc>
<doc id="3040787" url="https://pl.wikipedia.org/wiki?curid=3040787" title="Peradayan Forest Reserve">
Peradayan Forest Reserve

Peradayan Forest Reserve (pl. "Rezerwat Leśny Peradayan") – leśny obszar chroniony położony w dystrykcie Temburong we wschodnim Brunei. Znajduje się około 15 km na wschód od Bangar, przy drodze do Labu oraz 7 km od miejscowości Kampong Labut.
Na terenie Peradayan Forest Reserve znajdują się dwa bliźniacze wzgórza: Bukit Peradayan o wysokości 410 m n.p.m. oraz Bukit Patoi o wysokości 310 m n.p.m. Na skalistym wierzchołku tego drugiego znajduje się skalna platforma służąca za punkt widokowy i lądowisko dla helikopterów. Obszar posiada unikalne cechy geologiczne, z kilkoma nietypowymi jaskiniami i formacjami skalnymi oraz bogactwo dzikich roślin i zwierząt. Występują m.in. jeleniowate z rodzaju "Muntiacus", zwane tutaj "kijang".
Na terenie Peradayan Forest Reserve wydzielony został park rekreacyjny o powierzchni 1,07 ha, a w nim stoły piknikowe oraz 1,6 km leśnych szlaków turystycznych, prowadzących przez wzgórza i jaskinie, których przejście zajmuje ok. 2 godzin.
W ramach międzynarodowego programu Heart of Borneo planowane jest przekształcenie Pandarayan Forest Reserve w obszar ochrony ścisłej: Peradayan Nature Reserve.

</doc>
<doc id="3040789" url="https://pl.wikipedia.org/wiki?curid=3040789" title="Hełmówka">
Hełmówka



</doc>
<doc id="3040791" url="https://pl.wikipedia.org/wiki?curid=3040791" title="Hełmówka obrzeżona">
Hełmówka obrzeżona



</doc>
<doc id="3040792" url="https://pl.wikipedia.org/wiki?curid=3040792" title="Reakcyjne podziemie">
Reakcyjne podziemie

Reakcyjne podziemie – propagandowe określenie używane w okresie Polski Ludowej wobec wszystkich ugrupowań stawiających opór sowietyzacji Polski i podporządkowaniu jej ZSRR, występujących przeciw władzy PPR i ugrupowań satelickich w latach 1944–1948. Początkowo wysunęły one hasło bojkotu wszelkich zarządzeń PKWN, a później Rządu Tymczasowego, występowały przeciw głosowaniu „trzy razy tak” w referendum ludowym. Przez propagandę władzy charakteryzowane były jako grupy uzbrojonych ludzi oparte na elemencie zacofanym, ciemnym, operującym prymitywnie sformułowanymi hasłami nacjonalistyczno-religijnymi, uprawiające terror. Mianem tym określano polskie organizacje: Zrzeszenie Wolność i Niezawisłość, Narodowe Siły Zbrojne, Narodowe Zjednoczenie Wojskowe, Armia Krajowa, Ruch Oporu Armii Krajowej, Konspiracyjne Wojsko Polskie i inne, ale też ukraińskie UPA i niemiecki Werwolf.
Równolegle z podziemiem, często współpracując z nim działały tajne organizacje polityczne (np. Stronnictwo Narodowe, Polskie Stronnictwo Demokratyczne, niezależna PPS). W marcu 1946 r. powstał Komitet Porozumiewawczy Organizacji Polski Podziemnej. Weszły doń: SN, PSD, niezależna PPS, WiN i Stronnictwo Niezawisłości Narodowej. Pod koniec 1946 r.  Komitet Porozumiewawczy zlikwidowały organy bezpieczeństwa publicznego.
Kolejnym negatywnym określeniem wobec polskiego podziemia zbrojnego było zapluty karzeł reakcji zapożyczone od marszałka Józefa Piłsudskiego, którego użył w 1923 wobec Narodowej Demokracji.
Odniesienia w propagandzie.
Filmy fabularne z okresu PRL o walce „władzy ludowej” z „podziemiem reakcyjnym”:

</doc>
<doc id="3040796" url="https://pl.wikipedia.org/wiki?curid=3040796" title="Kąt Citellego">
Kąt Citellego



</doc>
<doc id="3040802" url="https://pl.wikipedia.org/wiki?curid=3040802" title="Podziemie reakcyjne">
Podziemie reakcyjne



</doc>
<doc id="3040803" url="https://pl.wikipedia.org/wiki?curid=3040803" title="Gubernia ufijska">
Gubernia ufijska

 
Gubernia ufijska () – jednostka administracyjna Imperium Rosyjskiego i RFSRR we wschodniej Rosji Europejskiej (na zachodnim pogórzu Uralu), utworzona w 1865 poprzez wydzielenie z terytorium guberni orenburskiej. Stolicą guberni była Ufa. Zlikwidowana w 1922.
Gubernia była położona pomiędzy 52°54' a 56°37' szerokości geograficznej północnej i 51°29' a 60°16' długości geograficznej wschodniej. Graniczyła od północy z gubernią wiacką i permską, na południu i wschodzie z gubernią orenburską, na zachodzie z gubernią kazańską i samarską.
Demografia.
Ludność, według spisu powszechnego 1897 - 2 567 000 osób – Baszkirów (41,0%), Rosjan (38,0%), Tatarów (8,4%), Maryjczyków (3,7%), Czuwaszy (2,8%), Teptiarzy i Miszarów (Mieszczeriaków) (2,8%), Mordwinów (1,7%) i Udmurtów (1,8%).
Ludność w ujezdach według deklarowanego języka ojczystego 1897.
Zlikwidowana dekretem WCIK 14 czerwca 1922. Na jest terytorium została utworzona Baszkirska Autonomiczna Socjalistyczna Republika Radziecka w składzie RFSRR, obecnie Baszkortostan w składzie Federacji Rosyjskiej.

</doc>
<doc id="3040804" url="https://pl.wikipedia.org/wiki?curid=3040804" title="Zbór Śląskiego Kościoła Ewangelickiego Augsburskiego Wyznania w Gródku">
Zbór Śląskiego Kościoła Ewangelickiego Augsburskiego Wyznania w Gródku

Zbór Śląskiego Kościoła Ewangelickiego Augsburskiego Wyznania w Gródku – zbór (parafia) luterańska w Gródku, należąca do senioratu jabłonkowskiego Śląskiego Kościoła Ewangelickiego Augsburskiego Wyznania, w kraju morawsko-śląskim, w Czechach. W 2016 liczył 204 wiernych.
Gródek należał uprzednio do zboru w Nawsiu. Kaplicę na cmentarzu ewangelickim wybudowano w 1923 a poświęcono w roku następnym. Podczas IV Regularnego Synodu, który odbył się 25 czerwca 1950 roku, zdecydowano o podzieleniu dotychczasowych zbyt dużych zborów i założeniu nowych, w tym również w Gródku. Pierwszym pastorem został Karel Krzywoń. Po usamodzielnieniu się zboru kaplicę rozbudowano. W 1968 wybudowano dom zborowy w pobliżu kościoła. W 1978 roku kościół otynkowano nowym tynkiem. 

</doc>
<doc id="3040811" url="https://pl.wikipedia.org/wiki?curid=3040811" title="Farming Simulator 2013">
Farming Simulator 2013



</doc>
<doc id="3040813" url="https://pl.wikipedia.org/wiki?curid=3040813" title="Belalong">
Belalong

Belalong, mal. Sungai Belalong, znana także jako Relalong River – rzeka w dystrykcie Temburong w Brunei. Przepływa przez lasy deszczowe na obszarze Batu Apoi Forest Reserve, w tym przez Park Narodowy Ulu Temburong. Uchodzi do rzeki Sungai Temburong.
Na lewym brzegu rzeki założone zostało w 1990 roku Kuala Belalong Field Study Centre, będące placówką badawczą Universiti Brunei Darusaalam.

</doc>
