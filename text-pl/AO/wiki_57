<doc id="3050079" url="https://pl.wikipedia.org/wiki?curid=3050079" title="SM UB-16">
SM UB-16

SM UB-16 – niemiecki jednokadłubowy okręt podwodny typu "UB I" zbudowany w stoczni AG Weser w Bremie w latach 1914–1915. Zwodowany 26 kwietnia 1915 roku, wszedł do służby w Kaiserliche Marine 12 maja 1915 roku. Okręt przeprowadził 87 patroli, w czasie których zatopił 24 statki o łącznej pojemności BRT oraz niszczyciel brytyjski HMS „Recruit”. Zatonął 10 maja 1918 roku po storpedowaniu przez okręt podwodny HMS E34.
Budowa.
Okręt SM UB-16 należał do typu "UB I". Był małym, jednokadłubowym okrętem o prostej konstrukcji, przeznaczonym do działań przybrzeżnych. Miał długość 28,1 metra, wyporność w zanurzeniu 142 tony oraz zasięg 1650 Mm przy prędkości 5 węzłów na powierzchni i 45 Mm przy prędkości 4 węzłów w zanurzeniu.
Wymogiem przy projektowaniu całej serii była możliwość transportu koleją, dzięki temu część okrętów przetransportowano nad Adriatyk, gdzie operowały z baz austriackich, a część do Antwerpii. Okręt charakteryzowały się słabą manewrowością oraz niewielką prędkością maksymalną 6,5 węzła na powierzchni i 5,5 w zanurzeniu. Jego maksymalne zanurzenie wynosiło około 50 metrów. W 1918 okręt (wraz z siostrzanymi jednostkami UB-10, UB-12 i UB-17) przebudowano na stawiacz min. W wyniku modernizacji jego długość zwiększyła się z pierwotnych 28,1 metra do 32 metrów, wyporność wzrosła do 161 ton, a wyrzutnie torpedowe zastąpiono czterema wyrzutniami min o pojemności 8 min.
Służba.
UB-16 rozpoczął służbę we Flotylli Flandria ("U-boote des Marinekorps U-Flotille Flandern") 1 czerwca 1915 roku. Pierwszym dowódcą okrętu mianowano 12 maja 1915 roku Hansa Valentinera, który odniósł pierwsze zwycięstwa na opisywanej jednostce. 3 czerwca 1915 roku, podczas pierwszego patrolu po Morzu Północnym około 45 mil na południowy wschód od Lowestoft, UB-16 zatrzymał i zatopił poprzez podłożenie ładunków wybuchowych trzy brytyjskie łodzie rybackie: „Boy Horace", „Economy” oraz „E &amp; C". 
Pod dowództwem Valentinera UB-16 zatopił jeszcze piętnaście statków, głównie niewielkich jednostek rybackich. Największymi z zatopionych okrętów były parowce „Tunisiana”, „Leuctra” i „Mangara”. 12 czerwca UB-16 storpedował i zatopił brytyjski parowiec „Leuctra” o pojemności BRT. 23 czerwca UB-16 zaatakował i uszkodził brytyjski statek handlowy SS „Tunisiana” o pojemności BRT, płynący z Montrealu do Hull z ładunkiem zboża. Atak nastąpił w pobliżu Lowestoft. Kapitanowi „Tunisiany” udało się osadzić statek na mieliźnie i uratować załogę oraz ładunek, sam statek został jednak utracony.
5 kwietnia miejsce kapitana Valentinera, którego po sześciotygodniowym urlopie przeniesiono na UC-37, zajął nowy dowódca: dwudziestosiedmioletni Paul Hundius. W czasie pierwszych dwóch tygodni służby Hundiusa UB-16 zatopił dwa brytyjskie parowce. 10 kwietnia „Robert Adamson” o wyporności BRT został zatopiony w odległości trzech mil morskich od latarniowca Shipwash podczas podróży z Dundee do Hawru. Drugim statkiem był wyprodukowany w 1903 roku parowiec „Tregantle”, zatopiony w czasie podróży z Galveston w Teksasie do Hull z ładunkiem zboża. 22 kwietnia w okolicach Lowestoft statek został zaatakowany i zatopiony, nikt z załogi nie zginął.
W końcu kwietnia 1916 roku nowy dowódca Hochseeflotte, admirał Reinhard Scheer, odwołał ofensywę niemieckich okrętów przeciw cywilnym statkom wroga. Przez następne dziesięć miesięcy UB-16 nie zatopił żadnej jednostki nieprzyjaciela.
30 sierpnia 1916 roku trzecim dowódcą UB-16 został Oberleutnant zur See Ernst Müller-Schwarz 20 stycznia 1917 roku Müller-Schwarza zastąpił Hans Ewald Niemer Żadnemu z nich nie udało się w czasie dowodzenia UB-16 nawiązać kontaktu bojowego z jednostkami przeciwnika. 18 kwietnia 1917 roku na pięć tygodni dowódcą został mianowany wcześniejszy dowódca UC-1 Oberleutnant zur See Hugo Thielmann 20 kwietnia 1917 roku szesnaście mil od Egmond u wybrzeży Holandii Hugo Thielmann zatrzymał i zatopił holenderski rybacki statek motorowy „Arie” o wyporności BRT.
23 kwietnia 1917 roku kolejnym dowódcą okrętu mianowano Wilhelma Rheina. 13 marca UB-16 pod dowództwem Rheina storpedował i uszkodził szesnaście mil na zachód od Ijmuiden norweski parowiec „Kongsli” (o pojemności BRT). „Kongsli” został zatopiony 18 sierpnia przez inny okręt – UB-48. 9 sierpnia 1917 roku trzy mile od latarniowca North Hinder UB-16 storpedował i zatopił zbudowany w 1916 roku brytyjski niszczyciel typu "R", HMS „Recruit”. Razem z okrętem zginęło 53 członków załogi. 26 sierpnia Rheina, przeniesionego na stanowisko dowódcy UB-30, zastąpił Oberleutnant zur See Günther Bachmann. 25 grudnia Günthera Bachmanna zastąpił Alfred Krameyer, który roku bez sukcesów dowodził UB-16 do 19 grudnia 1918 roku. Po przejściu Krameyera na stanowisko dowódcy UC-79, na którym wraz z całą załogą poległ 8 lutego 1918 roku po wejściu okrętu na minę w okolicach przylądka Gris Nez (Pas-de-Calais), dowództwo nad UB-16 na dwa miesiące objął Rudolf Stier 13 marca dowodzony przez Stiera UB-16 zatopił „Lisette”, brytyjski parowiec z 1899 roku o pojemności BRT. Statek płynął z Goole do Honfleuru z ładunkiem węgla. Został zaatakowany i zatopiony osiem mil na północ-północny wschód od latarniowca Shipwash. Tego samego dnia w okolicach South Cross Sand Buoy koło Yarmouth UB-16 zatrzymał i zatopił niewielki kuter rybacki „Ruth”.
Zatopienie.
Ostatnim dowódcą okrętu mianowano Oberleutnanta zur See Vicca von der Lühego. Dowodzenie UB-16 rozpoczął 22 kwietnia 1918 roku. 6 maja UB-16 wypłynął z Zeebrugge na kolejny, 87. patrol. Okręt skierowano na akwen Morza Północnego w okolicach Harwich. 10 maja w godzinach wieczornych brytyjski okręt podwodny HMS E34 zauważył wynurzony okręt niemiecki. Po wykonaniu manewru i ustawieniu się w pozycji HMS E34 wystrzelił dwie torpedy. Jedna z nich eksplodowała pod kioskiem. W wyniku wybuchu UB-16 zatonął w ciągu kilku minut. Jedynym ocalałym członkiem załogi był kapitan Vicco von der Lühe, który w czasie eksplozji najprawdopodobniej znajdował się w kiosku. Von der Lühego pojmano i osadzono w obozie jenieckim na terenie Wielkiej Brytanii; zmarł 1 marca 1919 roku jako jeniec wojenny w Reighley. W trakcie służby UB-16 zatopił 24 statki o łącznej pojemności BRT, uszkodził jedną jednostkę o pojemności ( BRT) oraz zatopił jeden niszczyciel.

</doc>
<doc id="3050081" url="https://pl.wikipedia.org/wiki?curid=3050081" title="Diecezja Ondo">
Diecezja Ondo

Diecezja Ondo – diecezja rzymskokatolicka w Nigerii. Powstała w 1943 jako wikariat apostolski Ondo-Ilorin. Diecezja (pod obecną nazwą) od 1950.

</doc>
<doc id="3050082" url="https://pl.wikipedia.org/wiki?curid=3050082" title="San Rafael Pie de la Cuesta">
San Rafael Pie de la Cuesta

San Rafael Pie de la Cuesta – miasto na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 5 322 osób. 
San Rafael Pie de la Cuesta leży około 25 km na zachód od stolicy departamentu – miasta San Marcos, oraz około 38 km na wschód od rzeki Suchiate, będącej w tym miejscu rzeką graniczną pomiędzy Gwatemalą a meksykańskim stanem Chiapas. 
Leży na wysokości 1043 metrów nad poziomem morza, u podnóża gór Sierra Madre de Chiapas.
Gmina San Rafael Pie de la Cuesta.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 15 715 mieszkańców. Gmina jak na warunki Gwatemali jest niewielka, a jej powierzchnia obejmuje 60 km². Mieszkańcy gminy utrzymują się głównie z rolnictwa. W rolnictwie dominuje uprawa kawy.

</doc>
<doc id="3050083" url="https://pl.wikipedia.org/wiki?curid=3050083" title="Eston Mulenga">
Eston Mulenga

Eston Mulenga (ur. 7 sierpnia 1967 w Lusace, zm. 27 kwietnia 1993 u wybrzeży Gabonu) – zambijski piłkarz grający na pozycji obrońcy lub pomocnika. Zginął w katastrofie lotniczej u wybrzeży Gabonu.
Mulenga profesjonalną karierę rozpoczął w stołecznym klubie Green Buffaloes F.C. Grał w nim do końca 1989 roku, a od początku następnego reprezentował Nkana FC. W drużynie narodowej występował co najmniej od 1988 roku. Uczestniczył w Igrzyskach Olimpijskich w Seulu oraz w Pucharze Narodów Afryki 1990 i 1992.

</doc>
<doc id="3050086" url="https://pl.wikipedia.org/wiki?curid=3050086" title="Laura Charameda">
Laura Charameda

Laura Charameda (ur. 5 czerwca 1964) – amerykańska kolarka szosowa, brązowa medalistka mistrzostw świata.
Kariera.
Największy sukces w karierze Laura Charameda osiągnęła w 1993 roku, kiedy zdobyła brązowy medal w wyścigu ze startu wspólnego podczas mistrzostw świata w Oslo. W zawodach tych wyprzedziły ją jedynie Holenderka Leontien van Moorsel oraz Francuzka Jeannie Longo. Był to jedyny medal wywalczony przez Charamedę na międzynarodowej imprezie tej rangi. Ponadto w 1995 roku wygrała niemiecki Thüringen-Rundfahrt der Frauen, a rok później była trzecia we włoskim Giro della Toscana Femminile. Kilkakrotnie zdobywała medale mistrzostw kraju, w tym złoty ze startu wspólnego w 1995 roku. Nigdy nie wystąpiła na igrzyskach olimpijskich. 

</doc>
<doc id="3050087" url="https://pl.wikipedia.org/wiki?curid=3050087" title="Czesław Cierniewski">
Czesław Cierniewski

Czesław Stanisław Cierniewski (ur. 6 kwietnia 1946 w Krotoszynie, zm. 24 października 2013 w Łodzi) – profesor biochemii, członek rzeczywisty PAN (od 2010). Był kierownikiem Katedry i Zakładu Biofizyki Molekularnej i Medycznej Uniwersytetu Medycznego w Łodzi, a także prezesem łódzkiego oddziału PAN.
Życiorys.
W 1970 ukończył z wyróżnieniem studia w zakresie biochemii, a rok później w zakresie mikrobiologii na Uniwersytecie Łódzkim.
Stopień doktora nauk przyrodniczych w zakresie biochemii uzyskał w 1974 roku, doktora habilitowanego w 1978 roku a tytuł profesora w 1989 roku.
W 2006 roku został odznaczony Krzyżem Kawalerskim Orderu Odrodzenia Polski.
Prezes Fundacji im. Tomasza Jakuba Michalskiego, członek wielu rad naukowych w instytutach naukowo-badawczych.
Członek Łódzkiego Towarzystwa Naukowego.

</doc>
<doc id="3050089" url="https://pl.wikipedia.org/wiki?curid=3050089" title="Luisa Seghezzi">
Luisa Seghezzi

Luisa Seghezzi (ur. 6 grudnia 1965 w Bergamo) – włoska kolarka szosowa, brązowa medalistka mistrzostw świata.
Kariera.
Największy sukces w karierze Luisa Seghezzi osiągnęła w 1990 roku, kiedy zdobyła brązowy medal w wyścigu ze startu wspólnego podczas mistrzostw świata w Utsunomiya. W zawodach tych wyprzedziły ją jedynie Francuzka Catherine Marsal oraz Amerykanka Ruthie Matthes. Był to jedyny medal wywalczony przez Seghezzi na międzynarodowej imprezie tej rangi. Na rozgrywanych trzy lata wcześniej mistrzostwach świata w Villach była ósma w tej samej konkurencji. W 1984 roku wystartowała w wyścigu ze startu wspólnego igrzyskach olimpijskich w Los Angeles, kończąc rywalizację na dziewiątej pozycji.

</doc>
<doc id="3050095" url="https://pl.wikipedia.org/wiki?curid=3050095" title="Diecezja Ekiti">
Diecezja Ekiti

Diecezja Ekiti – diecezja rzymskokatolicka w Nigerii. Powstała w 1972 pod nazwą Ado-Ekiti. W tym samym roku otrzymała obecną nazwę.

</doc>
<doc id="3050101" url="https://pl.wikipedia.org/wiki?curid=3050101" title="Axel Chapelle">
Axel Chapelle

Axel Chapelle (ur. 24 kwietnia 1995 w Colombes) – francuski lekkoatleta specjalizujący się w skoku o tyczce.
W 2012 nie przebrnął przez eliminacje podczas mistrzostw świata juniorów w Barcelonie. Juniorski wicemistrz Europy z Rieti (2013). Rok później zdobył złoty medal mistrzostw świata juniorów w Eugene. W 2017 był szósty na halowych mistrzostwach Europy, zdobył srebro czempionatu Europy do lat 23 oraz ponownie zajął szóste miejsce podczas mistrzostw świata w Londynie.
Rekordy życiowe: stadion – 5,72 (21 lipca 2017, Monako); hala – 5,88 (25 lutego 2018, Clermont-Ferrand).

</doc>
<doc id="3050104" url="https://pl.wikipedia.org/wiki?curid=3050104" title="Termin międzynarodowy">
Termin międzynarodowy

Termin międzynarodowy – termin stosowany w stosunkach międzynarodowych i w organizacjach międzynarodowych ułatwiający redagowanie umów międzynarodowych i ich interpretację; sam termin „termin międzynarodowy” jest również terminem międzynarodowym.
Standaryzacja terminologii międzynarodowej jest przedmiotem współpracy międzynarodowej. W 1971 w Wiedniu powstał Infoterm, agenda UNESCO; polskim członkiem Infotermu jest Instytut Informacji Naukowej i Bibliotekoznawstwa Uniwersytetu Jagiellońskiego.

</doc>
<doc id="3050106" url="https://pl.wikipedia.org/wiki?curid=3050106" title="Aurora Dybedokken">
Aurora Dybedokken

Aurora Dybedokken (ur. 8 października 1995) – norweska lekkoatletka specjalizująca się w biegach średniodystansowych. 
W 2013 zdobyła brązowy medal w biegu na 1500 metrów podczas mistrzostw Europy juniorów w Rieti. Medalistka mistrzostw Norwegii.

</doc>
<doc id="3050108" url="https://pl.wikipedia.org/wiki?curid=3050108" title="Jean-Charles della Faille">
Jean-Charles della Faille

Jean-Charles della Faille (ur. 1 marca 1597 w Antwerpii, zm. 4 listopada 1652 w Barcelonie) – belgijski matematyk.
Życiorys.
Urodził się w bogatej, arystokratycznej rodzinie antwerpskich kupców, blisko związanej z jezuitami. Jego ojciec, Jean-Charles, był panem de Leverghem i posiadał na własność wiele ziem. Matka nazywała się Marie van de Wouwere i również była szlachcianką. O wczesnym życiu Jeana-Charlesa juniora nie wiadomo zbyt wiele. Edukację rozpoczął w swoim rodzinnym mieście, w kolegium jezuickim. W 1613 roku przeniósł się do Mechelen i tam zdecydował się wstąpić do jezuitów. Po pewnym czasie został wysłany z powrotem do Antwerpii, gdzie uczył się matematyki pod okiem Grégoire'a de Saint-Vincenta. W 1620 roku wyjechał do Francji, do Douai, gdzie podjął studia teologiczne i nauczał matematyki. W 1626 roku wrócił do Belgii i rozpoczął pracę jako nauczyciel matematyki w kolegium lowańskim, gdzie spędził dwa lata.
W 1629 roku opuścił Belgię i przeniósł się do Hiszpanii. Było to spowodowane otrzymaniem nominacji na wykładowcę Kolegium Cesarskiego w Madrycie. Nominację otrzymał od generała Muzio Vitelleschiego. W Hiszpanii nauczał matematyki, prowadził również wykłady poświęcone zagadnieniu fortyfikacji przeznaczone dla młodych arystokratów, którzy chcieli robić karierę w wojsku. Zawarł także znajomość z innym uczonym przebywającym na dworze hiszpańskim Michaelem van Langrenem, z którym później często korespondował, wymieniając się poglądami naukowymi. Cieszył się dużym zaufaniem dynastii Habsburgów. Był doradcą Filipa IV w zakresie obronności. W 1638 roku król nadał mu tytuł "kosmografa Rady Indii". Della Faille odwdzięczył się, dedykując Filipowi jedną ze swoich najważniejszych prac. W 1640 roku Habsburgowie hiszpańscy utracili władzę nad Portugalią. Della Faille został wówczas oddelegowany do pomocy w budowie fortów na granicy hiszpańsko-portugalskiej, gdzie pomagał szóstemu księciu Alby. Dzięki niemu Hiszpanie uzyskali dostęp do znakomitych map Półwyspu Iberyjskiego, do tej pory dysponowali bowiem tylko przestarzałymi Abrahama Orteliusa.
W 1644 roku król mianował go nauczycielem swojego nieślubnego syna, Juana de Austria młodszego. Della Faille stał się jedną z najbardziej zaufanych osób Don Juana. Nie zajmował się tylko nauczaniem, był także doradcą i towarzyszył swemu podopiecznemu w ekspedycjach wojskowych w których ten brał udział. Dzięki znajomości z della Faillem Don Juan zainteresował się nauką i wielokrotnie wspierał finansowo uczonych. W 1647 roku de Austria po raz pierwszy stanął na czele wojsk. Jego ekspedycja miała na celu stłumienie powstania Neapolu. Della Faille towarzyszył mu w kampanii przeciwko buntownikom w Katalonii, która miała miejsce w 1651. Najważniejszym sukcesem wojsk hiszpańskich było zdobycie Barcelony w październiku 1651 roku. Della Faille zachorował w czasie walk i zmarł miesiąc później stolicy Katalonii.
Z powodu obowiązków względem rządzących, prac fortyfikacyjnych i ciągłych wojen della Faille miał mało czasu na realizację swoich zainteresowań związanych z matematyką. Kilkukrotnie narzekał na toczone przez Habsburgów wojny w prywatnej korespondencji, pisząc nie tylko o braku czasu na swoje badania ale także o zgubnym wpływie tych konfliktów na stan gospodarki i poziom życia ludności. Mimo tych przeciwności udało mu się opublikować kilka prac i rozszerzyć zastany stan wiedzy. Szczególnie interesował go problem kwadratury koła. W 1625 roku opublikował "Thesae mechanicae". W 1632 roku napisał najważniejsze ze swoich dzieł: "Theoremata de centro gravitatis partium circuli et ellipsis", w którym opisał udaną próbę znalezienia środka geometrycznego wycinka kołowego. Przed nim z problemem tym borykało się wielu matematyków. Na przykład w 1604 roku były jezuita Luca Valerio postulował konieczność rozwiązania tej kwestii w swoim dziele "De centro gravitatis solidorum". Della Faille dokonał tego jako pierwszy uczony w historii. Jego praca spotkała się z entuzjastycznym przyjęciem, między innymi ze strony Christiaana Huygensa.

</doc>
<doc id="3050110" url="https://pl.wikipedia.org/wiki?curid=3050110" title="Andrew Wakefield">
Andrew Wakefield

Andrew Wakefield (ur. 1957) – były brytyjski lekarz gastroenterolog. 
Życiorys.
W 1998 opublikował wraz z 12 innymi naukowcami (Wakefield był pierwszym autorem) w czasopiśmie naukowym „The Lancet” artykuł, w którym zamieścił wyniki badań, które rzekomo wskazywały na związek między stosowaniem u dzieci szczepionki MMR a wystąpieniem u nich autyzmu i zapalenia jelit.
W wyniku dziennikarskiego śledztwa przeprowadzonego przez z "The Sunday Times" okazało się, że wyniki badania zostały sfałszowane. Wakefield otrzymał za swoją publikację funtów od prawników działających na zlecenie rodziców, którzy domagali się odszkodowań od koncernów farmaceutycznych za rzekome szkody wywołane przez szczepionki. Publikacja została wycofana przez czasopismo "Lancet" w 2010, a sam Wakefield za swoje nieetyczne działania otrzymał naganę od brytyjskiego General Medical Council oraz zakaz wykonywania zawodu lekarza w Wielkiej Brytanii.
W 2014 roku badanie przeprowadzone na 1,2 mln dzieci wykazało brak jakiegokolwiek związku między szczepionką na MMR a autyzmem.

</doc>
<doc id="3050111" url="https://pl.wikipedia.org/wiki?curid=3050111" title="Zachar Machrosienka">
Zachar Machrosienka

Zachar Siarhiejewicz Machrosienka (biał. Захар Сяргеевіч Махросенка; ur. 10 października 1991) – białoruski lekkoatleta specjalizujący się w rzucie młotem.
W 2013 zdobył złoto młodzieżowych mistrzostw Europy w Tampere. Medalista mistrzostw Białorusi.
Rekord życiowy: 76,20 (31 maja 2019, Mińsk).

</doc>
<doc id="3050114" url="https://pl.wikipedia.org/wiki?curid=3050114" title="Płaskobok tępogłowy">
Płaskobok tępogłowy

Płaskobok tępogłowy ("Metynnis hypsauchen") – gatunek słodkowodnej ryby kąsaczokształtnej z rodziny piraniowatych (Serrasalmidae), opisywany też pod nazwami płaskobok ozdobny i płaskobok Schreitmuellera.
Występowanie.
Dorzecza Amazonki i Paragwaju oraz rzeki północnej części Wyżyny Gujańskiej.
Budowa.
Ciało silnie bocznie spłaszczone, wysokie, kształtem zbliżone do dysku. Ubarwienie srebrzyste, miejscami połyskujące. Krawędź płetwy odbytowej czerwonawa. Linia boczna słabo widoczna. Płaskobok tępogłowy dorasta do 15 cm długości całkowitej (TL).
Biologia i zachowanie.
Gatunek stadny, tworzy ławice. Żywi się roślinami. Tarło odbywa stadnie, wśród roślin wodnych. Ikra opada na dno zbiornika. Młode zaczynają samodzielnie pobierać pokarm po 8–9 dniach od wylęgu.
Znaczenie gospodarcze.
Poławiany lokalnie w rybołówstwie jako ryba konsumpcyjna. Jest przedmiotem handlu dla potrzeb akwarystyki.

</doc>
<doc id="3050115" url="https://pl.wikipedia.org/wiki?curid=3050115" title="Metynnis hypsauchen">
Metynnis hypsauchen



</doc>
<doc id="3050116" url="https://pl.wikipedia.org/wiki?curid=3050116" title="Roger Rojas">
Roger Rojas

Roger Fabricio Rojas Lazo (ur. 9 czerwca 1990 w Tegucigalpie) – honduraski piłkarz występujący na pozycji napastnika, reprezentant kraju, obecnie zawodnik kostarykańskiego Sportingu San José.
Kariera klubowa.
Rojas pochodzi ze stołecznego miasta Tegucigalpa i jest wychowankiem tamtejszego klubu CD Olimpia. Do seniorskiej drużyny został włączony jako osiemnastolatek przez szkoleniowca Juana Carlosa Espinozę i w Liga Nacional de Fútbol de Honduras zadebiutował 11 stycznia 2009 w przegranym 0:1 meczu z Vidą. Pierwszego gola w najwyższej klasie rozgrywkowej strzelił natomiast 5 kwietnia tego samego roku w wygranej 3:1 konfrontacji z Victorią. Już w swoim premierowym sezonie Clausura 2009 wywalczył z Olimpią tytuł mistrza Hondurasu, natomiast pół roku później, w rozgrywkach Apertura 2009, zanotował natomiast wicemistrzostwo kraju. Podstawowym zawodnikiem ekipy został jednak dopiero po zakończeniu kariery przez klubową legendę, Wilmera Velásqueza, do którego jest również często porównywany ze względu na styl gry. Przez kilka następnych lat był kluczowym punktem zespołu, który absolutnie dominował w tym czasie w krajowej lidze. W wiosennym sezonie Clausura 2010 po kolejny osiągnął z Olimpią tytuł mistrzowski, zaś podczas rozgrywek Apertura 2010 i pół roku później, w sezonie Clausura 2011, wywalczył swoje odpowiednio drugie i trzecie wicemistrzostwo kraju.
Po raz trzeci mistrzem Hondurasu Rojas został w barwach Olimpii, prowadzonej wówczas przez argentyńskiego trenera Danilo Tosello, w sezonie Apertura 2011 i osiągnięcie to zanotował także po upływie sześciu miesięcy, podczas rozgrywek Clausura 2012. W jesiennym sezonie Apertura 2012 wywalczył piąty tytuł mistrzowski, a także został królem strzelców ligi honduraskiej z dziesięcioma bramkami na koncie. W rozgrywkach Clausura 2013 po raz szósty ogółem, a czwarty raz z rzędu, osiągnął ze swoją ekipą mistrzostwo Hondurasu. W sierpniu 2013 był bardzo bliski transferu do angielskiego West Ham United FC, lecz ostatecznie nie zdołał przejść pomyślnie testów medycznych w londyńskim klubie.
Kariera reprezentacyjna.
W 2007 roku Rojas został powołany do reprezentacji Hondurasu U-17 na Młodzieżowe Mistrzostwa Ameryki Północnej, gdzie pełnił rolę podstawowego piłkarza drużyny i rozegrał wszystkie trzy mecze w wyjściowym składzie, zdobywając gola w spotkaniu z Haiti (1:1), a jego kadra zakwalifikowała się ostatecznie na Mistrzostwa Świata U-17 w Korei Południowej. Podczas młodzieżowego mundialu również był jednym z ważniejszych graczy zespołu i wystąpił we wszystkich trzech spotkaniach, a ponadto strzelił bramkę w grupowej konfrontacji z Hiszpanią (2:4), pokonując wówczas Davida de Geę. Honduranie, debiutujący wówczas na mundialu w tej kategorii wiekowej, zanotowali natomiast komplet porażek i odpadli ze światowego czempionatu już w fazie grupowej. Kilkanaście miesięcy później znalazł się w ogłoszonym przez trenera Emilio Umanzora składzie reprezentacji Hondurasu U-20 na kolejne Młodzieżowe Mistrzostwa Ameryki Północnej. Podczas nich zaczął imponować swoją skutecznością już w fazie eliminacyjnej, gdzie siedmiokrotnie wpisywał się na listę strzelców; trzykrotnie w meczu z Nikaraguą (7:0), raz z Panamą (5:2), dwukrotnie w rewanżu z tym samym rywalem (2:1) oraz z Saint Vincent i Grenadynami (3:1).
Podczas finałowego turnieju mistrzostw kontynentu również miał pewne miejsce w pierwszym składzie reprezentacji, rozgrywając wszystkie pięć spotkań i strzelając w nich trzy gole; w fazie grupowej z Salwadorem (2:2) i Jamajką (4:0) oraz w meczu o trzecie miejsce z Trynidadem i Tobago (2:1). Jego kadra zajęła ostatecznie trzecie miejsce w turnieju, a on sam wywalczył tytuł króla strzelców imprezy, dzieląc się tym osiągnięciem z Randym Edwini-Bonsu i Josué Martínezem. Kilka miesięcy później został powołany na Mistrzostwa Świata U-20 w Egipcie. Tam wystąpił we wszystkich trzech meczach, nie wpisując się na listę strzelców, natomiast jego drużyna zakończyła swój udział w młodzieżowym mundialu już na fazie grupowej, notując zwycięstwo i dwie porażki. W 2010 roku wziął udział w Igrzyskach Ameryki Środkowej i Karaibów, gdzie wystąpił w obydwóch meczach rundy kwalifikacyjnej, a męski turniej piłkarski nie odbył się ostatecznie ze względu na sprzeciw CONCACAF. W 2012 roku w barwach reprezentacji Hondurasu U-23 wziął udział w eliminacjach do Igrzysk Olimpijskich w Londynie, gdzie rozegrał cztery spotkania i strzelił trzy bramki, wszystkie w rundzie preeliminacyjnej; z Kostaryką (2:2) i dwie z Nikaraguą (5:0), natomiast jego zespół dotarł do finału kwalifikacyjnego turnieju i zdołał awansować na olimpiadę.
W seniorskiej reprezentacji Hondurasu Rojas zadebiutował za kadencji meksykańskiego selekcjonera Juana de Dios Castillo, 4 września 2010 w zremisowanym 2:2 meczu towarzyskim z Salwadorem, w którym strzelił również swojego premierowego gola w kadrze narodowej. Dzięki temu, mając 20 lat, 2 miesiące i 25 dni, został najmłodszym zdobywcą bramki w historii reprezentacji Hondurasu, bijąc rekord Davida Suazo sprzed dziesięciu lat. W 2013 roku został powołany przez kolumbijskiego szkoleniowca Luisa Fernando Suáreza na turniej Copa Centroamericana, gdzie był głównie rezerwowym i wystąpił we wszystkich czterech meczach, nie zdobywając bramki, zaś Honduranie zajęli ostatecznie drugie miejsce w rozgrywkach. W barwach drużyny narodowej brał również udział w udanych dla niej eliminacjach do Mistrzostw Świata 2014, podczas których wpisał się na listę strzelców w konfrontacji z Jamajką (2:0). W 2013 roku znalazł się także w składzie na Złoty Puchar CONCACAF, podczas którego rozegrał wszystkie pięć spotkań, zaś honduraska reprezentacja zakończyła swój udział w rozgrywkach na półfinale.

</doc>
<doc id="3050117" url="https://pl.wikipedia.org/wiki?curid=3050117" title="Płaskobok Schreitmuellera">
Płaskobok Schreitmuellera



</doc>
<doc id="3050118" url="https://pl.wikipedia.org/wiki?curid=3050118" title="Płaskobok ozdobny">
Płaskobok ozdobny



</doc>
<doc id="3050119" url="https://pl.wikipedia.org/wiki?curid=3050119" title="Myletes hypsauchen">
Myletes hypsauchen



</doc>
<doc id="3050120" url="https://pl.wikipedia.org/wiki?curid=3050120" title="Metynnis calichromus">
Metynnis calichromus



</doc>
<doc id="3050121" url="https://pl.wikipedia.org/wiki?curid=3050121" title="Metynnis ehrhardti">
Metynnis ehrhardti



</doc>
<doc id="3050124" url="https://pl.wikipedia.org/wiki?curid=3050124" title="Pedynki (rejon żytomierski)">
Pedynki (rejon żytomierski)

Pedynki (ukr. Пединки) – wieś nad rzeką Słucz na Ukrainie w rejonie lubarskim obwodu żytomierskiego.
Historia.
Prywatna wieś szlachecka, położona w województwie kijowskim, w 1739 roku należała do klucza Cudnów Lubomirskich.
Urodził się tu Henryk Jurczyński (ur. 19 maja 1900, zm. wiosną 1940 w Katyniu) – kapitan piechoty Wojska Polskiego, kawaler Krzyża Walecznych, ofiara zbrodni katyńskiej.

</doc>
<doc id="3050127" url="https://pl.wikipedia.org/wiki?curid=3050127" title="Mistrzostwa Świata w Podnoszeniu Ciężarów 2013 (75 kg kobiet)">
Mistrzostwa Świata w Podnoszeniu Ciężarów 2013 (75 kg kobiet)

75 kg kobiet – jedna z konkurencji rozgrywanych podczas Mistrzostw Świata w Podnoszeniu Ciężarów 2013. Rywalizacja w tej konkurencji odbywała się 25 października.

</doc>
<doc id="3050129" url="https://pl.wikipedia.org/wiki?curid=3050129" title="Język nkoya">
Język nkoya

Język nkoya – język z rodziny bantu używany na terenie Zambii. Może być jednym z języków luba z grupy luban. W 2006 roku mówiło nim 146 tys. osób.
J. F. Maho w pracy z 2009 roku rozważa podniesienie należących tu odmian (mbwera, kolwe, shangi, shasha i nkoya właściwy) do rangi osobnych języków w kontinuum językowym nkoya.

</doc>
<doc id="3050130" url="https://pl.wikipedia.org/wiki?curid=3050130" title="Cmentarz wojenny nr 340 – Zonia">
Cmentarz wojenny nr 340 – Zonia

Cmentarz wojenny nr 340 – Zonia – cmentarz z I wojny światowej znajdujący się w północnej części przysiółka Zonia miejscowości Sobolów w województwie małopolskim, w powiecie bocheńskim, w gminie Łapanów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Z tej liczby w okręgu bocheńskim cmentarzy jest 46.
Położenie.
Położony jest na wysokości ok. 390 m w przysiółku Zonia, tuż po prawej stronie drogi z Zawady przez Wolę Nieszkowską do Sobolowa. W miejscu tym przy drodze znajduje się krzyż, cmentarz jest około 20 m od drogi, na obrzeżu lasu i niewielkich pół uprawnych. Po tej samej stronie drogi, około 50 m na wschód w lesie znajduje się nieczynny kamieniołom w Sobolowie.
Historia.
Pochowano tutaj wspólnie na jednym cmentarzu żołnierzy armii rosyjskiej i austro-węgierskiej, którzy zginęli na okolicznych polach na początku grudnia 1914 w czasie operacji limanowsko-łapanowskiej. 7 grudnia Rosjanie obsadzili wzgórza na zachód od Stradomki w miejscowościach Sobolów, Gierczyce i Nieprześnia. Atakujące od strony Łapanowa i doliny Stradomki wojska austriackie zdobywały je przez kilka dni. Po kilkudniowych niezwykle zaciętych walkach Austriacy zdobyli pozycje rosyjskie na wzgórzach w miejscowościach Buczyna, Grabina, Stradomka, Sobolów, Chrostowa, Kamyk, Wola Nieszkowska, Nieprześnia wypierając ich z tych miejscowości. 13 grudnia Rosjanie rozpoczęli odwrót dalej na wschód.
Pochowano na nim 227 żołnierzy austriackich oraz 270 żołnierzy rosyjskich (198 żołnierzy znanych z nazwiska).
Polegli 26 XI oraz 1-12 XII 1914 r.
Opis cmentarza.
Jest to cmentarz zbudowany na planie prostokąta. Ogrodzenie cmentarza złożone jest częściowo z kamiennego muru, częściowo z żelaznych sztachet pomiędzy murowanymi z kamienia ciosanego dość wysokimi, masywnymi słupkami. Murek i słupki nakryte są betonowym parapetem. Wejście na cmentarz prowadzi przez murowaną bramę zamykaną metalową furtką. Głównym elementem ozdobnym jest drewniany krzyż wkomponowany w murowane ogrodzenie. Mogiły ułożone w rzędach, a na nich na betonowych cokołach zamontowano 5 rodzajów krzyży:
Losy cmentarza.
Pierwszego pochówku dokonali okoliczni mieszkańcy. Żołnierzy pochowano jednak płytko i w miejscach przypadkowych. Utrudniało to uprawę ziemi, a na wiosnę pojawiła się też możliwość epidemii. W 1915 Austriacy przystąpili do budowy cmentarzy. Wykonali je bardzo solidnie, zakładali bowiem, że będą one miejscem pielgrzymek i uroczystości patriotycznych. Przy ekshumacji i budowie cmentarzy wykorzystywano jeńców wojennych. W okresie Polski międzywojennej doceniano rangę cmentarza i był wówczas pielęgnowany przez miejscową społeczność. Po II wojnie ranga cmentarza w świadomości społeczeństwa i ówczesnych władz zmalała. Cmentarz ulegał w naturalny sposób niszczeniu. Dopiero w latach 80. zaczęła narastać świadomość potrzeby ochrony. Obecnie cmentarz jest odnowiony i pielęgnowany.

</doc>
<doc id="3050134" url="https://pl.wikipedia.org/wiki?curid=3050134" title="Mangalyaan">
Mangalyaan



</doc>
<doc id="3050135" url="https://pl.wikipedia.org/wiki?curid=3050135" title="Język mambwe-lungu">
Język mambwe-lungu

Język mambwe-lungu – język z rodziny bantu używany przez ludy Mambwe i Lungu na południowym brzegu jeziora Tanganika, na terenie Zambii i Tanzanii. W 2006 roku językiem tym mówiło 674 000 osób, w tym 379 000 w Zambii.
Należą tu dialekty mambwe, lungu oraz używany przez lud Fipa, na jego północnym zasięgu, mambwe-fipa. Termin mambwe-fipa używany jest również na określenie grupy językowej obejmującym języki fipa, język mambwe-lungu oraz kilka innych blisko spokrewnionych.

</doc>
<doc id="3050136" url="https://pl.wikipedia.org/wiki?curid=3050136" title="Conrad Karl Röderer">
Conrad Karl Röderer

Conrad Karl Röderer (ur. 12 lipca 1868 w Trogen, zm. 28 sierpnia 1928 w St. Gallen) – szwajcarski strzelec, dwukrotny mistrz olimpijski, wielokrotny medalista mistrzostw świata.
Wyniki.
Wystąpił tylko na jednych igrzyskach olimpijskich (w Paryżu w 1900 roku). Brał udział w dwóch konkurencjach, w których zdobył dwa złote medale. Zwyciężył w strzelaniu z pistoletu dowolnego z odl. 50 metrów, oraz w tej samej konkurencji w zmaganiach drużynowych.
Szwajcar zdobył w swojej karierze osiem medali mistrzostw świata, tylko jeden w konkurencji indywidualnej. Było to podczas igrzysk olimpijskich w Paryżu w 1900, które były jednocześnie zaliczane jako mistrzostwa świata (pistolet dowolny, 50 m). W tejże konkurencji, ustanowił swój jedyny rekord świata podczas zawodów mistrzowskich. Pozostałe siedem medali zdobył w drużynowym strzelaniu z pistoletu dowolnego z 50 metrów.
Medale mistrzostw świata.
"Opracowano na podstawie materiałów źródłowych:"

</doc>
<doc id="3050139" url="https://pl.wikipedia.org/wiki?curid=3050139" title="Hyperolius pyrrhodictyon">
Hyperolius pyrrhodictyon

Hyperolius pyrrhodictyon – gatunek płaza bezogonowego z rodziny sitówkowatych.
Systematyka.
Gatunek ten zalicza się do nadgatunku "Hyperolius viridiflavus". Stosunki pokrewieństwa w jego obrębie nie zostały jeszcze jednoznacznie ustalone. Różnią się one głównie ubarwieniem grzbietu.
"Hyperolius pyrrhodictyon" uważają za odrębny gatunek między innymi Wieczorek i współpracownicy, za którymi idzie International Union for Conservation of Nature. Nie jest to jednak pogląd akceptowany przez wszystkich specjalistów. W 1983 Laurent przyjął odwrotną opinię, uznając istnienie jednego tylko gatunku obejmującego wszelkie zaliczane tu formy. Zgodził się z tym także Schiøtz. Przeciwny pogląd Wieczorka i współpracowników opiera się na badaniach DNA mitochondrialnego. Publikacje tej grupy badawczej ukazały się w 2001. Jednak nowsza, wydana w 2010 roku praca traktująca o gatunkach z rodzaju "Hyperolius" autorstwa Rödela i współpracowników wymienia podgatunek "Hyperolius viridiflavus pyrrhodictyon", tak więc nie wyróżnia odrębnego gatunku "Hyperolius pyrrhodictyon", uznając go za podgatunek w obrębie gatunku "Hyperolius viridiflavus". W innej pracy pojawia się znów jako odrębny gatunek.
Cykl życiowy.
Płaz ten rozmnaża się w środowisku wodnym. Wykorzystuje do tego celu zarówno trwałe, jak i efemeryczne zbiorniki wodne. W tych drugich rozmnaża się częściej. Zbiorniki wodne, gdzie się rozradza, znacznie różnią się też rozmiarami: mogą być zarówno bardzo małe, jak i duże. Cechuje je znaczna różnorodność.
Gatunek ten składa swe jaja (skrzek) bezpośrednio do wody.
Rozmieszczenie geograficzne.
Członkowie nadgatunku "Hyperolius viridiflavus" żyją na kontynencie afrykańskim. Dokładny zasięg występowania opisywanego tutaj bezogonowego nie został dokładnie określony. "Hyperolius pyrrhodictyon" jest endemitem. Jedynym miejscem na świecie, gdzie żyje, jest południowy zachód Zambii. Dokładniej zaś płaz ten zamieszkuje okolice rzeki Kafue czy wzgórza rozciągające się na południe od nich. IUCN podaje, że zasięg występowania tego zwierzęcia nie sięga jednak rzeki Zambezi (Prowincja Południowa i Prowincja Centralna Zambii).
Ekologia.
Płaz ten zamieszkuje zarówno siedliska naturalne, jak i zmodyfikowane działalnością człowieka. Można tutaj wymienić sawanny różnych typów, busz i tereny trawiaste, jeśli chodzi o te pierwsze. Wśród środowisk antropogenicznych bezogonowy zamieszkuje miasta, parki i tereny rolnicze. W obrębie tych terenów "Hyperolius viridiflavus" bytuje w młodej roślinności wyrastającej na brzegach rzek, jezior i bagien. Zamieszkuje niedawno utworzone zbiorniki wodne, w których szybko się rozprzestrzenia.
Zagrożenia i ochrona.
"Hyperolius viridiflavus" nie należy do płazów zagrożonych wyginięciem. Na obszarze swego występowania jest bardzo obfity, a jego liczebność utrzymuje się na stałym poziomie. Łatwo adaptuje się on do warunków środowiska. Dodatkowo jego zasięg występowania obejmuje teren chroniony: Park Narodowy Kafue. IUCN nie wymienia żadnych zagrożeń dla tego gatunku.

</doc>
<doc id="3050140" url="https://pl.wikipedia.org/wiki?curid=3050140" title="Karl Röderer">
Karl Röderer



</doc>
<doc id="3050143" url="https://pl.wikipedia.org/wiki?curid=3050143" title="Parafia Narodzenia św. Jana Chrzciciela i Matki Boskiej Częstochowskiej w Poniszowicach">
Parafia Narodzenia św. Jana Chrzciciela i Matki Boskiej Częstochowskiej w Poniszowicach

Parafia Narodzenia św. Jana Chrzciciela i Matki Boskiej Częstochowskiej w Poniszowicach należy do diecezji gliwickiej (dekanat Pławniowice). 
Cmentarze.
Cmentarz parafialny przy kościele.
Księgi metrykalne.
Parafia prowadzi księgi chrztów i ślubów od 1766 roku oraz zgonów od 1842 roku

</doc>
<doc id="3050144" url="https://pl.wikipedia.org/wiki?curid=3050144" title="Miniaturka orderowa">
Miniaturka orderowa

Miniaturka orderowa – zredukowana forma orderu lub innego odznaczenia, noszona na lewej piersi, na ogół na strojach wieczorowych, samotnie lub w rzędzie, wedle obowiązujących precedencji. Wielkość miniaturek najczęściej odpowiada mniej więcej trzeciej części rozmiarów orderów na wstążkach (czyli niższych klas, noszonych na piersi). Wyższe klasy są wyróżniane nakładaniem stosownych galoników i rozetek na wstążeczkę miniatury. Miniatur nie nosi się razem z pełnowymiarowymi orderami, dopuszczone jest ich noszenie z gwiazdami orderowymi.

</doc>
<doc id="3050150" url="https://pl.wikipedia.org/wiki?curid=3050150" title="Język aushi">
Język aushi

Język aushi (także jako ushi, usi, uzhil, avaushi lub vouaousi) – język z rodziny bantu używany w zambijskich prowincjach Luapula i Północnej oraz południowo-wschodniej części Kongo. W 2000 r. posługiwało się nim 95 200 Zambijczyków.
Jest językiem typu SOV.

</doc>
<doc id="3050151" url="https://pl.wikipedia.org/wiki?curid=3050151" title="Jose Ituarte Moscardo">
Jose Ituarte Moscardo



</doc>
<doc id="3050154" url="https://pl.wikipedia.org/wiki?curid=3050154" title="Rekin z bagien">
Rekin z bagien

Rekin z bagien (ang. "Swamp Shark") – amerykański horror z gatunku science fiction z 2011 roku w reżyserii Griffa Fursta. Wyprodukowany przez Bullet Films. W filmie występują Kristy Swanson, D.B. Sweeney, Robert Davi, Jason Rogel, Sophie Sinise, Richard Tanne i Jeff Chase.
Premiera filmu miała miejsce 25 czerwca 2011 roku na amerykańskim kanale Sci fi.
Opis fabuły.
W Luizjanie z ciężarówki przemytników wydostaje się rekin, należący do rzadkiego i wyjątkowo groźnego gatunku. Trafia na mokradła i wkrótce zaczyna polować na ludzi. Właścicielka baru Rachel Bouchard (Kristy Swanson) i agent Charlie (D.B. Sweeney) stają na czele grupy walczącej z bestią.
Obsada.
i inni

</doc>
<doc id="3050157" url="https://pl.wikipedia.org/wiki?curid=3050157" title="Obwód dagestański">
Obwód dagestański

Obwód dagestański () – jednostka administracyjna Imperium Rosyjskiego i RFSRR na obszarze Kaukazu Północnego istniejąca w latach 1860–1921. Utworzony ukazem Aleksandra II po kapitulacji Imama Szamila i likwidacji Imamatu Kaukaskiego. Stolicą obwodu była Temir Chan Szura. Był podzielony na dziewięć okręgów. Zlikwidowany w 1921. 
Obwód był położony pomiędzy 43°30' a 41° szerokości geograficznej północnej i 45°35' a 48°85' długości geograficznej wschodniej. Powierzchnia obwodu wynosiła 29 350 km². Obwód graniczył od wschodu z Morzem Kaspijskim, od północy i północnego zachodu z obwodem terskim, od południowego zachodu przez grzbiet Kaukazu z gubernią tyfliską, gubernią jelizawietpolską i okręgiem zakatalskim, od południa z gubernią bakijską.
Obwód wchodził w skład Namiestnictwa Kaukaskiego Imperium Rosyjskiego. 
Demografia.
W 1897 obwód zamieszkiwało 571 154 osób. Ludność obwodu stanowiła mozaikę kilkunastu narodowości, wśród których najliczniejsi byli Awarowie kaukascy (27,8%), Dargijczycy (21,8%), Lakowie (13,4%) i Kumycy.
Narodowości w okręgach według deklarowanego języka ojczystego 1897.
W 1921 na terytorium obwodu utworzono Dagestańską Autonomiczną Socjalistyczną Republikę Radziecką w składzie RFSRR, z granicami poszerzonymi o południową część obwodu terskiego (Chasawjurt). Od 17 grudnia 1991 autonomiczna Republika Dagestanu w składzie Federacji Rosyjskiej.

</doc>
<doc id="3050160" url="https://pl.wikipedia.org/wiki?curid=3050160" title="Temir Chan Szura">
Temir Chan Szura



</doc>
<doc id="3050161" url="https://pl.wikipedia.org/wiki?curid=3050161" title="Sibinal">
Sibinal

Sibinal – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 1 955 osób. 
Sibinal leży około 64 km na północny zachód od stolicy departamentu – miasta San Marcos, u podnóża wulkanu Tacaná (około 5 km), wznoszącego się na wysokość 4093 m n.p.m. na granicy pomiędzy Gwatemalą a meksykańskim stanem Chiapas. Miejscowość leży na wysokości 2468 metrów nad poziomem morza, w górach Sierra Madre de Chiapas. 
Gmina Sibinal.
Miasto jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 16 285 mieszkańców. Gmina jak na warunki Gwatemali jest średniej wielkości, a jej powierzchnia obejmuje 176 km². Ludność gminy jest bardzo spójna etnicznie, dominują Indianie posługujący się majańskim językiem mam. Mieszkańcy gminy utrzymują się głównie z rolnictwa i turystyki. W rolnictwie dominuje uprawa kukurydzy, pszenicy oraz ziemniaków.

</doc>
<doc id="3050163" url="https://pl.wikipedia.org/wiki?curid=3050163" title="Sebastian Synoradzki">
Sebastian Synoradzki

Sebastian Synoradzki (ur. 27 listopada 1970 w Częstochowie) – polski piłkarz grający na pozycji obrońcy i trener piłkarski.
Jego ojciec Witold również był piłkarzem, grał m.in. w finale Pucharu Polski w 1967 roku jako zawodnik Rakowa Częstochowa.
Kariera piłkarska.
Większą część kariery spędził w Rakowie Częstochowa, w którym grał w latach 1985–1992 i 1994–2000. W latach 1994–1998 w barwach tego klubu wystąpił w 100 meczach I ligi, w których strzelił 2 gole. W latach 1992-1994 grał w Wawelu Kraków, a w rundzie wiosennej sezonu 2000/2001 był zawodnikiem Świtu Nowy Dwór Mazowiecki. Sezon 2001/2002 Synoradzki spędził w Astrze Krotoszyn, a 2002/2003 – w HEKO Czermno. W latach 2003–2008 grał w Victorii Częstochowa, po czym zakończył karierę.
W marcu 2017 wraz z innymi byłymi piłkarzami Rakowa utworzył drużynę oldbojów tego klubu i znalazł się w jej składzie. W 2021 r. został wybrany przez redakcję portalu igol.pl do jedenastki stulecia Rakowa.
Kariera trenerska.
W latach 2009–2010 prowadził LKS Kamienica Polska, który wprowadził do IV ligi. W grudniu 2010 został trenerem Znicza Kłobuck. W październiku 2011 objął posadę szkoleniowca Unii Rędziny, z której zrezygnował w czerwcu 2012 po spadku zespołu do ligi okręgowej. W maju 2013 został zatrudniony na stanowisku trenera Orłów Kusięta. 14 marca 2016 zrezygnował z posady z powodów osobistych i zdrowotnych.

</doc>
<doc id="3050164" url="https://pl.wikipedia.org/wiki?curid=3050164" title="Antoni Rysz">
Antoni Rysz



</doc>
<doc id="3050166" url="https://pl.wikipedia.org/wiki?curid=3050166" title="Meczet Makam an-Nabi Sa’in w Nazarecie">
Meczet Makam an-Nabi Sa’in w Nazarecie

Meczet Makam an-Nabi Sa’in w Nazarecie – meczet na Starym Mieście Nazaretu, na północy Izraela.
Historia.
Meczet został wzniesiony na najwyższym wzniesieniu w zachodniej części Nazaretu, w pobliżu chrześcijańskiej Bazyliki Jezusa Młodzieńca. Pierwotnie znajdował się tutaj grób muzułmańskiego proroka Nabiego Sa’ina. Pochodzenie tej nazwy jest nieznane, zwłaszcza, że w islamie nie ma takiego proroka. W 2009 roku świątynia została odnowiona.
Architektura.
Świątynia jest dwukondygnacyjnym budynkiem o kształcie trapezu, który u swojej podstawy ma 20 metrów długości i szerokości. Od strony północnej przylega do niego ośmioboczny minaret z wysoką iglicą o szarej barwie. Zewnętrzna fasada jest pomalowana na zielono, z białym łukami zdobień okien. Nad całością góruje złota kopuła.
Nabożeństwa.
Meczet jest czynny i służy miejscowej ludności muzułmańskiej do regularnych modlitw (pięć razy dziennie). Podczas modlitw nie wolno zwiedzać meczetu i należy poczekać na ich zakończenie (około 20 minut).

</doc>
<doc id="3050167" url="https://pl.wikipedia.org/wiki?curid=3050167" title="Język taabwa">
Język taabwa

Język taabwa (także jako język ichitaabwa, rungu, taabua, tabwa) – język z rodziny bantu używany na południowo-wschodnim wybrzeżu jeziora Tanganika w kongijskiej prowincji Katanga i północno-wschodniej Zambii.
W 1982 roku mówiło nim 382 tys. osób, w tym ok. 250 tys. Kongijczyków.

</doc>
<doc id="3050170" url="https://pl.wikipedia.org/wiki?curid=3050170" title="Meczet Makam al-Nabi Sain w Nazarecie">
Meczet Makam al-Nabi Sain w Nazarecie



</doc>
<doc id="3050172" url="https://pl.wikipedia.org/wiki?curid=3050172" title="Meczet Pokoju w Nazarecie">
Meczet Pokoju w Nazarecie

Meczet Pokoju w Nazarecie (nazywany także Nowym Meczetem) – największy meczet na Starym Mieście Nazaretu, na północy Izraela.
Historia.
Budowa nowego meczetu w Nazarecie rozpoczęła się na początku lat 60. XX wieku. Otwarcie świątyni nastąpiło 22 listopada 1963 roku, o czym świadczy pamiątkowy napis nad drzwiami wejściowymi. Jest to największy i najważniejszy meczet w mieście.
Architektura.
Budynek meczetu tworzy zgrabną bryłę, która dzięki wąskim i wysokim oknom sprawia wrażenie stosunkowo lekkiej budowli. Od strony wschodniej przylega do niej wysoki biały minaret, na szczycie którego zamontowano cztery zegary. Minaret posiada ciemny spiczasty dach. Wnętrze meczetu jest dobrze oświetlone. Na podłodze wyłożono czerwone dywany. Kopułę od środka pomalowano w odcieniach zieleni, natomiast po stronie zewnętrznej jest złota.
Nabożeństwa.
Meczet jest czynny i służy miejscowej ludności muzułmańskiej do regularnych modlitw (pięć razy dziennie). Podczas modlitw nie wolno zwiedzać meczetu i należy poczekać na ich zakończenie (około 20 minut).

</doc>
<doc id="3050174" url="https://pl.wikipedia.org/wiki?curid=3050174" title="Młodzieżowe Indywidualne Mistrzostwa Szwecji na Żużlu 1983">
Młodzieżowe Indywidualne Mistrzostwa Szwecji na Żużlu 1983

Młodzieżowe Indywidualne Mistrzostwa Szwecji na Żużlu 1983 – cykl turniejów żużlowych, mających wyłonić najlepszych szwedzkich żużlowców w kategorii do 21 lat, w sezonie 1983. Tytuł wywalczył Ove Österberg.

</doc>
<doc id="3050176" url="https://pl.wikipedia.org/wiki?curid=3050176" title="Pŏpchu sa">
Pŏpchu sa

Pŏpchu sa (법주사 Dom sutr) – koreański klasztor buddyjski. Jeden z głównych klasztorów szkoły Chogye.
Historia klasztoru.
Klasztor został zbudowany przez mnicha Uisina w roku 553, po jego powrocie z Indii. Przywiózł on ze sobą olbrzymią liczbę sutr, które były przechowywane w tym klasztorze. Dlatego nazwał go Pŏpchu, czyli "Dom sutr". Cały kompleks, wybudowany na południowo-zachodnich zboczach góry Songni, składał się z ponad sześćdziesięciu budynków, a w okolicy było ponad siedemdziesiąt pustelni. Praktykowało tu 3000 mnichów. Klasztor ten należał wówczas do szkoły Pŏpsang.
W XII wieku król Korei zebrał w klasztorze 30000 mnichów na zbiorowych modłach w intencji wyzdrowienia Narodowego Nauczyciela Taegaka Ŭich'ŏna. Do dziś przetrwał olbrzymi żelazny garnek, w którym gotowano jedzenie.
Później świątynia ta stała się klasztorem szkoły sŏn. W czasie japońskiej inwazji w 1598 r. mnich Pyŏgam Kaksŏng z tego klasztoru, stał się jednym z przywódców mnichów ochotników walczących z Japończykami. Ponownie stanął do walki w czasie inwazji Jingów w 1636 roku. Odbudował zniszczony klasztor Pŏpchu i wiele innych.
Obecnie klasztor znajduje się w Narodowym Parku góry Songni. Prowadzi się tu praktyki poświęcone Maitrei.
Jest parafialnym klasztorem szkoły chogye, który zarządza 59 innymi klasztorami.

</doc>
<doc id="3050177" url="https://pl.wikipedia.org/wiki?curid=3050177" title="Cristoforo Ciocchi del Monte">
Cristoforo Ciocchi del Monte

Cristoforo Ciocchi del Monte (ur. w 1484 w Arezzo, zm. 27 października 1564 w Sant’Angelo in Vado) – włoski kardynał.
Życiorys.
Pochodził ze szlacheckiej rodziny; był synem Cristofano Guidalottiego i Margherity Ciocchi del Monte. Jego kuzynem w pierwszym pokoleniu był Juliusz III. Studiował w Rzymie, pod okiem swojego wuja Antonia Ciocchi del Monte, gdzie uzyskał doktorat utroque iure. 21 sierpnia 1517 został wybrany arcybiskupem tytularnym Betlejem. 10 lutego 1525 został biskupem Cagli. 27 czerwca 1550 przeniesiono go na biskupstwo Marsylii, natomiast 20 października tr. mianowano na tytularnego patriarchę Aleksandrii. 20 listopada 1551 został kreowany kardynałem prezbiterem i otrzymał kościół tytularny Santa Prassede. W 1552 zrezygnował z patriarchatu aleksandryjskiego, a cztery lata później – z diecezji marsyliańskiej. 9 marca 1556 został ponownie wybrany biskupem Cagli, którym pozostał do śmierci.

</doc>
<doc id="3050178" url="https://pl.wikipedia.org/wiki?curid=3050178" title="Andrzej Iskra">
Andrzej Iskra

Andrzej Iskra (ur. 26 kwietnia 1956 w Staszowie, zm. 18 października 2013 tamże) – polski samorządowiec, były burmistrz Miasta i Gminy Staszów (2006–2010).
Życiorys.
W latach 1976–1984 był kierownikiem obiektu w Energomontażu Północ, następnie kierownikiem działu w Przedsiębiorstwie Budowlano-Inżynieryjnym w Staszowie, w latach 1986–1989 – zastępcą dyrektora w spółdzielni mieszkaniowej w Staszowie, w 1989 roku był dyrektorem w Przedsiębiorstwie Handlowo-Produkcyjno-Usługowym KOBIS, następnie pracował w Kopalniach i Zakładach Chemicznych Siarkopol w Grzybowie. W latach 2000–2006 i 2010–2013 pełnił funkcję kierownika produkcji w Przedsiębiorstwie Produkcyjno Usługowym PROPOL Sp. z o.o. w Osieku. 
W latach 1990–1994 był członkiem zarządu miejskiego. Przez dwie kadencje, w latach 1994–2002 był radnym rady miejskiej w Staszowie. W 2002 w pierwszych bezpośrednich wyborach burmistrza Miasta i Gminy Staszów zajął drugie miejsce, przegrywając w drugiej turze z Romualdem Garczewskim. W 2006 wygrał wybory, pokonując w drugiej turze Romualda Garczewskiego. W następnych wyborach bezskutecznie ubiegał się o reelekcję, ostatecznie ponownie przegrywając w drugiej turze z tymże Romualdem Garczewskim. W tych wyborach zdobył jednak mandat radnego powiatu. 20 września 2013 roku radni wygasili jego mandat w związku ze skazaniem go za przekroczenie uprawnień podczas pełnienia funkcji burmistrza. 
Został pochowany na cmentarzu parafialnym w Wiśniowej.

</doc>
<doc id="3050181" url="https://pl.wikipedia.org/wiki?curid=3050181" title="Młodzieżowe Indywidualne Mistrzostwa Szwecji na Żużlu 1982">
Młodzieżowe Indywidualne Mistrzostwa Szwecji na Żużlu 1982

Młodzieżowe Indywidualne Mistrzostwa Szwecji na Żużlu 1982 – cykl turniejów żużlowych, mających wyłonić najlepszych szwedzkich żużlowców w kategorii do 21 lat, w sezonie 1982. Tytuł wywalczył Magnus Jonsson. 

</doc>
<doc id="3050182" url="https://pl.wikipedia.org/wiki?curid=3050182" title="Koniec świata (film 2013)">
Koniec świata (film 2013)

Koniec świata lub Test na koniec świata (ang. "End of the World") – amerykańsko-kanadyjski film science fiction z 2013 roku w reżyserii Stevena R. Monroe’a. Wyprodukowany przez Syfy.
Premiera filmu miała miejsce 23 lutego 2013 roku na amerykańskim kanale Syfy. Polska premiera filmu odbyła się na kanale Sci-Fi Channel w 2014 roku, TV Puls – 2014 oraz TV Puls 2 – 15 czerwca 2015r.
Opis fabuły.
Kiedy trzęsienia nawiedzają Ziemię, na jej powierzchnię zaczyna wydobywać się tajemnicza plazma. Fani filmów katastroficznych będący jednocześnie pracownikami wypożyczalni video chcą zapobiec końcu świata. Opracowują plan, który – według nich – ma im pomóc w zrealizowaniu tego zadania. 
Obsada.
i inni

</doc>
<doc id="3050183" url="https://pl.wikipedia.org/wiki?curid=3050183" title="Aethiocarpa">
Aethiocarpa

 
Aethiocarpa – rodzaj roślin z rodziny ślazowatych ("Malvaceae"). Jest to takson monotypowy obejmujący jeden gatunek – Aethiocarpa lepidota Vollesen występujący w Somalii. W niektórych ujęciach gatunek ten zaliczany jest do rodzaju "Harmsia" jako "H. lepidota" (Vollesen) M. Jenny.

</doc>
<doc id="3050185" url="https://pl.wikipedia.org/wiki?curid=3050185" title="A. Husson">
A. Husson

A. Husson (ur. w XIX wieku, zm. w XX wieku) – francuski strzelec, wielokrotny medalista mistrzostw świata.
Związany z miejscowością Saint-Quentin. Husson w swojej karierze zdobył osiem medali mistrzostw świata (sześć srebrnych i dwa brązowe). Siedem wywalczył w konkurencjach drużynowych, a tylko raz zdobył medal w indywidualnej konkurencji.

</doc>
<doc id="3050186" url="https://pl.wikipedia.org/wiki?curid=3050186" title="Aleksander Sołżenicyn">
Aleksander Sołżenicyn



</doc>
<doc id="3050188" url="https://pl.wikipedia.org/wiki?curid=3050188" title="Rekinado">
Rekinado

Rekinado (ang. "Sharknado") – amerykański film z gatunku horror science-fiction z 2013 roku wyprodukowany przez firmę The Asylum.
Premiera filmu miała miejsce 11 lipca 2013 roku na amerykańskim kanale Syfy.
Fabuła.
Ogromny huragan powoduje zalanie zachodniego wybrzeża USA i sprowadza w jego rejony setki głodnych rekinów. Nadmorski bar dla surferów zostaje zniszczony przez wielkie fale. Jego właściciel Fin (Ian Ziering), wyrusza w niebezpieczną przeprawę przez zalane tereny Los Angeles. Mężczyzna wraz z grupką przyjaciół stara się dotrzeć do mieszkania byłej żony April (Tara Reid), aby ocalić swoją rodzinę. Bohaterowie muszą stawić czoła krwiożerczym żarłaczom. Wkrótce okazuje się, że to nie koniec problemów. W kierunku miasta nadciągają trzy gigantyczne trąby powietrzne niosące żarłoczne rekiny.
Obsada.
i inni
Odbiór.
Film zdobył popularność między innymi dzięki Twitterowi. "Rekinado" okazało się telewizyjnym hitem w takim stopniu, że trafiło do kin w USA, a Syfy zaprezentowało pięć sequeli

</doc>
<doc id="3050190" url="https://pl.wikipedia.org/wiki?curid=3050190" title="Gwiazda orderowa">
Gwiazda orderowa

 
Gwiazda orderowa – rodzaj insygniów orderowych, a zarazem specyficzny układ falerystyczny zawierający na ogół godło orderu nałożone na gwiazdę cztero-, pięcio-, a najczęściej ośmiopromienną. W niektórych dawnych tradycjach orderowych występuje na płaszczu orderowym. W systemach współczesnych orderów stanowi element najwyższej lub najwyższych klas orderowych. Noszona jest poniżej prawej lub lewej piersi, wraz z orderem na wstędze lub wstążce, rzadziej sama. Może być również noszona wraz z miniaturkami orderowymi. W przypadku posiadania kilku gwiazd orderowych, ich wzajemne ułożenie podlega obowiązującej precedencji.

</doc>
<doc id="3050196" url="https://pl.wikipedia.org/wiki?curid=3050196" title="Zjawisko paranormalne">
Zjawisko paranormalne



</doc>
<doc id="3050197" url="https://pl.wikipedia.org/wiki?curid=3050197" title="Roberto de’ Nobili">
Roberto de’ Nobili

Roberto de’ Nobili (ur. 5 września 1541 w Montepulciano, zm. 18 stycznia 1559 w Rzymie) – włoski kardynał.
Życiorys.
Był synem Vincenzo de' Nobiliego i Maddaleny Barbolani. Jego krewnym był Juliusz III. Studiował grekę, łacinę, filozofię i literaturę. 22 grudnia 1553 został kreowany kardynałem diakonem i otrzymał diakonię S. Maria in Domnica. W 1555 Paweł IV mianował go Bibliotekarzem Kościoła Rzymskiego. Nobili kilkakrotnie planował zrezygnować z godności kardynalskiej i wstąpić do kapucynów albo jezuitów, lecz zaniechał tego pomysłu za namową swojego spowiednika, Juana de Polanco.

</doc>
<doc id="3050198" url="https://pl.wikipedia.org/wiki?curid=3050198" title="Josef Burger (malarz)">
Josef Burger (malarz)

Josef Burger (ur. 1887 w Monachium, Niemcy, zm. 1966 tamże) – niemiecki malarz.
Uczył się malarstwa w pracowni Leo Putza, a następnie rozpoczął pracę jako konserwator zabytków. Ponadto tworzył pejzaże i martwe natury, jego prace tworzone techniką olejną posiadają cechy malarstwa akademickiego. Najczęstszym tematem pejzaży Josefa Burgera były widoki małych miasteczek, wsi lub gór, na pierwszym planie artysta umieszczał motyw rzeki, stawu, jeziora. Całe życie zawodowe związał z Monachium, jego prace charakteryzuje używanie przez artystę wysokiej jakości materiałów. Prace Josefa Burgera znajdują się w zbiorach muzeum sztuki w Monachium.

</doc>
<doc id="3050200" url="https://pl.wikipedia.org/wiki?curid=3050200" title="Parafia Trójcy Przenajświętszej w Jaworznie">
Parafia Trójcy Przenajświętszej w Jaworznie

Parafia Trójcy Przenajświętszej – rzymskokatolicka parafia położona we wsi Jaworzno (gmina Rudniki). Parafia należy do dekanatu krzepickiego w archidiecezji częstochowskiej.
Historia parafii.
Powstanie parafii datowane jest na XIV wiek. Na początku XVI wieku, arcybiskup gnieźnieński Jan Łaski, zmienił jej status na filię i włączył do parafii w Parzymiechach. Taki stan trwał do początków XX wieku. 9 listopada 1919 roku, biskup Stanisław Zdzitowiecki reerygował ponownie parafie. Obecny, drewniany Kościół Trójcy Przenajświętszej został zbudowany ma początku XVI wieku.
Liczebność i zasięg parafii.
Parafię zamieszkuje 1850 osób, swym zasięgiem duszpasterskim obejmuje ona miejscowości:

</doc>
<doc id="3050202" url="https://pl.wikipedia.org/wiki?curid=3050202" title="Krzysztof Maciej Kowalski">
Krzysztof Maciej Kowalski

Krzysztof Maciej Kowalski (ur. 12 grudnia 1951) – polski historyk, profesor nauk humanistycznych.
Studia historyczne na Uniwersytecie Gdańskim ukończył w 1975. Doktorat obronił w 1984, a habilitację w 1993. Tytuł naukowy profesora uzyskał w 2007.
Specjalizuje się w epigrafice, ikonologii historycznej, teorii i metodologii historii oraz historii kultury materialnej i kampanologii historycznej. 
Pełni funkcję kierownika Zakładu Metodologii Historii, Historii Historiografii i Archiwistyki w Instytucie Historii Uniwersytetu Gdańskiego. 

</doc>
<doc id="3050215" url="https://pl.wikipedia.org/wiki?curid=3050215" title="LIAT">
LIAT



</doc>
<doc id="3050217" url="https://pl.wikipedia.org/wiki?curid=3050217" title="Skrzydlinka">
Skrzydlinka

Skrzydlinka ("Aethionema") – rodzaj roślin z rodziny kapustowatych. Obejmuje ponad 50 gatunków (od co najmniej 54, 56 do 70) występujących w obszarze śródziemnomorskim i zachodniej Azji, 9 gatunków rośnie w Europie. Wiele gatunków jest uprawianych także w Europie środkowej. Od podobnych ubiorków różnią się całobrzegimi płatkami korony.
Systematyka.
Rodzaj jest siostrzany wobec rodzaju "Moriera" wraz z którym tworzy plemię "Aethionemeae", stanowiące klad bazalny w obrębie rodziny kapustowatych. Wyodrębnienie się tego rodzaju od przodków pozostałych przedstawicieli rodziny nastąpiło ok. 40 milionów lat temu. Pozycja filogenetyczna rodzaju jest potwierdzona ze 100% pewnością w badaniach molekularnych.
Rodzaj z rodziny kapustowatych ("Brassicaceae"), rzędu kapustowców ("Brassicales"), kladu różowych (rosids) w obrębie okrytonasiennych ("Magnoliophyta").
Zastosowanie.
Rośliny ozdobne, sadzone w ogrodach skalnych i na rabatach, niewymagające w uprawie. Wymagają stanowisk słonecznych. Najlepiej rosną na glebie piaszczystej, zasobnej w wapń, dobrze zdrenowanej. Rozmnażane są z nasion lub sadzonek.

</doc>
<doc id="3050218" url="https://pl.wikipedia.org/wiki?curid=3050218" title="Aethionema">
Aethionema



</doc>
<doc id="3050224" url="https://pl.wikipedia.org/wiki?curid=3050224" title="Adolf Schuhknecht">
Adolf Schuhknecht

Adolf Gustav Schuhknecht (ur. 7 stycznia 1889 w Reichenbach im Vogtland, zm. 18 lutego 1963 w Rotenburgu) – niemiecki malarz.
Po ukończeniu szkoły technicznej w rodzinnym mieście zdobył zawód elektromontera, a następnie wyjechał do Lipska. Jego pasja malowania sprawiła, że będąc samoukiem zaczął uczęszczać na kursy i studium malarskie, a następnie poświęcił się malarstwu. Odbywał podróże artystyczne do Grecji, Włoch, Skandynawii, Egiptu i Ameryki Południowej. Częstym motywem jego obrazów są pejzaże i tematyka marynistyczna, podczas podróży malował widoki Zatoki Neapolitańskiej widzianej z Capri, wybrzeża Grecji, a także fiordy Norwegii. Chętnie malował okręty wojenne i żaglowce. Należał do grupy artystycznej "„Club Leipzig”", krytycy pozytywnie oceniali jego prace zauważając, że stosowana przez artystę kolorystyka oddaje atmosferę przedstawianej sceny. W 1944 wyprowadził się z Lipska i zamieszkał w Rotenburgu, gdzie zmarł w 1963.

</doc>
<doc id="3050228" url="https://pl.wikipedia.org/wiki?curid=3050228" title="Semityzmy">
Semityzmy

Semityzmy – biblizmy bezpośrednio odnoszące się do realiów życiowych i kulturowych czasów, w których osadzone są teksty biblijne. Są to funkcjonujące w polszczyźnie wyrazy oznaczające wyłącznie przedmioty, miejsca, zwyczaje z opisywanego w Biblii okresu. Wiele semityzmów pochodzi z języka hebrajskiego. Semityzmami są na przykład wyrazy "Jahwe" i "rabbi".

</doc>
<doc id="3050229" url="https://pl.wikipedia.org/wiki?curid=3050229" title="Zahar Makrosenka">
Zahar Makrosenka



</doc>
<doc id="3050232" url="https://pl.wikipedia.org/wiki?curid=3050232" title="Aetoxylon">
Aetoxylon

 
Aetoxylon – rodzaj roślin z rodziny wawrzynkowatych ("Thymelaeaceae"). Jest to takson monotypowy obejmujący jeden gatunek – Aetoxylon sympetalum (Steenis &amp; Domke) Airy Shaw występujący na Borneo.

</doc>
<doc id="3050236" url="https://pl.wikipedia.org/wiki?curid=3050236" title="Moses Chikwalakwala">
Moses Chikwalakwala

Moses Chikwalakwala (ur. 28 sierpnia 1969 w Mufulirze, zm. 27 kwietnia 1993 u wybrzeży Gabonu) – zambijski piłkarz występujący na pozycji pomocnika. Był członkiem reprezentacji, która zginęła w katastrofie lotniczej u wybrzeży Gabonu.

</doc>
<doc id="3050239" url="https://pl.wikipedia.org/wiki?curid=3050239" title="Whiteson Changwe">
Whiteson Changwe

Whiteson Changwe (ur. 19 października 1964, zm. 27 kwietnia 1993 w okolicy Libreville) – zambijski piłkarz występujący na pozycji obrońcy. Zginął w katastrofie lotniczej u wybrzeży Gabonu. W reprezentacji Zambii grał od 1987. Przez całą karierę związany z klubem Kabwe Warriors. Brał udział w Pucharze Narodów Afryki 1990 i Pucharze Narodów Afryki 1992.

</doc>
<doc id="3050245" url="https://pl.wikipedia.org/wiki?curid=3050245" title="Filtr (teoria zbiorów)">
Filtr (teoria zbiorów)

Rodzina formula_1 podzbiorów zbioru formula_2 jest filtrem podzbiorów zbioru formula_2 jeśli są spełnione następujące warunki:
Z aksjomatu (ii) i (iii) wynika, że przecięcie dowolnej skończonej liczby zbiorów rodziny formula_1 jest niepuste.
Aksjomat (ii) jest równoważny dwóm następującym:
Porównanie filtrów.
Niech formula_26 i formula_27 będą filtrami w danym zbiorze formula_34 Filtr formula_27 "majoryzuje" filtr formula_26 (albo formula_26 "minoryzuje" formula_27), gdy formula_39 Jeśli ponadto formula_40 to mówi się, że formula_27 jest "silniejszy" od formula_42 albo że formula_26 jest "słabszy" od formula_27.
Dwa filtry, z których jeden majoryzuje drugi, nazywają się filtrami porównywalnymi. Zbiór wszystkich filtrów w ustalonym zbiorze formula_2 jest uporządkowany przez relację majoryzacji. Relacja ta jest relacją indukowaną przez relację inkluzji w zbiorze podzbiorów zbioru potęgowego formula_46
Baza filtra.
Zbiór formula_67 podzbiorów zbioru formula_2 nazywa się bazą generowanego przez siebie filtra, jeśli:
Własności bazy filtra.
Minimalną formula_1 moc bazy filtru nazywa się "charakterem filtru" i oznacza symbolem formula_87 (por. diagram Cichonia).
Ultrafiltry.
Ultrafiltr w zbiorze formula_2 to każdy taki filtr w tym zbiorze, który nie jest majoryzowany przez żaden inny filtr właściwy w formula_2.
Filtr indukowany.
Jeśli formula_1 jest filtrem w zbiorze formula_2 oraz formula_136 to zbiór formula_137 nazywany jest śladem tego filtra na zbiorze formula_23 Ślad ten jest filtrem wtedy i tylko wtedy, gdy każdy zbiór rodziny formula_1 ma niepuste przecięcie ze zbiorem formula_19 i nazywany jest wtedy filtrem indukowanym w formula_19 przez formula_1.
Ultrafiltr formula_143 w zbiorze formula_2 indukuje filtr formula_145 wtedy i tylko wtedy, gdy formula_146 Filtr formula_145 jest wtedy ultrafiltrem.
Filtr elementarny.
Filtrem elementarnym skorelowanym z ciągiem formula_170 elementów zbioru formula_2 jest rodzina zbiorów formula_172 zawierających wszystkie elementy tego ciągu z wyjątkiem skończonej ich liczby. Bazą tego filtru jest rodzina zbiorów formula_173 dla formula_174 Zatem każdy filtr elementarny ma bazę przeliczalną.
Filtr w przestrzeni topologicznej.
Granica filtra.
Jeśli formula_1 jest filtrem w przestrzeni topologicznej formula_52 to mówi się, że punkt formula_152 jest granicą tego filtra (lub że filtr ten jest zbieżny do tego punktu), jeśli formula_1 majoryzuje filtr formula_184 otoczeń punktu formula_185
Jeśli formula_67 jest bazą filtra formula_63 to punkt formula_188 nazywany jest granicą tej bazy, jeśli jest granicą filtra przez tę bazę generowanego.
Punkt skupienia bazy filtra.
Punkt przestrzeni topologicznej formula_2 nazywany jest punktem skupienia bazy formula_67 filtra formula_1 w tej przestrzeni, jeśli jest punktem skupienia każdego zbioru tej bazy. Punk taki jest punktem skupienia samego filtra formula_1.
Punkt formula_152 jest punktem skupienia filtra formula_1 wtedy i tylko wtedy, gdy istnieje filtr majoryzujący formula_1 i zbieżny do formula_185 Oznacza to, że istnieje filtr, który majoryzuje jednocześnie formula_1 i filtr otoczeń punktu formula_185 Dla ultrafiltra punkt jest jego punktem skupienia wtedy i tylko wtedy, gdy jest jego granicą.
Zbiór wszystkich punktów skupienia bazy filtra jest zbiorem domkniętym.
Granica funkcji względem filtra.
Jeśli formula_208 jest odwzorowaniem zbioru formula_2 w przestrzeń topologiczną formula_210 i formula_1 jest filtrem w zbiorze formula_52 to punkt formula_213 nazywany jest granicą funkcji formula_214 względem filtra formula_1, jeśli baza filtra formula_216 jest zbieżna do formula_217 Zapisuje się to jako formula_218 lub, jeśli nie prowadzi to do nieporozumień, jako formula_219
Aby formula_213 było granicą funkcji formula_214 względem filtra formula_1 potrzeba i wystarcza, aby dla dowolnego otoczenia formula_223 punktu formula_224 w przestrzeni formula_210 istniał taki zbiór formula_226 że formula_227
Granica i ciągłość funkcji.
Jeśli formula_228 są przestrzeniami topologicznymi, formula_229 a formula_67 jest filtrem otoczeń punktu formula_231 to punkt formula_213 nazywamy granicą funkcji formula_214 w punkcie formula_234 jeśli
Funkcja formula_208 jest ciągła w punkcie formula_127 wtedy i tylko wtedy, gdy formula_238.
Kiełki względem filtra.
Niech formula_1 będzie filtrem w zbiorze formula_34 Wtedy w zbiorze formula_241 wszystkich podzbiorów zbioru formula_2 można określić relację formula_243
Relacja ta jest relacją równoważności. Klasa równoważności formula_245 zbioru formula_172 nazywana jest kiełkiem zbioru względem filtra formula_63 a zbiór ilorazowy formula_248 – zbiorem kiełków podzbiorów zbioru formula_2 względem filtra formula_1.
Suma zbiorów i ich część wspólna są zgodne z relacją formula_243
Dlatego operacje te indukują na zbiorze kiełków operacje sumy i części wspólnej kiełków. Dla dwóch kiełków formula_254 można zdefiniować relację:
która jest relacją częściowego porządku na zbiorze formula_256 Względem tej relacji zbiór formula_248 jest kratą, której najmniejszym elementem jest kiełek formula_258 a największym elementem jest kiełek formula_259.
Relacja formula_260 oznacza, że istnieją takie zbiory formula_261 dla których formula_262
Niech formula_263 będą zbiorami, a formula_1 będzie filtrem w formula_34 W zbiorze formula_266 można określić relację równoważności formula_267
Klasy równoważności relacji formula_269 nazywane są kiełkami funkcji względem filtra, a zbiór ilorazowy formula_270 zbiorem kiełków funkcji z formula_2 w formula_161 względem filtra formula_8

</doc>
<doc id="3050246" url="https://pl.wikipedia.org/wiki?curid=3050246" title="Wisdom Mumba Chansa">
Wisdom Mumba Chansa

Wisdom Mumba Chansa (ur. 17 kwietnia 1964 w Kitwe, zm. 27 kwietnia 1993 u wybrzeży Gabonu) – zambijski piłkarz grający na pozycji pomocnika. Zginął w katastrofie lotniczej u wybrzeży Gabonu.
W swojej karierze grał w klubach Power Dynamos, Nkana FC, Pamir Duszanbe i Dynamos Giyani. W drużynie narodowej Zambii grał d 1984 roku aż do tragicznej śmierci. Reprezentował ojczyznę na Igrzyskach Olimpijskich w Seulu (1988) oraz w Pucharze Narodów 1986, Pucharze Narodów Afryki 1990 i Pucharze Narodów Afryki 1992.

</doc>
<doc id="3050252" url="https://pl.wikipedia.org/wiki?curid=3050252" title="Kościół ewangelicko-augsburski w Ozimku">
Kościół ewangelicko-augsburski w Ozimku



</doc>
<doc id="3050263" url="https://pl.wikipedia.org/wiki?curid=3050263" title="Stanisław Strzyżewski">
Stanisław Strzyżewski

Stanisław Strzyżewski (ur. 27 kwietnia 1922 w Łobdowie, zm. 23 października 2013 w Katowicach) – polski specjalista w zakresie teorii i metodyki wychowania fizycznego, prof. zw. dr hab.
Absolwent wychowania fizycznego na Akademii Wychowania Fizycznego Józefa Piłsudskiego w Warszawie z 1949 r. Wieloletni profesor Katedry Teorii i Metodyki Wychowania Fizycznego Wydziału Wychowania Fizycznego Akademii Wychowania Fizycznego im. Jerzego Kukuczki w Katowicach. 

</doc>
<doc id="3050267" url="https://pl.wikipedia.org/wiki?curid=3050267" title="Ylvis">
Ylvis

Ylvis – norweski duet komików tworzony przez braci Bårda i Vegarda Ylvisåkerów. Od debiutu w 2000 występowali wielokrotnie w telewizji i w radiu, m.in. w swoim autorskim programie satyrycznym "I kveld med Ylvis" ("Wieczór z Ylvis") emitowanym w norweskiej telewizji od 2011.
Międzynarodową sławę zyskali dzięki utworowi „The Fox (What Does the Fox Say?)” z września 2013.
Początki.
Bracia Vegard (ur. 1979 w Trondheim) i Bård (ur. 1982 w Bergen) Urheim Ylvisåker przyszli na świat w Norwegii jako dwójka starszych z trójki braci. Wczesne dzieciństwo spędzili w Angoli i Mozambiku, gdzie ich ojciec pracował jako inżynier. Po powrocie do Norwegii bracia uczęszczali do szkoły muzycznej, gdzie uczyli się gry na klasycznych instrumentach - Vegard na altówce, a Bård na skrzypcach. Byli również zainteresowani śpiewem i grą na gitarze. Występowali wielokrotnie na szkolnych przedstawieniach oraz w chórze. Na jednym z takich występów w 2000 roku zostali zauważeni przez impresario Petera Brandta, który umożliwił im profesjonalny występ w teatrze Ole Bull w Bergen.
Występy w radiu i telewizji.
W latach 2006-2010 byli prowadzącymi kilku rozrywkowych programów w norweskiej telewizji, m.in. "Norges herligste" oraz "Ylvis møter veggen" będącego norweską adaptacją japońskiego programu "Brain Wall" (który miał również polską edycję "Hole in the Wall"). Prowadzili również dwie serie audycji radiowej "O-fag" w NRK Radio.
Własny program "I kveld med Ylvis".
W 2011 zaczęli prowadzić swój autorski program satyryczny "I kveld med Ylvis" ("Wieczór z Ylvis") w stacji TVNorge, który zyskał ogromną popularność wśród norweskiej publiczności i doczekał się już piątej serii (z czego dwie ostatnie były transmitowane na żywo z Folketeateret w Oslo).
Wiele humorystycznych utworów muzycznych zaprezentowanych pierwotnie w programie, a także emitowanych w materiałach promocyjnych programu, zostało umieszczonych na serwisie YouTube, dzięki czemu zyskało dużą popularność również poza granicami Norwegii. Część z nich została wydana jako single. W większości z nich bracia wyśmiewają różne nurty współczesnej muzyki popularnej, np. "Work It" oraz "Pressure" są parodią utworów hip-hopowych oraz r'n'b. W 2012 nagrali utwór "Jan Egeland" poświęcony norweskiemu politykowi Janowi Egelandowi, będący humorystyczną wersją peanu.
W 2013 ich utwór "The Fox (What Does the Fox Say?)" trafił do serwisu YouTube na początku września jako materiał promujący trzeci sezon programu "I kveld med Ylvis". Piosenka zyskała szybko ogromną popularność i w ciągu 35 dni zyskała ponad 100 milionów wyświetleń, a po niecałych dwóch miesiącach - 200 mln. Znalazła się również na szóstym miejscu na amerykańskiej liście przebojów Billboard Hot 100.

</doc>
<doc id="3050268" url="https://pl.wikipedia.org/wiki?curid=3050268" title="Paweł Elsztein">
Paweł Elsztein

Paweł Elsztein (ur. 25 stycznia 1922 w Warszawie, zm. 23 kwietnia 2020 tamże) – polski publicysta, popularyzator lotnictwa, autor ponad 75 specjalistycznych książek, tłumacz i fotograf.
Życie i działalność.
Od urodzenia mieszkał na warszawskiej Pradze, przez dwa pierwsze lata przy ul. Strzeleckiej, potem przy ul. Małej 7. Był absolwentem VI Gimnazjum Miejskiego (obecnie XIII Liceum Ogólnokształcące z Oddziałami Dwujęzycznymi im. płk. Leopolda Lisa-Kuli w Warszawie). 
W czasie okupacji niemieckiej był pracownikiem wytwórni telekomunikacyjnej przy ul. Grochowskiej i warsztatów kolejowych na Bródnie. Po wojnie był aktywnym uczestnikiem reaktywacji Aeroklubu Warszawskiego, w którym pełnił później funkcję szefa sekcji młodzieży. Prowadził teoretyczne kursy szybowcowe w praskim Liceum im. Władysława IV.
Przez blisko 30 lat pracował jako dziennikarz i sprawozdawca prasy lotniczej będąc autorem artykułów z zakresu awiacji, astronautyki i modelarstwa. Był autorem ok. 500 artykułów specjalistycznych, współpracownikiem redakcji czasopism: „Astronautyka”, „Postępy Astronomii”, „Skrzydlata Polska”, „Skrzydła i Motor”. Na emeryturę przeszedł w 1983 r. Był autorem ponad 75 książek, w tym między innymi: „Młody modelarz rakiet” (1963 wyd. I, 1966 wyd. II, 1975 wyd. III całkowicie zmienione), „Mechanikom cześć!: ze wspomnień mechanika lotniczego” (1955), „Rakiety sondujące atmosferę” (1969), „Modelarstwo lotnicze w Polsce: od zarania do 1944 roku” (1986), „Budowa i pilotaż latawców” (1975), „Polska w kosmosie” (1978), „Budujemy latawce” (1989) czy „1000 słów o lotnictwie: mała encyklopedia lotnicza” (1958). Tłumaczył także publikacje o podobnej tematyce z języków rosyjskiego i niemieckiego.
Amatorsko zajmował się również fotografią, uwieczniając na zdjęciach swoją rodzinną warszawską Starą Pragę. Swoje prace prezentował między innymi na wystawach z cyklu „Praskie klimaty” w latach 1997, 1998 i 2001, a także na wystawach zbiorowych w Narodowej Galerii Sztuki Zachęta czy Galerii Sztuki Współczesnej Aktyn. W 1998 został wyróżniony tytułem „Prażanina Roku” przez Towarzystwo Przyjaciół Pragi, w 2003 za wkład w rozwój i popularyzację lotnictwa został uhonorowany przez Międzynarodową Federację Lotniczą dyplomem im. Paula Tissandiera. Jest autorem książki „Moja Praga. Z archiwum wspomnień" (Warszawa: Dom Wydawniczy Syrenka, 2002 ).
Zmarł 23 kwietnia 2020.

</doc>
<doc id="3050269" url="https://pl.wikipedia.org/wiki?curid=3050269" title="Otwarta Pracownia">
Otwarta Pracownia

Otwarta Pracownia – niekomercyjna galeria sztuki współczesnej, prowadzona od 1995 r. przez Stowarzyszenie Artystyczne „Otwarta Pracownia” na krakowskim Kazimierzu. 
Galeria pokazuje prace artystów ze wszystkich obszarów sztuki współczesnej. Placówka wystawiennicza posiada stałe godziny otwarcia. Informacje na temat aktualnych wystaw i wydarzeń są dostępne na stronie galerii.
Artyści.
Obecni artyści współpracujący z Otwartą Pracownią: Bettina Bereś, Olgierd Chmielewski, Ignacy Czwartos, Jacek Dłużewski, Wojciech Głogowski, Jerzy Grochocki, Michał Hankus, Jerzy Hanusek, Miho Iwata, Bartłomiej Jarmoliński, Ewa Juszkiewicz, Koji Kamoji, Krzysztof Klimek, Lech Kolasiński, Marek Kuś, Piotr Lutyński, Robert Maciejuk, Dariusz Mlącki, Monika Niwelińska, Marcin Pawłowski, Maria Pyrlik, Sławomir Toman.
Ponadto w galerii swoje prace wystawiali m.in. Janusz Bałdyga, Jerzy Bereś, Ireneusz Bęc, Cezary Bodzianowski, Wojciech Ćwiertniewicz, Dorota Chilińska, Marek Firek, Marcin Kędzierski, Jerzy Kosałka, Tomasz Kozak, Ewa Pełka, Zbigniew Sałaj, Jadwiga Sawicka, Marek Sobczyk, Marian Stępak, Grzegorz Sztwiertnia, Andrzej Wasilewski, Maria Wasilewska, Ewa Zarzycka.

</doc>
<doc id="3050271" url="https://pl.wikipedia.org/wiki?curid=3050271" title="Marek Wroński">
Marek Wroński

Marek Wroński (ur. 3 stycznia 1951 w Radomiu) – polski lekarz, anestezjolog, naukowiec, wykładowca akademicki, doktor habilitowany nauk medycznych w zakresie medycyny, felietonista „Forum Akademickiego”.
Życiorys.
Studia lekarskie skończył w 1978 w Akademii Medycznej we Wrocławiu. Początkowo w latach 1979–1982 pracował jako asystent na Oddziale Anestezjologii i Reanimacji Wojewódzkiego Szpitala Zespolonego im. Babińskiego we Wrocławiu, a następnie do czerwca 1989 jako st. asystent Oddziału Neuroanestezjologii i Neuroreanimacji Szpitala im. Marciniaka we Wrocławiu. W latach 1989–2007 mieszkał w Nowym Jorku. Pracował tam w znanych placówkach medycznych, prowadzących badania naukowe i wdrażających nowoczesne metody terapii. W latach 2008–2013 pracował w Warszawskim Uniwersytecie Medycznym (WUM). W latach 2013–2022 profesor w PWSZ im. Prezydenta Stanisława Wojciechowskiego w Kaliszu (od 2020 Akademia Kaliska im. Prezydenta Stanisława Wojciechowskiego).
Doktoryzował się w Instytucie Medycyny Doświadczalnej i Klinicznej PAN w 1992 na podstawie rozprawy pt. "Wyniki leczenia operacyjnego przerzutów raka płuca do mózgu" (promotor: Zbigniew Czernicki). Habilitował się w 2012 na Uniwersytecie Medycznym w Łodzi na podstawie rozprawy pt. "Ocena wyników neurochirurgicznego leczenia przerzutów do mózgu z najczęściej spotykanych narządowych ognisk nowotworowych".
W latach 1989–1996 pracował jako asystent naukowy najpierw Kliniki Anestezjologii, a następnie Kliniki Neurochirurgii znanego i prestiżowego centrum onkologicznego Memorial Sloan-Kettering Cancer Center. Jego prace naukowe z tego okresu – prowadzone w ramach zespołu – dotyczyły w szczególności wpływu różnych leków anestezjologicznych na obrzęk mózgu oraz na pamięć pacjentów poddawanych znieczuleniu przy operacjach. Równocześnie samodzielnie podjął temat zbadania losów przeżycia pacjentów z przerzutami raka płuc do mózgu, leczonych chirurgicznie w tej placówce w okresie ubiegłych 15 lat. Opracował bazę danych chorobowych, prześledził losy pacjentów po zabiegu i przeprowadził analizę statystyczną wyników. Plonem tych badań była jego praca doktorska obroniona w Polsce. W następnych latach, wraz z innymi członkami zespołu, opracował i opublikował wyniki badań ukazujące z różnych stron efekty leczenia neurochirurgicznego dużych grup pacjentów z przerzutami niedrobnokomórkowego raka płuc do mózgu oraz przeżycia pacjentów po operacjach przerzutów do mózgu. Inne prace dotyczyły wyników leczenia operacyjnego przerzutów do mózgu z raka nerki, z mięsaków, z raka jelita grubego oraz przerzutów do mózgu czerniaka złośliwego.
W 1996 podjął pracę w Szpitalu Uniwersyteckim Staten Island (SIUH) w Nowym Jorku. Prace opublikowane w tym okresie dotyczyły m.in. wyników leczenia operacyjnego i radiochirurgicznego guzów mózgu u kobiet, będących przerzutami z raka piersi oraz leczenia radiochirurgicznego przerzutów do mózgu z raka nerki.
W tym czasie Wroński zainteresował się także historią medycyny, mechanizmami karier, w szczególności w Polsce w okresie stalinizmu, oraz zagadnieniem plagiatów w publikacjach naukowych. Zainteresował się postacią prof. Mariana Grzybowskiego, wybitnego przedwojennego dermatologa, który zginął niewyjaśnioną śmiercią w grudniu 1949 w więzieniu Ministerstwa Bezpieczeństwa Publicznego. W 2003 zebrał w Polsce materiały archiwalne oraz napisał i opublikował książkę pt. "Zagadka śmierci profesora Mariana Grzybowskiego", która otrzymała II nagrodę KLIO za najlepszą książkę historyczną 2004.
Wieloletni felietonista „Forum Akademickiego”, gdzie w prowadzonej od 2001 stałej rubryce "Z archiwum nieuczciwości naukowej" opisuje przypadki plagiatów, patologii lub nierzetelności i nieuczciwości naukowej na polskich uczelniach wyższych. Prowadzi na ten temat wykłady i publikuje artykuły też w innych czasopismach.
W latach 2008–2013 piastował stanowisko pierwszego w Polsce uczelnianego rzecznika rzetelności naukowej na Warszawskim Uniwersytecie Medycznym (WUM). Został zawieszony w pełnieniu funkcji rzecznika dyscypliny naukowej uniwersytetu przez rektora prof. Marka Krawczyka w związku z zarzutem popełnienia autoplagiatu w rozprawie habilitacyjnej, jako że wykorzystał w niej wyniki prac opublikowanych równocześnie w Polsce i w Stanach Zjednoczonych. Artykuł na ten temat, pod prowokacyjnym tytułem, ukazał się w „Rzeczpospolitej” 17 lipca 2013. Wroński bronił się, twierdząc, że dwukrotna publikacja w różnych państwach własnych badań w latach 90. jeszcze była akceptowalna – ze względu na brak powszechnego dostępu do Internetu oraz trudny dostęp do czołowych zagranicznych czasopism medycznych. Wyniki tych publikacji były istotne dla wyboru metody leczenia u pacjentów z przerzutami do mózgu: resekcja guza czy radioterapia, a przez to wpływ na przeżycie. Jego zdaniem źródłem tej krytyki jest natomiast brak sympatii, jakim się cieszy w środowisku naukowym, ze względu na zaangażowanie w ściganie plagiatów. Wniósł do sądu sprawę o zniesławienie, którą wygrał, a „Rzeczpospolita” zamieściła na swoich łamach oficjalne przeproszenie.
Był członkiem Zespołu ds. Dobrych Praktyk w Nauce przy Ministerstwie Nauki i Szkolnictwa Wyższego w latach 2011–2014 oraz członkiem Komitetu Etyki w Nauce PAN na kadencję 2019–2022.

</doc>
<doc id="3050274" url="https://pl.wikipedia.org/wiki?curid=3050274" title="CKB-112">
CKB-112



</doc>
<doc id="3050275" url="https://pl.wikipedia.org/wiki?curid=3050275" title="Martin XB-33">
Martin XB-33

Martin XB-33 i Martin XB-33A – niezrealizowane projekty amerykańskich samolotów bombowych projektowanych w zakładach Glenn L. Martin Company z okresu II wojny światowej. XB-33 miał być dwusilnikowym, średnim bombowcem wysokościowym, a po anulowaniu tego projektu, XB-33A miał być ciężkim, czterosilnikowym bombowcem. Obydwa programy zostały anulowane we wczesnej fazie projektowej.
Historia.
XB-33.
Martin XB-33 (Martin Model 190) powstał w odpowiedzi na zapotrzebowanie United States Army Air Forces (AAF) na średni bombowiec wysokościowy. W zamierzeniu projektantów i AAF samolot miał zastąpić budowanego już Martina B-26. Prace nad nowym samolotem rozpoczęto w październiku 1940, według pierwszych planów przypominał on wyglądem lądową wersję łodzi latającej Martin PBM Mariner. Samolot miał ciśnieniowe kabiny załogi, podwójne stateczniki pionowe, jego napęd miały stanowić dwa silniki Wright R-3350 Duplex-Cyclone o mocy 1800 KM każdy. Szacowana rozpiętość skrzydeł maszyny miała wynosić 30,5 metra, a jej długość 22 metry. W miarę wzrostu zmieniających się wymagań AAF wzrastała także masa własna samolotu, aż do momentu, kiedy stało się oczywiste, że dwusilnikowa maszyna nie będzie w stanie zapewnić wymaganych osiągów AAF. Projekt został anulowany w tej formie i rozpoczęto prace nad jego następcą.
XB-33A.
Po anulowaniu oryginalnego projektu XB-33, w zakładach Martina rozpoczęto prace nad jego następcą, XB-33A który jako czterosilnikowy, ciężki bombowiec miał konkurować bezpośrednio z podobnymi konstrukcjami Boeinga i Convaira. Pierwsze plany i szacowane osiągi samolotu były na tyle obiecujące, że Martin otrzymał kontrakt AC-18645 na budowę dwóch prototypów (numery seryjne 41-28407 i 41-28408). Rozpiętość nowej maszyny miała wynosić 40,84 m, jej długość 24,33 m, a wysokość 7,31 metrów. Skrzydła miały powierzchnię 139,35 metrów kwadratowych, samolot miał być napędzany czterema silnikami Wright R-2600-15 o mocy 1800 KM każdy z turbosprężarkami General Electric CMC-3 dającymi maszynie pułap operacyjny wynoszący prawie dwanaście tysięcy metrów. Uzbrojenie obronne miało stanowić osiem karabinów maszynowych 12,7 mm w czterech, zdalnie kierowanych wieżyczkach.
Szacowana masa własna samolotu wynosiła 29.456 kg, maksymalna sama startowa 44.414 kg z ładunkiem bomb 4542 kg. Zasięg samolotu przy prędkości przelotowej 390 km/h miał wynosić ponad 3200 km, a prędkość maksymalna była szacowana na 555 km/h.
Szacowane osiągi były na tyle imponujące, że AAF zamówił 400 samolotów, które otrzymały nazwę B-33 Super Marauder, zanim jeszcze ukończono prace nad dwoma prototypami. Samoloty miał być zbudowane w państwowej fabryce w Omaha, która była zarządzana przez Martina, ostatecznie projekt i zamówienie zostały anulowane, aby pozwolić fabryce na pełną produkcję powstających tam Boeing B-29 Superfortress.

</doc>
<doc id="3050276" url="https://pl.wikipedia.org/wiki?curid=3050276" title="Edward Ralski">
Edward Ralski

Edward Ralski (ur. 1 lipca 1901 w Osieczanach, zm. 1940 w Charkowie) – polski botanik, ekolog roślin, profesor Wydziału Rolniczo-Leśnego Uniwersytetu Poznańskiego, taternik, porucznik kawalerii rezerwy Wojska Polskiego, ofiara zbrodni katyńskiej.
Życiorys.
Syn Teodora i Katarzyny z Batków. Szkołę powszechną i gimnazjum ukończył w Myślenicach. W listopadzie 1918 porzucił naukę, wstąpił do odradzającego się Wojska Polskiego, by w 6 kompanii odtworzonego 5 Pułku Piechoty Legionów uczestniczyć w bitwie o Lwów. Do gimnazjum powrócił z końcem marca 1919 roku i 30 maja 1919 w terminie zdał z wyróżnieniem egzamin maturalny. Podczas ofensywy Armii Czerwonej na początku lipca 1920 wstąpił jako ochotnik do 8 pułku ułanów i w jego szeregach walczył aż do zawarcia rozejmu w wojnie polsko-bolszewickiej. 
7 lipca 1923 ukończył Studium Rolnicze przy Wydziale Filozoficznym Uniwersytetu Jagiellońskiego. Od 1934 docent uprawy roli i roślin na Wydziale Rolniczym Uniwersytetu Jagiellońskiego, a następnie od 1 października 1938 profesor Wydziału Rolniczo-Leśnego Uniwersytetu Poznańskiego. Był członkiem między innymi Komisji Fizjograficznej PAU i Polskiego Towarzystwa Botanicznego. W pracy naukowej zajmował się trawami polskimi.
Na stopień porucznika został mianowany ze starszeństwem z 1 stycznia 1935 i 58. lokatą w korpusie oficerów rezerwy kawalerii.
W sierpniu 1939 zmobilizowany, walczył w kampanii wrześniowej. Po agresji ZSRR na Polskę wzięty do niewoli sowieckiej i przewieziony do obozu w Starobielsku. Wiosną 1940 zamordowany przez NKWD w Charkowie.
5 października 2007 minister obrony narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Miał żonę i córkę.
Publikacje.
Wybrane prace naukowe:
Upamiętnienie.
Inny jeniec obozu starobielskiego, Józef Czapski wspomniał o Edwardzie Ralskim w swojej książce pt. "Na nieludzkiej ziemi" (według autora botanik pisał w niewoli książkę o łąkach i lasach).
Prof. Ralskiemu poświęcono również materiał multimedialny z cyklu, „Epitafia katyńskie”, opracowany przez Media Kontakt i Radę Ochrony Pamięci Walk i Męczeństwa.
29 listopada 2019 na Uniwersytecie Rolniczym im. Hugona Kołłątaja w Krakowie odsłonięto tablicę upamiętniającą Edwarda Ralskiego oraz jego brata Eugeniusza. 

</doc>
<doc id="3050289" url="https://pl.wikipedia.org/wiki?curid=3050289" title="Jan Leon Ziółkowski">
Jan Leon Ziółkowski

Jan Leon Ziółkowski (ur. 2 kwietnia 1889 w Woli Wieruszyckiej, zm. prawdop. 9 kwietnia 1940 w Katyniu) – polski duchowny rzymskokatolicki, starszy kapelan Wojska Polskiego.
Życiorys.
Urodził się 2 kwietnia 1889 w rodzinie włościańskiej jako syn Jana i Marii z domu Jarotek. Został ochrzczony w kościele parafii św. Bartłomieja Apostoła w Łapanowie. W tej wsi wychowywał się i ukończył czteroklasową szkołę powszechną, po czym kształcił się w Bochni, gdzie w 1909 zdał egzamin dojrzałości w Gimnazjum im. Króla Kazimierza Wielkiego. W 1909 wstąpił do seminarium duchownego w Krakowie. Jednocześnie ukończył studia na Wydziale Teologicznym Uniwersytetu Jagiellońskiego. 29 czerwca 1913 otrzymał święcenia kapłańskie w katedrze wawelskiej z rąk księdza biskupa Adama Stefana Sapiehy. Od 1 września 1913 do 31 sierpnia 1917, podczas trwającej I wojny światowej, był wikarym w parafii Wszystkich Świętych w Babicach oraz katechetą w tamtejszej szkole podstawowej. Podczas działań wojennych na froncie włoskim poległ jego młodszy brat Karol. Od 1 września 1917 do 20 lipca 1919 ksiądz Ziółkowski był katechetą w Szkole Ludowej Żeńskiej im. Urszuli Kochanowskiej w Krakowie.
Jeszcze podczas wojny zgłosił się do funkcji kapelana w Legionach Polskich, lecz nie został przyjęty z uwagi na brak etatów. Po odzyskaniu przez Polskę niepodległości, w 1919 wstąpił do służby duszpasterskiej Wojska Polskiego otrzymując rangę starszego kapelana (równorzędna wówczas stopniowi wojskowemu kapitana) z uwagi na ukończone studia uniwersyteckie. Wkrótce został przydzielony do 5 pułku piechoty Legionów w Wilnie, gdzie 23 lipca 1919 rozpoczął pełnienie funkcji kapelana. W szeregach tej jednostki służył podczas wojny polsko-bolszewickiej, posługując także w wileńskich szpitalach wojskowych. Brał udział w działaniach frontowych pułku na Wileńszczyźnie, w tym uczestniczył w bitwie pod Dynenburgiem (styczeń 1920), wyprawie kijowskiej (kwiecień 1920), Bitwie Warszawskiej (sierpień 1920), bitwie pod Sejnami (wrzesień 1920), bitwie nad Niemnem (wrzesień 1920). Za bohaterstwo, odwagę oraz za wpływ na żołnierzy z marszu na Giby 22 września 1920 w trakcie bitwy pod Sejnami otrzymał 10 stycznia 1921 Krzyż Walecznych, przyznany przez gen. Edwarda Śmigłego-Rydza. Posługę pasterską w 5 pułku piechoty Legionów pełnił do 31 grudnia 1921.
16 grudnia 1921 roku został zatwierdzony z dniem 1 kwietnia 1920 roku w stopniu starszego kapelana, a 3 maja 1922 roku zweryfikowany w tym stopniu ze starszeństwem z dniem 1 czerwca 1919 roku i 27. lokatą w duchowieństwie wojskowym wyznania rzymskokatolickiego. Od stycznia do października 1922 roku był kapelanem 1 Dywizji Piechoty Legionów w Wilnie. Od października 1922 roku był kierownikiem Rejonu Duszpasterstwa Wojskowego na Litwie, w garnizonach Wilno, Stanisławów, Lida i Grodno. Następnie został przeniesiony do Lublina, gdzie od 1 października 1924 do 31 stycznia 1925 był kierownikiem Rejonu Duszpasterstwa Wojskowego. Od 1 lutego 1925 sprawował funkcję kierownika Rejonu Duszpasterstwa Wojskowego w Stanisławowie, od 1 maja 1925 proboszcza tamtejszej parafii wojskowej pod wezwaniem świętego Stanisława Biskupa. 20 września 1930 roku otrzymał przeniesienie do Korpusu Ochrony Pogranicza na stanowisko kapelana Brygady KOP „Podole” w Czortkowie i proboszcza tamtejszego kościoła garnizonowego oo. dominikanów. Od 16 maja 1937 roku był kierownikiem Rejonu Duszpasterstwa Wojskowego w Jarosławiu, administratorem i dziekanem tamtejszego kościoła garnizonowego. W sierpniu 1939 roku zgodnie z przydziałem mobilizacyjnym objął stanowisko szefa służby duszpasterskiej 24 Dywizji Piechoty w Jarosławiu. W tym czasie podczas mobilizacji zarządzonej wobec zagrożenia konfliktem zbrojnym przebywał na ćwiczeniach i manewrach polowych udzielając żołnierzom wsparcia duchowego.
Po wybuchu II wojny światowej we wrześniu 1939 uczestniczył w polskiej wojnie obronnej jako proboszcz 24 Dywizji Piechoty w składzie Armii „Karpaty”. Wraz z jednostką przeszedł szlak bojowy przez Tarnów, Pilzno, Strzyżów, Sądową Wisznię, Birczę, Przemyśl, Janów oraz walki pod Wereszczycą. W dniu agresji ZSRR na Polskę 17 września 1939 odprawił dla żołnierzy poranną mszę świętą polową i tego samego dnia w drodze z Tarnopola do Buczacza, w okolicach Trembowli dostał się do niewoli sowieckiej. W pierwszą noc niewoli mając możliwość ucieczki w Kopyczyńcach, zrezygnował z niej pozostając z wziętymi do niewoli polskimi jeńcami. Trafił do punktu zbornego w Jarmolińcach, następnie do obozu przejściowego w Putywlu, po czym od 4 listopada 1939 był przetrzymywany w obozie w Kozielsku, gdzie nadal pełnił posługę duszpasterską wśród osadzonych żołnierzy, odtąd w formie niejawnej z uwagi na odgórny zakaz prowadzenia kultu religijnego wydany przez administrację obozową. W tym czasie został ukarany kilkutygodniowym pobytem w karcerze (ciężki areszt) za uczestnictwo w nabożeństwie. Po wywiezieniu z obozu kozielskiego duchownych różnych obrządków do moskiewskiego więzienia na Łubiance w przededniu wigilii Bożego Narodzenia 24 grudnia 1939 (ksiądz Ziółkowski prawdopodobnie został wówczas przeoczony przez władze sowieckie; w odnalezionych pamiętnikach obozowych ppor. Bronisław Wajs zanotował pod datą 20 grudnia 1939, iż ksiądz Ziółkowski został karnie „zamknięty do tiurmy na siedem dni”; natomiast jak przypuszczał ocalały inny jeniec Stanisław Swianiewicz, władze obozowe mogły nie zorientować się, iż Ziółkowski jest duchownym z uwagi na jego umundurowanie oficerskie) pozostał ostatnim kapelanem obozowym w Kozielsku aż do jego likwidacji na wiosnę 1940. Po kryjomu i szybko odprawiał mszę świętą w piwnicy zabudowań oraz udzielał komunię świętą, przekazywał także żołnierzom książki do nabożeństwa, w tym "O naśladowaniu Chrystusa" autorstwa Tomasza Kempisa, które stanowiły dla nich oparcie duchowe. W marcu 1940 był spowiednikiem setek jeńców w czasie świąt Wielkanocnych. Podczas trwających wywózek z obozu, w niedzielę 7 kwietnia 1940 został wywołany do transportu, po czym odbyło się ostatnio tajne nabożeństwo dla jeńców, o czym wspomniał w ocalałym pamiętniku ppor. Dobiesław Jakubowicz. Tego samego dnia ksiądz Ziółkowski został zabrany z grupą jeńców (byli wśród nich generałowie Mieczysław Smorawiński, Bronisław Bohaterewicz i Henryk Minkiewicz oraz ok. 120 oficerów wyższych) do Katynia i prawdopodobnie 9 kwietnia 1940 (w tym samym transporcie był m.in. Adam Solski, który prowadził pamiętnik z ostatnim wpisem tego dnia, relacjonującym przewiezienie do lasu i rewizję) jako jeniec 1801 rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jest pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 487 (przy zwłokach zostały odnalezione wizytówka, legitymacja odznaki KOP, dwie fotografie, drewniana papierośnica oraz dewocjonalia: dwa modlitewniki, różaniec, dwa łańcuszki na szyję). Przed egzekucją został prawdopodobnie zmasakrowany przez oprawców. Dokonująca w 1943 obdukcji komisja sądowo-lekarska wskazała na bestialski sposób pozbawienia życia księdza Ziółkowskiego.
Upamiętnienie.
Ukazały się publikacje o księdzu Ziółkowskim: "Ksiądz Ziółkowski ostatni kapelan z Kozielska" (2003, autorzy: Zdzisław Peszkowski, Barbara Ziółkowska-Tarkowska; Stanisław Zygmunt Zdrojewski; wydana przez Fundację "Golgota Wschodu"), "Katyńczyk AM 487: wspomnienia o księdzu kapelanie J. L. Ziółkowskim" (2006), "Ksiądz Ziółkowski – droga do Katynia" (2010) – dwie ostatnie napisała bratanica księdza, Barbara Ziółkowska-Tarkowska.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
29 lipca 2007 w kościele Redemptor Hominis parafii św. Bartłomieja Apostoła w Łapanowie została odsłonięta "Gablota Pamięci ks. Jana Leona Ziółkowskiego". Przy tej świątyni 19 maja 2009 został odsłonięty obelisk wraz z tablicą pamiątkową upamiętniający ks. Ziółkowskiego; inskrypcja brzmi: "„Imię moje Jan Leon Ziółkowski. Wyrosłem z tej ziemi”". Obok zostało także umieszczone epitafium katyńskie upamiętniające księdza.
W ramach akcji „Katyń... pamiętamy” / „Katyń... Ocalić od zapomnienia” księdza Ziółkowskiego uhonorowano poprzez zasadzenie Dębów Pamięci: 17 września 2009 w Połczynie-Zdroju, 13 kwietnia 2010 w Bochni, 19 kwietnia 2010 przy Zespole Szkół im. Jana Pawła II w Łapanowie.
Janowi Leonowi Ziółkowskiemu został poświęcony jeden z odcinków filmowego cyklu dokumentalnego pt. "Epitafia katyńskie" (2010).
Proces beatyfikacyjny.
Były jeniec Kozielska, ksiądz Zdzisław Peszkowski zainicjował proces beatyfikacyjny ks. Jana Leona Ziółkowskiego oraz zajął się gromadzeniem dokumentacji i świadectw. W styczniu 2011 Stowarzyszenie Rodzina Katyńska w Warszawie zgłosiło księdza Jana Leona Ziółkowskiego, jako jednego z 24 kapelanów wojskowych jako kandydatów do procesu beatyfikacyjnego Męczenników Wschodu (1917–1989). Episkopat Polski powierzył przygotowania do rozpoczęcia procesu beatyfikacyjnego Męczenników Wschodu bp. Antoniemu Dydyczowi. Powstała modlitwa o beatyfikację ks. Jana Leona Ziółkowskiego.

</doc>
<doc id="3050292" url="https://pl.wikipedia.org/wiki?curid=3050292" title="Walter Goodacre">
Walter Goodacre

Walter Goodacre (ur. 1856 w Loughborough, zm. 1 maja 1938 w Bournemouth) – angielski przedsiębiorca i amator astronomii. Był wicedyrektorem sekcji Księżyca w Brytyjskim Stowarzyszeniu Astronomicznym. W 1910 r. opublikował ręcznie wykonaną mapę Księżyca o średnicy 77 cali (ok. 195 cm). W 1931 r. wydał natomiast książkę zawierającą mapy powierzchni Księżyca z opisem poszczególnych obiektów.

</doc>
<doc id="3050293" url="https://pl.wikipedia.org/wiki?curid=3050293" title="Wenus w futrze (film 2013)">
Wenus w futrze (film 2013)

Wenus w futrze (fr. "La Vénus à la fourrure") – dramat filmowy z 2013 roku w reżyserii Romana Polańskiego, na podstawie sztuki "Wenus w futrze" Davida Ivesa, nawiązującej do głośnej powieści Leopolda Sacher-Masocha o tym samym tytule. 
Światowa premiera filmu odbyła się 25 maja 2013 roku podczas 66. Międzynarodowego Festiwalu Filmowego w Cannes, gdzie film był nominowany do Złotej Palmy. W Polsce premierę filmu zorganizowano 8 listopada 2013 roku, a pięć dni później 13 listopada we Francji.
Opis fabuły.
Thomas (Mathieu Amalric) ma wyreżyserować w teatrze przedstawienie na podstawie XIX-wiecznej powieści „Wenus w futrze” o perwersyjnym związku. Od dłuższego czasu bezskutecznie szuka odpowiedniej aktorki. Kiedy pewnego wieczora castingi się kończą, do teatru przychodzi spóźniona Vanda (Emmanuelle Seigner). Pewna siebie, przebojowa i nieco wulgarna aktorka usiłuje przekonać reżysera, by pozwolił jej przeczytać fragment sztuki. Mężczyzna się zgadza, sam wcielając się w rolę jej uległego partnera. Para rozpoczyna grę, w której zacierają się granice między teatralną fikcją a rzeczywistością.

</doc>
<doc id="3050294" url="https://pl.wikipedia.org/wiki?curid=3050294" title="Język soli">
Język soli

Język soli (także język chisoli) – język z rodziny bantu używany w zambijskiej Prowincji Centralnej, na wschód od Lusaki. W 1986 roku mówiło nim 54400 osób.
Jest najbardziej odrębnym językiem z grupy tonga.

</doc>
<doc id="3050295" url="https://pl.wikipedia.org/wiki?curid=3050295" title="Popiersie Krzysztofa Kozłowskiego w Warszawie">
Popiersie Krzysztofa Kozłowskiego w Warszawie

Popiersie Krzysztofa Kozłowskiego – pomnik wykonany z brązu, znajdujący się na dziedzińcu Ministerstwa Spraw Wewnętrznych i Administracji w Warszawie, przy ul. Stefana Batorego 5, upamiętniający Krzysztofa Kozłowskiego, pierwszego demokratycznego ministra spraw wewnętrznych.
Pomnik powstał staraniem „Społecznego komitetu na rzecz upamiętnienia śp. Krzysztofa Kozłowskiego”, w skład którego weszli między innymi Tadeusz Mazowiecki, Andrzej Milczanowski, Wojciech Brochwicz, Jerzy Miller czy Henryk Woźniakowski. Środki pochodziły z datków publicznych. Odsłonięcia dokonał minister spraw wewnętrznych i koordynator służb specjalnych Bartłomiej Sienkiewicz. W uroczystości udział wzięli między innymi: wdowa po Krzysztofie Kozłowskim, Alicja Kozłowska, a także przedstawiciele formacji podległych MSW i służb specjalnych.

</doc>
<doc id="3050296" url="https://pl.wikipedia.org/wiki?curid=3050296" title="Język lenje">
Język lenje

Język lenje (także język chilenje, chinamukuni, ciina, lengi, lenji lub mukuni) – język z rodziny bantu używany w zambijskiej Prowincji Centralnej, na obszarze mokradeł Lukanga. W 2006 r. posługiwało się nim 156 tys. osób.
Wyróżnia się dwa dialekty: lenje oraz twa, zwany też lukanga.

</doc>
<doc id="3050298" url="https://pl.wikipedia.org/wiki?curid=3050298" title="Heleen Hage">
Heleen Hage

Heleen Jacoba Hage (ur. 13 października 1958 w Sint-Maartensdijk) – holenderska kolarka szosowa, srebrna medalistka mistrzostw świata.
Kariera.
Największy sukces w karierze Heleen Hage osiągnęła w 1987 roku, kiedy zdobyła srebrny medal w wyścigu ze startu wspólnego podczas mistrzostw świata w Villach. W zawodach tych wyprzedziła ją jedynie Francuzka Jeannie Longo, a trzecie miejsce zajęła inna reprezentantka Holandii - Connie Meyer. Był to jedyny medal wywalczony przez Hage na międzynarodowej imprezie tej rangi. Na rozgrywanych rok później igrzyskach olimpijskich w Seulu wyścig ze startu wspólnego ukończyła na dziewiętnastej pozycji. Ponadto dwukrotnie zdobywała medale mistrzostw kraju, w tym złoty w 1986 roku.
Jej siostry: Keetie van Oosten-Hage, Bella van der Spiegel-Hage i Ciska Hage oraz jej siostrzeniec Jan van Velzen również reprezentowali Holandię w kolarstwie.

</doc>
<doc id="3050299" url="https://pl.wikipedia.org/wiki?curid=3050299" title="Endangered Species Act">
Endangered Species Act

Endangered Species Act (ESA) – amerykańska ustawa o zagrożonych gatunkach z 1973 r. Powstała na podstawie 7 USC § 136, 16 USC § 1531 i nast. Kodeksu Stanów Zjednoczonych i wchodzi w skład kilkudziesięciu amerykańskich przepisów środowiskowych wydanych w latach 70. XX wieku. 
Ustawa powstała w celu ochrony krytycznie zagrożonych gatunki przed wyginięciem jako skutek wzrostu gospodarczego i nieumiarkowanego rozwoju. Sąd Najwyższy USA uznał, że intencją Kongresu Stanów Zjednoczonych w ustanawianiu ESA, była wola powstrzymania i odwrócenia tendencji wymierania gatunków, niezależnie od kosztów. Ustawa została podpisana przez prezydenta Richarda Nixona w dniu 28 grudnia 1973 roku.

</doc>
<doc id="3050300" url="https://pl.wikipedia.org/wiki?curid=3050300" title="Connie Meijer">
Connie Meijer

Connie Meijer (ur. 5 lutego 1963 w Vlaardingen – zm. 17 sierpnia 1988 w Naaldwijk) – holenderska kolarka szosowa, brązowa medalistka mistrzostw świata.
Kariera.
Największy sukces w karierze Connie Meijer osiągnęła w 1987 roku, kiedy zdobyła brązowy medal w wyścigu ze startu wspólnego podczas mistrzostw świata w Villach. W zawodach tych wyprzedziły ją jedynie Francuzka Jeannie Longo oraz inna reprezentantka Holandii - Heleen Hage. Był to jedyny medal wywalczony przez Meijer na międzynarodowej imprezie tej rangi. Ponadto trzykrotnie zdobywała medale mistrzostw kraju, w tym złoty w 1984 roku. Nie brała udziału w igrzyskach olimpijskich. Podczas zawodów w Naaldwijk w sierpniu 1988 roku Meijer postanowiła się wycofać z wyścigu z powodu złego samopoczucia. Zmarła zanim karetka dojechała do szpitala.

</doc>
<doc id="3050301" url="https://pl.wikipedia.org/wiki?curid=3050301" title="Connie Meyer">
Connie Meyer



</doc>
<doc id="3050302" url="https://pl.wikipedia.org/wiki?curid=3050302" title="Janelle Parks">
Janelle Parks

Janelle Louise Parks (ur. 1 sierpnia 1962 w Kettering) – amerykańska kolarka szosowa, srebrna medalistka mistrzostw świata.
Kariera.
Największy sukces w karierze Janelle Parks osiągnęła w 1986 roku, kiedy zdobyła srebrny medal w wyścigu ze startu wspólnego podczas mistrzostw świata w Colorado Springs. W zawodach tych wyprzedziła ją jedynie Francuzka Jeannie Longo, a trzecie miejsce zajęła Ałła Jakowlewa ze Związku Radzieckiego. Był to jedyny medal wywalczony przez Parks na międzynarodowej imprezie tej rangi. Na rozgrywanych dwa lata wcześniej igrzyskach olimpijskich w Los Angeles wyścig ze startu wspólnego ukończyła na dziesiątej pozycji. Ponadto w 1985 roku zwyciężyła w klasyfikacji generalnej francuskiego Tour de l'Aude Cycliste Féminin, a w 1987 roku zdobyła złoty medal mistrzostw kraju.

</doc>
<doc id="3050303" url="https://pl.wikipedia.org/wiki?curid=3050303" title="Marianne Berglund">
Marianne Berglund

Siv Marianne Berglund (ur. 23 czerwca 1963 w Boliden) – szwedzka kolarka szosowa, złota medalistka mistrzostw świata.
Kariera.
Największy sukces w karierze Marianne Berglund osiągnęła w 1983 roku, kiedy zdobyła złoty medal w wyścigu ze startu wspólnego podczas mistrzostw świata w Altenrhein. W zawodach tych wyprzedziła bezpośrednio Amerykankę Rebeccę Twigg i Włoszkę Marię Canins. Był to jedyny medal wywalczony przez Berglund na międzynarodowej imprezie tej rangi. Na rozgrywanych rok później igrzyskach olimpijskich w Los Angeles wyścig ze startu wspólnego ukończyła na 25. pozycji. Cztery lata później, podczas igrzysk w Seulu zajęła 44. miejsce w tej samej konkurencji. Wielokrotnie zdobywała medale mistrzostw kraju, w tym dziewięć złotych.

</doc>
<doc id="3050315" url="https://pl.wikipedia.org/wiki?curid=3050315" title="Mandy Jones">
Mandy Jones

Amanda Ellen „Mandy” Jones (ur. w 1962) – brytyjska kolarka szosowa, dwukrotna medalistka mistrzostw świata.
Kariera.
Największy sukces w karierze Mandy Jones osiągnęła w 1980 roku, kiedy zdobyła brązowy medal w wyścigu ze startu wspólnego podczas mistrzostw świata w Sallanches. W zawodach tych wyprzedziły ją jedynieAmerykanka Beth Heiden oraz Szwedka Tuulikki Jahre. Na rozgrywanych w 1982 roku mistrzostwach świata w Goodwood zwyciężyła w tej samej konkurencji, wyprzedzając Włoszkę Marię Canins i Gerdę Sierens z Belgii. Była również czwarta na mistrzostwach świata w Altenrhein w 1983 roku, gdzie w walce o brązowy medal lepsza okazała się Canins. Po kilkuletniej przerwie wróciła do kolarstwa na początku lat 90.. Była w składzie reprezentacji Wielkiej Brytanii na igrzyska olimpijskie w Barcelonie w 1992 roku, jednak wycofała się ze startu, ponieważ nie była optymalnie przygotowana. W latach 1983, 1985 i 1990 wygrywała brytyjski Cheshire Classic, a w latach 1981 i 1983 była mistrzynią Wielkiej Brytanii.

</doc>
<doc id="3050316" url="https://pl.wikipedia.org/wiki?curid=3050316" title="3D Image Festival">
3D Image Festival

3D Image Festival – pierwszy w Polsce międzynarodowy festiwal filmowy poświęcony filmom 3D. Pierwsza edycja festiwalu odbyła się w Łodzi w dniach 20-24 października 2013 roku i była dedykowana wybitnemu twórcy trójwymiarowej kinematografii Alainowi Derobe'owi.

</doc>
<doc id="3050319" url="https://pl.wikipedia.org/wiki?curid=3050319" title="Kolejność polskich odznaczeń">
Kolejność polskich odznaczeń



</doc>
<doc id="3050320" url="https://pl.wikipedia.org/wiki?curid=3050320" title="Mandy Janes">
Mandy Janes



</doc>
<doc id="3050321" url="https://pl.wikipedia.org/wiki?curid=3050321" title="Sipacapa">
Sipacapa

Sipacapa – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 760 osób. 
Sipacapa leży około 65 km na północny wschód od stolicy departamentu – miasta San Marcos, tuż przy granicy z departamentami Huehuetenango i Quetzaltenango. Miejscowość leży na wysokości 1970 metrów nad poziomem morza, w górach Sierra Madre de Chiapas. 
Gmina Sipacapa.
Miejscowość jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 11 757 mieszkańców. Gmina jak na warunki Gwatemali jest średniej wielkości, a jej powierzchnia obejmuje 152 km². Ludność gminy jest bardzo spójna etnicznie, dominują Indianie posługujący się majańskim językiem mam. Mieszkańcy gminy utrzymują się głównie z rolnictwa i rzemiosła artystycznego.

</doc>
<doc id="3050322" url="https://pl.wikipedia.org/wiki?curid=3050322" title="Języki bantu M">
Języki bantu M

Języki bantu M – grupa geograficzna języków bantu z wielkiej rodziny języków nigero-kongijskich. Wchodzi w skład grupy języków bantu centralnych. Swoim zasięgiem języki bantu M obejmują przede wszystkim Zambię, a także wschodnie Kongo, niewielką część południowo-zachodniej Tanzanii, Malawi i północne Zimbabwe.
Klasyfikacja.
Poniżej przedstawiono klasyfikację języków bantu M według Guthriego zaktualizowaną przez J.F. Maho. Klasyfikacja Ethnologue bazuje na klasyfikacji Guthriego, jednak odbiega od niej znacznie, m.in. stosuje inny kod – trzyliterowy oparty na ISO 639 i inaczej grupuje języki.
M40 Języki bemba.
M40 – nowe języki:

</doc>
<doc id="3050323" url="https://pl.wikipedia.org/wiki?curid=3050323" title="Gerda Sierens">
Gerda Sierens

Gerda Sierens (ur. 28 lipca 1961 w Eeklo) – belgijska kolarka szosowa, brązowa medalistka mistrzostw świata.
Kariera.
Największy sukces w karierze Gerda Sierens osiągnęła w 1982 roku, kiedy zdobyła brązowy medal w wyścigu ze startu wspólnego podczas mistrzostw świata w Goodwood. W zawodach tych wyprzedziły ją jedynie Brytyjka Mandy Jones i Włoszka Maria Canins. Był to jedyny medal wywalczony przez Sierens na międzynarodowej imprezie tej rangi. Ponadto kilkakrotnie zdobywała medale mistrzostw kraju, w tym złoty w 1981 roku. Nigdy nie brała udziału w igrzyskach olimpijskie.

</doc>
<doc id="3050327" url="https://pl.wikipedia.org/wiki?curid=3050327" title="Mistrzostwa Świata w Strzelectwie 1933">
Mistrzostwa Świata w Strzelectwie 1933

Mistrzostwa Świata w Strzelectwie 1933 – 29. edycja mistrzostw świata w strzelectwie. Odbyły się one w hiszpańskiej Grenadzie.
Rozegrano osiemnaście konkurencji. Najwięcej medali zdobył Szwed Bertil Rönnmark (osiem krążków). W klasyfikacji medalowej zwyciężyła reprezentacja Szwecji. Gospodarze uplasowali się na piątym miejscu, z dorobkiem dwóch złotych, trzech srebrnych i czterech brązowych medali.

</doc>
<doc id="3050328" url="https://pl.wikipedia.org/wiki?curid=3050328" title="Ute Enzenauer">
Ute Enzenauer

Ute Enzenauer (ur. 18 stycznia 1965 w Friesenheim) – niemiecka kolarka szosowa reprezentująca RFN, złota medalistka mistrzostw świata.
Kariera.
Największy sukces w karierze Ute Enzenauer osiągnęła w 1981 roku, kiedy zdobyła złoty medal w wyścigu ze startu wspólnego podczas mistrzostw świata w Pradze. W zawodach tych wyprzedziła bezpośrednio Francuzkę Jeannie Longo i Amerykankę Connie Carpenter. Był to jedyny medal wywalczony przez Enzenauer na międzynarodowej imprezie tej rangi. Najbliżej kolejnego medalu była na mistrzostwach świata w Colorado Springs w 1986 roku, gdzie była czwarta w tej samej konkurencji. Walkę o podium przegrała tam z Ałłą Jakowlewą ze Związku Radzieckiego. W 1984 roku wystartowała na igrzyskach olimpijskich w Los Angeles, zajmując ósme miejsce w wyścigu ze startu wspólnego. Ponadto w 1987 roku była trzecia w klasyfikacji generalnej Tour de France Féminin, a w latach 1986 i 1987 zdobywała mistrzostwo kraju.

</doc>
<doc id="3050329" url="https://pl.wikipedia.org/wiki?curid=3050329" title="Otto I (książę Brunszwiku-Getyngi)">
Otto I (książę Brunszwiku-Getyngi)

Otto I (ur. ok. 1340 r., zm. 13 grudnia 1394 r. w Hardegsen) – książę Brunszwiku-Getyngi od 1367 r. z dynastii Welfów.
Życiorys.
Otto był synem księcia Brunszwiku-Getyngi (niewielkiej i poszarpanej części księstwa brunszwickiego) Ernesta oraz Elżbiety, córki landgrafa Hesji Henryka II Żelaznego. Już za życia ojca został dopuszczony do współrządów, a po jego śmierci w 1367 r. objął samodzielną władzę w odziedziczonym księstwie (bracia zmarli przed śmiercią ojca). Przydomek "der Quade" (zły, zdradliwy) zawdzięczał niekończącemu się pasmu wojen i konfliktów, jakie wypełniło jego panowanie. Prowadził walki przeciwko licznym miastom oraz sąsiadom, brał udział w wojnie o sukcesję w Lüneburgu. Zarówno w tym, jak i innych konfliktach odznaczał się zmienianiem stron, które popierał. Miał też roszczenia do tronu heskiego i próbował zrealizować je siłą, doprowadzając do kilku konfliktów zbrojnych. W 1387 r. doszło do walk z mieszczanami Getyngi (wieńczących długoletnie spory), podczas których uległ zniszczeniu zamek książęcy; odtąd Otto rezydował w Hardegsen. 
Zmarł ekskomunikowany, co sprawiło, iż musiał być pochowany w niepoświęconej ziemi. Zdjęcie ekskomuniki uzyskała kilka lat później wdowa po księciu, dzięki czemu jego ciało mogło być przeniesione do specjalnie wzniesionej w tym celu kaplicy w Northeim.
Rozliczne wojny, często przegrywane, a także zamiłowanie księcia do turniejów spowodowały ciągły deficyt finansowy. Pozostawił on swemu synowi i następcy księstwo bardzo zadłużone, a wiele jego zamków i praw zastawionych.
Rodzina.
Pierwszą żoną Ottona była poślubiona w 1357 lub 1358 r. Mirosława, córka Jana III, hrabiego Holsztynu-Plön i Kilonii. Zmarła nie pozostawiwszy Ottonowi potomków między 1376 a 1379 r. W 1379 r. Otto ożenił się po raz drugi, z Małgorzatą, córką księcia Bergu Wilhelma I. Z tego małżeństwa pochodziło czworo dzieci:

</doc>
<doc id="3050330" url="https://pl.wikipedia.org/wiki?curid=3050330" title="Tuulikki Jahre">
Tuulikki Jahre

Melita Tuulikki Ryynänen-Jahre (ur. 11 sierpnia 1951 w Pielisjärvi) – szwedzka kolarka szosowa pochodzenia fińskiego, srebrna medalistka mistrzostw świata.
Kariera.
Największy sukces w karierze Tuulikki Jahre osiągnęła w 1980 roku, kiedy zdobyła srebrny medal w wyścigu ze startu wspólnego podczas mistrzostw świata w Sallanches. W zawodach tych wyprzedziła ją tylko Amerykanka Beth Heiden, a trzecie miejsce zajęła Brytyjka Mandy Jones. Był to jedyny medal wywalczony przez Jahre na międzynarodowej imprezie tej rangi. Na rozgrywanych rok później igrzyskach olimpijskich w Los Angeles wyścig ze startu wspólnego ukończyła na szesnastej pozycji. Wielokrotnie zdobywała medale mistrzostw krajów nordyckich, w tym sześć złotych. Wielokrotnie również zdobywała medale mistrzostw Szwecji, przy czym jedenastokrotnie zwyciężała.

</doc>
<doc id="3050331" url="https://pl.wikipedia.org/wiki?curid=3050331" title="Język bwile">
Język bwile

Język bwile – język z rodziny bantu używany w zambijskich prowincjach Luapula oraz południowo-wschodniej części Kongo. Liczbę mówiących tym językiem szacuje się na 24,8 tys. W 1969 roku mówiło nim 12,4 tys. Zambijczyków.

</doc>
<doc id="3050333" url="https://pl.wikipedia.org/wiki?curid=3050333" title="Afgekia">
Afgekia

 
Afgekia – rodzaj roślin z rodziny bobowatych ("Fabaceae"). Obejmuje 3 gatunki występujące w południowych Chinach, w Mjanmie i Tajlandii. Nazwa naukowa rodzaju jest akronimem od imion i nazwiska irlandzkiego lekarza i badacza flory tajlandzkiej – Arthura Francisa George'a Kerra. 
Systematyka.
Jeden z rodzajów plemienia "Millettieae" z podrodziny bobowatych właściwych ("Faboideae") z rodziny bobowatych ("Fabaceae") należącej do rzędu bobowców ("Fabales") reprezentującego dwuliścienne właściwe.

</doc>
<doc id="3050334" url="https://pl.wikipedia.org/wiki?curid=3050334" title="Język lamba">
Język lamba

Język lamba (także Chilamba lub Ichilamba) – język z rodziny bantu używany w zambijskich prowincjach Pasa Miedzionośnego, Centralnej, południowo-wschodniej części Prowincji Północno-Zachodniej oraz południowo-wschodniej części Kongo. W 2006 r. posługiwało się nim 219 tys. Zambijczyków.
Jest blisko spokrewniony z językami lub dialektami lima i temba.

</doc>
<doc id="3050337" url="https://pl.wikipedia.org/wiki?curid=3050337" title="Afraegle">
Afraegle

Afraegle – rodzaj roślin z rodziny rutowatych ("Rutaceae"). W zależności od ujęcia systematycznego opisywany jest jako takson obejmujący 4 gatunki lub jako takson monotypowy z jednym gatunkiem – "Afraegle paniculata" (Schumach. &amp; Thonn.) Engl. Są to cierniste krzewy i drzewa występujące w zachodniej Afryce. Uzyskuje się z nich jadalny olej.

</doc>
<doc id="3050338" url="https://pl.wikipedia.org/wiki?curid=3050338" title="Tablice pamiątkowe Tchorka w Warszawie">
Tablice pamiątkowe Tchorka w Warszawie

Tablice pamiątkowe Tchorka w Warszawie – tablice pamiątkowe o wspólnym wzorze, stworzone na podstawie projektu Karola Tchorka z 1949 roku, upamiętniające znajdujące się w Warszawie miejsca walk i męczeństwa z czasów II wojny światowej.
Tablice były stawiane w różnych punktach Warszawy począwszy od lat 50. XX wieku. Wiele z nich uległo jednak zniszczeniu w trakcie wyburzeń domów oraz modernizacji i rozbudowy miejskiej sieci komunikacyjnej. W 2013 roku w granicach administracyjnych Warszawy znajdowało się ponad 160 tablic Tchorka. Stanowią one jeden z charakterystycznych elementów pejzażu stolicy.
Historia.
Po wyzwoleniu Warszawy w styczniu 1945 powracający do zrujnowanego miasta mieszkańcy spontanicznie upamiętniali miejsca walk i egzekucji z okresu niemieckiej okupacji i powstania warszawskiego, stawiając w ich miejscach krzyże i prowizoryczne tablice. Po pewnym czasie władze rodzącej się Polski Ludowej postanowiły nadać tym działaniom bardziej oficjalny i zorganizowany charakter. Zadanie oznaczania miejsc pamięci powierzono Obywatelskiemu Komitetowi Ochrony Pomników Walki i Męczeństwa, powołanemu przy Prezydium Rady Narodowej m.st. Warszawy. W drugiej połowie lat 40. komitet przystąpił do upamiętniania miejsc walk i męczeństwa za pomocą tablic wykonanych według jednolitego wzoru. W miejscach pamięci zaczęto wówczas stawiać blaszane tablice w kolorze czarnym, na których białą farbą namalowany był krzyż i krótki opis upamiętnianego wydarzenia.
W 1948 Stowarzyszenie Architektów Rzeczypospolitej Polskiej (SARP) na zlecenie Ministerstwa Kultury i Sztuki ogłosiło ogólnopolski konkurs na projekt formy oznaczenia miejsc walk i męczeństwa. Został on rozstrzygnięty rok później. Pierwszą nagrodę otrzymał warszawski artysta rzeźbiarz Karol Tchorek i zaprojektowany przez niego typ tablicy-płaskorzeźby – kutej w szarym piaskowcu, z krzyżem maltańskim pośrodku. Projekt Tchorka został wybrany ze względu na prostotę oraz uwypuklenie centralnego napisu poprzez jego umiejętne wkomponowanie w symbol krzyża maltańskiego. Począwszy od lat 50. tablice projektu Tchorka były licznie stawiane w miejscach pamięci znajdujących się na terenie Warszawy i w miejscowościach podwarszawskich (m.in. w Markach i Kolonii Opacz). Ostatnie tablice były instalowane jeszcze w połowie lat 80., a nawet w roku 1994. Zdaniem Elli Chmielewskiej zrosły się one z pejzażem miasta do tego stopnia, iż często są traktowane nie jako dzieła sztuki, lecz jako swoisty element systemu informacji miejskiej.
W 1962 roku Obywatelski Komitet Ochrony Pomników Walki i Męczeństwa zaproponował powierzenie młodzieży patronatów nad poszczególnymi miejscami pamięci. Obecnie większość tablic posiada swojego opiekuna. Funkcję tę pełnią najczęściej szkoły, instytucje publiczne, zakłady pracy, organizacje społeczne oraz zrzeszenia zawodowe.
Tchorek uważał, że dokładne projekty liternictwa i lokalizacji tablic stanowią integralną część formy artystycznej. Zależało mu w szczególności, aby tablice jego projektu – stawiane często na miejscach walk i męczeństwa, które wcześniej samorzutnie upamiętnili mieszkańcy stolicy – mimo swej wystandaryzowanej formy w możliwie maksymalnym stopniu odzwierciedlały pamięć historyczną warszawiaków. W tym celu podczas pracy posługiwał się fotografiami poprzednich form upamiętnienia, ich opisami, szkicami sytuacyjnymi, a nawet zapisami w pamiętnikach. Na proces upamiętniania miejsc walk i męczeństwa wpływało jednak wiele czynników, w tym naciski natury politycznej. Pierwotnie zaprojektowany przez Ewę Śliwińską centralny napis o treści: „Miejsce uświęcone męczeńską krwią Polaków walczących o wolność” zamieniono w trakcie realizacji projektu na: „Miejsce uświęcone krwią Polaków walczących o wolność ojczyzny”. Kształt tablic oraz napisy informujące o upamiętnianych wydarzeniach także wielokrotnie modyfikowano bez wiedzy i zgody artysty. Ten stan rzeczy stał się przyczyną długotrwałego konfliktu Tchorka z peerelowską biurokracją. Dopiero w 1968 roku został rozstrzygnięty na jego korzyść spór z Pracownią Sztuk Plastycznych o prawa autorskie, nadzór wykonawczy oraz wynagrodzenie za szczegółową dokumentację liternictwa dla 51 tablic i 35 monolitów.
Niełatwo określić, ile znajdujących się w Warszawie miejsc walk i męczeństwa upamiętniono tablicami projektu Tchorka. Marian Gajewski podawał, iż do 1979 roku na terenie stolicy zainstalowano 448 tego typu tablic. Wiele tablic erygowanych w latach 50. i 60. uległo jednak zniszczeniu w trakcie wyburzeń domów oraz modernizacji i rozbudowy miejskiej sieci komunikacyjnej. Pod koniec 1983 roku w stolicy znajdowało się wciąż ok. 200 tablic Tchorka. W swoim rejestrze z 1987 roku Stanisław Ciepłowski oceniał ich liczbę na ok. 180. W niniejszym artykule opisanych jest 165 tablic znajdujących się w granicach administracyjnych miasta stołecznego Warszawy.
Na początku października 2021 roku znaczna liczba tablic padła ofiarą dewastacji. Sprawcami byli członkowie warszawskiego Klubu „Gazety Polskiej”, którzy na ponad stu tablicach nakleili plakietki z pianki ze słowem „Niemcy”, zasłaniając w ten sposób wyryte w piaskowcu fragmenty inskrypcji ze słowem „hitlerowcy”. W ocenie stołecznego konserwatora zabytków użyty przez aktywistów klej zostawił trwałe ślady na piaskowcu, powodując konieczność konserwacji tablic.
Wygląd.
Tablice pamiątkowe Tchorka wykonane są z szarego piaskowca. Występują w formie tablic-płaskorzeźb, zazwyczaj wmurowanych w ściany budynków, lub w postaci wolno stojących monolitów. Część tablic naściennych została wmurowana we fragmenty zachowanych murów z czasów wojny i okupacji (zazwyczaj są to fragmenty ścian nieistniejących już budynków).
Centralnym motywem tablic wykonanych według oryginalnego projektu Tchorka jest symbol krzyża maltańskiego. Tarczę w środku krzyża zdobi napis: „Miejsce uświęcone krwią Polaków poległych za wolność ojczyzny”. W kilkunastu wypadkach napis na tarczy występuje także w nieco innych wariantach – „Miejsce walki Polaków o wolność ojczyzny”, „Miejsce walki i męczeństwa Polaków poległych za wolność ojczyzny”, „Miejsce uświęcone krwią Polaków walczących o wolność”, „Miejsce uświęcone męczeńską krwią Polaków poległych za ojczyznę”, „Miejsce uświęcone męczeństwem Polaków poległych za wolność ojczyzny”. Pod symbolem krzyża maltańskiego wyryty jest krótki napis zawierający podstawowe informacje na temat upamiętnianego wydarzenia. Charakterystyczną cechą owych napisów jest określanie sprawców upamiętnionych zbrodni mianem „hitlerowców”. Miało to bezpośredni związek z faktem, iż konkurs zakończony wyborem projektu Tchorka zbiegł się z powstaniem Niemieckiej Republiki Demokratycznej, z którą Polska Ludowa utrzymywała formalnie przyjazne stosunki. Przy tablicach często znajdują się niewielkie metalowe tabliczki, wskazujące podmiot sprawujący patronat nad danym miejscem pamięci.
Zazwyczaj nieco odmienną formę posiadają tablice upamiętniające zagładę ludności żydowskiej lub martyrologię sowieckich jeńców wojennych. Od klasycznego wzorca odróżnia je przede wszystkim brak symbolu krzyża maltańskiego. Na tego typu tablicach napis główny ogranicza się do krótkiego zdania: „Cześć ich pamięci”.
Tablice Tchorka bywają krytykowane za swój zuniformizowany kształt, przypadkowość lokalizacji oraz złą ekspozycję (część tablic znajduje się na posesjach zamkniętych i pozostaje trudno dostępna dla przechodniów). Wiele tablic znajduje się obecnie w złym stanie technicznym. Napisy na niektórych tablicach zawierają błędy gramatyczne, ortograficzne i interpunkcyjne (był to m.in. rezultat pośpiechu towarzyszącego ich tworzeniu). Niejednokrotnie zawierają także błędy merytoryczne – najczęściej w postaci nieprawidłowej daty lub niedokładnej liczby ofiar. W kilku wypadkach tablice upamiętniają wydarzenia, na temat których brak wzmianek w źródłach historycznych lub o których można wręcz z całkowitą pewnością powiedzieć, że nigdy nie miały miejsca. W 2009 roku Urząd m.st. Warszawy powołał zespół, który dokonał inwentaryzacji istniejących wciąż miejsc pamięci. Nie podjęto jednak wtedy żadnych działań mających na celu korektę błędów zawartych w napisach. Kilka lat później przy niektórych tablicach Tchorka zamontowane zostały tabliczki z plastiku, zawierające dodatkowe informacje na temat upamiętnionych wydarzeń.
Spis istniejących tablic.
Poniżej znajduje się lista istniejących wciąż tablic projektu Karola Tchorka – uszeregowana w porządku alfabetycznym lokalizacji, z uwzględnieniem aktualnego podziału administracyjnego miasta stołecznego Warszawy. W sekcji „Napis” pominięto oczywiste błędy ortograficzne i interpunkcyjne. W sekcji „Upamiętnione wydarzenie” wskazano w razie potrzeby merytoryczne błędy zawarte w napisach.

</doc>
<doc id="3050339" url="https://pl.wikipedia.org/wiki?curid=3050339" title="Everett Mitchell">
Everett Mitchell

Everett Mitchell (ur. 15 marca 1898, zm. 12 listopada 1990) – amerykański wokalista gospel i innowator radiowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3050342" url="https://pl.wikipedia.org/wiki?curid=3050342" title="Język kwangwa">
Język kwangwa

Język kwangwa – język z rodziny bantu używany w zambijskiej prowincji Zachodniej. W 1969 roku mówiło nim 29,3 tys. Zambijczyków.
Bywał traktowany jako dialekt języka luyana. Według J.F. Maho stanowi osobny język w grupie języków luyana najbliżej spokrewniony z językiem kwandi.

</doc>
<doc id="3050343" url="https://pl.wikipedia.org/wiki?curid=3050343" title="Latający lampion">
Latający lampion

Latający lampion (nazywany też lampionem szczęścia lub latarnią Kongminga) – mały papierowy balon wypełniony gorącym powietrzem, z otwartym dnem, gdzie umieszczone jest źródło ognia. Jego oryginalna nazwa chińska to "tian deng" ().
W Azji, gdzie tradycyjnie się je wytwarza, lampiony puszczane są z okazji różnych świąt lub dla zabawy. Według azjatyckich wierzeń, unoszący się w górę lampion zabiera ze sobą wszystkie troski i problemy, a ludziom przynosi szczęście i bogactwo. Ponieważ istnieje przekonanie, że lampiony mogą wywoływać pożary, a ich resztki szkodzić zwierzętom, w kilku krajach zostały one zakazane.
Pochodzenie.
Wynalazek ten tradycyjnie przypisuje się mędrcowi i strategowi wojskowemu Zhuge Liangowi (181–234 n.e.), zwanemu Kongmingiem. Kiedy podczas jednej z bitew został otoczony przez wrogie wojska, miał napisać na lampionie wezwanie o pomoc i wysłać go ponad oddziałami przeciwnika, dlatego też w Chinach latający lampion wciąż jest nazywany latarnią Kongminga ().
Konstrukcja.
Latające lampiony składają się zwykle z cienkiej papierowej czaszy, mierzącej od ok. 30 cm do nawet kilku metrów średnicy, której otwarta podstawa jest otoczona sztywną ramką. Pośrodku ramki umieszczone jest źródło ognia, który podgrzewa lampion. Kiedy powietrze wewnątrz zostanie dostatecznie ogrzane, lampion zaczyna unosić się w górę.
W Chinach i na Tajwanie lampiony tradycyjnie wytwarza się z papieru ryżowego oraz bambusa. Źródłem gorącego powietrza jest w nich mała świeczka lub łatwopalny woskowany papier. 
W Brazylii, Meksyku oraz innych krajach latynoamerykańskich buduje się je z łat kolorowego, cienkiego i prześwitującego papieru, nazywanego lokalnie „jedwabnym papierem”. Ich wygląd różni się od typowych lampionów także tym, że górna i dolna część ma kształt piramidy, podczas gdy środkowa jest sześcianem. Za „świecę” służy parafina lub żywica, ciasno zawinięta w szmatkę i związana drutem. 
Zagrożenia.
W związku z tym, że po wypuszczeniu lampionu w powietrze nie ma możliwości sterowania jego ruchem, uznaje się lampiony za niebezpieczne. Palący się jeszcze lampion może spaść na ziemię, stwarzając zagrożenie pożarowe. O ile pozostający w pozycji pionowej obiekt jest względnie bezpieczny (papier nie jest wystarczająco gorący, żeby się zapalić), to już zbytnie nachylenie, wywołane na przykład podmuchem wiatru, może zapalić jego papierową obudowę. Co prawda spali się ona w ciągu kilku sekund, ale jej żarzące się resztki mogą spaść na ziemię.
Ponadto po wypalonym lampionie opadają na ziemię jego metalowe szczątki, które mogą stanowić zagrożenie dla zwierząt. W 2009 roku brytyjskie przedsiębiorstwo Sky Orbs Chinese Lanterns zastosowało do budowy ramki lampionu biodegradowalny i ognioodporny sznur zamiast metalowego drutu. Podobnie postąpiło wielu innych europejskich producentów. W 2012 roku ta sama firma, w odpowiedzi na doniesienia o licznych pożarach spowodowanych przez lampiony, opatentowała również projekt ognioodpornej podstawy.
Z powodu zagrożeń, które niosą ze sobą latające lampiony, w kilku krajach zostały one częściowo lub całkowicie zakazane.

</doc>
<doc id="3050344" url="https://pl.wikipedia.org/wiki?curid=3050344" title="Język kwandi">
Język kwandi

Język kwandi – język z rodziny bantu używany w zambijskiej prowincji Zachodniej. W 2006 roku mówiło nim 12,1 tys. Zambijczyków.
Bywał traktowany jako dialekt języka luyana. Według J.F. Maho stanowi osobny język w grupie języków luyana najbliżej spokrewniony z językiem kwanga.

</doc>
<doc id="3050350" url="https://pl.wikipedia.org/wiki?curid=3050350" title="Punga Mare">
Punga Mare

Punga Mare – jezioro na Tytanie położone bardzo blisko bieguna północnego, trzeci co do wielkości zbiornik płynnych węglowodorów na powierzchni tego księżyca, po Kraken Mare i Ligeia Mare.
Jezioro to ma długość ok. 380 km. Jego linia brzegowa w południowej części jest poszarpana, ma charakter riasowy. Nazwa jeziora pochodzi od bóstwa Punga z mitologii maoryskiej, syna boga morza Tangaroa i ojca rekinów oraz jaszczurek.

</doc>
<doc id="3050352" url="https://pl.wikipedia.org/wiki?curid=3050352" title="Archidiecezja ibadańska">
Archidiecezja ibadańska

Archidiecezja ibadańska – diecezja rzymskokatolicka w Nigerii. Powstała w 1952 jako prefektura apostolska. Diecezja od 1958, archidiecezja od 1994.
Bibliografia.
Gcatholic

</doc>
<doc id="3050356" url="https://pl.wikipedia.org/wiki?curid=3050356" title="Simon Makienok">
Simon Makienok

Simon Makienok Christoffersen (ur. 21 listopada 1990 w Næstved) – duński piłkarz, grający w holenderskim klubie FC Utrecht. Występuje na pozycji napastnika.
Kariera klubowa.
Makienok profesjonalną karierę rozpoczął w klubie Herfølge BK. W 2009 roku przeniósł się do HB Køge. Spędził w tym klubie 2,5 roku, a w styczniu 2012 roku trafił do Brøndby IF. W 2014 roku przeszedł do US Palermo. W sezonie 15/16 był wypożyczony do angielskiego Charlton Athletic, z którego przeszedł w przyszłym sezonie 16/17 na zasadzie wypożyczenia do Preston North End.
Kariera reprezentacyjna.
W reprezentacji Danii zadebiutował 22 marca 2013 roku w meczu eliminacji MŚ przeciwko Czechom. Na boisku pojawił się w 85 minucie meczu.

</doc>
<doc id="3050359" url="https://pl.wikipedia.org/wiki?curid=3050359" title="Scleroptila gutturalis">
Scleroptila gutturalis



</doc>
<doc id="3050360" url="https://pl.wikipedia.org/wiki?curid=3050360" title="Diecezja Wamba">
Diecezja Wamba

Diecezja Wamba – diecezja rzymskokatolicka w Demokratycznej Republice Konga. Powstała w 1949 jako wikariat apostolski. Diecezja od 1959.

</doc>
<doc id="3050363" url="https://pl.wikipedia.org/wiki?curid=3050363" title="Diecezja Mahagi-Nioka">
Diecezja Mahagi-Nioka

Diecezja Mahagi-Nioka – diecezja rzymskokatolicka w Demokratycznej Republice Konga. Powstała w 1962 jako diecezja Nioka. Pod obecną nazwą od 1967.

</doc>
<doc id="3050365" url="https://pl.wikipedia.org/wiki?curid=3050365" title="Quincy Antipas">
Quincy Antipas

Quincy Antipas (ur. 20 kwietnia 1984 w Harare) – zimbabwejski piłkarz, grający w Hobro IK. Występuje na pozycji napastnika.
Kariera klubowa.
Antipas zanim opuścił w wieku 22 lat rodzinny kraj, występował w dwóch klubach: Motor Action F.C. i CAPS United. W 2006 roku trafił do Maroka, gdzie po jednym sezonie występował w Moghreb Tétouan i Maghreb Fez. Latem 2008 roku przeniósł się do Danii. Reprezentował barwy Blokhus FC, następnie HB Køge, a w latach 2010−2012 SønderjyskE Fodbold. Zimą 2013 roku podpisał umowę z Brøndby IF.
Kariera reprezentacyjna.
W reprezentacji Zimbabwe zadebiutował w 2006 roku.

</doc>
<doc id="3050366" url="https://pl.wikipedia.org/wiki?curid=3050366" title="Diecezja Isiro-Niangara">
Diecezja Isiro-Niangara

Diecezja Isiro-Niangara – diecezja rzymskokatolicka w Demokratycznej Republice Konga. Powstała w 1911 jako prefektura apostolska Wschodniego Uele. Promowana jako wikariat apostolski w 1924. Przemianowana w 1926 na wikariat Niangara. Diecezja od 1959, pod obecną nazwą od 1970.

</doc>
<doc id="3050367" url="https://pl.wikipedia.org/wiki?curid=3050367" title="Otto II Jednooki">
Otto II Jednooki

Otto II Jednooki (ur. ok. 1385, zm. 1463 w Uslar) – książę Brunszwiku-Getyngi od 1394 r. z dynastii Welfów.
Życiorys.
Otto był jedynym synem księcia brunszwickiego na Getyndze Ottona I i Małgorzaty z Bergu. Gdy w 1394 roku zmarł ojciec, Otto był dzieckiem i rządy opiekuńcze objął jego kuzyn, książę Brunszwiku Fryderyk. Już w 1395 roku Otto obiecał Fryderykowi, że jeśli umrze, nie pozostawiając dziedzica, to Fryderyk odziedziczy po nim księstwo.
W 1398 roku Otto objął samodzielne rządy. Był to dla księstwa okres pokoju, w przeciwieństwie do czasu panowania jego ojca. Otto dbał o porządek publiczny, bezlitośnie tępił rozbójnictwo. Wspierał miasta. Po śmierci Fryderyka Otto zawarł układ o dziedziczeniu z jego Henrykiem i Bernardem. Mimo pokojowych rządów nie potrafił jednak wyprowadzić księstwa z długów pozostawionych przez ojca. Cierniem były spory rodzinne, chorowitość samego księcia oraz brak męskiego potomka. To wszystko spowodowało, że w 1435 roku postanowił oddać rządy w ręce stanów swego księstwa.
To zaniepokoiło jego męskich krewnych, którzy mieli po nim dziedziczyć księstwo. Kolejny kuzyn, Wilhelm I, zaoferował mu 10 tys. marek na spłatę zadłużenia w zamian za oddanie mu księstwa. Układem z 1437 roku Otto odstąpił Wilhelmowi księstwo i pozostawiając sobie jedynie zamek i miasto Uslar. To jednak wywołało sprzeciw innych kuzynów i spory trwające do 1442 r. Wilhelm pozostał administratorem księstwa Getyngi w imieniu Ottona aż do jego śmierci w 1463 roku. Wraz z nią wygasła getyńska linia Welfów.
Żoną Ottona była od 1408 roku Agnieszka, córka landgrafa heskiego Hermana II Uczonego (a zarazem siostra pierwotnej narzeczonej Ottona, Elżbiety, zmarłej jednak przed zamążpójściem).

</doc>
<doc id="3050369" url="https://pl.wikipedia.org/wiki?curid=3050369" title="Tacaná">
Tacaná

Tacaná – miasto na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 11 129 osób. 
Tacaná leży około 70 km na północny zachód od stolicy departamentu – miasta San Marcos, w górach Sierra Madre de Chiapas, u podnóża wulkanu Tacaná (około 12 km), wznoszącego się na wysokość 4093 m n.p.m. na granicy pomiędzy Gwatemalą a meksykańskim stanem Chiapas. Miejscowość leży na wysokości 2410 metrów nad poziomem morza.
Gmina Tacaná.
Miejscowość jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 77 004 mieszkańców. Gmina jak na warunki Gwatemali jest dosyć duża, a jej powierzchnia obejmuje 302 km². Ludność gminy jest bardzo spójna etnicznie, dominują Indianie posługujący się majańskim językiem mam. Mieszkańcy gminy utrzymują się głównie z rolnictwa, hodowli zwierząt i z rzemiosła artystycznego.

</doc>
<doc id="3050370" url="https://pl.wikipedia.org/wiki?curid=3050370" title="Diecezja Isangi">
Diecezja Isangi

Diecezja Isangi – diecezja rzymskokatolicka w Demokratycznej Republice Konga. Powstała w 1951 jako prefektura apostolska. Diecezja od 1962.

</doc>
<doc id="3050373" url="https://pl.wikipedia.org/wiki?curid=3050373" title="Diecezja Doruma-Dungu">
Diecezja Doruma-Dungu

Diecezja Doruma-Dungu – diecezja rzymskokatolicka w Demokratycznej Republice Konga. Powstała w 1958 jako prefektura apostolska Doruma. diecezja od 1967, pod obecną nazwą od 1970.

</doc>
<doc id="3050374" url="https://pl.wikipedia.org/wiki?curid=3050374" title="Diecezja Buta">
Diecezja Buta

Diecezja Buta – diecezja rzymskokatolicka w Demokratycznej Republice Konga. Powstała w 1898 jako prefektura apostolska Uele.. Przemianowana w 1911 na prefekturę Zachodniego Uele, podniesiona w 1924 do rangi wikariatu apostolskiego- od 1926 pod nazwą wikariat Buta. Diecezja od 1959.

</doc>
<doc id="3050375" url="https://pl.wikipedia.org/wiki?curid=3050375" title="Diecezja Bunia">
Diecezja Bunia

Diecezja Bunia – diecezja rzymskokatolicka w Demokratycznej Republice Konga. Powstała w 1922 jako prefektura apostolska Jeziora Alberta. Podniesiona w 1933 do rangi wikariatu apostolskiego. Diecezja od 1959, pod obecną nazwą.

</doc>
<doc id="3050376" url="https://pl.wikipedia.org/wiki?curid=3050376" title="I liga polska w hokeju na lodzie (1997/1998)">
I liga polska w hokeju na lodzie (1997/1998)

43. sezon I ligi polskiej w hokeju na lodzie rozegrany został na przełomie 1997 i 1998 roku. Był to 62 sezon rozgrywek o Mistrzostwo Polski w hokeju na lodzie. Mistrzem Polski został zespół Unii Oświęcim. Był to drugi tytuł mistrzowski w historii klubu. 
Formuła rozgrywek.
Runda eliminacyjna została stworzona na 3 grupy po 4 zespołów. Po 2 najlepsze zespoły z każdej grupy awansowały do grupy "Silniejszej" rundy zasadniczej i zarazem do fazy play-off, a najsłabsze do grupy "Słabszej". Osiem najlepszych zespołów awansowało do play-off.
Runda eliminacyjna.
Grupa A.
     = Awans do grupy "Silniejszej" rundy zasadniczej
Grupa B.
     = Awans do grupy "Silniejszej" rundy zasadniczej
Grupa C.
     = Awans do grupy "Silniejszej" rundy zasadniczej
Runda zasadnicza.
Grupa "Słabsza".
     = Awans do ćwierćfinału

</doc>
<doc id="3050379" url="https://pl.wikipedia.org/wiki?curid=3050379" title="Diecezja Bondo">
Diecezja Bondo

Diecezja Bondo – diecezja rzymskokatolicka w Demokratycznej Republice Konga. Powstała w 1926 jako prefektura apostolska. Podniesiona w 1937 do rangi wikariatu apostolskiego. Diecezja od 1959.

</doc>
<doc id="3050380" url="https://pl.wikipedia.org/wiki?curid=3050380" title="Mecze reprezentacji Polski w piłce nożnej mężczyzn prowadzonej przez Adama Nawałkę">
Mecze reprezentacji Polski w piłce nożnej mężczyzn prowadzonej przez Adama Nawałkę

Zestawienie spotkań reprezentacji Polski pod wodzą Adama Nawałki.Kadencja Adama Nawałki na stanowisku selekcjonera reprezentacji Polski, trwała od 1 listopada 2013 do 31 lipca 2018 roku.
Występy piłkarzy w kadrze za kadencji Adama Nawałki.
٭ – piłkarze powołani przynajmniej na jedno zgrupowanie, którzy nie rozegrali żadnego meczu
Szczegóły.
Polska: Artur Boruc – Paweł Olkowski, Artur Jędrzejczyk, Marcin Kamiński, Rafał Kosznik (87. Adam Marciniak) – Jakub Błaszczykowski, Grzegorz Krychowiak (87. Michał Pazdan), Tomasz Jodłowiec (76. Krzysztof Mączyński), Adrian Mierzejewski (67. Tomasz Brzyski), Waldemar Sobota (75. Marcin Robak) – Robert Lewandowski.
Słowacja: Matúš Kozáčik – Peter Pekarík, Martin Škrtel, Ján Ďurica, Tomáš Hubočan – Róbert Mak (63. Michal Ďuriš), Juraj Kucka (90. Kornel Saláta), Viktor Pečovský (90. Stanislav Šesták), Marek Hamšík (85. Marián Čišovský), Miroslav Stoch (75. Dušan Švento) – Adam Nemec (63. Marek Bakoš).
Polska: Wojciech Szczęsny – Piotr Celeban, Łukasz Szukała, Marcin Kowalczyk, Adam Marciniak – Jakub Błaszczykowski (89. Marcin Robak), Michał Pazdan, Krzysztof Mączyński (59. Tomasz Jodłowiec), Waldemar Sobota (81. Tomasz Brzyski), Piotr Ćwielong (81. Paweł Olkowski), – Robert Lewandowski (59. Łukasz Teodorczyk).
Irlandia: David Forde – Stephen Kelly, Sean St Ledger (32. John O’Shea), Marc Wilson (76. Glenn Whelan), Stephen Ward, Jon Walters, James McCarthy (62. Alex Pearce), Paul Green, Aiden McGeady (63. James McClean), Anthony Stokes (68. Kevin Doyle), Shane Long (73. Wes Hoolahan).
Polska: Rafał Leszczyński – Bartosz Bereszyński (73. Paweł Olkowski), Jakub Rzeźniczak, Maciej Wilusz, Jakub Wawrzyniak (90. Igor Lewczuk) – Michał Kucharczyk (73. Łukasz Madej), Tomasz Jodłowiec, Karol Linetty (73. Michał Pazdan), Tomasz Brzyski (78. Szymon Pawłowski), Michał Masłowski (73. Mateusz Zachara) – Łukasz Teodorczyk.
Norwegia: Kenneth Høie (46. Sten Grytebust) – Espen Ruud, Tore Reginiussen (46. Even Hovland), Stefan Strandberg, Ruben Kristiansen (75. Martin Linnes) – Yann-Erik de Lanlay (46. Harmeet Singh), Abdisalam Ibrahim, Thomas Kind Bendiksen, Morten Gamst Pedersen – Erik Huseklepp (33. Mohamed Elyounoussi), Ola Kamara (46. Mushaga Bakenga)
Polska: Michał Miśkiewicz – Igor Lewczuk (81. Jakub Wawrzyniak), Wojciech Golla (68. Maciej Wilusz), Adam Kokoszka, Paweł Olkowski – Szymon Pawłowski (63. Karol Linetty), Michał Pazdan, Dawid Plizga (68. Tomasz Jodłowiec), Łukasz Madej (89. Tomasz Brzyski) – Mateusz Zachara, Paweł Brożek (68. Michał Masłowski).
Mołdawia: Ilie Cebanu – Veaceslav Posmac, Petru Racu, Ștefan Burghiu, Victor Golovatenco – Alexandru Antoniuc (51. Alexandru Suvorov), Eugeniu Cebotaru, Artur Pătraș (64. Serghei Gheorghiev), Vladislav Ivanov (55. Viorel Frunză), Alexandru Dedov (52. Radu Gînsari) – Eugeniu Sidorenco.
Polska: Wojciech Szczęsny – Łukasz Piszczek, Łukasz Szukała, Kamil Glik, Tomasz Brzyski (90. Marcin Komorowski) – Waldemar Sobota (89. Michał Masłowski), Grzegorz Krychowiak (89. Tomasz Jodłowiec), Mateusz Klich (82. Łukasz Teodorczyk), Ludovic Obraniak (74. Marcin Robak), Sławomir Peszko (74. Eugen Polanski) – Arkadiusz Milik.
Szkocja: David Marshall – Alan Hutton (67. Phil Bardsley), Russell Martin, Gordon Greer, Charlie Mulgrew – Ikechi Anya (90. Chris Burke), Barry Bannan (66. Andrew Robertson), Scott Brown, James Morrison (46. Darren Fletcher), Ross McCormack (77. Charlie Adam) – Steven Fletcher (46. Steven Naismith).
Niemcy: Ron-Robert Zieler (46. Marc-André ter Stegen) – Antonio Rüdiger (46. Benedikt Höwedes), Shkodran Mustafi, Matthias Ginter, Oliver Sorg (82. Christian Günter) – Leon Goretzka (46. André Hahn), Sebastian Rudy, Christoph Kramer, Max Meyer (76. Maximilian Arnold), Julian Draxler – Kevin Volland (71. Sebastian Jung).
Polska: Artur Boruc – Paweł Olkowski, Thiago Rangel Cionek (76. Maciej Wilusz), Łukasz Szukała, Jakub Wawrzyniak – Sławomir Peszko (53. Michał Żyro), Grzegorz Krychowiak, Mateusz Klich (81. Paweł Wszołek), Ludovic Obraniak (53. Karol Linetty), Maciej Rybus (90. Rafał Wolski) – Marcin Robak (53. Arkadiusz Milik).
Polska: Artur Boruc (46. Wojciech Szczęsny) – Łukasz Piszczek (77. Michał Żyro), Kamil Glik, Maciej Wilusz, Grzegorz Wojtkowiak – Kamil Grosicki (72. Paweł Olkowski), Grzegorz Krychowiak (71. Krzysztof Mączyński), Mateusz Klich (71. Karol Linetty), Maciej Rybus (71. Waldemar Sobota) – Arkadiusz Milik, Robert Lewandowski.
Litwa: Giedrius Arlauskis – Egidijus Vaitkūnas, Tadas Kijanskas, Georgas Freidgeimas, Aurimas Vilkaitis, Fedor Černych (85. Ramūnas Radavičius), Artūras Žulpa, Gediminas Vičius (68. Mantas Kuklys), Saulius Mikoliūnas (55. Vytautas Lukša), Karolis Chvedukas (89. Simonas Stankevičius), Lukas Spalvis (83. Ričardas Beniušis).
Gibraltar: Jordan Perez – Scott Wiseman, Roy Chipolina, David Artell (88. Aaron Payas), Joseph Chipolina – Rafa Bado (46. Jake Gosling), Ryan Casciaro, Liam Walker, Brian Perez, Lee Casciaro – Kyle Casciaro (63. Adam Priestley).
Polska: Wojciech Szczęsny – Paweł Olkowski, Kamil Glik, Łukasz Szukała, Jakub Wawrzyniak – Kamil Grosicki (78. Filip Starzyński), Grzegorz Krychowiak, Mateusz Klich (71. Krzysztof Mączyński), Maciej Rybus – Arkadiusz Milik (71. Waldemar Sobota), Robert Lewandowski.
Polska: Wojciech Szczęsny – Łukasz Piszczek, Łukasz Szukała, Kamil Glik, Jakub Wawrzyniak (84. Artur Jędrzejczyk) – Kamil Grosicki (71. Waldemar Sobota), Grzegorz Krychowiak, Tomasz Jodłowiec, Maciej Rybus – Arkadiusz Milik (77. Sebastian Mila), Robert Lewandowski.
Niemcy: Manuel Neuer – Antonio Rüdiger (83. Max Kruse), Mats Hummels, Jérôme Boateng, Erik Durm – Karim Bellarabi, Christoph Kramer (71. Julian Draxler), Toni Kroos, Mario Götze, André Schürrle (77. Lukas Podolski) – Thomas Müller.
Polska: Wojciech Szczęsny – Łukasz Piszczek, Łukasz Szukała, Kamil Glik, Artur Jędrzejczyk – Kamil Grosicki (89. Michał Żyro), Grzegorz Krychowiak, Krzysztof Mączyński, Arkadiusz Milik, Waldemar Sobota (62. Sebastian Mila) – Robert Lewandowski.
Szkocja: David Marshall – Alan Hutton, Russell Martin, Gordon Greer, Steven Whittaker, Scott Brown, James Morrison, Shaun Maloney, Steven Naismith (71. Darren Fletcher), Ikechi Anya, Steven Fletcher (71. Chris Martin).
Gruzja: Giorgi Loria – Ucza Lobżanidze, Saba Kwirkwelia, Akaki Chubutia, Gia Grigalawa – Dżano Ananidze (59. Tornike Okriaszwili), Murtaz Dauszwili, Guram Kaszia, Dżaba Kankawa, Sandro Kobachidze (88. Nika Dzalamidze) – Lewan Mczedlidze (68. Giorgi Czanturia).
Polska: Wojciech Szczęsny – Łukasz Piszczek, Łukasz Szukała, Kamil Glik, Artur Jędrzejczyk – Kamil Grosicki (69. Maciej Rybus), Grzegorz Krychowiak, Krzysztof Mączyński (66. Tomasz Jodłowiec), Sebastian Mila (86. Karol Linetty), Arkadiusz Milik – Robert Lewandowski.
Polska: Artur Boruc (46. Łukasz Fabiański) – Paweł Olkowski, Thiago Cionek, Kamil Glik, Artur Jędrzejczyk (52. Łukasz Broź) – Michał Kucharczyk (53. Michał Żyro), Grzegorz Krychowiak (68. Łukasz Teodorczyk), Tomasz Jodłowiec, Piotr Zieliński (46. Arkadiusz Milik), Maciej Rybus – Robert Lewandowski (63. Sebastian Mila).
Szwajcaria: Roman Bürki – Michael Lang, Fabian Schär, Steve von Bergen, François Moubandje – Gelson Fernandes (62. Fabian Frei), Gökhan İnler (46. Valon Behrami), Pajtim Kasami (68. Haris Seferović), Xherdan Shaqiri, Valentin Stocker (62. Admir Mehmedi) – Josip Drmić (77. Marco Schönbächler).
Irlandia: Shay Given – Séamus Coleman, John O’Shea, Marc Wilson, Robbie Brady – Wes Hoolahan, Glenn Whelan (83. Shane Long) James McCarthy, Aiden McGeady (68. James McClean) – Robbie Keane, Jon Walters.
Polska: Łukasz Fabiański – Paweł Olkowski, Kamil Glik, Łukasz Szukała, Jakub Wawrzyniak – Sławomir Peszko (87. Michał Kucharczyk), Tomasz Jodłowiec, Grzegorz Krychowiak, Arkadiusz Milik (84. Sebastian Mila), Maciej Rybus – Robert Lewandowski.
Polska: Łukasz Fabiański – Łukasz Piszczek, Łukasz Szukała, Michał Pazdan (90. Marcin Komorowski), Maciej Rybus – Kamil Grosicki (80. Tomasz Jodłowiec), Grzegorz Krychowiak, Krzysztof Mączyński, Arkadiusz Milik, Sławomir Peszko (64. Jakub Błaszczykowski) – Robert Lewandowski.
Gruzja: Giorgi Loria – Ucza Lobżanidze, Guram Kaszia, Aleksandre Amisulaszwili, Lasza Dwali, Giorgi Nawalowski – Tornike Okriaszwili (46. Murtaz Dauszwili), Dżano Ananidze, Sandro Kobachidze (76. Bachana Cchadadze), Waleri Kazaiszwili – Mate Wacadze (63. Giogri Czanturia).
Polska: Artur Boruc (46. Wojciech Szczęsny) – Thiago Cionek, Kamil Glik, Michał Pazdan, Marcin Komorowski – Jakub Błaszczykowski (60. Sławomir Peszko), Ariel Borysiuk (86. Łukasz Szukała), Karol Linetty (60. Krzysztof Mączyński), Piotr Zieliński (60. Sebastian Mila), Kamil Grosicki – Arkadiusz Milik (78. Maciej Rybus).
Grecja: Stefanos Kapino (90. Márkos Vellídis) – Lukas Windra, Wangelis Moras, Sokratis Papastatopulos (46. Efstatios Tawlaridis), Kostas Stafilidis – Taxiárchis Foúntas (77. Dimítris Kolovós), Aleksandros Dziolis, Panajotis Tachtsidis, Kóstas Katsouránis (90. Andreas Samaris), Sotiris Ninis (71. Janis Fetfadzidis) – Nikolaos Karelis (60. Konstandinos Mitroglu).
Niemcy: Manuel Neuer – Emre Can, Jérôme Boateng, Mats Hummels, Jonas Hector – Thomas Müller, Bastian Schweinsteiger, Toni Kroos, Mesut Özil, Karim Bellarabi (53. İlkay Gündoğan) – Mario Götze (90. Lukas Podolski).
Polska: Łukasz Fabiański – Łukasz Piszczek (43. Paweł Olkowski), Kamil Glik, Łukasz Szukała, Maciej Rybus – Kamil Grosicki (83. Sławomir Peszko), Krzysztof Mączyński (63. Jakub Błaszczykowski), Tomasz Jodłowiec, Grzegorz Krychowiak, Arkadiusz Milik – Robert Lewandowski.
Polska: Łukasz Fabiański – Paweł Olkowski (87. Sebastian Mila), Łukasz Szukała, Kamil Glik, Maciej Rybus – Jakub Błaszczykowski (62. Bartosz Kapustka), Krzysztof Mączyński, Grzegorz Krychowiak, Kamil Grosicki – Robert Lewandowski (66. Piotr Zieliński), Arkadiusz Milik.
Gibraltar: Jordan Perez – Jean-Carlos Garcia, Erin Barnett, Roy Chipolina, Joseph Chipolina – Lee Casciaro (79. Jeremy Lopez), Anthony Bardon, Jamie Coombes (46. Kyle Casciaro), Liam Walker, John-Paul Duarte (68. Jamie Bosio) – Jake Gosling.
Szkocja: David Marshall – Alan Hutton, Russell Martin, Grant Hanley, Steven Whittaker – James Forrest (84. Graham Dorrans), Darren Fletcher (74. James McArthur), Scott Brown, Steven Naismith (69. Shaun Maloney), Matt Ritchie – Steven Fletcher.
Polska: Łukasz Fabiański – Łukasz Piszczek, Michał Pazdan, Kamil Glik, Maciej Rybus (71. Jakub Wawrzyniak) – Jakub Błaszczykowski (83. Paweł Olkowski), Grzegorz Krychowiak, Krzysztof Mączyński, Arkadiusz Milik (62. Tomasz Jodłowiec), Kamil Grosicki – Robert Lewandowski.
Polska: Łukasz Fabiański – Łukasz Piszczek, Kamil Glik, Michał Pazdan, Jakub Wawrzyniak – Paweł Olkowski (63. Jakub Błaszczykowski), Grzegorz Krychowiak, Karol Linetty, Krzysztof Mączyński (78. Łukasz Szukała), Kamil Grosicki (85. Sławomir Peszko) – Robert Lewandowski.
Irlandia: Darren Randolph – Séamus Coleman, John O’Shea, Richard Keogh, Robbie Brady – James McClean (73. Wes Hoolahan), James McCarthy, Glenn Whelan (58. Aiden McGeady), Jeff Hendrick – Jon Walters, Shane Long (55. Robbie Keane)
Polska: Wojciech Szczęsny – Łukasz Piszczek, Łukasz Szukała, Kamil Glik, Jakub Wawrzyniak (65. Bartosz Kapustka) – Jakub Błaszczykowski (12. Maciej Rybus), Grzegorz Krychowiak, Piotr Zieliński (65. Krzysztof Mączyński), Kamil Grosicki (86. Karol Linetty) – Arkadiusz Milik (86. Mariusz Stępiński), Robert Lewandowski (90. Artur Sobiech).
Islandia: Ögmundur Kristinsson – Birkir Már Sævarsson, Hólmar Örn Eyjólfsson, Ragnar Sigurðsson, Ari Freyr Skúlason – Arnór Ingvi Traustason, Aron Gunnarsson (46. Rúnar Sigurjónsson), Gylfi Sigurðsson, Birkir Bjarnason (46. Theódór Elmar Bjarnason) – Jón Daði Böðvarsson (76. Jóhann Guðmundsson), Kolbeinn Sigþórsson (16. Alfreð Finnbogason).
Polska: Artur Boruc – Artur Jędrzejczyk, Michał Pazdan (87. Paweł Dawidowicz), Kamil Glik (46. Thiago Cionek), Maciej Rybus – Bartosz Kapustka (83. Artur Sobiech), Karol Linetty (77. Sebastian Mila), Krzysztof Mączyński, Tomasz Jodłowiec (78. Ariel Borysiuk), Kamil Grosicki (73. Sławomir Peszko) – Arkadiusz Milik.
Czechy: Petr Čech – Tomáš Kalas (76. Daniel Pudil), Marek Suchý, Václav Procházka, Lukáš Bartošák (76. Pavel Kadeřábek) – Ondřej Zahustel (58. Jiří Skalák), Kamil Vacek, Jaroslav Plašil, Martin Pospíšil (84. Vladimír Darida), Ladislav Krejčí (58. Josef Šural) – Milan Škoda (67. Tomáš Necid).
Polska: Łukasz Fabiański (46. Wojciech Szczęsny) – Łukasz Piszczek, Bartosz Salamon (87. Michał Pazdan), Kamil Glik, Maciej Rybus – Jakub Błaszczykowski, Piotr Zieliński (83. Ariel Borysiuk), Grzegorz Krychowiak (76. Tomasz Jodłowiec), Kamil Grosicki (75. Bartosz Kapustka) – Arkadiusz Milik, Robert Lewandowski (73. Łukasz Teodorczyk).
Serbia: Vladimir Stojković – Aleksandar Kolarov, Slobodan Rajković, Nikola Maksimović (90. Uroš Spajić), Branislav Ivanović – Adem Ljajić, Nemanja Matić (85. Darko Brašanac), Luka Milivojević (73. Nemanja Maksimović), Zoran Tošić (66. Miralem Sulejmani), Filip Kostić (78. Filip Mladenović) – Nikola Stojiljković (56. Filip Đuričić).
Polska: Artur Boruc (46. Przemysław Tytoń) – Artur Jędrzejczyk, Kamil Glik, Michał Pazdan, Jakub Wawrzyniak – Paweł Wszołek (86. Jakub Błaszczykowski), Grzegorz Krychowiak (46. Tomasz Jodłowiec), Bartosz Kapustka (79. Bartosz Salamon), Filip Starzyński (67. Piotr Zieliński), Kamil Grosicki – Arkadiusz Milik (63. Robert Lewandowski).
Finlandia: Lukas Hradecky – Paulus Arajuuri, Joona Toivio, Roman Eremenko (78. Thomas Lam), Përparim Hetemaj (46. Robin Lod), Kari Arkivuo, Tim Sparv, Jere Uronen, Alexander Ring (83. Janne Saksela), Joel Pohjanpalo (62. Teemu Pukki), Kasper Hämäläinen (46. Rasmus Schüller).
Polska: Wojciech Szczęsny – Łukasz Piszczek (46. Thiago Cionek), Kamil Glik, Michał Pazdan, Artur Jędrzejczyk – Jakub Błaszczykowski (46. Bartosz Kapustka), Piotr Zieliński, Krzysztof Mączyński (80. Tomasz Jodłowiec), Arkadiusz Milik (87. Mariusz Stępiński), Kamil Grosicki (77. Sławomir Peszko) – Robert Lewandowski (67. Karol Linetty).
Holandia: Jasper Cillessen – Kenny Tete, Jeffrey Bruma, Virgil van Dijk, Jetro Willems (46. Patrick van Aanholt) – Marco van Ginkel (71. Kevin Strootman), Riechedly Bazoer, Georginio Wijnaldum – Steven Berghuis (67. Luciano Narsingh), Vincent Janssen (74. Bas Dost), Quincy Promes.
Polska: Łukasz Fabiański (46. Artur Boruc) – Bartosz Kapustka, Kamil Glik (46. Bartosz Salamon), Thiago Cionek, Jakub Wawrzyniak – Jakub Błaszczykowski (74. Artur Jędrzejczyk), Grzegorz Krychowiak (85. Piotr Zieliński), Krzysztof Mączyński (46. Tomasz Jodłowiec), Filip Starzyński, Kamil Grosicki (77. Sławomir Peszko) – Arkadiusz Milik.
Litwa: Emilijus Zubas – Egidijus Vaitkūnas, Georgas Freidgeimas, Edvinas Girdvainis, Rolandas Baravykas (60. Vaidas Slavickas) – Fedor Černych (50. Nerijus Valskis), Artūras Žulpa (90. Donatas Kazlauskas), Mantas Kuklys (46. Simonas Paulius), Vykintas Slivka (69. Dovydas Norvilas), Arvydas Novikovas – Lukas Spalvis.
Polska: Wojciech Szczęsny – Łukasz Piszczek, Kamil Glik, Michał Pazdan, Artur Jędrzejczyk – Jakub Błaszczykowski (80. Kamil Grosicki), Grzegorz Krychowiak, Krzysztof Mączyński (78. Tomasz Jodłowiec), Arkadiusz Milik, Bartosz Kapustka (88. Sławomir Peszko) – Robert Lewandowski (k).
Irlandia Północna: Michael McGovern – Conor McLaughlin, Craig Cathcart, Gareth McAuley, Jonny Evans, Shane Ferguson (66. Conor Washington) – Paddy McNair (46. Stuart Dallas), Chris Baird (76. Jamie Ward), Steven Davis (k), Oliver Norwood – Kyle Lafferty.
Niemcy: Manuel Neuer (k) – Benedikt Höwedes, Jérôme Boateng, Mats Hummels, Jonas Hector – Thomas Müller, Sami Khedira, Toni Kroos, Mesut Özil, Julian Draxler (71. Mario Gómez) – Mario Götze (66. André Schürrle).
Polska: Łukasz Fabiański – Łukasz Piszczek, Kamil Glik, Michał Pazdan, Artur Jędrzejczyk – Jakub Błaszczykowski (80. Bartosz Kapustka), Grzegorz Krychowiak, Krzysztof Mączyński (76. Tomasz Jodłowiec), Arkadiusz Milik, Kamil Grosicki (87. Sławomir Peszko) – Robert Lewandowski (k).
Ukraina: Andrij Piatow – Artem Fedećkyj, Jewhen Chaczeridi, Ołeksandr Kuczer, Bohdan Butko – Andrij Jarmołenko, Rusłan Rotań, Taras Stepanenko, Ołeksandr Zinczenko (73. Wiktor Kowałenko), Jewhen Konoplanka – Roman Zozula (90. Anatolij Tymoszczuk).
Polska: Łukasz Fabiański – Thiago Cionek, Kamil Glik, Michał Pazdan, Artur Jędrzejczyk – Bartosz Kapustka (71. Kamil Grosicki), Grzegorz Krychowiak, Tomasz Jodłowiec, Piotr Zieliński (46. Jakub Błaszczykowski), Arkadiusz Milik (90. Filip Starzyński) – Robert Lewandowski (k).
Szwajcaria: Yann Sommer – Stephan Lichtsteiner, Fabian Schär, Johan Djourou, Ricardo Rodríguez Araya – Xherdan Shaqiri, Valon Behrami (77. Gelson Fernandes), Granit Xhaka, Blerim Džemaili (58. Breel Embolo), Admir Mehmedi (70. Eren Derdiyok) – Haris Seferović.
Polska: Łukasz Fabiański – Łukasz Piszczek, Kamil Glik, Michał Pazdan, Artur Jędrzejczyk – Jakub Błaszczykowski, Grzegorz Krychowiak, Krzysztof Mączyński (101. Tomasz Jodłowiec), Arkadiusz Milik, Kamil Grosicki (104. Sławomir Peszko) – Robert Lewandowski (k).
Polska: Łukasz Fabiański – Łukasz Piszczek, Kamil Glik, Michał Pazdan, Artur Jędrzejczyk – Jakub Błaszczykowski, Grzegorz Krychowiak, Krzysztof Mączyński (98. Tomasz Jodłowiec), Arkadiusz Milik, Kamil Grosicki (82. Bartosz Kapustka) – Robert Lewandowski (k).
Portugalia: Rui Patrício – Cédric Soares, Pepe, José Fonte, Eliseu – Renato Sanches, William Carvalho (96. Danilo Pereira), Adrien Silva (74. João Moutinho), João Mário (80. Ricardo Quaresma) – Nani, Cristiano Ronaldo.
Kazachstan: Stas Pokatiłow – Abzał Biejsiebiekow, Jełdos Achmetow (61. Rienat Abdulin), Siergiej Mały, Aleksandr Kislicyn, Dmitrij Szomko – Serykżan Mużykow, Maksat Bajżanow (69. Azat Nurgalijew), Bauyrżan Isłamchan (79. Aschat Tagybergen), Isłambek Kuat – Siergiej Chiżniczenko
Polska: Łukasz Fabiański – Łukasz Piszczek, Kamil Glik, Bartosz Salamon, Maciej Rybus – Jakub Błaszczykowski, Grzegorz Krychowiak, Piotr Zieliński, Arkadiusz Milik, Bartosz Kapustka (83. Karol Linetty) – Robert Lewandowski.
Polska: Łukasz Fabiański – Łukasz Piszczek, Kamil Glik, Thiago Cionek, Artur Jędrzejczyk – Jakub Błaszczykowski (89. Sławomir Peszko), Grzegorz Krychowiak, Piotr Zieliński, Arkadiusz Milik (46. Karol Linetty), Kamil Grosicki (74. Maciej Rybus) – Robert Lewandowski.
Dania: Kasper Schmeichel – Simon Kjær, Andreas Christensen, Jannik Vestergaard (82. Thomas Delaney) – Peter Ankersen, William Kvist, Pierre Højbjerg, Christian Eriksen, Riza Durmisi – Viktor Fischer (75. Pione Sisto), Nicolai Jørgensen (46. Yussuf Poulsen).
Polska: Łukasz Fabiański – Jakub Błaszczykowski, Kamil Glik, Thiago Cionek, Artur Jędrzejczyk (34. Paweł Wszołek) – Kamil Grosicki (70. Bartosz Kapustka), Grzegorz Krychowiak, Piotr Zieliński, Maciej Rybus – Robert Lewandowski, Łukasz Teodorczyk (85. Kamil Wilczek).
Armenia: Arsen Beglarjan – Warazdat Harojan, Gaël Andonian, Marcos Pizzelli (85. Dawit Hakobjan), Artak Grigorjan, Kamo Howhannisjan (60. Araz Özbiliz), Hrajr Mkojan, Wahagn Minasjan, Karen Muradjan (34. Taron Woskanjan), Lewon Hajrapetjan, Dawit Manojan.
Rumunia: Ciprian Tătărușanu – Romario Benzar, Vlad Chiricheș, Dragoș Grigore, Alin Toșca – Adrian Popa (46. Florin Andone), Răzvan Marin, Ovidiu Hoban (46. Andrei Prepeliță), Nicolae Stanciu (82. Claudiu Keșerü), Alexandru Chipciu – Bogdan Stancu.
Polska: Łukasz Fabiański – Łukasz Piszczek, Kamil Glik, Michał Pazdan, Artur Jędrzejczyk – Jakub Błaszczykowski, Grzegorz Krychowiak, Karol Linetty (70. Krzysztof Mączyński), Piotr Zieliński (80. Łukasz Teodorczyk), Kamil Grosicki (89. Sławomir Peszko) – Robert Lewandowski.
Polska: Artur Boruc (46. Wojciech Szczęsny) – Bartosz Bereszyński, Thiago Cionek, Michał Pazdan, Artur Jędrzejczyk – Paweł Wszołek (66. Jakub Błaszczykowski), Grzegorz Krychowiak (46. Kamil Wilczek), Jacek Góralski (61. Piotr Zieliński), Krzysztof Mączyński (83. Damian Dąbrowski), Bartosz Kapustka (71. Kamil Grosicki) – Łukasz Teodorczyk.
Słowenia: Vid Belec (84. Jan Koprivec) – Boban Jović, Miral Samardžić (46. Antonio Delamea Mlinar), Miha Mevlja, Gregor Sikošek – Nik Omladič, Rene Krhin, Miha Zajc (46. Rok Kronaveter), Jasmin Kurtič, Benjamin Verbič (66. Aleks Pihler) – Josip Iličić (53. Andraž Šporar).
Czarnogóra: Mladen Božović – Adam Marušić (90+2. Mirko Vučinić), Stefan Savić, Aleksandar Šofranac, Filip Stojković – Marko Vešović, Nikola Vukčević, Aleksandar Šćekić (86. Luka Đorđević), Stefan Mugoša, Damir Kojašević (81. Mirko Ivanić) – Fatos Bećiraj.
Polska: Łukasz Fabiański – Łukasz Piszczek, Kamil Glik, Michał Pazdan, Artur Jędrzejczyk – Jakub Błaszczykowski, Piotr Zieliński, Karol Linetty (78. Łukasz Teodorczyk), Krzysztof Mączyński (90+2. Thiago Cionek), Kamil Grosicki (90+6. Sławomir Peszko) – Robert Lewandowski.
Polska: Wojciech Szczęsny – Łukasz Piszczek, Thiago Cionek, Michał Pazdan, Artur Jędrzejczyk – Jakub Błaszczykowski, Krzysztof Mączyński (44. Grzegorz Krychowiak), Karol Linetty (72. Arkadiusz Milik), Piotr Zieliński (81. Łukasz Teodorczyk), Kamil Grosicki – Robert Lewandowski.
Rumunia: Ciprian Tătărușanu – Romario Benzar, Vlad Chiricheș, Cristian Săpunaru, Alin Toșca, Iasmin Latovlevici (60. Gheorghe Grozav) – Bogdan Stancu, Răzvan Marin (79. Sergiu Hanca), Mihai Pintilii, Alexandru Chipciu (60. Nicolae Stanciu) – Florin Andone
Dania: Kasper Schmeichel – Henrik Dalsgaard, Simon Kjær, Andreas Bjelland, Jens Stryger Larsen – Andreas Cornelius (75. Nicklas Bendtner), William Kvist, Thomas Delaney (86. Mike Jensen), Christian Eriksen, Pione Sisto – Nicolai Jørgensen (82. Lukas Lerager).
Polska: Łukasz Fabiański – Łukasz Piszczek (34. Thiago Cionek), Kamil Glik, Michał Pazdan, Artur Jędrzejczyk – Jakub Błaszczykowski (62. Arkadiusz Milik), Krzysztof Mączyński, Karol Linetty (67. Maciej Makuszewski), Piotr Zieliński, Kamil Grosicki – Robert Lewandowski.
Polska: Łukasz Fabiański – Łukasz Piszczek, Kamil Glik, Michał Pazdan, Maciej Rybus – Maciej Makuszewski (65. Jakub Błaszczykowski), Krzysztof Mączyński (89. Jan Bednarek), Piotr Zieliński, Kamil Grosicki – Arkadiusz Milik (90. Łukasz Teodorczyk), Robert Lewandowski.
Kazachstan: Dawid Łorija – Gafurżan Sujumbajew, Jurij Łogwinienko, Jełdos Achmetow, Wiktor Dmitrienko, Dmitrij Szomko – Asłan Darabajew, Isłambek Kuat, Abzał Biejsiebiekow (86. Aschat Tagybiergien), – Siergiej Chiżniczenko (68. Aleksiej Szczotkin), Roman Murtazajew.
Armenia: Grigor Meliksetjan – Kamo Howhannisjan, Howhannes Hambardzumjan, Taron Woskanjan, Artak Edigarjan – Gegham Kadimjan (62. Edgar Malakjan), Henrich Mchitarjan, Gor Malakjan, Ruslan Korjan (66. Edgar Manuczarjan), Sargis Adamjan (73. Dawit Manojan) – Tigran Barseghian.
Polska: Wojciech Szczęsny – Łukasz Piszczek, Kamil Glik, Michał Pazdan (85. Thiago Cionek), Bartosz Bereszyński – Jakub Błaszczykowski, Grzegorz Krychowiak, Karol Linetty (59. Krzysztof Mączyński), Piotr Zieliński, Kamil Grosicki (72. Rafał Wolski) – Robert Lewandowski.
Polska: Wojciech Szczęsny – Łukasz Piszczek (46. Maciej Rybus), Kamil Glik, Michał Pazdan, Bartosz Bereszyński – Jakub Błaszczykowski, Grzegorz Krychowiak, Krzysztof Mączyński (90. Rafał Wolski), Piotr Zieliński, Kamil Grosicki (90. Maciej Makuszewski) – Robert Lewandowski.
Czarnogóra: Danijel Petković – Filip Stojković, Emrah Klimenta, Nemanja Mijušković, Žarko Tomašević – Marko Janković, Aleksandar Šćekić, Nikola Vukčević, Mirko Ivanić (67. Sead Hakšabanović), Vladimir Jovović (77. Stefan Mugoša) – Fatos Bećiraj.
Polska: Artur Boruc (45. Łukasz Fabiański) – Bartosz Bereszyński, Thiago Cionek (46. Artur Jędrzejczyk), Kamil Glik, Jarosław Jach, Maciej Rybus – Jakub Błaszczykowski (75. Krzysztof Mączyński), Grzegorz Krychowiak, Jacek Góralski (70. Piotr Zieliński), Kamil Grosicki (90. Maciej Makuszewski) – Kamil Wilczek (66. Jakub Świerczok).
Urugwaj: Martín Silva – Guillermo Varela, José María Giménez, Mauricio Lemos, Gastón Silva – Gastón Pereiro (60. Cristián Rodríguez), Matías Vecino, Rodrigo Bentancur, Nahitan Nández (67. Carlos Sánchez), Giorgian De Arrascaeta (74. Maximiliano Gómez) – Edinson Cavani
Polska: Wojciech Szczęsny – Tomasz Kędziora, Artur Jędrzejczyk (46. Paweł Wszołek), Thiago Cionek, Jarosław Jach, Maciej Rybus (83. Rafał Kurzawa) – Piotr Zieliński, Krzysztof Mączyński, Karol Linetty (62. Rafał Wolski), Maciej Makuszewski (76. Jakub Błaszczykowski) – Jakub Świerczok (71. Mariusz Stępiński).
Meksyk: José de Jesús Corona – Miguel Layún, Carlos Salcedo (46. Néstor Araujo), Hugo Ayala (46. César Montes), Héctor Moreno (63. Carlos Vela), Jesús Gallardo – Jonathan dos Santos (74. Omar Govea), Diego Reyes, Andrés Guardado, Javier Aquino (46. Hirving Lozano) – Raúl Jiménez (46. Oribe Peralta).
Polska: Łukasz Fabiański (46. Bartosz Białkowski) – Przemysław Frankowski (86. Tomasz Kędziora), Łukasz Piszczek (46. Artur Jędrzejczyk), Kamil Glik, Marcin Kamiński, Rafał Kurzawa – Piotr Zieliński, Grzegorz Krychowiak, Karol Linetty (18. Jacek Góralski), Dawid Kownacki (72. Arkadiusz Milik) – Robert Lewandowski (67. Jakub Świerczok)
Nigeria: . Francis Uzoho – Shehu Abdullahi (78. Tyronne Ebuehi), William Troost-Ekong, Leon Balogun (74. Kenneth Omeruo), Brian Idowu – Victor Moses, Wilfred Ndidi, Joel Obi (65. Ogenyi Onazi), Alex Iwobi (59. Ahmed Musa) – Kelechi Iheanacho (83. John Ogu), Odion Ighalo (89. Moses Simon)
Polska: Wojciech Szczęsny (46. Łukasz Skorupski) – Artur Jędrzejczyk, Łukasz Piszczek (46. Thiago Cionek), Kamil Glik (67. Tomasz Kędziora), Michał Pazdan, Maciej Rybus (87. Rafał Kurzawa) – Piotr Zieliński, Taras Romanczuk (61. Arkadiusz Milik), Krzysztof Mączyński, Kamil Grosicki – Robert Lewandowski (46. Łukasz Teodorczyk).
Korea Południowa: Kim Seung-gyu – Lee Yong (46. Choi Chul-soon), Kim Min-jae (38. Hwang Hee-chan), Jang Hyun-soo, Hong Jeong-ho (46. Yun Young-sun), Park Joo-ho – Kwon Chang-hoon, Ki Sung-yong (80. Lee Chang-min), Jung Woo-young, Lee Jae-sung (63. Kim Shin-wook) – Son Heung-min.
Polska: Wojciech Szczęsny (46. Łukasz Fabiański) – Łukasz Piszczek (46. Thiago Cionek), Jan Bednarek, Michał Pazdan, Maciej Rybus (82. Bartosz Bereszyński) – Jakub Błaszczykowski, Grzegorz Krychowiak, Karol Linetty (46. Arkadiusz Milik), Piotr Zieliński, Kamil Grosicki (67. Jacek Góralski) – Robert Lewandowski (74. Łukasz Teodorczyk).
Chile: Gabriel Arias – Paulo Díaz (87. Francisco Sierralta), Enzo Roco, Guillermo Maripán, Sebastián Vegas (35. Miiko Albornoz) – Ángelo Sagal (82. José Bizama), Jimmy Martínez (68. Ángelo Araos), Lorenzo Reyes, Diego Valdés, Júnior Fernandes – Nicolás Castillo (87. Cristián Cuevas).
Polska: Łukasz Fabiański (46. Wojciech Szczęsny) – Artur Jędrzejczyk (46. Łukasz Piszczek), Jan Bednarek (53. Michał Pazdan), Thiago Cionek – Bartosz Bereszyński, Grzegorz Krychowiak (77. Piotr Zieliński), Jacek Góralski, Maciej Rybus (70. Jakub Błaszczykowski) – Arkadiusz Milik, Robert Lewandowski (46. Łukasz Teodorczyk), Dawid Kownacki.
Litwa: Džiugas Bartkus – Rolandas Baravykas (74. Valdemaras Borovskis), Algis Jankauskas (90. Tomas Mikuckis), Edvinas Girdvainis, Egidijus Vaitkūnas – Arvydas Novikovas, Simonas Paulius (58. Vykintas Slivka), Modestas Vorobjovas, Ovidijus Verbickas, Fedor Černych (26. Justas Lasickas) – Darvydas Šernas (69. Karolis Laukžemis).
Polska: Wojciech Szczęsny – Łukasz Piszczek (83. Bartosz Bereszyński), Thiago Cionek, Michał Pazdan, Maciej Rybus – Jakub Błaszczykowski (46. Jan Bednarek), Grzegorz Krychowiak, Piotr Zieliński, Arkadiusz Milik (73. Dawid Kownacki), Kamil Grosicki – Robert Lewandowski.
Senegal: Khadim N’Diaye – Moussa Wagué, Salif Sané, Kalidou Koulibaly, Youssouf Sabaly – Ismaïla Sarr, Idrissa Guèye, Alfred N’Diaye (87. Cheikhou Kouyaté), Sadio Mané – Mame Biram Diouf (62. Cheikh N’Doye), M’Baye Niang (76. Moussa Konaté).
Polska: Wojciech Szczęsny – Łukasz Piszczek, Jan Bednarek, Michał Pazdan (80. Kamil Glik) – Bartosz Bereszyński (72. Łukasz Teodorczyk), Jacek Góralski, Grzegorz Krychowiak, Piotr Zieliński, Dawid Kownacki (57. Kamil Grosicki), Maciej Rybus – Robert Lewandowski.
Kolumbia: David Ospina – Santiago Arias, Yerry Mina, Dávinson Sánchez, Johan Mojica – Juan Cuadrado, Wílmar Barrios, Abel Aguilar (32. Mateus Uribe), Juan Quintero (73. Jefferson Lerma), James Rodríguez – Radamel Falcao (78. Carlos Bacca).
Japonia: Eiji Kawashima – Hiroki Sakai, Maya Yoshida, Tomoaki Makino, Yūto Nagatomo – Gōtoku Sakai, Hotaru Yamaguchi, Gaku Shibasaki, Shinji Okazaki (47. Yūya Ōsako), Takashi Usami (65. Takashi Inui) – Yoshinori Mutō (82. Makoto Hasebe).
Polska: Łukasz Fabiański – Bartosz Bereszyński, Kamil Glik, Jan Bednarek, Artur Jędrzejczyk – Kamil Grosicki, Grzegorz Krychowiak, Jacek Góralski, Piotr Zieliński (79. Łukasz Teodorczyk), Rafał Kurzawa (80. Sławomir Peszko) – Robert Lewandowski.

</doc>
<doc id="3050381" url="https://pl.wikipedia.org/wiki?curid=3050381" title="Okucie (falerystyka)">
Okucie (falerystyka)

Okucie – metalowa forma falerystyczna w postaci listewki lub klamry, nakładana poziomo na wstążkę lub pionowo na baretkę odznaczenia.
W zależności od odznaczenia, okucie może oznaczać wielokrotność posiadanego danego odznaczenia, udział w konkretnej kampanii, bitwie lub misji wojskowej, rodzaj operacji wojskowych, długość przebywania na misji lub udział w konkretnym kontyngencie.
Przykładowe odznaczenia z możliwością okucia.
Aktualne:
Zniesione:

</doc>
<doc id="3050382" url="https://pl.wikipedia.org/wiki?curid=3050382" title="Aframmi">
Aframmi

Aframmi – rodzaj roślin z rodziny selerowatych ("Apiaceae"). Obejmuje 2 gatunki występujące w Angoli.
Systematyka.
Przedstawiciel podrodziny "Apioideae" w obrębie rodziny selerowatych ("Apiaceae") należącej do rzędu selerowców ("Apiales") reprezentującego dwuliścienne właściwe.

</doc>
<doc id="3050384" url="https://pl.wikipedia.org/wiki?curid=3050384" title="Archidiecezja Kisangani">
Archidiecezja Kisangani

Archidiecezja Kisangani – diecezja rzymskokatolicka w Demokratycznej Republice Konga. Powstała w 1904 jako prefektura apostolska Wodospadów Stanleya. W 1908 promowana do rangi wikariatu apostolskiego- od 1949 pod nazwą wikariat Stanleyville. W 1959 podniesiona do rangi archidiecezji. Pod obecną nazwą od 1966.

</doc>
<doc id="3050385" url="https://pl.wikipedia.org/wiki?curid=3050385" title="Emma Bell">
Emma Bell

Emma Jean Bell (ur. 17 grudnia 1986 w Woodbury) – amerykańska aktorka, najbardziej znana z ról w filmach "Frozen" z 2010 roku i "Oszukać przeznaczenie 5" z 2011 roku, a także z roli Amy w pierwszym sezonie serialu "Żywe trupy" wyemitowanego w 2010 roku. Obecnie występuje jako Emma Brown w serialu dramatycznym "Dallas" sieci TNT.
Wczesne życie.
Bell urodziła się w Woodbury w stanie New Jersey, a wychowała się w Stanton leżącym na obszarze Readington Township w tym samym stanie. Uczęszczała do Hunterdon Central Regional High School w pobliskim Flemington. W wieku 16 lat przeniosła się do Nowego Jorku. Pobierała nauki w Performing Arts High School położonej w dzielnicy Manhattanu Upper East Side. Jej matka była producentką programu "60 Minutes", a ojciec, Rob Bell, jest właścicielem kompleksowej firmy produkcyjnej Green Birdie Productions z siedzibą w Lambertville. Wcześniej był on reporterem, operatorem kamery oraz scenarzystą i reżyserem w WWOR-TV UPN 9 News.
Kariera.
Bell występowała w roli Parker O’Neill, jednej z głównych bohaterek filmu "Frozen" z 2010 roku, a także Molly Harper z horroru "Oszukać przeznaczenie 5" z 2011 roku. Jej debiutem aktorskim był dramat sportowy "Gracie", wystąpiła także w "New York City Serenade", "The Favor", "Miłości naznaczonej śmiercią", "Elektrze Luxx" i "Toporze 2".
W telewizji Bell wcieliła się w postać Amy, młodszej siostry Andrei (Laurie Holden), w pierwszym sezonie serialu "Żywe trupy" sieci AMC. Wystąpiła też w serialu telewizyjnym "The Bedford Diaries" z 2006 roku, a także w takich produkcjach jak "Nie z tego świata", "Prawo i porządek", ', "Brygada ratunkowa" czy '. Wzięła udział w dwóch pilotach telewizyjnych niewykupionych przez NBC: "Reconstruction" w 2011 roku i "Midnight Sun" w 2012 roku.
We wrześniu 2012 roku ogłoszono, że Bell wystąpi w regularnej roli w serialu dramatycznym "Dallas" sieci TNT. Gra postać Emmy Brown, córki Ann Ewing (Brenda Strong).

</doc>
<doc id="3050389" url="https://pl.wikipedia.org/wiki?curid=3050389" title="Bernard II (książę Lüneburga)">
Bernard II (książę Lüneburga)

Bernard II (ur. w 1432 r., zm. 9 lutego 1464 r.) – biskup Hildesheim w latach 1452–1458, książę Lüneburga od 1457 r. z dynastii Welfów.
Życiorys.
Bernard był starszym spośród dwóch synów księcia Lüneburga Fryderyka Pobożnego oraz Magdaleny, córki margrabiego brandenburskiego Fryderyka I. W 1452 roku został biskupem Hildesheim. Jednak nad powołaniem do stanu duchownego przeważał w nim duch rycerski, i w 1458 roku zrezygnował ze stanowiska biskupiego. Przejął jednocześnie władzę w księstwie Lüneburga po tym, jak jego ojciec abdykował i usunął się do klasztoru. W 1463 r. ożenił się z Matyldą, córką hrabiego Schauenburga Ottona II. Nie doczekał się potomstwa, rok później zmarł, a jego następcą został młodszy brat Otto II (początkowo pod opieką ojca).

</doc>
<doc id="3050390" url="https://pl.wikipedia.org/wiki?curid=3050390" title="Tajumulco (San Marcos)">
Tajumulco (San Marcos)

Tajumulco – miasto na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 3483 osób. 
Tajumulco leży około 32 km na północny zachód od stolicy departamentu – miasta San Marcos, w górach Sierra Madre de Chiapas, u podnóża wulkanu Tajumulco (około 4 km od wierzchołka), wznoszącego się na wysokość 4220 m n.p.m. Miejscowość leży na wysokości 2070 metrów nad poziomem morza.
Gmina Tajumulco.
Miejscowość jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 56 823 mieszkańców. Gmina jak na warunki Gwatemali jest dosyć duża, a jej powierzchnia obejmuje 300 km². Ludność gminy jest spójna etnicznie, dominują Indianie posługujący się majańskim językiem mam (ponad 80%). Mieszkańcy gminy utrzymują się głównie z rolnictwa i z rzemiosła artystycznego (przeważa produkcja mebli i instrumentów muzycznych).

</doc>
<doc id="3050391" url="https://pl.wikipedia.org/wiki?curid=3050391" title="Hvězda (sedlo)">
Hvězda (sedlo)



</doc>
<doc id="3050392" url="https://pl.wikipedia.org/wiki?curid=3050392" title="Krzysztof (Sakowicz)">
Krzysztof (Sakowicz)

Krzysztof, imię świeckie Chryzant Sakowicz (ur. 1833 w Swiatcu na Wołyniu, zm. 15 lutego 1897) – rosyjski mnich prawosławny, autor poezji religijnej i paraliturgicznych pieśni popularnych w Rosyjskim Kościele Prawosławnym oraz w Polskim Autokefalicznym Kościele Prawosławnym.
Życiorys.
Był synem kapłana prawosławnego Jana Sakowicza, proboszcza parafii w Swiatcu (powiat krzemieniecki guberni wołyńskiej) i jego żony Darii zd. Sawłuczyńskiej. W wieku sześciu lat stracił matkę. Podobnie jak większość męskich potomków kapłanów, w wieku dziewięciu lat został oddany do niższej szkoły duchownej. Po ukończeniu takiej placówki w Krzemieńcu w 1849 kontynuował naukę teologii w seminarium duchownym w tym samym mieście. Na trzecim roku nauki porzucił szkołę i wyjechał do Kijowa, po czym został posłusznikiem w Ławrze Peczerskiej. Zwierzchnik monasteru, metropolita kijowski Filaret, nie zgodził się jednak na złożenie przez niego wieczystych ślubów mniszych i polecił mu powrócić do seminarium i ukończyć szkołę. Po uzyskaniu dyplomu w 1855 Chryzant Sakowicz ponownie udał się do Ławry Peczerskiej. Ponownie został posłusznikiem, jednak i tym razem przełożony monasteru nie zgodził się na jego pozostanie we wspólnocie. Wstąpił wówczas do monasteru św. Onufrego w Jabłecznej. Zniechęcony brakiem duchowego przewodnictwa w tymże klasztorze, wyjechał do ławry Świętogórskiej, dowiedziawszy się, że przebywał w niej mnich-zatwornik. Duchowny ten po dwóch miesiącach polecił mu odejść z klasztoru.
Rozpoczął samotną pielgrzymkę do świętych miejsc Rosyjskiego Kościoła Prawosławnego – był w Woroneżu, Zadońsku, monasterze Zaśnięcia Matki Bożej w Sarowie oraz w Ławrze Troicko-Siergijewskiej. Ostatecznie nie wstąpił jednak do żadnego z odwiedzonych klasztorów, lecz wrócił na rodzinny Wołyń. Od 1864 do 1868 był nauczycielem w szkole przy monasterze w Horodyszczu, przez kolejne cztery lata – w szkole ludowej w Żukowsku, zaś od 1872 do 1873 – sekretarzem bractwa Świętych Cyryla i Metodego w Ostrogu.
Planował przyjęcie święceń kapłańskich jako mężczyzna żonaty, jednak na krótko przed przyjęciem sakramentu kapłaństwa jego narzeczona zmarła. Hrabina Antonina Błudowa namówiła go, by mimo to został kapłanem-celibatariuszem i objął parafię w Brykowce, gdzie wcześniej był nauczycielem. Święcenia kapłańskie przyjął 17 września 1879.
Zachęcony przez biskupa wołyńskiego, ks. Sakowicz postanowił zostać mnichem w ławrze Poczajowskiej i 19 grudnia 1886 złożył w niej wieczyste śluby mnisze z imieniem Krzysztof. W roku następnym został skierowany do pracy w seminarium duchownym w Chełmie jako spowiednik seminarzystów i uczniów szkoły duchownej w Chełmie, gdzie był również nauczycielem. W 1891 został zaliczony w poczet mnichów zamieszkujących przy soborze Narodzenia Matki Bożej w Chełmie, przy biskupie chełmskim. We wrześniu tego samego roku mianowano go przełożonym monasteru św. Antoniego w Radecznicy.
Hieromnich Krzysztof zainicjował remont zapuszczonego klasztoru, jak również zadbał o jego wyposażenie w utensylia i szaty liturgiczne. Działał na rzecz popularyzowania wśród wiernych muzyki cerkiewnej, prowadził szkołę parafialną. W kaplicy św. Mikołaja na terenie monasteru osobiście wykonał ikonostas. W monasterze w Radecznicy przebywał do śmierci i tam też został pochowany, przy wejściu do głównej świątyni klasztornej. Jego grób pozostał na terenie klasztoru także po tym, gdy po odzyskaniu niepodległości przez Polskę odzyskali go pierwotni właściciele – zakon bernardynów.
Twórczość.
Jeszcze w młodości przyszły hieromnich miał możliwość poznania popularnych wśród wiernych na Wołyniu (jak również na Wileńszczyźnie, Podlasiu i Polesiu) pieśni paraliturgicznych. Utwory te powstały jeszcze w okresie, gdy na Wołyniu dominowało wyznanie unickie, w monasterze bazyliańskim w Poczajowie, i były rozpowszechniane wśród wiernych w zbiorkach o nazwie "Bogogłasnik". Pieśni te, mimo swojej wymowy nie zawsze zgodne z prawosławną tradycją, nie były zwalczane przez duchowieństwo po tym, gdy w II poł. XVIII w. i I poł. XIX w. ludność wymienionych regionów przymusowo nawrócono z unii na prawosławie; rozpowszechnianie "Bogogłasników" było nadal legalne. Chryzant Sakowicz jeszcze jako biały duchowny rozpoczął tworzenie własnych pieśni paraliturgicznych, kontynuował tworzenie już jako mnich. Przed 1896 wydał w drukarni Ławry Poczajowskiej tom "Duchownych piesnopienij" (pieśni religijnych). Drugi tom jego prac, napisanych już w Radecznicy, został opublikowany pośmiertnie przez Bractwo Przenajświętszej Bogurodzicy w Chełmie w 1913 z inicjatywy mnicha Pimena (Gorbunowa) i z błogosławieństwa biskupa chełmskiego Eulogiusza. Zawierał obszerny zbiór wierszy, z czego do jedenastu autor opracował muzykę. Pieśni hieromnicha Krzysztofa poruszały tematykę związaną ze świętami prawosławnymi, sakramentami, wychwalały Chełmską Ikonę Matki Bożej, Maryję i Chrystusa, św. Antoniego Pieczerskiego i Onufrego Wielkiego, przedstawiały zasady życia chrześcijańskiego.
Najważniejszym dziełem hieromnicha Krzysztofa była obszerna "Kriestnaja piesn"' – wierszowane rozważania nad Męką Pańską i postawą ludzi wobec śmierci Chrystusa. Tekst ten nosi wyraźne znamiona pasyjnej duchowości katolickiej. Duchowny rozpoczął tworzenie tego utworu jeszcze jako proboszcz parafii w Brykowce. Pierwotnie zamierzał propagować go jedynie wśród parafian, jako pieśń wielkopostną, jednak dzieło zyskało znacznie szerszą popularność i w 1905 zostało wydane w Ławrze Poczajowskiej. Świątobliwy Synod Rządzący odznaczył autora pieśni jednym z najwyższych odznaczeń cerkiewnych – złotym krzyżem.
W nieznanych szerzej okolicznościach "Kriestnaja Piesn"' stała się podstawą odrębnego nabożeństwa wielkopostnego, które w szczególny sposób wpisało się w duchowość prawosławnych Podlasia i nadal jest sprawowane w różnych parafiach Polskiego Autokefalicznego Kościoła Prawosławnego.

</doc>
<doc id="3050394" url="https://pl.wikipedia.org/wiki?curid=3050394" title="Norbert Gołuński">
Norbert Gołuński

Norbert Sylwester Gołuński Witold Krajewski vel Sylwester Jabłoński vel Mieczysław Niedźwiecki vel Zbigniew Raczyński pseud.: „Bombram”, „Nord”, „Witold” (ur. 22 września 1919 w Gdańsku, zm. 23 kwietnia 2000) – oficer Armii Krajowej, podporucznik marynarki czasu wojny Polskiej Marynarki Wojennej, kapitan żeglugi wielkiej, cichociemny.
Życiorys.
Norbert Gołuński był polskim Kaszubem, miał obywatelstwo Wolnego Miasta Gdańska. Uczył się w szkole senackiej we Wrzeszczu, a następnie w Gimnazjum Polskim. W 1937 roku wstąpił do gimnazjalnej morskiej drużyny harcerskiej. W 1939 roku rozpoczął naukę w Państwowej Szkole Morskiej w Gdyni. W latach 1939–1941 pływał s/s „Robur VIII” na Morzu Północnym oraz w konwojach do Kanady i Nowego Jorku. Podjął roczne studia nawigacyjne na Uniwersytecie w Southampton, następnie w maju 1942 roku został skierowany do Glasgow, do tajnej szkoły wywiadu, ukrywającej się pod kryptonimem „Oficerskiego Kursu Doskonalącego Administracji Wojskowej”. Zgłosił się na ochotnika do służby kraju.
Został zaprzysiężony 22 kwietnia 1943 roku, przyjął pseudonim „Bombram”. Awans na podporucznika marynarki czasu wojny otrzymał ze starszeństwem od 1 czerwca 1943 roku. następnie został przeniesiony do Oddziału VI Sztabu Naczelnego Wodza. Zrzutu dokonano w nocy z 17 na 18 września 1943 roku w ramach operacji „Neon 2”, którą dowodził kpt. Antoni Freger. Po skoku Gołuński otrzymał przydział do Komendy Głównej Armii Krajowej: do samodzielnej ekspozytury „Lombard” w Referacie „Zachód” Wydziału Wywiadu Ofensywnego „Stragan” w Oddziale II Informacyjno-Wywiadowczego i działał na terenach Rzeszy. Został mianowany inspektorem sieci wywiadu morskiego.
Po wybuchu powstania warszawskiego wszedł w skład komendy podobwodu Śródmieście Południe jako oficer kontrwywiadu i bezpieczeństwa. Po upadku powstania dostał się do niemieckiej niewoli, z której wyszedł 2 maja 1945 roku po wyzwoleniu Lubeki przez wojska angielskie. 10 maja został przerzucony do Anglii. Od 14 czerwca 1945 roku pracował jako młodszy oficer oddziałowy w Obozie Marynarki Wojennej ORP „Bałtyk”.
Wrócił do Polski w lipcu 1947 roku i podjął pracę, będąc kapitanem żeglugi wielkiej, na statkach Polskich Linii Oceanicznych. W 1950 roku usunięto go z pracy w PLO. Na otwartym zebraniu partyjnym został nazwany angielskim szpiegiem, który wkradł się w kadry marynarskie. Po kilkuletniej przerwie powrócił do pływania w 1956 roku. W 1980 roku przeszedł na emeryturę. Należał do sopockiego koła Światowego Związku Żołnierzy Armii Krajowej. Był też aktywnym członkiem Kręgu Harcerzy Wolnego Miasta Gdańska.
Jego pogrzeb odbył się z ceremoniałem wojskowym w towarzystwie kombatanckich sztandarów 27 kwietnia 2000 roku na cmentarzu katolickim w Sopocie (kwatera B4-I-18).
Życie rodzinne.
Norbert Gołuński był synem Sylwestra, sekretarza Sądu Wolnego Miasta Gdańska, i Łucji z domu Ceynowy. W 1947 roku ożenił się w Niemczech z Łucją Zych (ur. w 1915 roku), z którą miał syna Michała (ur. w 1948 roku).

</doc>
<doc id="3050395" url="https://pl.wikipedia.org/wiki?curid=3050395" title="Bernard II">
Bernard II



</doc>
<doc id="3050396" url="https://pl.wikipedia.org/wiki?curid=3050396" title="Miejsce na miotle">
Miejsce na miotle

Miejsce na miotle (ang. "Room on the Broom") – brytyjski film animowany z 2012 roku wyprodukowany przez Magic Light Pictures i Studio Soi.
Premiera filmu miała miejsce 25 grudnia 2012 roku na brytyjskim kanale BBC One. W Polsce premiera filmu odbyła się 26 października 2013 roku na antenie Disney Junior.
Opis fabuły.
Film opowiada o historii czarownicy, która marzy o tym, aby mieć przyjaciół. Uwielbia podróżować po świecie na swojej zaczarowanej miotle, a w czasie swoich wypraw zawiera nowe znajomości.
Wersja polska.
Wersja polska: SDI Media Polska
Reżyseria: Joanna Węgrzynowska-Cybińska
Dialogi: Kamila Goworek
Kierownictwo produkcji: Beata Jankowska
Koordynacja produkcji: Ewa Krawczyk
Wystąpili:
oraz:
Lektor: Jarosław Boberek

</doc>
<doc id="3050399" url="https://pl.wikipedia.org/wiki?curid=3050399" title="Chikji sa">
Chikji sa

Chikji sa (직지사 Klasztor Bezpośredniego Wskazywania na Umysł) – koreański klasztor buddyjski. Jeden z najstarszych koreańskich klasztorów.
Historia klasztoru.
Uważa się, że klasztor został zbudowany w roku 418 przez mnicha Ado, który wprowadził buddyzm do Silli. Było to jeszcze przed tym, zanim buddyzm zaakceptowano. Potem klasztor podupadł i dopiero Chajang odbudował i rozbudował go do czterdziestu budynków w 645 r. Klasztor został zbudowany na górze Hwangak w pobliżu miasta Gimcheon.
W tym klasztorze ordynację mnisią w połowie XVI wieku przyjął mistrz sŏn Samyŏng Yujŏng (1543-1610).
W czasie japońskiej inwazji na Koreę w 1592 roku klasztor został doszczętnie spalony. Jego odbudowa rozpoczęła się w roku 1602. Odbudowano dwadzieścia budynków.
Ostatnio mistrz Kŭmo T'aejŏn (1896-1968), uczeń mistrza Powola, odbudował w 1967 r. kilka budynków w klasztorze Pŏpchu sa, nauczał w tym klasztorze przez ponad dwadzieścia lat.

</doc>
<doc id="3050400" url="https://pl.wikipedia.org/wiki?curid=3050400" title="Meczet Szihaba ad-Dina w Nazarecie">
Meczet Szihaba ad-Dina w Nazarecie

Meczet Szihaba ad-Dina w Nazarecie (arab. مسجد شهاب الدين) – mały meczet na Starym Mieście Nazaretu, na północy Izraela.
Historia.
Pierwotnie był to grobowiec Szihaba ad-Dina, bratanka muzułmańskiego wodza Saladyna. Zginął on w bitwie pod Hittin w 1187 roku i został pochowany właśnie w Nazarecie (chociaż jego domniemany grób istnieje także w mieście Ramla). Miejsce jego pochówku w Nazarecie znajduje się w sąsiedztwie Bazyliki Zwiastowania Pańskiego. Gdy w 1997 roku podjęto plan budowy meczetu, miejsce to stało się przyczyną licznych konfliktów między muzułmańską a chrześcijańską społecznością miasta. Ostatecznie w marcu 2002 roku komisja rządowa zaproponowała siedem innych lokalizacji jego budowy. Decyzja ta spotkała się z protestami arabskich polityków i duchownych, natomiast społeczność chrześcijańska wyraziła zadowolenie z tej decyzji. Pomimo to, w miejscu tym powstała prowizoryczna struktura meczetu, którą postanowieniem Sądu Rejonowego w Nazarecie zburzono 1 lipca 2003 roku. Prace rozbiórkowe przeprowadzono w obecności około 500 policjantów. Od tamtej pory grobowiec Szihaba ad-Dina pełni funkcję meczetu, a wierni modlą się na dachu i wewnętrznym dziedzińcu.
Architektura.
Meczet jest niewielkim budynkiem, nad którym wznosi się mała zielona kopuła. Zewnętrzny korytarz prowadzi na niewielki wewnętrzny dziedziniec, z którego schody prowadzą na dach służący wiernym za miejsce do modlitw.
Nabożeństwa.
Meczet jest czynny i służy miejscowej ludności muzułmańskiej do regularnych modlitw (pięć razy dziennie). Nie ma możliwości normalnego zwiedzania tego meczetu.

</doc>
<doc id="3050401" url="https://pl.wikipedia.org/wiki?curid=3050401" title="Aaron Tveit">
Aaron Tveit

Aaron Kyle Tveit (ur. 21 października 1983 w Middletown) – amerykański aktor filmowy i teatralny. Znany jest z ról teatralnych Gabe'a w "Next to Normal", Franka Abagnale Jr. w scenicznej wersji "Catch Me If You Can" oraz roli Christiana w "Moulin Rouge!" na Broadwayu, za którą otrzymał nominację do nagrody Tony w 2020 roku dla najlepszego aktora w musicalu i nominację do nagrody Grammy w 2020 roku za najlepszy album muzyczny w teatrze, a także z roli Enjolrasa w filmowej adaptacji "Nędzników" z 2012 roku.Tveit jest również znany ze swojej pracy w telewizji, w tym jako Tripp van der Bilt w serialu "Plotkara", Mike Warren w serialu "Graceland", Danny Zuko w "Grease: Live" i Gareth Ritter w serialu "BrainDead".
Wczesne życie i edukacja.
Tveit urodził się w Middletown w stanie Nowy Jork jako syn Posie i Stanleya Tveitów. Jego przodkowie to osoby pochodzenia niemieckiego, norweskiego, szwedzkiego, duńskiego, angielskiego, irlandzkiego i polskiego. Jego brat Jon jest o pięć lat młodszy i jest księdzem katolickim w archidiecezji nowojorskiej. Jego nazwisko jest norweskie.
W 2001 ukończył Middletown High School, gdzie zajmował się chórem i sportem, grając w golfa, piłkę nożną i koszykówkę; występował także we wszystkich czterech produkcjach teatralnych swojej szkoły, w tym w roli Tony'ego w ich produkcji "West Side Story". Jako dziecko grał na skrzypcach i waltorni. Zrezygnował ze stypendiów w szkole biznesu dla kierunku wokalnego w Ithaca College, zanim przeniósł się na kierunek teatru muzycznego po pierwszym roku, ponieważ tęsknił za aktorstwem i teatrem.
Po dwóch latach dołączył do obsady musicalu "Rent", a w 2006 obsadzony został w roli Larsa Larkina w przedstawieniu "Hairspray" – był to jego debiut na Broadwayu. Uznanie przyniosła mu w 2008 rola Gabe'a w off-broadwayowskiej sztuce "Next to Normal", za którą był nominowany do nagrody Lucille Lortel Award. W 2011 wcielił się w postać Franka Abagnale w musicalu "Catch Me If You Can".

</doc>
<doc id="3050403" url="https://pl.wikipedia.org/wiki?curid=3050403" title="Tejutla">
Tejutla

Tejutla – miasto na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 2789 osób. 
Tejutla leży około 30 km na północny od stolicy departamentu – miasta San Marcos, w górach Sierra Madre de Chiapas, u podnóża wulkanu Tajumulco (około 15 km od wierzchołka), najwyższej góry Gwatemali wznoszącej się na wysokość 4220 m n.p.m. Miejscowość leży na wysokości 2520 metrów nad poziomem morza.
Gmina Tejutla.
Miejscowość jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 33 184 mieszkańców. Gmina jak na warunki Gwatemali jest średniej wielkości, a jej powierzchnia obejmuje 142 km². Ludność gminy jest zróżnicowana etnicznie, dominuje ludność metyska a z Indian najliczniejszą grupą są posługujący się majańskim językiem mam. Mieszkańcy gminy utrzymują się głównie z rolnictwa.

</doc>
<doc id="3050405" url="https://pl.wikipedia.org/wiki?curid=3050405" title="Lophophorini">
Lophophorini

Lophophorini – plemię ptaków z rodziny kurowatych (Phasianidae).
Zasięg występowania.
Plemię obejmuje gatunki występujące w Azji.
Systematyka.
Do plemienia należą następujące rodzaje:

</doc>
<doc id="3050406" url="https://pl.wikipedia.org/wiki?curid=3050406" title="Witalij Butrym">
Witalij Butrym

Witalij Mykołajowycz Butrym (ukr. "Віталій Миколайович Бутрим"; ur. 10 stycznia 1991 w Boromli) – ukraiński lekkoatleta specjalizujący się w biegu na 400 metrów.
Ósmy zawodnik młodzieżowych mistrzostw Europy (2011). W 2012 reprezentował Ukrainę na igrzyskach olimpijskich w Londynie. Rok później sięgnął po srebrny medal młodzieżowego czempionatu Starego Kontynentu w Tampere. Uczestnik mistrzostw Europy w Amsterdamie (2016), w których nie awansował do finału biegu na 400 metrów.
Złoty medalista mistrzostw Ukrainy oraz reprezentant kraju na drużynowych mistrzostwach Europy.
Za złamanie przepisów antydopingowych ukarany został czteroletnią dyskwalifikacją, biegnącą od 20 lutego 2019 do 20 maja 2023.
Rekordy życiowe.
8 marca 2014 w Sopocie ukraińska sztafeta 4 × 400 metrów z Butrymem na pierwszej zmianie ustanowiła wynikiem 3:07,54 halowy rekord kraju.

</doc>
<doc id="3050408" url="https://pl.wikipedia.org/wiki?curid=3050408" title="Anthony Martial">
Anthony Martial

Anthony Joran Martial (ur. 5 grudnia 1995 w Massy) – francuski piłkarz gwadelupskiego pochodzenia, występujący na pozycji pomocnika w angielskim klubie Manchester United oraz w reprezentacji Francji. Srebrny medalista Mistrzostw Europy 2016.
Kariera klubowa.
Olympique Lyon.
Karierę piłkarską rozpoczynał w 2001, w młodzieżowym zespole CO Les Ulis. W 2009, w wieku 14 lat, został zauważony przez skautów Olympique Lyon, do którego to klubu trafił w tym samym roku. Podczas swojego drugiego sezonu w zespole do lat 17 zdobył 32 gole w 21 występach, co zaowocowało powołaniem do reprezentacji Francji do lat 17 na rozgrywane w Słowenii młodzieżowe Mistrzostwa Europy.
6 grudnia 2012 zadebiutował w barwach pierwszej drużyny, zmieniając Yassine'a Benzię w 80. minucie wygranego 2:0 spotkania fazy grupowej Ligi Europy z izraelskim Hapoelem Ironi Kirjat Szemona. Pierwszy mecz w Ligue 1 zanotował 3 lutego 2013, zastępując Rachida Ghezzala w 79. minucie przegranego 1:3 meczu z AC Ajaccio. Do końca rozgrywek jeszcze dwukrotnie był wykorzystywany jako zmiennik.
AS Monaco.
30 czerwca 2013 oficjalnie ogłoszono transfer Martiala do AS Monaco za kwotę 5 mln euro. Sam zawodnik z nowym klubem podpisał trzyletni kontrakt. 24 listopada tego samego roku Martial rozegrał pierwszy mecz w barwach Monaco, zastępując Radamela Falcao w 63. minucie wygranego 1:0 spotkania z FC Nantes. Sześć dni później zdobył swojego pierwszego gola dla klubu podczas wygranego 2:0 meczu z Stade Rennais. W grudniu podczas spotkania z Valenciennes FC doznał kontuzji kostki, która na jakiś czas wyeliminowała go z gry. 27 stycznia 2014 Martial przedłużył swój kontrakt z Monaco do czerwca 2018.
W swoim drugim sezonie w Monaco Martial zdobył 9 bramek w 36 ligowych występach. Pierwszego gola w rozgrywkach zdobył 5 października 2014, wchodząc najpierw na boisko w miejsce Lucasa Ocamposa, a następnie w doliczonym czasie zapewniając swojej drużynie remis 1:1 podczas starcia z Paris Saint-Germain. 13 marca 2015 zdobył dwie bramki w wygranym 3:0 meczu z Bastią.
4 sierpnia 2015 Martial zdobył swojego pierwszego gola w europejskich rozgrywkach. Miało to miejsce podczas meczu 3. rundy eliminacji do Ligi Mistrzów, w którym Monaco wygrało 4:0 ze szwajcarskim BSC Young Boys.
Manchester United.
1 września 2015 Martial podpisał 4-letni kontrakt z opcją przedłużenia o kolejny rok z angielskim Manchesterem United. 12 września zadebiutował w nowych barwach, zmieniając Juana Matę w 65. minucie spotkania ligowego z Liverpoolem, a 21 minut później ustalając wynik na 3:1. Ta sama bramka została wybrana przez kibiców Manchesteru bramką miesiąca, a sam zawodnik otrzymał nagrodę piłkarza września w Premier League.
Sevilla.
25 stycznia 2022 udał się na półroczne wypożyczenie do Sevilli.
Życie prywatne.
Anthony Martial pochodzi z Gwadelupy. Ma dwóch starszych braci – Johana, również piłkarza grającego na pozycji obrońcy w Maccabi Petach Tikwa oraz Doriana, piłkarza Les Ulis. Jest żonaty z Samanthą, z którą ma córkę.

</doc>
<doc id="3050409" url="https://pl.wikipedia.org/wiki?curid=3050409" title="Baureihe 25">
Baureihe 25

Baureihe 25 - niemiecka lokomotywa parowa produkowana w latach 1954-1955 dla kolei wschodnioniemieckiej. Wyprodukowano dwa parowozy do prowadzenia pociągów pasażerskich i towarowych na saksońskich liniach kolejowych. Parowozy stacjonowały w parowozowni Arnstadt. Parowozy nie zostały zachowane.

</doc>
<doc id="3050410" url="https://pl.wikipedia.org/wiki?curid=3050410" title="Baureihe 23.10">
Baureihe 23.10

Baureihe 2310 - lokomotywa parowa produkowana w latach 1955-1959 dla kolei wschodnioniemieckich. Dwa pierwsze parowozy wyprodukowano we wrześniu 1957 roku. Wyprodukowano 113 parowozów. Lokomotywy zostały wyprodukowane do prowadzenia pociągów pasażerskich na saksońskich liniach kolejowych. Jeden parowóz zachowano jako eksponat zabytkowy.

</doc>
<doc id="3050411" url="https://pl.wikipedia.org/wiki?curid=3050411" title="Baureihe 43">
Baureihe 43

Baureihe 43 - niemiecka lokomotywa parowa produkowana w latach 1926-1928 dla kolei niemieckich. Wyprodukowanych zostało 35 lokomotyw. Parowozy zostały wyprodukowane do prowadzenia ciężkich pociągów towarowych na południowoniemieckich liniach kolejowych. Jeden parowóz zachowano jako eksponat zabytkowy.

</doc>
<doc id="3050412" url="https://pl.wikipedia.org/wiki?curid=3050412" title="Baureihe 45">
Baureihe 45

Baureihe 45 - niemiecka lokomotywa parowa produkowana w latach 1936-1940 dla kolei niemieckich. Wyprodukowanych zostało 26 lokomotyw. Parowozy zostały wyprodukowane do prowadzenia ciężkich pociągów towarowych na południowoniemieckich liniach kolejowych. Jeden parowóz zachowano jako eksponat zabytkowy.

</doc>
<doc id="3050413" url="https://pl.wikipedia.org/wiki?curid=3050413" title="Baureihe 59">
Baureihe 59

Wirtemberska K - wirtemberska lokomotywa parowa produkowana w latach 1917-1924 dla kolei wirtemberskich. Lokomotywy parowe zostały wyprodukowane do prowadzenia ciężkich pociągów towarowych na górskich wirtemberskich liniach kolejowych. Wyprodukowano 44 lokomotywy. Parowozy stacjonowały w parowozowni w Kornwestheim. Niektóre parowozy eksploatowane były na górskiej linii kolejowej Semmeringbahn zlokalizowanej w Alpach Austriackich gdzie stacjonowały w parowozowni Mürzzuschlag. Przez koleje niemieckie lokomotywy zostały oznakowane jako Baureihe 59. Parowozy po wojnie były eksploatowane przez koleje zachodnioniemieckie do 1953 roku. Nie zachowano żadnego parowozu.

</doc>
<doc id="3050414" url="https://pl.wikipedia.org/wiki?curid=3050414" title="Baureihe 65">
Baureihe 65

Baureihe 6510 - niemiecka lokomotywa parowa produkowana w latach 1954-1957 dla kolei wschodnioniemieckich. Pierwszy parowóz powstał w styczniu 1954 roku. Wyprodukowano 95 parowozów, z których 88 skierowano do prowadzenia podmiejskich pociągów pasażerskich DR. Siedem parowozów było eksploatowanych przez zakłady przemysłowe Leuna-Werke. Od 1973 roku rozpoczęto wycofywanie parowozów serii z ruchu. Trzy pojazdy (65 1008, 65 1057 i 65 1049) zachowano jako eksponaty zabytkowe, z czego tylko ostatni jako egzemplarz "pod parą".

</doc>
<doc id="3050415" url="https://pl.wikipedia.org/wiki?curid=3050415" title="Franciszek Paszkowski (1853–1926)">
Franciszek Paszkowski (1853–1926)

Franciszek Borgiasz Paszkowski (ur. 27 września 1853 w Warszawie, zm. 29 maja 1926 w Krakowie) – doktor prawa, adwokat, poseł na Sejm Krajowy Galicji VI, VII i VIII kadencji. Prezes Rady Powiatu Krakowskiego, dyrektor Towarzystwa Wzajemnych Ubezpieczeń w Krakowie, członek komisji kontrolującej Stronnictwa Prawicy Narodowej w 1910 roku.
Życiorys.
Był synem Józefa Edmunda i Seweryny ze Stompfów (1820-1897), bratem Leona. Ukończył II Gimnazjum w Warszawie zdając maturę w 1870. Studiował prawo na Wydziale Prawa UJ, kontynuował studia w Wiedniu, uzyskując stopień doktora praw na UJ 18 stycznia 1876. Pracował w Wyższym Sądzie Krajowym w Krakowie od 1877 na stanowisku adiunkta. W latach 1878-1881 był sekretarzem rady sądu. W 1886 założył własną kancelarię, którą prowadził do 1906. W 1883 po stryju Franciszku odziedziczył majątek ziemski Tonie. Związał się ze stronnictwem konserwatystów, był członkiem komitetu redakcyjnego "Czasu" pisał na jego łamach artykuły na tematy polityczne i gospodarcze. W 1890 wszedł w skład Rady Miasta Krakowa. Pracował w komisji gazownictwa, wodociągowej i teatralnej. W 1890 znalazł się w składzie komitetu zajmującego się sprowadzeniem do Krakowa prochów Adama Mickiewicza. W 1902 opracował projekt emerytur dla artystów teatru miejskiego. W radzie miasta pracował do kwietnia 1905. W 1892 został posłem na Sejm Krajowy, był sekretarzem sejmowym do 1896 oraz sekretarzem sejmowej komisji budżetowej. Po raz drugi wybrany w 1898 zajął się problematyka reformy agrarnej, wodnej, budżetem, występował w sprawach kredytu włościańskiego (1896), ustawy budowlanej dla wsi (1898), melioracji (1901) oraz ustawy łowieckiej (1907). Od 1885 członek Rady Powiatu Krakowskiego, w 1890 został zastępcą prezesa Wydziału Powiatowego, w latach 1896-1904 pełnił funkcję prezesa, członkiem Rady Powiatu pozostał do 1918. Działał w Powiatowej Kasie Oszczędności jako radca prawny, za jego czasów kasa przeprowadziła się do własnego gmachu przy ulicy Pijarskiej 1. Był członkiem Towarzystwa Wzajemnych Ubezpieczeń, w 1897 wszedł w skład Rady Nadzorczej Towarzystwa, w 1903 dyrektorem referentem, w 1911 został Naczelnym Dyrektorem a od 1918 dożywotnim Kuratorem. Wchodził w skład Komitetu Utrzymania Kopca Kościuszki. Opublikował wspomnienia o Kościuszce pozostające w rękach rodziny, a będące jeszcze w rękopisach. W latach 1886-1915 był członkiem Wydziału Towarzystwa Kredytowego Ziemskiego, od 1913 był jego prezesem. W 1905 wszedł do Rady Nadzorczej Banku Krajowego. Działał w komisji dyscyplinarnej Izby Adwokackiej oraz był członkiem Towarzystwa Miłośników Historii i Zabytków Krakowa.
Nie założył rodziny, pochowany został obok matki i stryja w grobowcu rodzinnym na Cmentarzu Rakowickim.

</doc>
<doc id="3050417" url="https://pl.wikipedia.org/wiki?curid=3050417" title="Tagowie">
Tagowie



</doc>
<doc id="3050420" url="https://pl.wikipedia.org/wiki?curid=3050420" title="Cytowilina">
Cytowilina



</doc>
<doc id="3050422" url="https://pl.wikipedia.org/wiki?curid=3050422" title="Włókna elastyczne">
Włókna elastyczne



</doc>
<doc id="3050423" url="https://pl.wikipedia.org/wiki?curid=3050423" title="Antoni Michał Czapski">
Antoni Michał Czapski

Antoni Michał Czapski herbu Leliwa (ur. 3 kwietnia 1725, zm. 20 lipca 1792) – generał lejtnant wojsk koronnych, podkomorzy chełmiński w latach 1762–1792, miecznik pruski w latach 1760–1762, chorąży malborski w latach 1759–1760, komisarz z rycerstwa w Komisji Wojskowej Koronnej w latach 1765–1770.
Życiorys.
Syn Ignacego (1699–1745) i Teofili Konopackiej, córki Stanisława Aleksandra Konopackiego, kasztelana chełmińskiego. Brat Józefa (1722–1765), kasztelana elbląskiego i Franciszka Stanisława, ostatniego wojewody chełmińskiego. Poślubił Kandydę Rozalię Lipską, córkę Józefa Lipskiego, kasztelana bełskiego i łęczyckiego. Ojciec dwóch generałów: Józefa Grzegorza i Mikołaja.
Od 1752 major wojska koronnego, pełnił urząd chorążego Malborka od 1759 roku. Był podkomorzym Chełmna 1762, pułkownikiem wojska koronnego od 1782. Na sejmie koronacyjnym 1764 roku wyznaczony ze stanu rycerskiego do Asesorii Koronnej. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku, za którego odpowiada Stanisław August Poniatowski. Poseł powiatu chełmińskiego na sejm 1767 roku. W 1767 roku jako poseł chełmiński na Sejm Repninowski, wszedł w skład delegacji, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej. Członek Komisji Wojskowej Koronnej w 1775 roku. 
Pełnił stanowiska: asesora sądów nadwornych, generała-adiutanta, generała-lejtnanta i generała-majora oraz miecznika.
Odznaczony Orderem Świętego Stanisława (1766).

</doc>
<doc id="3050427" url="https://pl.wikipedia.org/wiki?curid=3050427" title="Baureihe 22">
Baureihe 22

Baureihe 22 – niemiecka (NRD) lokomotywa parowa produkowana w latach 1958-1962. Zostały wyprodukowane w liczbie 85 sztuk. Były używane do prowadzenia pociągów osobowych.

</doc>
<doc id="3050431" url="https://pl.wikipedia.org/wiki?curid=3050431" title="Meczet Szichab el-Din w Nazarecie">
Meczet Szichab el-Din w Nazarecie



</doc>
<doc id="3050435" url="https://pl.wikipedia.org/wiki?curid=3050435" title="Patrick Banda">
Patrick Banda

Patrick „Bomber” Banda (ur. 28 stycznia 1974, zm. 27 kwietnia 1993 w okolicy Libreville) – zambijski piłkarz występujący na pozycji napastnika. Swój przydomek zawdzięczał dużej liczbie strzelanych bramek. W reprezentacji Zambii zadebiutował w 1991 roku mając 17 lat. Był na pokładzie samolotu, którym reprezentacja podróżowała do Senegalu na mecz kwalifikacji do Mistrzostw świata w 1994 roku. Maszyna runęła do wody u wybrzeży Gabonu. Zginęło wówczas 30 osób, w tym Banda. Nikt nie ocalał.

</doc>
<doc id="3050439" url="https://pl.wikipedia.org/wiki?curid=3050439" title="I liga polska w hokeju na lodzie (1998/1999)">
I liga polska w hokeju na lodzie (1998/1999)

44. sezon I ligi polskiej w hokeju na lodzie rozegrany został na przełomie 1998 i 1999 roku. Był to 63 sezon rozgrywek o Mistrzostwo Polski w hokeju na lodzie. Mistrzem Polski został zespół Unii Oświęcim. Był to trzeci tytuł mistrzowski w historii klubu. 
Runda eliminacyjna.
Tabela.
     = Awans do grupy "Silniejszej" rundy zasadniczej
Runda zasadnicza.
Grupa "Słabsza".
     = Awans do ćwierćfinału

</doc>
<doc id="3050440" url="https://pl.wikipedia.org/wiki?curid=3050440" title="Zygmunt Lercel">
Zygmunt Lercel

Zygmunt Lercel ps. „Siwiński”, „Z-24” (ur. 2 maja 1921 we Włocławku, zm. 1 czerwca 1950 w Warszawie) – podporucznik Wojska Polskiego, agent Głównego Zarządu Informacji.
Życiorys.
Zygmunt Lercel urodził się 2 maja 1921 we Włocławku, w rodzinie Mieczysława (1894–1944), legionisty II Brygady, i Genowefy z Siwińskich (1901–1954). Był starszym bratem Henryka Marcina (1925–1997), Marii Antoniny (ur. 1927) i Antoniego Filipa (ur. 1930).
Zygmunt przed wybuchem II wojny światowej ukończył gimnazjum salezjańskie w Aleksandrowie Kujawskim. Był członkiem „Sokoła”. W czasie kampanii wrześniowej walczył w 14 pułku piechoty jako ochotnik. . Został wzięty do niemieckiej niewoli, ale wkrótce zwolniony. Według jego własnych informacji, przez większość okupacji prowadził w Warszawie sklep spożywczy i jednocześnie od 1941 roku należał do Związku Walki Zbrojnej, a od 1943 roku do wywiadu Armii Krajowej. 8 września 1941 roku zawarł związek małżeński z Sabiną Rybińską.
W końcu lipca 1944 roku wyjechał do Krakowa, a pod koniec sierpnia powrócił na Mazowsze i w Pruszkowie zgłosił do niemieckiej policji kryminalnej, wówczas należącej strukturalnie do Gestapo. Jako członek Kripo zajmował się tropieniem ukrywających się Żydów oraz brał udział w egzekucjach. Po wojnie utrzymywał, że służba w niemieckiej policji została mu nakazana przez przełożonych z Armii Krajowej, którzy chcieli go wykorzystać jako źródło informacji o niemieckich jednostkach wojskowych, jednak brak ku temu dokumentów. Gdy odnalazł po kilku miesiącach zaginioną w powstaniu warszawskim rodzinę, zdezerterował z Kripo i przeniósł się do Łodzi.
Przed nadejściem Armii Czerwonej wyjechał w 1945 roku do Włoch, gdzie wstąpił do 2 Korpusu Polskiego i w stopniu podporucznika służył w 3 Dywizji Strzelców Karpackich. W II Korpusie miał rzekomo przejść kurs dla oficerów informacji i propagandy i podjąć współpracę z wywiadem brytyjskim. Przebywając we Włoszech, usiłował też ściągnąć do siebie pozostałą w Polsce żonę. Kiedy jej przyjazd okazał się niemożliwy, Lercel podjął współpracę z podległą rządowi lubelskiemu Misją Wojskową, co zostało jednak wykryte przez kontrwywiad 2 Korpusu Polskiego. Po dekonspiracji wyjechał do Polski. Został tajnym współpracownikiem Głównego Zarządu Informacji. Przyjął pseudonim „Siwiński” będący nazwiskiem panieńskim matki. Razem z żoną otrzymali dokumenty legalizacyjne. On legitymację oficerską, w której figurował jako kapitan, a Sabina Lercel – legitymację żony oficera.
30 grudnia 1946 Prezydium Krajowej Rady Narodowej nadało ppor. Zygmuntowi Lercel Krzyż Walecznych „za wybitne zasługi w dziele zorganizowania Odrodzonego Wojska Polskiego i bohaterskie czyny w walce niemieckim najeźdźcą”.
W połowie 1946 roku został skierowany do rozpracowania pomorskich oddziałów partyzanckich majora Zygmunta Szendzielarza „Łupaszki”. Szukając kontaktów z tym środowiskiem podawał się za oficera 2 Korpusu Polskiego. Nawiązał znajomość z pochodzącą spod Radomska córką oficera 2 Korpusu, która znała także członków struktur Konspiracyjnego Wojska Polskiego. Celem rozbicia niedobitków tych struktur rozpoczęto 9 sierpnia 1946 roku akcję „Lasy”. Lercel miał wcielić się w oficera „Z-24” przysłanego przez 2 Korpus jako następca aresztowanego niedawno dowódcy KWP Stanisława Sojczyńskiego „Warszyca”. W ciągu kilku tygodni Lercel zdołał uzyskać akceptację dowódców pododdziałów dla swojej osoby i dobrze poznać strukturę konspiracyjnych jednostek. Po miesiącu akcji zaczął wzywać dowódców na spotkania, podczas których byli oni aresztowani i przekazywani GZI lub zabijani. Zniknięcie kolejnych dowódców ukrywał przed partyzantami, tłumacząc, że zostali oni przerzuceni na Lubelszczyznę. Skutkiem akcji były liczne aresztowania i obławy na szeregowych żołnierzy podziemia.
W uznaniu zasług w operacji „Lasy” Lercel został nagrodzony kwotą 25 000 zł oraz przydziałem deficytowych towarów. Następnie został skierowany do rozpracowania partyzantki na Lubelszczyźnie, ale nie odniósł tam sukcesu. Również kolejna operacja w Małopolsce zakończyła się porażką. Sfrustrowany Lercel zaczął w raportach dla przełożonych pisać nieprawdę, popadł też w alkoholizm.
W 1948 roku zauważono fałszerstwa w jego raportach. Przełożeni zaczęli się obawiać, że jego nieodpowiedzialne zachowanie i powielanie w nowych operacjach elementów starych akcji może doprowadzić do dekonspiracji agenta i w ten sposób zagrozić siatce kontrwywiadowczej GZI. 10 września 1948 roku został zatrzymany i osadzony w areszcie Informacji Wojskowej w Krakowie. Śledztwo prowadzone przeciwko niemu zostało zakończone 26 stycznia 1950 roku aktem oskarżenia. Zygmunt Lercel został oskarżono o to, że jako funkcjonariusz niemieckich władz bezpieczeństwa działał na szkodę osób poszukiwanych i prześladowanych przez władze ze względów politycznych
i rasowych. Od września do grudnia 1944 roku przyczynił się do aresztowania w Pruszkowie i Częstochowie łącznie siedmiu osób narodowości polskiej oraz dwóch narodowości żydowskiej. Ponadto w akcie oskarżenia znalazł się zarzut nielegalnego posiadania broni palnej. 15 marca 1950 roku został skazany na łączną karę śmierci i przepadek całego mienia na rzecz Skarbu Państwa. Skarga rewizyjna skazanego nie została uwzględniona przez Najwyższy Sąd Wojskowy. 25 maja 1950 roku Prezydent RP Bolesław Bierut nie skorzystał z prawa łaski. 30 maja 1950 roku Lercel został przewieziony do więzienia mokotowskiego. Tam 1 czerwca 1950 roku o godz. 20.30 został rozstrzelany. Pochowany w kwaterze na Łączce, gdzie grzebano straconych w tym więzieniu żołnierzy Armii Krajowej.

</doc>
<doc id="3050443" url="https://pl.wikipedia.org/wiki?curid=3050443" title="Guy Mitchell">
Guy Mitchell

Guy Mitchell (ur. 22 lutego 1927 w Detroit, zm. 1 lipca 1999 w Las Vegas) – amerykański piosenkarz popowy.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3050444" url="https://pl.wikipedia.org/wiki?curid=3050444" title="Giulio Aleni">
Giulio Aleni

Giulio Aleni (ur. 1582 w Brescii, zm. 10 czerwca 1649 w Nanpingu), znany także jako Ai Rulüe () – włoski uczony, misjonarz i jezuita. Działał w Chinach jako misjonarz, oprócz tego interesował się miejscową kulturą, filozofią, historią i językiem. Z uwagi na olbrzymią wiedzę o cywilizacji chińskiej, był nazywany „Konfucjuszem z Zachodu”.
Życiorys.
Aleni pochodził z rodziny należącej do warstwy ubogiej szlachty. Jego przodkowie pochodzili z okolic Bergamo, ale w XIII wieku przenieśli się w pobliże Brescii. Pierwotnie nazywali się „de Boldinis”, ale wkrótce otrzymali nowe miano, od wsi Leno, w której osiedli. Giulio był synem nieznanego z imienia mężczyzny z rodu Alenich i Francesci z domu Ugoni. Został ochrzczony w parafii Santa Maria in Calchera w Brescii. Niestety rejestry parafialne nie przetrwały do czasów współczesnych, toteż dokładna data narodzin Aleniego pozostaje nieznana. W 1597 roku rozpoczął naukę w kolegium Świętego Antoniego w Brescii. Po zakończeniu trzyletniej edukacji w zakresie przedmiotów humanistycznych, wstąpił do zakonu jezuitów. W czasie swojego nowicjatu zajmował się głównie nauką. W 1602 roku został wysłany przez swoich przełożonych do Parmy na studia filozoficzne, które zajęły mu trzy lata. Po ich ukończeniu rozpoczął pracę w kolegium w Bolonii, gdzie nauczał przedmiotów humanistycznych. W czasie pobytu w Bolonii zainteresował się astronomią z inspiracji Giovanniego Antonio Maginiego, który wykładał na miejscowej uczelni. W 1607 roku Aleni udał się do Rzymu na studia teologiczne. Uczył się tam jednak również astronomii a jego nauczycielem był słynny jezuita i uczony Christoph Clavius.
Studiując i pracując jako nauczyciel Aleni zainteresował się tematem misji chrystianizacyjnych. W 1603 roku zwrócił się do generała zakonu, Claudio Acquavivy z prośbą o pozwolenie na wzięcie udziału w misji. Początkowo chciał wyjechać do Peru, ale został skierowany na Daleki Wschód. Opuścił Europę 23 marca 1609 roku. W czasie podróży pogłębiał swoją wiedzę na temat terenów, na których miał działać. Prowadził również obserwacje astronomiczne. Pod koniec 1610 roku dotarł do Goa, a w styczniu 1611 roku ostatecznie wylądował w Makau. Spędził tam dwa lata, ucząc się języka chińskiego i nauczając matematyki w miejscowym kolegium jezuickim. Nadal zajmował się astronomią, w 1612 roku obserwował i opisał zaćmienie księżyca. W 161 roku opuścił Makau i wraz z kilkoma innymi jezuitami udał się do Chin. Najpierw, przez krótki czas przebywał w Pekinie, później zaś pracował jako misjonarz w Kaifeng. W mieście tym żyła społeczność żydowska, z którą Aleni nawiązał kontakt. Jakiś czas później przeniósł się do Nankinu, a potem do Szanghaju.
W 1616 doszło do lokalnych prześladowań chrześcijan, które zapoczątkował nieprzychylny im Minister Rytów Shen Que. Aleni i wielu jego braci z zakonu schroniło się wówczas u wyznającego chrześcijaństwo, chińskiego uczonego, Michael Yanga Tingyuna w Hangzhou. Jako że nie mógł się wówczas zajmować pracą misjonarza, poświęcił się studiowaniu literatury, filozofii i języka chińskiego. Napisał też kilka prac poświęconych chińskiej nauce i religii. Po zakończeniu prześladowań wrócił do działalności misjonarskiej. Zaczął od Yangzhou, potem pracował w Hangzhou, a następnie w Jiangzhou. Był jednym z założycieli misji w Shanxi. W 1620 roku Giulio nawrócił na chrześcijaństwo chińskiego uczonego Ma Chengxiu, którego uczył europejskich osiągnięć z zakresu matematyki. W 1625 roku założył misję w Fujian. W 1638 roku udał się do Makau z uwagi na trwające prześladowania, ale bardzo szybko powrócił do pracy misyjnej.
W czasie podboju Chin przez Mandżurów, Aleni przebywał w Fujian. Należał do tej grupy jezuitów, która działała na terenach pozostających pod władzą południowej dynastii Ming. Część jezuitów żyła jednak na dworze nowych panów z dynastii Qing. Giulio kontynuował pracę misyjną, zapisy jego rozmów z jezuitą Andriusem Rudaminą stanowią cenne źródło informacji o funkcjonowaniu wspólnot chrześcijańskich w Chinach i postępach ewangelizacji. Kontynuował również badania astronomiczne i poczynił szereg obserwacji dotyczących magnetyzmu, których wyniki wysłał później Athanasiusowi Kircherowi. Korespondował z nim także na inne tematy, dotyczące głównie chińskiej cywilizacji i języka. Pisał również do włoskiego astronoma Maginiego. Był autorem kilku dzieł z różnych dziedzin nauki. Publikował prace dotyczące geografii, kosmografii, europejskiej nauki, historii i filozofii chińskiej. Był autorem Wanguo Quantu a także „Żywota Chrystusa” w ośmiu tomach, które to dzieło było później często przedrukowywane przez późniejszych, protestanckich misjonarzy. Miejscowi uczeni, których znał, nie tylko chrześcijanie, określali go mianem „Konfucjusza z Zachodu” z uwagi na ogromną wiedzę na temat Chin i szacunek jakim darzył miejscową kulturę. Na jego część napisano w Chinach kilka wierszy. Po jego śmierci w 1649 roku, powstało kilka biografii napisanych przez Chińczyków.

</doc>
<doc id="3050445" url="https://pl.wikipedia.org/wiki?curid=3050445" title="Józef Czapski (kasztelan elbląski)">
Józef Czapski (kasztelan elbląski)

Józef Czapski herbu Leliwa (ur. 1722, zm. 19 sierpnia 1765 w Chełmnie) – kasztelan elbląski, generał lejtnant wojsk koronnych.
Rodzina.
Syn Ignacego, kasztelana gdańskiego i Teofili z Konopackich, córki Stanisława Aleksandra Konopackiego, kasztelana chełmińskiego.
Brat Antoniego Michała, generała polskiego i Franciszka Stanisława, ostatniego wojewody chełmińskiego.
Dwukrotnie żonaty. Pierwsza żona Marianna Karłowska była bezdzietna.
Druga żona Elżbieta Hutten-Czapska była prawnuczką Sebastiana Czapskiego (zm. 1699), kasztelana chełmińskiego i daleką krewną Józefa.
Urodziła 2 córki i syna: Brygidę (1758–1801) i Teofilię oraz Ignacego.
Kariera.
W latach 1758–1765 był kasztelanem elbląskim. Od 1757 pełnił stanowisko podkomorzego pomorskiego.
Odznaczenia.
Za zasługi odznaczony został Orderem Orła Białego w 1760 roku.

</doc>
<doc id="3050447" url="https://pl.wikipedia.org/wiki?curid=3050447" title="Laura Muir">
Laura Muir

Laura Muir (ur. 9 maja 1993 w Milnathort) – brytyjska lekkoatletka specjalizująca się w biegach średniodystansowych.
W 2013 zajęła 8. miejsce w biegu na 1500 metrów podczas halowych mistrzostw Europy. Brązowa medalistka młodzieżowego czempionatu Europy w Tampere (2013). W tym samym roku dotarła do półfinału 800 metrów podczas mistrzostw świata w Moskwie. W 2015 startowała na mistrzostwach Europy w przełajach, podczas których zajęła 4. miejsce w biegu młodzieżowców oraz zdobyła złoty medal w klasyfikacji drużynowej. Siódma zawodniczka biegu na 1500 metrów podczas igrzysk olimpijskich w Rio de Janeiro (2016). W 2017 w Belgradzie została halową mistrzynią Europy w biegach na 1500 i 3000 metrów, zaś w tym samym roku w Londynie zawodniczka zajęła czwarte i szóste miejsce na dystansach 1500 i 5000 metrów. W kolejnym sezonie zdobyła srebrny i brązowy medal podczas halowego czempionatu globu w Birmingham (2018). W 2019 ponownie zdobyła złote medale halowych mistrzostw Europy na 1500 i 3000 metrów. W 2021 zdobyła srebrny medal w biegu na 1500 metrów podczas igrzysk olimpijskich w Tokio. Rok później stanęła na najniższym stopniu podium światowego czempionatu w Eugene, zdobyła złoty medal w biegu na 1500 metrów i brązowy w biegu na 800 metrów na igrzyskach Wspólnoty Narodów w Birmingham oraz złoty medal na 1500 metrów na mistrzostwach Europy w Monachium. W 2023 zwyciężyła w biegu na 1500 metrów na halowych mistrzostwach Europy w Stambule.
Złota medalistka mistrzostw Wielkiej Brytanii.

</doc>
<doc id="3050453" url="https://pl.wikipedia.org/wiki?curid=3050453" title="Momoko Mizota">
Momoko Mizota

 – japońska lekkoatletka specjalizująca się w chodzie.
W 2013 zdobyła srebro mistrzostw świata juniorów młodszych w Doniecku na dystansie 5000 metrów.

</doc>
<doc id="3050457" url="https://pl.wikipedia.org/wiki?curid=3050457" title="Baureihe 44">
Baureihe 44

Baureihe 44 – niemiecka lokomotywa parowa produkowana w latach 1926-1944. Została wyprodukowana w liczbie 1989 sztuk. Parowozy były używane do prowadzenia pociągów towarowych.

</doc>
<doc id="3050465" url="https://pl.wikipedia.org/wiki?curid=3050465" title="Dureti Idao">
Dureti Idao



</doc>
<doc id="3050468" url="https://pl.wikipedia.org/wiki?curid=3050468" title="ED250">
ED250



</doc>
<doc id="3050470" url="https://pl.wikipedia.org/wiki?curid=3050470" title="Mali giganci">
Mali giganci

Mali giganci (ang. "Bigfoot Presents: Meteor and the Mighty Monster Trucks", 2006–2008) – amerykańsko–kanadyjski serial animowany stworzony przez Davida Snydera i Billa Grossa. Wyprodukowany przez Endgame Entertainment, Bigfoot, CCI Entertainment, Big Bang Digital Studios, Story City Arts Society i Discovery Kids.
Premiera serialu miała miejsce 23 września 2006 roku na amerykańskim kanale Discovery Kids i był emitowany do 27 października 2007 roku. W Polsce premiera serialu odbyła się 5 listopada 2013 roku w TV Puls 2. Serial był także emitowany w TV Trwam pod nazwą Przygody Monster Trucków.
Fabuła.
Serial opowiada o losach grupy przyjaciół, którzy uczą się w szkole dla młodych Monster Trucków w Demolkowie. Szlifują tam oni swoje umiejętności na torach wyścigowych, a także zdobywają doświadczenie w miażdżeniu i zgniataniu. Razem przeżywają niesamowite przygody.
Wersja polska.
Udźwiękowienie: na zlecenie SDT Film – STUDIO SONIDOReżyseria i kierownictwo produkcji: Tomasz NiezgodaWystąpili:
i inni

</doc>
<doc id="3050472" url="https://pl.wikipedia.org/wiki?curid=3050472" title="Piotr Aleksander Czapski">
Piotr Aleksander Czapski

Piotr Aleksander Czapski (ur. ok. 1660, zm. 12 czerwca 1717 w Nowem) – kasztelan chełmiński w latach 1710–1717, kasztelan kruszwicki w latach 1698–1710, starosta radzyński, sobowidzki, starosta kłecki w 1692 roku.
Syn Franciszka Mirosława, podkomorzego malborskiego. Brat Jana Chryzostoma, kasztelana elbląskiego, Tomasza Franciszka, biskupa chełmińskiego.
Poseł sejmiku kowalewskiego na sejm 1683 roku, sejm 1685 roku, sejm 1690 roku, poseł sejmiku malborskiego na sejm zwyczajny 1688 roku. Poseł sejmiku województwa chełmińskiego na sejm konwokacyjny 1696 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. W latach 1701–1710 pełnił urząd kasztelana Kruszwicy. W latach 1710–1717 był kasztelanem chełmińskim.
Inne stanowiska: starosta radzyński.
Nie należy mylić z Piotrem Aleksandrem Czapskim (1685–1737), wojewodą pomorskim, ojcem Jana Ansgarego, podskarbiego wielkiego koronnego, i Tomasza, starosty knyszyńskiego.

</doc>
<doc id="3050474" url="https://pl.wikipedia.org/wiki?curid=3050474" title="ANO 2011">
ANO 2011

ANO 2011 – czeska partia polityczna o profilu liberalnym. Ugrupowanie przystąpiło do Partii Porozumienia Liberałów i Demokratów na rzecz Europy.
Historia.
Ugrupowanie powstało w 2011 jako ruch polityczny Akcja Niezadowolonych Obywateli (cz. "Akce nespokojených občanů") – w skrócie ANO (pol. "TAK"). Założył go Andrej Babiš, przedsiębiorca, miliarder, kontrolujący koncern Agrofert. W 2012 został przekształcony w partię polityczną, głoszącą hasła walki z korupcją i uzdrowienia systemu politycznego. Liderami ANO 2011 zostali m.in. były minister kultury Martin Stropnický i były członek Komisji Europejskiej Pavel Telička. Na dwa miesiące przed wyborami do Izby Poselskiej partia zaczęła w badaniach opinii publicznej przekraczać próg wyborczy, a następnie zwiększać swoje poparcie. Ostatecznie w głosowaniu z 25 i 26 października 2013 dostała ponad 18,5% głosów, zajmując drugie miejsce i zdobywając 47 mandatów poselskich.
Ugrupowanie po kilku miesiącach negocjacji przystąpiło do koalicji rządowej, współtworząc wraz z ČSSD i KDU-ČSL rząd Bohuslava Sobotki, w którym przedstawiciele partii objęli 6 ministerstw.
W 2014 po raz pierwszy partia wystartowała w wyborach europejskich, wprowadzając do PE VIII kadencji czteroosobową reprezentację.
W ramach koalicji z socjaldemokratami dochodziło do częstych sporów na tle zarzutów o konflikt interesów Andreja Babiša. Ostatecznie w maju 2017 lider ANO 2011 odszedł z rządu. Partia jednocześnie utrzymywała pierwsze miejsce w sondażach. Ostatecznie zwyciężyła w wyborach z 20 i 21 października 2017, otrzymując 29,6% głosów i 78 mandatów.
Po nieudanych negocjacjach lider partii zapowiedział utworzenie rządu mniejszościowego. 13 grudnia 2017 prezydent Miloš Zeman dokonał zaprzysiężenia członków gabinetu Andreja Babiša, składającego się w większości z polityków ANO 2011 i osób bezpartyjnych ściśle współpracujących z tym ugrupowaniem. 27 czerwca 2018 powstał drugi rząd Andreja Babiša, tworzony przez ANO 2011 i Czeską Partię Socjaldemokratyczną, dla którego poparcie w parlamencie zadeklarowała Komunistyczna Partia Czech i Moraw.
W 2019 partia zajęła w Czechach pierwsze miejsce w wyborach europejskich, uzyskując sześć miejsc w Europarlamencie IX kadencji. W wyborach krajowych w 2021 z wynikiem 27,1% głosów ugrupowanie przegrało z centroprawicową koalicją SPOLU; zdobyło jednak od niej o 1 mandat więcej (łącznie 72). Po wyborach ugrupowanie znalazło się w opozycji.

</doc>
<doc id="3050478" url="https://pl.wikipedia.org/wiki?curid=3050478" title="Struga Gnieźnieńska">
Struga Gnieźnieńska

Struga Gnieźnieńska (zwana też „Wełnianką”) – ciek wodny o długości ok. 18,1 km, na terenie miasta Gniezna ok. 8 km.
Początek swój bierze w Gnieźnie, w okolicach jeziora Zacisze, w dzielnicy Pustachowa, częściowo kanałami dopływa do jezior: Jelonek i Świętokrzyskiego. Przepływając przez wybudowany w 1905 roku Zakład Oczyszczania Ścieków, Struga stała się jego elementem. Tuż za zakładem wypływa na powierzchnię, płynąc w polodowcowej rynnie dopływa do jeziora Pyszczynek, dalej, już rozległą równiną, omijając od południa wsie Krzyszczewo i Modliszewo, terenem leśnym w okolicach leśniczówki Brody wpada do rzeki Wełny.
Po modernizacji zakładu oczyszczania, w latach 80. i 90. XX w. woda Strugi Gnieźnieńskiej jest wolna od wszelkich zanieczyszczeń.

</doc>
<doc id="3050479" url="https://pl.wikipedia.org/wiki?curid=3050479" title="Unholy Ground">
Unholy Ground

Unholy Ground – czwarty album studyjny fińskiej grupy Sunrise Avenue.

</doc>
<doc id="3050485" url="https://pl.wikipedia.org/wiki?curid=3050485" title="Archidiecezja Lagos">
Archidiecezja Lagos

Archidiecezja Lagos – diecezja rzymskokatolicka w Nigerii. Powstała w 1860 jako wikariat apostolski Dahomej. W 1883 przemianowana na wikariat Wybrzeża Benińskiego a w 1943 na wikariat Lagos. Archidiecezja od 1950.
Bibliografia.
Gcatholic

</doc>
<doc id="3050486" url="https://pl.wikipedia.org/wiki?curid=3050486" title="Ashcan School">
Ashcan School

Ashcan School – ruch artystyczny rozwijający się w pierwszych dekadach XX wieku w Stanach Zjednoczonych, znany z obrazów przedstawiających naturalistyczne, ciemne i nędzne strony życia w mieście, stworzony przez malarzy-realistów pozostających w opozycji do impresjonizmu i akademizmu. Założycielem Ashcan School był Robert Henri a jej siedzibą Nowy Jork. Jądro grupy obok Henriego tworzyli: George Luks, William Glackens, John French Sloan i Everett Shinn, a z czasem zaczęto zaliczać do niej takich malarzy jak George Bellows i Edward Hopper oraz fotografów-dokumentalistów (Jacob Riis i Lewis Hine). Nazwa ugrupowania zaczerpnięta została z rysunku George’a Bellowsa "Rozczarowania puszką popiołu (Disappointments of the Ash Can)".
Historia.
Początki.
Pod koniec XIX wieku tradycja akademicka w Ameryce, popierana przez elity, wydawała się całkowicie ignorować scenę współczesną. Wyzwanie temu stanowi rzeczy rzucił wpływowy i charyzmatyczny Robert Henri, były student Thomasa Eakinsa w Pennsylvania Academy of the Fine Arts. Henri przyswoił sobie zarówno graficzny styl Eakinsa, jak i jego przekonanie, że obraz powinien przedstawiać wyłącznie rzeczy istniejące naprawdę. Niewzruszony wystawą późnych impresjonistów podczas swej wizyty w Paryżu w połowie lat 90. XIX wieku powrócił do Filadelfii z zamiarem tworzenia sztuki zajmującej się życiem. Pierwszymi jego zwolennikami stali się ilustratorzy Philadelphia Press: William Glackens, George Luks, Everett Shinn i John French Sloan. Henri przekonał ich do porzucenia ilustracji i zajęcia się na poważnie malarstwem. Poczynając od 1892 roku stał się ich mentorem. Pewne umiejętności, niezbędne w ich dotychczasowej pracy jak: przywiązanie uwagi do szczegółu, umiejętność uchwycenia ulotnej chwili oraz zdecydowane zainteresowanie tematyką życia codziennego, stały się następnie cechą charakterystyczną ich malarstwa. W 1902 roku Robert Henri przeniósł się do Nowego Jorku, zakładając przy Broadwayu własną szkołę. Wkrótce dołączyli do niego Glackens, Luks, Shinn i Sloan. Do uczniów Henriego należeli między innymi George Bellows i Edward Hopper. Własne przekonania dotyczące sztuki Henri propagował za pomocą swoich obrazów, wystaw i działalności pedagogicznej oraz publicystycznej (książka The Art Spirit, wydana w 1923 roku). 
The Eight.
W marcu 1907 roku Henri, członek komisji rekrutacyjnej corocznej wystawy organizowanej przez National Academy of Design, zrezygnował z udziału w jej pracach po tym, jak jury odrzuciło zgłoszenia członków jego grupy. Udział w tej wystawie, wobec braku prywatnych galerii był uważany za ważny krok na drodze do publicznego uznania. Mimo odrzucenia przez Akademię Henri i jego przyjaciele spotkali się w kwietniu, aby przedyskutować zorganizowanie własnej wystawy. Do pięciu pierwotnych członków grupy dołączyło trzech kolejnych artystów: impresjonista Ernest Lawson, symbolista Arthur Bowen Davies i postimpresjonista Maurice Brazil Prendergast. Powstało wówczas ugrupowanie The Eight (Ośmiu). W maju 1907 roku nazwa ta pojawiła się po raz pierwszy w artykule nowojorskiego New York Sun. Choć członkowie ugrupowania prezentowali odmienne style, to jednoczyła ich opozycja wobec opresyjnej polityki Akademii, a także przekonanie, iż artysta ma prawo malować to, co chce. Henri był, podobnie jak jego koledzy, miłośnikiem malowniczości. Uliczników na jego obrazach cechuje wigor, który artysta podziwiał u Fransa Halsa. Glackens, zwolennik Renoira przedstawiał powabne kobiety spacerujące w Central Parku. Sloan zachował swój reporterski temperament ukazując na obrazie "Okno fryzjerki" tłum przed zakładem fryzjerskim – typowy dla siebie motyw, oddany szybkimi ruchami pędzla. Shinna pociągał urok życia nocnego, Prendergast pasjonował się nowojorskimi plażami i parkami, Lawson przedstawiał w stylu zbliżonym do impresjonizmu peryferie Nowego Jorku i port, zaś malujący sceny nocne, jednorożce i kobiety Davis bliższy był symbolizmowi, który fascynował Amerykanów w końcu XIX wieku. 
Wystawa Ośmiu została otwarta 3 lutego 1908 roku w Macbeth Gallery w Nowym Jorku i trwała dwa tygodnie. Zaprezentowano 63 obrazy członków grupy, a wystawę odwiedziło 7 000 gości. W dniach 7–19 marca wystawę powtórzono w filadelfijskiej Pennsylvania Academy of the Fine Arts, a we wrześniu i grudniu w: Art Institute of Chicago, Toledo Museum of Art w Toledo i Detroit Museum of Art. W okresie od stycznia do maja 1909 roku wystawa Ośmiu odwiedziła kolejne amerykańskie miasta: Indianapolis (John Herron Art Institute), Cincinnati (Cincinnati Art Museum), Pittsburgh (Carnegie Institute), Bridgeport (Bridgeport Public Library) i Newark (Newark Public Library).
Wystawa Ośmiu okazała się kamieniem milowym w historii sztuki amerykańskiej. Członkowie grupy zaprezentowali swoje ulubione tematy: prostytutki, uliczników, zapaśników i bokserów zyskując u krytyków pogardliwe miano „apostołów brzydoty”. Mimo ataków prasy wystawa, prezentowana w 9 dużych miastach, odniosła duży sukces frekwencyjny i finansowy, dodając impulsu sztuce amerykańskiej, przełamując monopol National Academy of Design i torując drogę przyszłym wystawom sztuki nowoczesnej w Ameryce. Kolejną z nich była, zorganizowana przez Henriego i Sloana w kwietniu 1910 roku, Independent Artists Exhibition. Wzięli w niej udział Davies, Glackens, Lawson, Prendergast i Shinn. Wystawa przyciągnęła ponad 200 artystów, którzy poprzez swój udział w tym wydarzeniu celebrowali wolność artystycznej wypowiedzi. Wśród wystawiających znalazł się Bellows, a jego obraz "Walka u Sharkeya", przedstawiający nielegalną walkę bokserską zyskał z czasem status sztandarowego dzieła amerykańskiego realizmu. Wystawa dzięki swej otwartości dała początek innym prezentacjom tego typu, jak nowojorski International Exhibition of Modern Art, znany jako Armory Show z 17 lutego 1913 roku, w którego zorganizowaniu pomagali członkowie grupy Ośmiu: Davies, Glackens, Lawson i Luks. Armory Show odwiedziło około 300 000 gości, a wystawiono na niej 1 300 prac; w wystawie wzięli udział wszyscy artyści Osmiu oprócz Shinna. Zaprezentowano na niej po raz pierwszy dzieła europejskiego modernizmu – obrazy takich autorów jak Henri Matisse, Pablo Picasso czy Marcel Duchamp, które chwilowo przyćmiły osiągnięcia Ashcan School. Henri i większość jego kolegów z Ashcan School malowali nadal, nawet do lat 40., jak w przypadku Sloana i Shinna. 
Nowatorstwo gatunków.
Życie miejskie.
Odkąd francuscy artyści, tacy jak Édouard Manet, Edgar Degas i Claude Monet zaczęli w swoich obrazach eksplorować temat miasta (Londyn i Paryż), miejskie motywy stały się cechą charakterystyczną sztuki nowoczesnej. Amerykańscy impresjoniści okazjonalnie malowali scenerie miejskie wokół Bostonu i Nowego Jorku. Skupiając się na wykwintnej architekturze, bulwarach i parkach, przedstawiali w wyważonych kompozycyjnie obrazach miasta jako uporządkowane i schludne. Grupa Ośmiu natomiast radykalnie zmieniła obraz miasta w sztuce amerykańskiej, przedstawiając je jako twór ciemny i chaotyczny, często oglądany z niezwykłego lub nieoczekiwanego punktu obserwacyjnego. Ich sceny z życia w mieście wypełniały postacie z marginesu: kobiety o złej reputacji i ulicznicy. Przedstawiali także pewne aspekty miejskiej rozrywki - poczynając od barów, a skończywszy na teatrach wodewilowych, pomijane wcześniej w sztuce 
Pejzaż.
Członkowie Ośmiu, choć znani raczej jako malarze miast, trwałe interesowali się także malarstwem pejzażowym. Dla Lawsona i Prendergasta natura była głównym źródłem inspiracji; obaj często poszukiwali miejsc, gdzie styka się miasto i prowincja; dla Prendergasta charakterystyczne stały się obrazy rodzin spacerujących po miejskich parkach i letników w nadmorskich kurortach. Stylistycznie obaj artyści rozwinęli wyjątkowe i osobiste podejście jeśli chodzi o zastosowanie koloru i użycie pędzla; malując pejzaże przekształcali je w rodzaj malarskiego eksperymentu. Arthura Daviesa również pociągała natura, ale przedstawiał ją z odcieniem mistycyzmu i zadumy, a tańczące w jego pejzażach postacie stwarzały atmosferę fantazyjnej ucieczki. Również pozostali członkowie Ośmiu często malowali pejzaże podróżując po różnych regionach Stanów Zjednoczonych. W swych pracach odrzucili oni dawniejszy model malarstwa pejzażowego, polegający na dopasowaniu widoku natury do pewnych ideałów, a zamiast tego skupili się na bezpośredniej obserwacji rzeczywistości.
Portret.
Większość spośród grupy Ośmiu przykładała wagę do malowania portretów. Podczas gdy Henri, Glackens, Luks, Shinn i Sloan koncentrowali się albo na konkretnej podobiźnie albo na studium postaci, Davies był bardziej skłonny do przedstawiania postaci jako symbolu. Wzorcem dla Henriego i jego kolegów był realistyczny portret i tradycja figuralna w Pennsylvania Academy of the Fine Arts, w której wykładali i pracowali Thomas Eakins i Thomas Pollock Anshutz. Wpływ na ich sztukę wywarł też styl portretowy takich malarzy jak William Chase, John Singer Sargent, Frans Hals czy Diego Velázquez. Podczas gdy inni amerykańscy portreciści skupiali się na malowaniu podobizn ludzi o wysokim statusie majątkowym lub zawodowym, artyści grupy Ośmiu poszukiwali cech indywidualnych portretowanej osoby niezależnie od jej statusu społecznego, wyobrażając sobie nowoczesny portret amerykański jako demokratyczny i egalitarny.
„Ashcan School”.
Termin „Ashcan School” wywodzi się od tytułu rysunku Bellowsa zatytułowanego "Rozczarowania puszką popiołu (Disappointments of the Ash Can)", który pojawił się w Philadelphia Record w kwietniu 1915 roku; termin został przywołany przez rysownika Arta Younga w jego pogardliwej krytyce, zamieszczonej w nowojorskim The Sun w kwietniu 1916 roku, a do powszechnego obiegu wprowadzony przez Holgera Cahilla i Alfreda H. Barra Jr. w 1934 roku na wystawie w Museum of Modern Art w Nowym Jorku. Choć artyści Ashcan School nie stanowili zorganizowanej „szkoły”, prezentując nieco zróżnicowane style i tematy, to wszyscy oni byli miejskimi realistami, hołdującymi raczej hasłu Henriego „sztuka dla życia”, niż hasłu „sztuka dla sztuki”; razem z amerykańskimi impresjonistami stanowili awangardę w Stanach Zjednoczonych, dopóki na wystawie Armory Show nie zaprezentowano prac rzeczywistych modernistów. 
Ożywienie wpływów Ashcan School nastąpiło w latach 30. XX wieku, uwidaczniając się w pracach malarzy spod znaku american scene painting i social realism. Zainteresowanie malarzy Ashcan School problematyką społeczną przyciągnęło do niej fotografów-dokumentalistów, takich jak Jacob Riis i Lewis Hine. Fotografie Riisa, przedstawiające życie w slumsach, doprowadziły do wyburzenia niektórych kamienic czynszowych, natomiast zdjęcia pracujących dzieci wykonane przez Hine'a wywołały kampanię na rzecz ustanowienia prawa zapobiegającego eksploatacji nieletnich.
Znaczenie.
Znaczenie Ashcan School polegało na zwróceniu uwagi na miejską nędzę, pomijaną lub sentymentalizowaną w malarstwie akademickim. W swoich obrazach, ilustracjach, rycinach i litografiach Henri i jego koledzy koncentrowali się na portretowaniu witalności Nowego Jorku i ciemnej strony jego życia, śledząc żywo tematykę bieżących wydarzeń i ówczesną retorykę polityczną i społeczną. Ich stylistyka wykazywała wpływ ciemnej palety i ruchów pędzla Diego Velázqueza, Fransa Halsa, Francisca Goi, Honoré Daumiera i ostatnich realistów, takich jak Wilhelm Leibl, Édouard Manet i Edgar Degas. Preferowali oni szerokie, kaligraficzne formy, wykorzystując swe dawne umiejętności z czasów, gdy pracowali jako ilustratorzy prasowi. Chociaż byli zwolennikami zajmowania się współczesną tematyką, to z drugiej strony nie byli ani krytykami, ani społecznymi reformatorami, a poprzez swoje obrazy nie uprawiali radykalnej propagandy. Choć utożsamiali się z witalnością niższych klas, rejestrując ponure aspekty miejskiego życia, to sami prowadzili wygodne mieszczańskie życie, bywając w nowojorskich restauracjach i barach, teatrach i wodewilach oraz wypoczywając na Coney Island. Ponieważ w swoich obrazach unikali pokazywania niepokoju, czy napięcia społecznego, ich dzieła nie są tak bezpośrednie lub poruszające, jak dzieła ich europejskich odpowiedników lub zdjęcia amerykańskich fotografów, takich jak Jacob Riis.
Działalność artystów Ashcan School wyznaczyła początek rozwoju niezależnego malarstwa amerykańskiego. Członkowie tego ugrupowania zrezygnowali z przedkładania swych prac do oceny powszechnie uznanym instytucjom wybierając bezpośredni kontakt z publicznością. Formula niezależnej wystawy stała się od tej chwili cechą charakterystyczną sztuki nowoczesnej.

</doc>
<doc id="3050489" url="https://pl.wikipedia.org/wiki?curid=3050489" title="Edward Czapski">
Edward Czapski

Edward Czapski herbu Leliwa (ur. 29 maja 1819 w Zapolu, zm. 27 stycznia 1888 w Narucewiczach koło Swojatycz) – ziemianin, sybirak i pamiętnikarz. Kurator honorowy szkół powiatu rossieńskiego.
Najmłodszy syn pułkownika Stanisława i Zofii z Obuchowiczów, kasztelanki mińskiej. Brat Mariana Hutten-Czapskiego i Adolfa Hutten-Czapskiego.
Za wspieranie powstania styczniowego (1863–1864) skazany na zesłanie na Syberię. Napisał "Pamiętniki Sybiraka". Pochowany na cmentarzu na Rossie w Wilnie.
Zmarli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami. 

</doc>
<doc id="3050493" url="https://pl.wikipedia.org/wiki?curid=3050493" title="Stefan Górski">
Stefan Górski

Stefan Marceli Antoni Górski vel Stefan Gawłowski pseud.: „Brzeg”, „Zdrój” (ur. 27 kwietnia 1922 w Poznaniu, zm. 27 września 1948 w Warszawie) – podporucznik piechoty rezerwy Polskich Sił Zbrojnych i Armii Krajowej, cichociemny.
Życiorys.
Stefan Górski zdał małą maturę w Gimnazjum Państwowym im I.J. Paderewskiego w Poznaniu w 1939 roku. Był harcerzem zastępu „Orłów” 16. Poznańskiej Drużyny Harcerzy im. gen. Józefa Bema (stopień ćwika). W 1939 roku służył w wojskowych służbach pomocniczych (służba łączności ZHP w Poznaniu). 19 września z grupą harcerzy przekroczył granicę polsko-węgierską. W listopadzie znalazł się we Francji, gdzie ochotniczo wstąpił do Wojska Polskiego, jednak został w grudniu urlopowany na dokończenie nauki. Od czerwca 1940 roku przebywał w Wielkiej Brytanii, gdzie chodził do polskiego gimnazjum w Londynie. 13 października 1940 został wcielony do 1 Batalionu Strzelców Podhalańskich i przydzielony do kompanii karabinów maszynowych. Później uczył się w szkole podchorążych. 
Zgłosił się do służby w kraju. Po przeszkoleniu ze specjalnością w dywersji został zaprzysiężony 4 sierpnia 1943 roku i przydzielony do Oddziału VI Sztabu Naczelnego Wodza i przeniesiony do Głównej Bazy Przerzutowej w Brindisi (Włochy).
Został zrzucony w Polsce w nocy z 16 na 17 kwietnia 1944 roku w ramach operacji lotniczej o kryptonimie „Weller 12” i przydzielony do Kedywu Okręgu Łódź AK, gdzie został instruktorem dywersji i dowódcą plutonu dyspozycyjnego w Obwodzie Piotrków. Był także zastępcą komendanta miasta Piotrków i dowódcą 1 kompanii.
W 1945 roku ujawnił się i podjął studia na Akademii Handlowej, a następnie na Uniwersytecie im. A. Mickiewicza w Poznaniu. Uprawiał także lekką atletykę w barwach Warty Poznań, w 1946 został mistrzem Polski w sztafecie 3 x 1000 m
Pod zarzutem działalności szpiegowskiej na rzecz obcego wywiadu został aresztowany 22 listopada 1947 roku i skazany na śmierć 4 sierpnia 1948 roku. Wyrok wykonano w więzieniu na Mokotowie w Warszawie 27 września 1948 roku. Pismem z 17 kwietnia 1959 roku Zarząd Sądownictwa Wojskowego poinformował matkę, Kazimierę Górską, iż jej syn został stracony.
Wyrokiem z 7 marca 1991 roku Sąd Najwyższy Izby Wojskowej orzekł o uniewinnieniu Stefana Górskiego. 5 lutego 1992 roku Sąd Warszawskiego Okręgu Wojskowego po rozpoznaniu wniosku Rzecznika Praw Obywatelskich uznał wyrok Wojskowego Sądu Rejonowego w Warszawie z 4 sierpnia 1948 roku za nieważny.
Został pochowany w Kwaterze Ł Cmentarza Wojskowego na Powązkach, jego szczątki zostały odnalezione w wyniku prac ekshumacyjnych w 2013, a o ich identyfikacji poinformowano publicznie 4 października 2018.

</doc>
<doc id="3050494" url="https://pl.wikipedia.org/wiki?curid=3050494" title="Diecezja Abeokuta">
Diecezja Abeokuta

Diecezja Abeokuta (łac. "Diœcesis Abeokutana") – diecezja rzymskokatolicka w Nigerii, z siedzibą w Abeokucie. Powstała w 1997 z części archidiecezji Lagos.

</doc>
<doc id="3050495" url="https://pl.wikipedia.org/wiki?curid=3050495" title="Stefan Górski (cichociemny)">
Stefan Górski (cichociemny)



</doc>
<doc id="3050496" url="https://pl.wikipedia.org/wiki?curid=3050496" title="Leon Goretzka">
Leon Goretzka

Leon Goretzka (ur. 6 lutego 1995 w Bochum) – niemiecki piłkarz, występujący na pozycji pomocnika w niemieckim klubie Bayern Monachium oraz w reprezentacji Niemiec. Wychowanek WSV Bochum 06.
Kariera klubowa.
VfL Bochum.
Goretzka jest wychowankiem klubu WSV Bochum 06. W 2001 dołączył do VfL Bochum. W jego drużynach młodzieżowych występował do 2012. 1 lipca 2012 został włączony do kadry pierwszego zespołu. W rozgrywkach 2. Bundesligi zadebiutował 4 sierpnia 2012 w meczu przeciwko Dynamu Drezno (2:1). W tym meczu zdobył bramkę na 1:1. Sezon 2012/2013 zakończył w lidze z 32 meczami w których strzelił 4 gole. Budził zainteresowanie m.in. FC Schalke 04, Realu Madryt, czy Arsenalu Ostatecznie zdecydował się na odejście do tego pierwszego.
FC Schalke 04.
2 lipca 2013 został piłkarzem FC Schalke 04. Kwota transferu wyniosła około 3,25 miliona euro. Jego pierwszym meczem w karierze w Bundeslidze było spotkanie przeciwko Hamburger SV (3:3), które zostało rozegrane w Gelsenkirchen 11 sierpnia 2013.
Bayern Monachium.
1 lipca 2018 ogłoszono przejście Goretzki do Bayernu Monachium, z którym podpisał czteroletni kontrakt. W klubie zadebiutował 12 sierpnia w wygranym 5:0 meczu Superpucharu Niemiec z Eintrachtem Frankfurt. 1 września w spotkaniu Bundesligi z VfB Stuttgart (3:0) strzelił premierowego gola dla Bayernu. 

</doc>
<doc id="3050498" url="https://pl.wikipedia.org/wiki?curid=3050498" title="Diecezja Ijebu-Ode">
Diecezja Ijebu-Ode

Diecezja Ijebu-Ode – diecezja rzymskokatolicka w Nigerii, erygowana bullą papieża Pawła VI "Ecclesiarum omnium" 29 maja 1969 roku. Terytorium diecezji zostało wydzielone z archidiecezji Lagos. Pierwszym biskupem ordynariuszem nowo powstałej jednostki administracji kościelnej został Anthony Saliu Sanusi, który sprawował rządy od 29 maja 1969 roku do 14 sierpnia 1990 roku. Po nim urząd objął Albert Fasina.

</doc>
<doc id="3050499" url="https://pl.wikipedia.org/wiki?curid=3050499" title="Prince Mumba">
Prince Mumba

Prince Moses Mumba (ur. 28 września 1984 w Kitwe) – zambijski lekkoatleta, specjalizujący się w biegu na 800 metrów, uczestnik igrzysk olimpijskich w Atenach i Londynie. 
Zajął 4. miejsce podczas Igrzysk afrykańskich w 2011 roku.
Wielokrotny rekordzista kraju, medalista mistrzostw NCAA.
Był chorążym reprezentacji Zambii na ceremonii otwarcia i zamknięcia Igrzysk Olimpijskich w Londynie.

</doc>
<doc id="3050500" url="https://pl.wikipedia.org/wiki?curid=3050500" title="Diogo Antônio Feijó">
Diogo Antônio Feijó

Diogo Antônio Feijó (ur. 17 sierpnia 1784 w São Paulo, zm. 10 listopada 1843 tamże) − brazylijski duchowny katolicki, polityk, regent Cesarstwa Brazylii w latach 1835-1837, mason.

</doc>
<doc id="3050504" url="https://pl.wikipedia.org/wiki?curid=3050504" title="Akademia Sibeliusa">
Akademia Sibeliusa

Akademia Sibeliusa (, ) – jedyna uczelnia muzyczna w Finlandii, od 2013 roku część Uniwersytetu Sztuki w Helsinkach (fiń. , szw. , ). 
W latach 1882–1924 funkcjonowała jako Helsiński Instytut Muzyczny, następnie jako Konserwatorium Helsińskie (1924–1939), a w 1939 roku została nazwana imieniem Jeana Sibeliusa, który w latach 1885–1889 studiował tu kompozycję i grę na skrzypcach, a później wykładał teorię muzyki i kompozycję.
Historia.
Uczelnia została założona w 1882 roku przez fińskiego kompozytora i muzykologa Martina Wegeliusa (1846–1906) jako Helsiński Instytut Muzyczny. O objęcie kierownictwa instytutu poproszono norweskiego kompozytora Edvarda Griega (1843–1907), który odmówił. Pierwszym dyrektorem został Wegelius, który pełnił tę funkcję aż do swojej śmierci w 1906 roku. Wegelius kładł nacisk na nauczanie kompozycji, sam wykładał w instytucie teorię muzyki, historię muzyki i solfeż. Zatrudnił nauczycieli z zagranicy, m.in. włoskiego kompozytora i pianistę Ferruccio Busoniego (1866–1924), norweskiego kompozytora i skrzypka Johana Halvorsena (1864–1935) oraz skrzypka Viktora Nováčka. 
W latach 1885–1889 w instytucie studiował kompozycję i grę na skrzypcach Jean Sibelius (1865–1957), który następnie uczył tu w latach 1892–1900 i 1907–1910.
Kolejnymi dyrektorami byli: w latach 1906–1907 – Armas Järnefelt (1869–1958), a w latach 1907–1911 – Karl Ekman. W 1911 roku prowadzenie instytutu objął Erkki Melartin (1875–1937), który podjął działania, aby rozszerzyć działalność placówki i przekształcić ją w konserwatorium. W 1912 roku utworzono wydział opery. Od 1914 roku nauczano gry na wszystkich instrumentach używanych w orkiestrach. W 1921 roku powstał wydział kształcenia nauczycieli muzyki, a w 1926 roku wydział muzyki wojskowej. W 1924 roku instytut zmienił nazwę na Konserwatorium Helsińskie. 
W latach 1936–1959 konserwatorium kierował pianista Ernst Linko (1889–1960), który utworzył wydział muzyki kościelnej z przyłączonego do uczelni w 1951 roku Helsińskiego Instytutu Kantorów-Organistów, a także wydział muzyki szkolnej (1957). W 1939 roku konserwatorium zmieniło nazwę na Akademię Sibeliusa. Za kolejnego rektora, Tanelego Kuusisto (1959–1971), w 1966 roku państwo fińskie przejęło większą część finansowania uczelni. Wówczas uczelnia zaczęła kształcić wyłącznie muzyków profesjonalnych.
W latach 1971–1981 uczelnią kierował Veikko Helasvuo i w 1980 roku akademia uzyskała status państwowej akademii muzycznej. Wówczas nauczanie zostało sformalizowane i uczelnia zaczęła nadawać stopnie naukowe. Po zmianach w systemie przyznawania stopni naukowych, te nadane przez Akademię Sibeliusa zostały zrównane z nadawanymi przez inne państwowe uczelnie w Finlandii. 
Za kadencji Ellen Urho w latach 1981–1987 akademia wprowadziła się do nowego gmachu (1983) i w tym samym roku otworzyła oddział w Kuopio. W 1998 roku akademia uzyskała status uniwersytetu. 
W 2013 roku trzy uczelnie: Akademia Sibeliusa, Akademia Sztuk Pięknych i Akademia Teatralna połączyły się w jeden uniwersytet – Uniwersytet Sztuki w Helsinkach. Akademia Sibeliusa, od tego momentu oficjalnie Akademia Sibeliusa Uniwersytetu Sztuk w Helsinkach, stała się jednym z wydziałów nowej instytucji. Od 2017 roku dziekanem akademii jest Kaarlo Hildén. 
Akademia Sibeliusa jest jednym z organizatorów Międzynarodowego Konkursu Skrzypcowego imienia Jeana Sibeliusa, organizowanego w Helsinkach co pięć lat.
Struktura uczelni.
Akademia ma 15 wydziałów (stan na 2018 rok):
Akademia prowadzi również studia doktoranckie, m.in. szkoły doktoranckie DocMus i MuTri (stan na 2018 rok).

</doc>
<doc id="3050513" url="https://pl.wikipedia.org/wiki?curid=3050513" title="Río Blanco (Gwatemala)">
Río Blanco (Gwatemala)

Río Blanco – niewielka miejscowość na południowym zachodzie Gwatemali, w departamencie San Marcos. Według danych szacunkowych z 2012 roku liczba mieszkańców wynosiła 836 osób i miała tendencję malejącą. 
Río Blanco leży około 30 km na północny wschód od stolicy departamentu – miasta San Marcos, w górach Sierra Madre de Chiapas, tuż przy granicy z departamentem Huehuetenango. Miejscowość leży na wysokości 2322 metrów nad poziomem morza. 
Gmina Río Blanco.
Miejscowość jest także siedzibą władz gminy o tej samej nazwie, która jest jedną z dwudziestu dziewięciu gmin w departamencie. W 2012 roku gmina liczyła 5 612 mieszkańców. Gmina jak na warunki Gwatemali jest bardzo mała, a jej powierzchnia obejmuje 36 km². Ludność gminy jest zróżnicowana etnicznie, dominuje ludność metyska a z Indian najliczniejszą grupą są posługujący się majańskim językiem mam. Mieszkańcy gminy utrzymują się głównie z rolnictwa.

</doc>
<doc id="3050514" url="https://pl.wikipedia.org/wiki?curid=3050514" title="Phasianini">
Phasianini

Phasianini – plemię ptaków z podrodziny bażantów (Phasianinae) w rodzinie kurowatych (Phasianidae).
Zasięg występowania.
Plemię obejmuje gatunki występujące w Eurazji.
Systematyka.
Do plemienia należą następujące rodzaje:

</doc>
<doc id="3050518" url="https://pl.wikipedia.org/wiki?curid=3050518" title="Zapora Tresna">
Zapora Tresna

Zapora Tresna – zapora wodna wybudowana w latach 1960-1966 w Tresnej. Po jej powstaniu spiętrzeniu uległy wody Soły, tworząc tym samym Jezioro Żywieckie. 
Wybudowanie zapory doprowadziło do zalania m.in. Zadziela i Starego Żywca oraz części miejscowości Tresna oraz Zarzecze.
Pierwsze odwierty pod planowaną zaporę przeprowadzono w 1952 roku, jednak dopiero katastrofalna powódź z 1958 roku skłoniła władze do budowy wału. Budowę rozpoczęto w roku 1960, jednak opóźniała się ona m.in. ze względu na szereg powodzi na tym terenie, co spowodowało zakończenie robót dopiero w 1966 roku. Rok później wybudowano Elektrownię Wodną Tresna.
Zapora w Tresnej jest określana jako ziemno-narzutowa z rdzeniem glinianym. Długość korony wynosi 300 metrów, a jej szerokość 10 metrów. Posiada 3-przewodowy spust denny, dzięki czemu przepustowość zapory wynosi 730 m³/s.

</doc>
<doc id="3050519" url="https://pl.wikipedia.org/wiki?curid=3050519" title="Amparo Soler Leal">
Amparo Soler Leal

Amparo Soler Leal (ur. 23 sierpnia 1933 w Madrycie, zm. 25 października 2013 w Barcelonie) – hiszpańska aktorka filmowa, telewizyjna i teatralna.
Filmografia.
Seriale TV
Filmy

</doc>
<doc id="3050521" url="https://pl.wikipedia.org/wiki?curid=3050521" title="Dawid Landberg">
Dawid Landberg

Dawid Landberg "(również: David Lan-Bar)" (ur. 1912 w Rawie Ruskiej, zm. 1987 w Paryżu) – polski malarz pochodzenia żydowskiego tworzący we Francji.
Nieznane jest wykształcenie plastyczne Dawida Landberga, w 1934 opuścił rodzinne miasto uciekając przez pogromem i wyjechał do Mandatu Palestyny, zamieszkał tam w Jerozolimie. Studiował z Mirona Simy na Uniwersytecie Hebrajskim, ale w krótkim czasie przeniósł się do Tel Awiw-Jafau i studiował u Aharona Avni. Tam zaprzyjaźnił się z Awigdorem Stemackim i Jezechielem Streichmanem. W 1948 wyjechał do Paryża, gdzie planował poszerzyć swoją wiedzę malarską studiując na École des Beaux-Arts i zapoznać się z techniką innych mistrzów pędzla. Pozostał tam aż do swojej śmierci w 1987. Wcześniejsze prace Dawida Landberga charakteryzowały ostre kontury i powściągliwe stosowanie palety barw, po wyjeździe do Francji obiekty na jego obrazach miały rozmyte kontury, ale za to artysta stosował bogatą gamę kolorów. Obrazy Dawida Landberga uczestniczyły w wystawach w Paryżu, Tel Awiwie, Hajfie, Nowym Jorku, Chicago, Detroit i Turynie, a także w biennale w São Paulo. W Paryżu wystawiał często w Galerie Breteau, w galerii Katii Granoff, Maurice Kreigela i Lélii Mordoch. 

</doc>
<doc id="3050522" url="https://pl.wikipedia.org/wiki?curid=3050522" title="Nanda Bayin">
Nanda Bayin

Nanda Bayin (birm. နန္ဒဘုရင် //; 1535–1600) – król z dynastii Taungngu, w latach 1581–1599 władca Birmy.
Nanda był najstarszym synem króla Bayinnaunga i po objęciu w styczniu 1551 r. władzy przez ojca został następcą tronu. Należał on do naczelnych dowódców podczas wszystkich prowadzonych przez ojca kampanii wojennych, w czasie których podbił on między innymi Lanna, Syjam i Lan Xang.
Wkrótce po objęciu tronu w listopadzie 1581 r. Nanda stanął przed niewykonalnym zadaniem utrzymania w całości imperium stworzonego przez jego ojca. Pierwszą połowę swojego panowania strawił na tłumieniu buntów, a kolejną – na obronie własnej stolicy przed siłami buntowników. Pierwszym rebeliantem okazał się wuj Nandy – wicekról Ava. Rebelia ta została stłumiona z niezwykłym okrucieństwem – według naocznego świadka wydarzeń, weneckiego podróżnika Gasparo Balbiego, król kazał spalić żywcem w publicznej egzekucji 4 tysiące osób (dostojników podejrzanych o spiskowanie z Ava i ich rodziny) nie oszczędzając kobiet ani dzieci. W bitwie, która rozegrała się następnie pod murami Ava obydwaj antagoniści starli się osobiście i Nanda Bayin zabił własnoręcznie przywódcę rebelii. Syjam zbuntował się w roku 1584 i do roku 1592 odparł wszystkie, powtarzane przez Nandę najazdy. Podczas kończącej tę wojnę syjamsko-birmańską bitwy pod Nong Sarai (obecnie Don Chedi) doszło do pojedynku na słoniach między syjamskim władcą Naresuanem, a birmańskim księciem koronnym Mingyi Swa, w której ten drugi został zabity. W roku 1597 rebelia ogarnęła już wszystkie państwa wasalne oraz należące do królestwa miasto Taungngu. 19 grudnia 1599 Nanda poddał się połączonym siłom miasta Taungngu, Arakanu oraz portugalskich najemników pod wodzą Felipe de Brito e Nicote i został uwięziony w Taungngu. Stolica królestwa – Pegu – została całkowicie spalona. Rok później został zamordowany przez Natshinnaunga, następcę tronu Taungngu.

</doc>
<doc id="3050528" url="https://pl.wikipedia.org/wiki?curid=3050528" title="Franciszek Czapski (zm. 1736)">
Franciszek Czapski (zm. 1736)

Franciszek Czapski herbu Leliwa (ur. ok. 1680, zm. 27 lipca 1736 w Gdańsku) – kasztelan gdański.
Syn Jana Chryzostoma (zm. 1716), kasztelana elbląskiego. Brat Ignacego, kasztelana gdańskiego.
Urząd kasztelana gdańskiego pełnił w latach 1725–1736. Był także podkomorzym chełmińskim.
Był członkiem konfederacji generalnej zawiązanej 27 kwietnia 1733 roku na sejmie konwokacyjnym.

</doc>
<doc id="3050533" url="https://pl.wikipedia.org/wiki?curid=3050533" title="Parafia Niepokalanego Poczęcia Najświętszej Maryi Panny w Pławniowicach">
Parafia Niepokalanego Poczęcia Najświętszej Maryi Panny w Pławniowicach

Parafia Niepokalanego Poczęcia Najświętszej Maryi Panny w Pławniowicach – należy do diecezji gliwickiej (dekanat Pławniowice). 
Księgi metrykalne.
Parafia prowadzi księgi ślubów od 1943 roku, chrztów od 1944 roku i zgonów od 1945 roku

</doc>
<doc id="3050537" url="https://pl.wikipedia.org/wiki?curid=3050537" title="Franciszek Paszkowski">
Franciszek Paszkowski



</doc>
<doc id="3050544" url="https://pl.wikipedia.org/wiki?curid=3050544" title="Milena Vukotic">
Milena Vukotic

Milena Vukotic (ur. 23 kwietnia 1938) – włoska aktorka filmowa i telewizyjna.
Filmografia.
seriale
film
Nagrody i nominacje.
Została nominowana do nagrody David di Donatello.

</doc>
<doc id="3050545" url="https://pl.wikipedia.org/wiki?curid=3050545" title="Gliwice Port">
Gliwice Port

Gliwice Port – kolejowa stacja towarowa w Gliwicach, w dzielnicy Łabędy, w województwie śląskim. Powstała w 1939 roku razem z wybudowaniem nowego gliwickiego portu położonego nad Kanałem Gliwickim.

</doc>
<doc id="3050549" url="https://pl.wikipedia.org/wiki?curid=3050549" title="Człowiek o lwiej twarzy">
Człowiek o lwiej twarzy



</doc>
<doc id="3050551" url="https://pl.wikipedia.org/wiki?curid=3050551" title="Alexander Smirnov">
Alexander Smirnov

Alexander Smirnov (ur. 1984, Petersburg) – niemiecki brydżysta, World Life Master (WBF), European Grand Master (EBL).
Alexander Smirnov był opiekunem reprezentacji juniorów Australii na 14. Drużynowych Mistrzostwach Świata Młodzieży w Taicang w roku 2012.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="3050552" url="https://pl.wikipedia.org/wiki?curid=3050552" title="Parafia Trójcy Świętej w Rachowicach">
Parafia Trójcy Świętej w Rachowicach

Parafia Trójcy Świętej w Rachowicach należy do diecezji gliwickiej (dekanat Pławniowice). 
Duszpasterze.
Proboszcz:
Wikariusz:
Księgi metrykalne.
Parafia prowadzi księgi chrztów, ślubów i zgonów od 1945 roku. W Archiwum Metropolitalnym we Wrocławiu znajdują się księgi metrykalne: chrztów (1696–1800), ślubów (1696–1765), zgonów (1695–1766). Pozostałe księgi do 1945 roku spłonęły w czasie działań wojennych.

</doc>
<doc id="3050554" url="https://pl.wikipedia.org/wiki?curid=3050554" title="Polska Liga Hokejowa (1999/2000)">
Polska Liga Hokejowa (1999/2000)

45. sezon Polskiej Ligi Hokejowej rozegrany został na przełomie 1999 i 2000 roku. Był to 64 sezon rozgrywek o Mistrzostwo Polski w hokeju na lodzie. Mistrzem Polski został zespół Unii Oświęcim. Był to czwarty tytuł mistrzowski w historii klubu. 
Mecze ligowe transmitował kanał telewizyjny Wizja Sport.
Sezon zasadniczy.
Rozgrywki ligowe przed startem nowego sezonu zostały zreformowane. Powołano do życia spółkę Polska Liga Hokejowa Sp. z o.o., która miała zarządzać ligą. Jej głównym celem było znalezienie sponsora tytularnego dla ligi oraz podpisanie umowy na transmisje spotkań w telewizji publicznej. Zamierzenia te nie zostały zrealizowane. Sezon rozpoczął się 5 września 1999 roku i wzięło w nim udział 8 drużyn. Drużyny rozegrały 42 spotkania, 21 na własnym lodowisku i tyle samo na wyjeździe. Spotkania odbywały się w piątki, niedziele i wtorki.
Zgodnie z regulaminem drużyna zwycięska otrzymywała 2 punkty, a przegrany 0 punktów. W przypadku remisu w regulaminowym czasie gry przeprowadzano 10 minutową dogrywkę, w której drużyna zdobywająca pierwszą bramkę wygrywała całe spotkanie. W tej sytuacji zwycięzca również otrzymywał 2 punkty, a przegrany 0 punktów. Jeżeli dogrywka nie przyniosła rozstrzygnięcia wówczas zarządzano serię rzutów karnych. Każda z drużyn wystawiała 5 hokeistów. Bez względu na liczbę zdobytych bramek w rzutach karnych, wygrywającemu do końcowego wyniku dodawano jedną bramkę i przyznawano 2 punkty, a pokonany otrzymywał 1 punkt bez zaliczenia celnych strzałów. Drużyna, która nie przystąpiła do meczu bez podania uzasadnionej przyczyny była karana walkowerem 5:0. Przyznanie trzech walkowerów powodowało wykluczenie z rozgrywek.
W sezonie zasadniczym kluby borykały się z problemami finansowymi i organizacyjnymi. Najgorzej sytuacja wyglądała w KS Cracovii i PZU S.A. KTH Krynica. Drużyna Tymbarku Podhala Nowy Targ na początku sezonu ze względu na strajk pracowników obsługi lodowiska nie mogła trenować i rozgrywać meczów we własnej hali. W 38 kolejce spotkań mecz Podhala z KTH Krynica rozpoczął się z ponad półgodzinnym opóźnieniem z powodu protestu sędziów, którym organizatorzy zawodów nie wypłacili należności. Do sezonu SKH Sanok jako jedyna drużyna w lidze przystępowała z polskim trenerem. W trakcie sezonu drużyna KTH Krynica zmieniła trenera. Dotychczasowego szkoleniowca Mariana Pysza zastąpił Białorusin Stanisław Małkow, którego Pysz został asystentem. Problemy organizacyjne miała drużyna GKS Tyskie Gronie Tychy, na meczach której pseudokibice z Tych wszczynali burdy i bijatyki, przez co utracił na tym wizerunek klubu.
W sezonie zasadniczym pierwsze miejsce w tabeli zajęła drużyna Dworów Unii Oświęcim, która w 42 spotkaniach przegrała tylko 6 razy. Drugą lokatę zajął zespół Tymbarku Podhala Nowy Targ, a na trzecim miejscu uplasowała się drużyna PZU S.A. KTH Krynica. Najlepszym strzelcem był Roman Škutchan ze Stoczniowca – zdobywca 23 goli; zwycięzcą klasyfikacji kanadyjskiej po rundzie zasadniczej został napastnik KTH Artur Ślusarczyk, który zgromadził 48 punktów za 22 bramki i 26 asyst (drugie miejsce zajął zawodnik Dworów Unii Karel Horný z 44 punktami).
Ostateczna kolejność.
&lt;BR&gt;
Legenda:

</doc>
<doc id="3050558" url="https://pl.wikipedia.org/wiki?curid=3050558" title="Sobór Trójcy Świętej w Sumach">
Sobór Trójcy Świętej w Sumach

Sobór Trójcy Świętej – prawosławny sobór w Sumach, w eparchii sumskiej Ukraińskiego Kościoła Prawosławnego Patriarchatu Moskiewskiego.
O istnieniu cerkwi pod tym wezwaniem przed 1735 pisał w swoim opisie eparchii charkowskiej biskup Filaret (Gumilewski). Nową świątynię pod tym samym wezwaniem ufundowali w 1827 Michaił i Pawieł Lintwariewowie, przekazując na cel budowy 17 200 rubli srebrem. W obiekcie znajdowały się trzy ołtarze – główny Trójcy Świętej oraz św. Michała i św. Teodora Czernihowskich.
W latach 1901–1914 z inicjatywy Pawła Charitonienki w sąsiedztwie dziewiętnastowiecznej cerkwi wzniesiony został nowy sobór pod tym samym wezwaniem. Fundator przekazał na budowę pół miliona rubli i pragnął, aby nowa świątynia przewyższyła rozmiarami i pięknem wszystkie istniejące dotąd w Sumach prawosławne obiekty sakralne, a inspiracją dla jej wyglądu był sobór św. Izaaka w Petersburgu. Charitonienko zaprosił do wykonania projektu Aleksieja Szczusiewa, jednak ten z powodu wielu zamówień nie przyjął propozycji, lecz przygotował dla soboru jedynie plan mozaicznej dekoracji na posadzce oraz ogrodzenia. Zasadnicze prace nad projektem świątyni wykonał inżynier G. Szolc, architekt pracujący w Sumach.
Z powodu kryzysu ekonomicznego w Rosji na początku XX wieku P. Charitonienko znalazł się w poważnych kłopotach, przez co prace nad budową świątyni zostały wstrzymane. Ostatecznie do bankructwa fundatora nie doszło i sobór mógł zostać dokończony. Pragnąc, aby fundowana przez niego cerkiew dorównała pięknem soborowi św. Włodzimierza w Kijowie, Charitonienko zaprosił do napisania ikon do ikonostasu Michaiła Niestierowa, który wykonał wizerunki Chrystusa, Matki Bożej, Trójcy Świętej, archaniołów Gabriela i Michała oraz św. Mikołaja. Ikonostas soboru w Sumach nie przetrwał: jego marmurowa konstrukcja nigdy nie dotarła z Włoch, gdzie był wykonywany, do miejsca przeznaczenia, zaś ikony Niestierowa zniszczono po rewolucji październikowej. Dzwony dla soboru powstały w pracowni Samginów w Moskwie. Freski we wnętrzu cerkwi wykonał N. Niwinski, malarz z Moskwy, zaś witraż z wyobrażeniem Trójcy Świętej wykonał Kuźma Pietrow-Wodkin z Petersburga.
W ZSRR sobór w Sumach został odebrany wiernym i zaadaptowany na salę koncertową z organami oraz na muzeum rzeźby. Po 1991 obiekt zwrócono Ukraińskiemu Kościołowi Prawosławnemu Patriarchatu Moskiewskiego.

</doc>
<doc id="3050560" url="https://pl.wikipedia.org/wiki?curid=3050560" title="Jakub Gołąb">
Jakub Gołąb

Jakub Gołąb (ur. 27 lutego 1972 w Warszawie) – polski naukowiec specjalizujący się w immunologii i onkologii.
Edukacja.
Absolwent XIV Liceum Ogólnokształcącego im. Stanisława Staszica w Warszawie. W latach 1991-1997 studiował medycynę na I Wydziale Lekarskim Akademii Medycznej w Warszawie i otrzymał tytuł lekarza w 1997. Rok później na tej samej uczelni obronił pracę doktorską. Odbył staż podoktorski w Beth Israel Deaconess Medical Center w Bostonie - szpitalu należącym do Harvard Medical School. W 2003 otrzymał stopień doktora habilitowanego, a w roku 2006 tytuł profesora.
Działalność naukowa.
Zajmuje się poszukiwaniem nowych i ulepszaniem już istniejących metod leczenia nowotworów, m.in. molekularnymi mechanizmami terapii fotodynamicznej nowotworów, a także terapią z zastosowaniem inhibitorów proteasomów i statyn.
Jest koordynatorem wielodyscyplinarnego projektu BASTION ("From Basic to Translational Research in Oncology") realizowanego przez dziesięć grup badawczych Warszawskiego Uniwersytetu Medycznego. Celem projektu jest „zwiększenie potencjału badawczego Warszawskiego Uniwersytetu Medycznego w dziedzinie onkologii doświadczalnej” oraz „skrócenie drogi między odkryciem naukowym a wykorzystaniem go w praktyce klinicznej”.  Jest członkiem Uniwersyteckiej Podkomisji ds. Własności Intelektualnej, Rady I Wydziału Lekarskiego oraz Centrum Biostruktury WUM. Ponadto jest członkiem Komitetu Cytobiologii Wydziału Nauk Biologicznych, Komisji Biologii Nowotworów Komitetu Genetyki Człowieka i Patologii Molekularnej Wydziału Nauk Medycznych oraz Komisji Immunologii Nowotworów Komitetu Immunologii i Zakażeń Człowieka w Polskiej Akademii Nauk, a także Rady Naukowej Narodowego Centrum Nauki. Reprezentuje Polskę w Management Committee Akcji COST TD0901 „Hypoxia sensing, signalling and adaptation”. 
Działalność dydaktyczna.
Od 1995 prowadzi wykłady i seminaria z immunologii oraz cytofizjologii dla studentów Warszawskiego Uniwersytetu Medycznego w języku polskim oraz angielskim. Jest współautorem wielokrotnie wznawianego podręcznika "Immunologia" (wyd. PWN).

</doc>
<doc id="3050563" url="https://pl.wikipedia.org/wiki?curid=3050563" title="Elżbieta Hutten-Czapska">
Elżbieta Hutten-Czapska

Elżbieta Hutten-Czapska z domu Meyendorff (ur. 22 września 1833 w Petersburgu, zm. 4 października 1916 w Mińsku) – polska numizmatyczka, współzałożycielka Muzeum im. Emeryka Hutten-Czapskiego w Krakowie.
Córka barona Józefa Woltera Konrada Meyendorffa (1795–1863), tajnego radcy rosyjskiego, i Zofii hrabianki Stackelberg (1806–1891). Była żoną Emeryka Zachariasza Hutten-Czapskiego, matką Karola Jana Hutten-Czapskiego i Jerzego Hutten-Czapskiego.
Po niespodziewanej śmierci męża w 1896 roku odegrała ogromną, pierwszoplanową rolę w stworzeniu Muzeum im. Emeryka Hutten-Czapskiego i w 1901 roku dokonała jego otwarcia wraz z Feliksem Koperą.

</doc>
<doc id="3050565" url="https://pl.wikipedia.org/wiki?curid=3050565" title="Pierre-Martial Cibot">
Pierre-Martial Cibot

Pierre-Martial Cibot (ur. 14 sierpnia 1727 w Limoges, zm. 8 sierpnia 1780 w Pekinie), znany także jako Han Guoying () – francuski uczony, misjonarz i jezuita. Był jednym z ostatnich jezuickich misjonarzy w Chinach. Oprócz tego był wszechstronnie wykształcony i zajmował się kilkoma dziedzinami nauki, między innymi mechaniką i botaniką.
Pierre-Martial był synem Pierre'a Cibota i Pauli Recolet. Do zakony jezuitów dołączył w 1743 roku w Bordeaux. Został poddany standardowej edukacji jezuickiej, obejmującej zarówno przedmioty ścisłe jak i humanistyczne. Oprócz tego studiował filozofię i teologię. W trakcie nauki zainteresował się botaniką. W 1756 roku otrzymał święcenia kapłańskie. Złożył prośbę do władz zakonu o wyjazd na misję i uzyskał zgodę. Wyruszył 7 marca 1758 roku z Lorient. Do Makau dotarł 25 lipca 1759 roku. Rok później, opuścił miasto i przeniósł się do Pekinu, gdzie oprócz pracy misjonarskiej służył też cesarzowi Qianlongowi.
Zajmował się między innymi konstruowaniem zegarów na zamówienie władcy i projektowaniem ogrodów. Działalność misjonarska Cibota była mocno ograniczona z powodu zmiany polityki kościoła wobec metody inkulturacji. Przez bardzo długi czas misjonarze starali się pogodzić chińska kulturę i tradycję z doktryną chrześcijańską. Doszukiwali się wspólnych wartości, łączących system moralny chrześcijaństwa z tym propagowanym przez konfucjanizm. Nie zakazywali chińskim konwertytom kultywować swoich zwyczajów, jednocześnie starali się nadać im chrześcijańskie znaczenie. W czasach w których działał Cibot podejście kościoła było już jednak inne. W 1742 roku zakazano chińskim chrześcijanom uczestniczenia w ceremoniach ku czci przodków. Kościół starał się również zlatynizować obrządek w chińskich kościołach. Z tego powodu Chińczycy, dla których kult przodków i nauki Konfucjusza były bardzo ważne, stali się mniej otwarci na chrześcijaństwo. Cibot działał w zasadzie tylko wśród najniższych warstw społeczeństwa, podczas gdy jego poprzednicy niejednokrotnie pozyskiwali dla chrześcijaństwa uczonych i ludzi ze szczytów władzy.
Cibot prowadził również badania dotyczące historii misji jezuickich w Chinach, oraz studiował chińską literaturę, filozofię, historię i szeroko pojętą kulturę. Nie był odosobniony w swoich działaniach, podobnie czyniło wielu innych misjonarzy. Ich prace zostały wydane w serii pod tytułem "Memoires concernant l'histoire, les sciences, les arts, les moeurs, les usages etc. des Chinois", która liczyła siedemnaście tomów i była bardzo ważnym materiałem dla europejskich sinologów. Cibot był jednym z najważniejszych autorów. W swoich tekstach pisał między innymi o zjawiskach przyrodniczych z którymi zetknął się przebywając w Chinach. Opracował teksty z chińskich źródeł historycznych. Napisał długi esej w którym porównywał zwyczaje i tradycje Chińczyków ze zwyczajami Żydów. Przetłumaczył fragmenty dwóch ksiąg z czteroksięgu konfucjańskiego na francuski.
Prawdopodobnie popierał figuryzm, którego zwolennicy uważali iż moralność wynikająca z filozofii konfucjańskiej nie jest sprzeczna z chrześcijańską. Co więcej uważali że klasyczne księgi konfucjanizmu opisują często te same historie co Biblia z tym że są one zniekształcone przez miejscową tradycje i inną mentalność. W "Memoires concernant l'histoire..." proponował takie właśnie podejście przy interpretacji tekstów chińskich. Interesował się jednak nie tylko konfucjanizmem ale również innymi religiami i filozofiami które miały swoich zwolenników w Chinach. Opisał między innymi korzyści zdrowotne płynące z ćwiczeń wykonywanych przez zwolenników taoizmu. Jako botanik i miłośnik przyrody opisał wiele gatunków roślin i zwierząt występujących w Chinach, między innymi kapustę pekińską. W 1776 roku otrzymał tytuł honorowego członka Akademii Nauk w Sankt Petersburgu. Zmarł w 1780 roku w Pekinie. Bardzo niekorzystny wpływ na stan jego zdrowia miała prawdopodobnie informacja o kasacie zakonu jezuitów, która dotarła właśnie do Chin.

</doc>
<doc id="3050566" url="https://pl.wikipedia.org/wiki?curid=3050566" title="Kościół św. Antoniego z Padwy w Szczecinie">
Kościół św. Antoniego z Padwy w Szczecinie

Kościół Świętego Antoniego z Padwy w Szczecinie – jeden z zabytkowych kościół w Szczecinie, na osiedlu Warszewo. Należy do dekanatu Szczecin-Żelechowo archidiecezji szczecińsko-kamieńskiej.
Architektura i wyposażenie.
Obecna budowla została wzniesiona w 1874 roku na miejscu starszej, drewnianej. Kościół reprezentuje styl neogotycki, jest to jednoprzestrzenna świątynia składająca się z małego, pięciobocznego prezbiterium i wieży zbudowanej na planie kwadratu znajdującej się przy fasadzie zachodniej. We wnętrzu znajduje się strop belkowy, prezbiterium nakrywa sklepienie konchowe. Z dawnego wyposażenia świątyni zachowała się jedynie empora organowa z końca XIX stulecia. Kościół został poświęcony w dniu 14 października 1945 roku. Na wschodniej ścianie budowli jest umieszczona tablica pamiątkowa poświęcona długoletniemu administratorowi parafii, księdzu Apolinaremu Szajerowi.

</doc>
<doc id="3050570" url="https://pl.wikipedia.org/wiki?curid=3050570" title="Młodzieżowe Indywidualne Mistrzostwa Szwecji na Żużlu 1981">
Młodzieżowe Indywidualne Mistrzostwa Szwecji na Żużlu 1981

Młodzieżowe Indywidualne Mistrzostwa Szwecji na Żużlu 1981 – cykl turniejów żużlowych, mających wyłonić najlepszych szwedzkich żużlowców w kategorii do 21 lat, w sezonie 1981. Tytuł wywalczył Anders Kling. 

</doc>
<doc id="3050573" url="https://pl.wikipedia.org/wiki?curid=3050573" title="Polska Liga Hokejowa (2000/2001)">
Polska Liga Hokejowa (2000/2001)

46. sezon Polskiej Ligi Hokejowej rozegrany został na przełomie 2000 i 2001 roku. Był to 65 sezon rozgrywek o Mistrzostwo Polski w hokeju na lodzie. Mistrzem Polski został zespół Unii Oświęcim. Był to piąty tytuł mistrzowski w historii klubu. 
Statystyki.
Najskuteczniejszym zawodnikiem sezonu zasadniczego był Waldemar Klisiak (48 pkt. za 27 goli i 21 asyst), a w fazie play-off Artur Ślusarczyk (19 pkt. za 6 goli i 13 asyst).
Ostateczna kolejność.
&lt;BR&gt;
Legenda:

</doc>
<doc id="3050578" url="https://pl.wikipedia.org/wiki?curid=3050578" title="Hiob (prorok)">
Hiob (prorok)



</doc>
<doc id="3050585" url="https://pl.wikipedia.org/wiki?curid=3050585" title="Parafia św. Mikołaja Biskupa Dobroci w Rudnie">
Parafia św. Mikołaja Biskupa Dobroci w Rudnie

Parafia św. Mikołaja Biskupa Dobroci w Rudnie należy do diecezji gliwickiej (dekanat Pławniowice).
Księgi metrykalne.
Parafia prowadzi księgi ślubów i zgonów od 1739 roku oraz chrztów od 1745 roku.

</doc>
<doc id="3050586" url="https://pl.wikipedia.org/wiki?curid=3050586" title="Kościół Matki Bożej Ostrobramskiej w Szczecinie">
Kościół Matki Bożej Ostrobramskiej w Szczecinie

Kościół Matki Bożej Ostrobramskiej w Szczecinie – zabytkowy kościół położony w szczecińskiego osiedla Żelechowa. Należy do dekanatu Szczecin-Żelechowo archidiecezji szczecińsko-kamieńskiej.
Historia.
Świątynia jest byłą luterańską kaplicą wzniesioną w 1892 roku, położoną na terenie nieczynnego od 1946 roku Cmentarza Brodowskiego. Po II wojnie światowej kaplica została przejęta przez katolików. Świątynia została poświęcona przez księdza Kazimierza Świetlińskiego ze zgromadzenia Towarzystwa Chrystusowego dla Polonii Zagranicznej, natomiast pierwsza msza święta została odprawiona w dniu 25 grudnia 1946 roku przez proboszcza z Golęcina księdza Brunona Stachowiaka. Początkowo kaplica była kościołem filialnym parafii w Golęcinie, od 1951 roku stanowi samodzielny kościół parafialny. Po utworzeniu parafii wybito drzwi z przodu kościoła i zostało zamurowano wejście boczne, robiąc miejsce dla ołtarza z posągiem świętego Antoniego.
6 września 2014 roku w pobliżu kościoła w Parku Brodowskim ustawiono kamień upamiętniający osoby pochowane na dawnym Cmentarzu Brodowskim.

</doc>
<doc id="3050589" url="https://pl.wikipedia.org/wiki?curid=3050589" title="Polska Liga Hokejowa (2001/2002)">
Polska Liga Hokejowa (2001/2002)

47. sezon Polskiej Ligi Hokejowej rozegrany został na przełomie 2001 i 2002 roku. Był to 66 sezon rozgrywek o Mistrzostwo Polski w hokeju na lodzie. Mistrzem Polski został zespół Unii Oświęcim. Był to szósty tytuł mistrzowski w historii klubu. 
Ostateczna kolejność.
&lt;BR&gt;
Legenda:

</doc>
<doc id="3050590" url="https://pl.wikipedia.org/wiki?curid=3050590" title="Modlinek">
Modlinek



</doc>
<doc id="3050592" url="https://pl.wikipedia.org/wiki?curid=3050592" title="Gubernia bakijska">
Gubernia bakijska

 
Gubernia bakijska () – jednostka administracyjna Imperium Rosyjskiego na Kaukazie Południowym, utworzona ukazem Aleksandra II w 1859. Stolicą guberni było Baku. Wchodziła w skład Namiestnictwa Kaukaskiego. Istniała do 1918.
Gubernia była położona na zachodnim wybrzeżu Morza Kaspijskiego. Graniczyła od północy z obwodem dagestańskim, od zachodu z gubernią jelizawietpolską, od wschodu z Morzem Kaspijskim, od południa z Persją.
Powierzchnia guberni w 1897 wynosiła 39 100 km² (34 410 wiorst²). Gubernia w początkach XX wieku była podzielona na 6 ujezdów.
Demografia.
Ludność, według spisu powszechnego 1897 – 826 716 osób – Azerów (58,7%), Tatów (10,8%), Rosjan (8,9%), Ormian (6,3%), Lezginów (5,8%), Tałyszów (4,2%), Laków (1,4%), Niemców, Persów, Żydów i Awarów kaukaskich.
Ludność w ujezdach według deklarowanej narodowości 1897.
Po przewrocie bolszewickim w Rosji i rozpędzeniu Konstytuanty Rosji przez bolszewików, Sejm Zakaukaski proklamował 10 lutego 1918 powstanie Zakaukaskiej Demokratycznej Republiki Federacyjnej w której skład weszła gubernia bakijska. Od 28 maja 1918 Demokratyczna Republika Azerbejdżanu. Po podboju Azerbejdżanu przez Armię Czerwoną w Azerbejdżańskiej Socjalistycznej Republice Radzieckiej (od 28 kwietnia 1920), w tym w latach 1922-1936 w składzie Zakaukaskiej Federacyjnej Socjalistycznej Republiki Radzieckiej – republiki związkowej ZSRR, w latach 1936-1991 samodzielna republika związkowa ZSRR. Od 1991 niepodległy Azerbejdżan.

</doc>
<doc id="3050594" url="https://pl.wikipedia.org/wiki?curid=3050594" title="Olga Shargina">
Olga Shargina



</doc>
<doc id="3050595" url="https://pl.wikipedia.org/wiki?curid=3050595" title="Piotr Czarkowski">
Piotr Czarkowski

Piotr Czarkowki (ur. 1808 pod Drohiczynem, zm. 1898 w Sandomierzu) – polski pedagog i geograf.
Życiorys.
Syn Marcina Czarkowskiego i Józefy Wojtkowskiej. Początkowo uczył się w gimnazjum w Wilnie.
Od 1830 do 1839 był nauczycielem prywatnym na Litwie. Od 1839 roku do 1862 pracował w Warszawie. W roku 1862 wstąpił do służby rządowej i przeniósł się do Sandomierza.
Wydał m.in. "Dzieje w Polsce, w Litwie i na Rusi" (9 wydań, 1859–1865), "Mównictwo" (1875) i "Krótki wykład geografii powszechnej" (wiele wydań).

</doc>
<doc id="3050597" url="https://pl.wikipedia.org/wiki?curid=3050597" title="Prince Moses Mumba">
Prince Moses Mumba



</doc>
<doc id="3050601" url="https://pl.wikipedia.org/wiki?curid=3050601" title="Kudowa Zdrój">
Kudowa Zdrój



</doc>
<doc id="3050603" url="https://pl.wikipedia.org/wiki?curid=3050603" title="Mistrzostwa Świata w Podnoszeniu Ciężarów 2013 (+75 kg kobiet)">
Mistrzostwa Świata w Podnoszeniu Ciężarów 2013 (+75 kg kobiet)

+75 kg kobiet – jedna z konkurencji rozgrywanych podczas Mistrzostw Świata w Podnoszeniu Ciężarów 2013. Rywalizacja w tej konkurencji odbyła się 25 i 26 października.

</doc>
<doc id="3050605" url="https://pl.wikipedia.org/wiki?curid=3050605" title="Fryderyk (książę Brunszwiku)">
Fryderyk (książę Brunszwiku)

Fryderyk (zm. 5 marca 1495 r.) – książę Brunszwiku od 1482 wraz z bratem Wilhelmem II Młodszym, po podziale w 1483 do 1484 r. książę Brunszwiku-Getyngi, z dynastii Welfów.
Życiorys.
Fryderyk był młodszym spośród dwóch synów księcia Brunszwiku Wilhelma I Zwycięskiego i Cecylii, córki pierwszego elektora brandenburskiego z rodu Hohenzollernów, Fryderyka I. Awanturniczego ducha, gdy w 1447 r. otrzymał wraz z bratem w zarząd dwa zamki, zaczął prowadzić łupieżcze wyprawy, czym wywołał wojnę z Hildesheimem. Spędził w tym czasie nawet kilka lat w niewoli, po wykupieniu z której nic jednak się nie zmienił.
Gdy w 1473 r. zmarł stryj Henryk Spokojny, ojciec przejął jego część księstwa brunszwickiego i przeniósł się do utraconego kilkadziesiąt lat wcześniej Wolfenbüttel. W kolejnym roku oddał swoim synom dotychczas zarządzane przez niego części księstwa, z Calenbergiem i Getyngą, pod wspólny zarząd (formalnie w imieniu ojca, faktycznie jednak na własny rachunek). Ojciec zmarł w 1482 r. i wówczas Wilhelm i Fryderyk objęli całe dziedzictwo po nim. Fryderyk naciskał na podział księstwa i starszy brat wreszcie uległ. W 1483 r. zawarli układ, zgodnie z którym Fryderykowi przypadła w udziale część ze stolicą w Calenbergu. 
Już wkrótce spór o podatki między biskupem i mieszczanami w Hildesheim podzielił braci: opowiedzieli się po różnych stronach. Wojnę domową uprzedził szybkim działaniem starszy Wilhelm, który w grudniu 1484 r. nagle zaatakował Fryderyka w Calenbergu i wziął go w niewolę. Wilhelm usprawiedliwiał uwięzienie Fryderyka jego umysłową słabością i trzymał w niewoli aż do jego śmierci w 1495 r.
Rodzina.
Fryderyk był dwukrotnie żonaty: najpierw z Anną, córką księcia Brunszwiku-Salzderhelden Eryka I, a po jej śmierci z Małgorzatą, córką hrabiego Rietbergu Konrada V. Oba małżeństwa pozostały bezdzietne.

</doc>
<doc id="3050611" url="https://pl.wikipedia.org/wiki?curid=3050611" title="Nacrat">
Nacrat



</doc>
<doc id="3050615" url="https://pl.wikipedia.org/wiki?curid=3050615" title="Najdenowo">
Najdenowo

Najdenowo (bułg. "Найденово") – wieś w południowej Bułgarii, w obwodzie Stara Zagora, w gminie Bratja Daskałowi. Według danych Narodowego Instytutu Statystycznego, 31 grudnia 2011 roku wieś liczyła 135 mieszkańców.
Położenie.
Przez wieś przepływa Omurowska rzeka. Znajduje się tu zbiornik retencyjny Najdenowo.
Infrastruktura społeczna.
W Najdenowie znajduje się szkoła podstawowa Wasiła Lewskiego.

</doc>
<doc id="3050617" url="https://pl.wikipedia.org/wiki?curid=3050617" title="Yongju sa">
Yongju sa

Yongju sa (용주사 Klasztor Klejnotu Smoka) – koreański klasztor buddyjski. 
Historia klasztoru.
Klasztor został założony w roku 854 i nosił nazwę Karyang. Jest zbudowany na zboczu góry Hwa w pobliżu miasta Hwaseong. Klasztor rozwijał się do X wieku i był bardzo znanym seminarium.
W 1636 roku, w czasie inwazji Mandżurów na Koreę, klasztor został spalony.
W 1789 r. król Chŏnjo (pan. 1776-1800) przeniósł grób swojego ojca i z tej okazji nakazał mnichowi Pogyongowi odbudować klasztor oraz poświęcić go jego zmarłemu ojcu. Wtedy zmieniono nazwę klasztoru na Yongju. Był to jeden z kilku zaledwie wypadków, że któryś z władców z dynastii Joseon wspierał buddyzm.
W 1969 roku mistrz sŏn Jŏngang Yŏnsin (1898-1975) ustanowił w klasztorze budynek praktyki medytacji sŏn. 
Yongju sa jest parafialnym klasztorem chogye, który administruje 80 innymi klasztorami.

</doc>
<doc id="3050618" url="https://pl.wikipedia.org/wiki?curid=3050618" title="Opyłczenec">
Opyłczenec

Opyłczenec (bułg. "Опълченец") – wieś w południowej Bułgarii, w obwodzie Stara Zagora, w gminie Bratja Daskałowi. Według danych Narodowego Instytutu Statystycznego, 31 grudnia 2011 roku wieś liczyła 397 mieszkańców. Sobór we wsi odbywa się 40 dni po Wielkanocy.

</doc>
<doc id="3050622" url="https://pl.wikipedia.org/wiki?curid=3050622" title="Kontuar">
Kontuar

Kontuar – mebel, lada oddzielająca sprzedawcę (w sklepie) lub barmana (w barach) od klientów. Kontuar posiada kształt dużego stołu, często z szufladami lub podręcznymi półkami. Służy do podawania towarów.

</doc>
<doc id="3050624" url="https://pl.wikipedia.org/wiki?curid=3050624" title="Chronografia albo Dziejopis Żywiecki">
Chronografia albo Dziejopis Żywiecki

Chronografia albo Dziejopis Żywiecki – kronika napisana przez Andrzeja Komonieckiego (ok. 1658–1729), ówczesnego wójta żywieckiego, opisująca dzieje Żywiecczyzny na przestrzeni ponad trzystu lat, od 1400 do 1728 roku. Ze względu na treść dzieli się ją na 3 części, odpowiednio:
Kronika przedstawia najważniejsze wydarzenia z dziejów Żywiecczyzny, zawiera dokładny spis gruntów, przytaczając m.in. etymologie nazw miejscowości, opisując żywot najważniejszych postaci ówczesnej ziemi żywieckiej.
Pierwszy tom Dziejopisu Żywieckiego ukazał się w 1937 roku, w ramach serii Biblioteka Żywiecka w opracowaniu Stanisława Szczotki. Ponowne wydanie miało miejsce w 1987 roku, w związku z jubileuszem 50-lecia działalności Towarzystwa Miłośników Ziemi Żywieckiej w opracowaniu Stanisława Grodziskiego i Ireny Dwornickiej. Był to efekt współpracy TMZŻ z władzami miasta i krakowskim środowiskiem naukowym.

</doc>
<doc id="3050626" url="https://pl.wikipedia.org/wiki?curid=3050626" title="Elżbieta Połońska">
Elżbieta Połońska



</doc>
<doc id="3050629" url="https://pl.wikipedia.org/wiki?curid=3050629" title="Paweł Siergiejewicz Potiomkin">
Paweł Siergiejewicz Potiomkin



</doc>
<doc id="3050633" url="https://pl.wikipedia.org/wiki?curid=3050633" title="Czasy Harveya Milka">
Czasy Harveya Milka

Czasy Harveya Milka (ang. "The Times of Harvey Milk") – amerykański film dokumentalny z 1984 roku w reżyserii Roba Epsteina. 
Obraz opowiada o działalności zawodowej i śmierci Harveya Milka, amerykańskiego polityka, pierwszego mężczyzny otwarcie przyznającego się do swojej homoseksualnej orientacji wybranego do Rady Miasta San Francisco. Narratorem filmu jest Harvey Fierstein. 
W 1985 film zdobył Oscara za najlepszy pełnometrażowy film dokumentalny. Wyróżniany był także podczas licznych festiwali filmowych, m.in. na MFF w Bostonie, Chicago, Nowym Jorku oraz na Sundance Film Festival. W 2012 Biblioteka Kongresu Stanów Zjednoczonych włączyła "Czasy Harveya Milka" w poczet National Film Registry − listy projektów filmowych budujących dziedzictwo kulturalne USA.

</doc>
<doc id="3050634" url="https://pl.wikipedia.org/wiki?curid=3050634" title="Wasyl Ruban">
Wasyl Ruban



</doc>
<doc id="3050635" url="https://pl.wikipedia.org/wiki?curid=3050635" title="Orizowo">
Orizowo

Orizowo (bułg. "Оризово") – wieś w południowej Bułgarii, w obwodzie Stara Zagora, w gminie Bratja Daskałowi. Według danych Narodowego Instytutu Statystycznego, 31 grudnia 2011 roku wieś liczyła 1452 mieszkańców.
Położenie.
Orizowo znajduje się na nizinie Górnotrackiej, 7 km od Maricy. Znajduje się tu zbiornik retencyjny Orizowo.
Historia.
We wsi odkryto starożytną wieś Traków "Ranilum". Dawniej wieś nazywała się Czełtukczi.
Infrastruktura.
Infrastruktura społeczna.
We wsi znajdują się: kmetstwo, szkoła podstawowa, szkoła rolnicza, przedszkole, ośrodek zdrowia, gabinet dentystyczny, poczta, dom kultury Pawła Matewa, restauracje. W miejscowości znajduje się stacja kolejowa wybudowana w 1928 roku.
Infrastruktura techniczna.
Orizowo posiada kanalizację oraz internet.

</doc>
<doc id="3050637" url="https://pl.wikipedia.org/wiki?curid=3050637" title="Leonid Oboleński">
Leonid Oboleński



</doc>
<doc id="3050638" url="https://pl.wikipedia.org/wiki?curid=3050638" title="Leonid Oboleński (dyplomata)">
Leonid Oboleński (dyplomata)



</doc>
<doc id="3050640" url="https://pl.wikipedia.org/wiki?curid=3050640" title="Samuel Marszak">
Samuel Marszak



</doc>
<doc id="3050644" url="https://pl.wikipedia.org/wiki?curid=3050644" title="Borys Kochno">
Borys Kochno



</doc>
<doc id="3050647" url="https://pl.wikipedia.org/wiki?curid=3050647" title="Odobeşti">
Odobeşti



</doc>
<doc id="3050649" url="https://pl.wikipedia.org/wiki?curid=3050649" title="Czesław Karolak">
Czesław Karolak

Czesław Karolak (ur. 1946) – polski germanista, emerytowany profesor Uniwersytetu Adama Mickiewicza w Poznaniu.
Był wieloletnim pracownikiem naukowym i dydaktycznym Instytutu Filologii Germańskiej UAM, posiada tytuł profesora nauk humanistycznych.
W latach 1990–2015 pełnił funkcję kierownika Zakładu Dydaktyki Literatury Niemieckiego Obszaru Językowego.
Tytuł rozprawy doktorskiej (1977):
„Das metaliterarische Selbstverständnis westdeutscher Autoren”
Tytuł rozprawy habilitacyjnej (1986):
„Die Poetik des Vorurteils. Untersuchungen zum Fremdstereotyp im westdeutschen Roman der fünfziger Jahre”
Wydawnictwo Naukowe UAM, Poznań 1986

</doc>
<doc id="3050651" url="https://pl.wikipedia.org/wiki?curid=3050651" title="Parafia Wszystkich Świętych w Bojszowie">
Parafia Wszystkich Świętych w Bojszowie

Parafia Wszystkich Świętych w Bojszowie należy do diecezji gliwickiej (dekanat Pławniowice).
Duszpasterze.
Duchowni pochodzący z parafii.
Zakonnicy.
Ojciec Bonawentura Hassa Ofm
Zakonnice.
Siostra Eustella Hassa (rodzona siostra Ojca Bonawentury)
Księgi metrykalne.
Parafia prowadzi księgi chrztów, ślubów i zgonów od 1959 roku

</doc>
<doc id="3050652" url="https://pl.wikipedia.org/wiki?curid=3050652" title="Kalambo">
Kalambo

Kalambo – rzeka na granicy pomiędzy Zambią a Tanzanią.
Kalambo tworzy część granicy pomiędzy Zambią a Tanzanią. Jest to stosunkowo niewielka rzeka, która zaczyna swój bieg na wyżynie położonej na północny wschód od Mbali na wysokości ok. 1800 m n.p.m., spływa do Wielkiego Rowu Zachodniego i uchodzi do południowo-wschodniego końca Jeziora Tanganika na wysokości ok. 770 m n.p.m. Jej długość wynosi ok. 50 km. Głównym powodem do sławy tej rzeki jest wodospad Kalambo Falls, drugi pod względem wysokości w Afryce po wodospadzie Tugela w Południowej Afryce. Poniżej wodospadu rzeka wpływa do głębokiego kanionu.

</doc>
<doc id="3050660" url="https://pl.wikipedia.org/wiki?curid=3050660" title="Dymitr Milutin">
Dymitr Milutin



</doc>
<doc id="3050663" url="https://pl.wikipedia.org/wiki?curid=3050663" title="15 años">
15 años

15 años – pierwszy album koncertowy hiszpańskiej piosenkarki Pastory Soler, wydany 7 września 2010 przez wytwórnię Warner Music Spain z okazji piętnastolecia jej kariery artystycznej.
Album składa się z dwóch płyt CD oraz jednej płyty DVD, na których znalazły się najpopularniejsze utwory z repertuaru Soler, charakteryzującego się gatunkami popu, flamenco i copali. Wśród kompozycji można znaleźć specjalne duety z Malú, Miguelem Povedą i Manuelem Carrasco. Płyta została nagrana 5 i 6 maja 2009 podczas dwóch koncertów w teatrze "Lope de Vega" w Sewilli, które odbyły się z okazji piętnastej rocznicy wydania pierwszego albumu piosenkarki. Wydawnictwo było promowane akustycznym singlem „La mala costumbre”, dedykowanym ojcu Pastory Soler.
Album znalazł się na 9. miejscu na oficjalnej hiszpańskiej liście sprzedaży.
Lista utworów.
Źródło
Całkowita długość: 53:37
Całkowita długość: 44:55

</doc>
<doc id="3050665" url="https://pl.wikipedia.org/wiki?curid=3050665" title="D3A">
D3A



</doc>
<doc id="3050668" url="https://pl.wikipedia.org/wiki?curid=3050668" title="Vincent Callard">
Vincent Callard

Vincent Stuart Callard (ur. 22 listopada 1895 w Hampstead w Londynie, zm. 18 lipca 1976 w Colchesterze) – kanadyjski lekkoatleta, długodystansowiec.
Podczas I wojny światowej służył w Królewskim Korpusie Medycznym Armii. Po wojnie zaczął biegać długodystansowo. W 1925 przeniósł się do Ameryki Północnej i osiadł w Kanadzie, gdzie wstąpił do Monarch Athletic Club w Toronto, aby kontynuować karierę sportową. Podczas igrzysk olimpijskich w Amsterdamie (1928) odpadł w eliminacjach na 5000 metrów zajmując w swoim biegu 8. miejsce. W 1940 roku wrócił do Anglii.

</doc>
<doc id="3050670" url="https://pl.wikipedia.org/wiki?curid=3050670" title="Parafia św. Mikołaja w Świbiu">
Parafia św. Mikołaja w Świbiu

Parafia św. Mikołaja w Świbiu należy do diecezji gliwickiej (dekanat Toszek). 
Księgi metrykalne.
Parafia prowadzi księgi chrztów, ślubów i zgonów od 1925 roku

</doc>
<doc id="3050673" url="https://pl.wikipedia.org/wiki?curid=3050673" title="Krzysztof Grodzicki (cichociemny)">
Krzysztof Grodzicki (cichociemny)

Krzysztof Marian Aleksander Grodzicki, pseud.: „Jabłoń 2”, „Lipa 2” (ur. 10 czerwca 1915 w Myślenicach, zm. 12 grudnia 1989 w Olivos (przedmieścia Buenos Aires)) – major kawalerii Wojska Polskiego II Rzeczypospolitej, Armii Andersa, Polskich Sił Zbrojnych i Armii Krajowej, cichociemny.
Życiorys.
Po ukończeniu II Państwowego Gimnazjum im. Marszałka Józefa Piłsudskiego w Stanisławowie, uzyskaniu matury w 1935 roku i odbyciu służby wojskowej w Szkole Podchorążych Rezerwy Kawalerii w Grudziądzu rozpoczął w 1937 roku studia na Politechnice Lwowskiej.
We wrześniu 1939 roku służył w Ośrodku Zapasowym Podolskiej Brygady Kawalerii, od 15 września w 3 szwadronie pułku marszowego tej brygady. 22 września przekroczył granicę polsko-węgierską i został internowany na Węgrzech. We Francji został przydzielony do Oddziału I Sztabu Naczelnego Wodza i w czerwcu 1940 roku wrócił jako emisariusz do Polski. Został aresztowany przez NKWD i skazany w Moskwie na karę śmierci. Przebywał w więzieniach w ZSRR. Po podpisaniu układu Sikorski-Majski wstąpił do Armii Andersa, został przydzielony do 12 pułku Ułanów Podolskich 3 Dywizji Strzelców Karpackich, z którym walczył na Bliskim Wschodzie.
Cichociemny.
Zgłosił się do służby w kraju. Po przeszkoleniu ze specjalnością w dywersji został zaprzysiężony we Włoszech 14 lutego 1944 roku w Oddziale VI Sztabu Naczelnego Wodza. Zrzucony do okupowanej Polski w nocy z 21 na 22 maja 1944 roku w operacji lotniczej o kryptonimie „Weller 29”, dowodzonej przez mjr naw. Eugeniusza Arciuszkiewicza, z samolotu Halifax JP-222 „E” (1586 eskadra PAF) na placówkę odbiorczą „Kos” położona w okolicy wsi Wierzbno. 
Razem z nim skoczyli: gen. bryg. Leopold Okulicki ps. Niedźwiadek, por. Marian Golarz ps. Góral 2, kpt. Tomasz Wierzejski ps. Zgoda 2, ppor. Władysław Marecki ps. Żabik 2, ppor. Zbigniew Waruszyński, ps. Dewajtis 2.
Po skoku aklimatyzacja w Warszawie, następnie przydzielony do Okręgu Kraków AK. Służył w Obwodzie Myślenice jako oficer wyszkolenia oddziałów partyzanckich.
Po wojnie.
Po zakończeniu wojny wyemigrował do Argentyny, gdzie był m.in. właścicielem pralni chemicznej.
Życie rodzinne.
Był synem Władysława Zenona Ksawerego (1865–1922), urzędnika i właściciela majątku ziemskiego w okolicy Stanisławowa, i Heleny z domu Czermińskiej (1871–1947). Miał pięcioro starszego rodzeństwa: Ludwika Feliksa Władysława (1891–1979), Ambrożynę zamężną Romanowską (1897–1985), Feliksa Mikołaja Ezechiasza (1899–1944), Stanisławę i Helenę (1908). Ożenił się z Heleną, z którą miał syna Marcina. 

</doc>
<doc id="3050674" url="https://pl.wikipedia.org/wiki?curid=3050674" title="Lakówka dwubarwna">
Lakówka dwubarwna

Lakówka dwubarwna ("Laccaria bicolor" (Maire) P.D. Orton) – gatunek grzybów z rodziny piestróweczkowatych ("Hydnangiaceae"). 
Systematyka i nazewnictwo.
Pozycja w klasyfikacji według Index Fungorum: "Laccaria, Hydnangiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisany został w 1937 r. przez René Maire jako odmiana lakówki pospolitej. Do rangi odrębnego gatunku podniósł go Peter Darbishire Orton w 1960 r.
Synonimy naukowe:
Nazwę polską zaproponował Władysław Wojewoda w 2003 r. 
Morfologia.
Średnicy 1–6 cm, za młodu dzwonkowaty, później łukowaty, na koniec płasko rozpostarty o pofalowanych brzegach. Powierzchnia o barwie mięsnoczerwonawej lub czerwonobrązowej i pokryta drobnymi łuseczkami.
Szerokie, rzadkie i dość grube, do trzonu przyrośnięte lub nieco zbiegające. Mają fioletoworóżową barwę, podczas wysychania coraz bardziej fioletową, u starszych okazów są białawo oprószone zarodnikami.
Wysokość 6–10 cm, grubość do 8 mm. Cylindryczny, podłużnie włóknisty. Powierzchnia koloru od różowego do czerwonobrązowego. U podstawy występuje fioletowa grzybnia. Fioletowy kolor grzybni u podstawy jest jedną z najważniejszych cech morfologicznych umożliwiających odróżnienie tego gatunku lakówki od podobnych, jednak zanika on dość szybko i morfologiczne odróżnienie starszych okazów staje się czasami niemożliwe. 
Kruchy, cienki, brązowawy o słodkawym smaku i niewyraźnym zapachu.
Wysyp zarodników biały. Zarodniki szeroko elipsoidalne lub niemal kuliste, o rozmiarach 7–9 × 6–8 µm, pokryte kolcami długości do 1–2 µm. Podstawki 4-zarodnikowe, Cheilocystydy o kształcie od nitkowatego do palczastego i rozmiarach do 55 × 8 µm.
Występowanie i siedlisko.
Jest szeroko rozprzestrzeniony w Ameryce Północnej i Europie, występuje także w Australii oraz Japonii i Korei. 
Rośnie w lasach iglastych pod sosnami i świerkami, oraz liściastych pod dębami, bukami i brzozami. W Polsce owocniki wytwarza od lipca do listopada.

</doc>
<doc id="3050675" url="https://pl.wikipedia.org/wiki?curid=3050675" title="Laccaria bicolor">
Laccaria bicolor



</doc>
<doc id="3050678" url="https://pl.wikipedia.org/wiki?curid=3050678" title="Casillas (Santa Rosa)">
Casillas (Santa Rosa)

Casillas – niewielka miejscowość na południowym wschodzie Gwatemali, w departamencie Santa Rosa. Według danych szacunkowych z 2012 roku liczba mieszkańców wynosiła 13 182 osób. 
Casillas leży około 33 km na północny wschód od stolicy departamentu – miasta Cuilapa, tuż przy granicy z departamentami Jalapa i Gwatemala. Miejscowość leży na wysokości 1093 metrów nad poziomem morza, w górach Sierra Madre de Chiapas, w odległości około 65 km od wybrzeża Pacyfiku. 
Gmina Casillas.
Miejscowość jest także siedzibą władz gminy o tej samej nazwie, która jest jedną z czternastu gmin w departamencie. W 2012 roku gmina liczyła 23 971 mieszkańców. Gmina jak na warunki Gwatemali jest średniej wielkości, a jej powierzchnia obejmuje 185 km². Na terenie gminy leży jezioro pochodzenia wulkanicznego Laguna de Ayarza oraz pokłady pumeksu. Mieszkańcy gminy utrzymują się głównie z rolnictwa i hodowli. W rolnictwie dominuje uprawa kukurydzy, fasoli, trzciny cukrowej i ziemniaków a w hodowli bydło i drób.

</doc>
<doc id="3050679" url="https://pl.wikipedia.org/wiki?curid=3050679" title="Narodowi Socjaliści - Lewica XXI Wieku">
Narodowi Socjaliści - Lewica XXI Wieku



</doc>
<doc id="3050680" url="https://pl.wikipedia.org/wiki?curid=3050680" title="Warszawskie wieżowce">
Warszawskie wieżowce



</doc>
<doc id="3050682" url="https://pl.wikipedia.org/wiki?curid=3050682" title="Wybory parlamentarne w Czechach w 2013">
Wybory parlamentarne w Czechach w 2013



</doc>
<doc id="3050685" url="https://pl.wikipedia.org/wiki?curid=3050685" title="Afrocarpus">
Afrocarpus

Afrocarpus – rodzaj drzew z rodziny zastrzalinowatych ("Podocarpaceae"). Obejmuje sześć gatunków występujących w centralnej i południowej Afryce.
Systematyka.
Jeden z rodzajów rodziny zastrzalinowatych ("Podocarpaceae").

</doc>
<doc id="3050687" url="https://pl.wikipedia.org/wiki?curid=3050687" title="Mistrzostwa Europy Juniorów w Piłce Siatkowej 2014">
Mistrzostwa Europy Juniorów w Piłce Siatkowej 2014

Mistrzostwa Europy Juniorów w Piłce Siatkowej 2014 zostały rozegrane na Słowacji i w Czechach w dniach od 29 sierpnia do 6 września 2014 roku. Drużyny rywalizowały w Nitrze i Brnie. Wzięło w nich udział 12 drużyn podzielonych na dwie grupy.
Eliminacje i uczestnicy.
Bezpośredni awans na Mistrzostwa Europy Juniorów 2014 uzyskały Słowacja i Czechy(gospodarze turnieju).
Pozostałych uczestników wyłonił turniej kwalifikacyjny.

</doc>
<doc id="3050688" url="https://pl.wikipedia.org/wiki?curid=3050688" title="Carska Droga">
Carska Droga

Carska Droga (Carski Trakt, Carska Szosa) – droga w województwie podlaskim, zaczynająca się w Mężeninie i biegnąca następnie w kierunku północnym i północno-wschodnim przez Strękową Górę, Osowiec, Goniądz, Dąbrowę Białostocką do granicy państwa i dalej do Grodna na Białorusi. Droga została zbudowana na przełomie XIX i XX wieku w celu połączenia carskich twierdz: Łomża, Osowiec i Grodno jako rokada.
Termin „Carska Droga” zwykle jednak używany jest w węższym znaczeniu – w odniesieniu do 33-km odcinka od mostu na Narwi w Strękowej Górze do skrzyżowania z drogą krajową nr 65 w miejscowości Osowiec-Twierdza i dalej jeszcze 8-kilometrowy jej odcinek południowo-zachodni do wsi Olszowa Droga. Będący jej przedłużeniem odcinek południowy to Olszowa Droga..
Tutaj w większej części przebiega przez Biebrzański Park Narodowy lub po jego granicy – groblą wśród niedostępnych bagien oraz przez wydmy. Odcinek ten znany jest ze spotkań z łosiami.
Zakres stosowania nazwy „Carska Droga”.
Miłośnicy przyrody stosują lub zawężają termin „Carska Droga” w odniesieniu do 33 km odcinka od mostu na Narwi w Strękowej Górze do skrzyżowania z drogą krajową nr 65 w miejscowości Osowiec-Twierdza. Nie należy tutaj mylić nazw sąsiadujących z sobą położonych nad Narwią miejscowości Strękowa Góra i Góra Strękowa. Od Dobarza do Strękowej Góry na odcinku kilkunastu kilometrów droga tutaj biegnie nie po wydmach polodowcowych, ale groblą usypaną wśród bagien, co pochłonęło znaczne sumy podczas jej budowy i prawdopodobnie dlatego nazywana jest „Carską Drogą”.
Badacze fortyfikacji nazywają jednak tak znacznie dłuższy ciąg dróg, łączący twierdze Grodno, Osowiec i Łomża. Carska Droga w takim znaczeniu zaczyna się już w Mężeninie (a nawet Łomży) i biegnie następnie w kierunku północnym i północno-wschodnim przez Strękową Górę, Osowiec, Goniądz, Dąbrowę Białostocką do granicy państwa i dalej do Grodna na Białorusi. Tak jest też podpisywany cały odcinek biegnący z kierunku od Mężenina (już przed skrzyżowaniem z drogą krajową nr 64 k/Strękowej Góry) niemal do granicy państwa (aż za Dąbrową Białostocką) na mapach Doliny Biebrzy i Biebrzańskiego Parku Narodowego.
Carska Droga pierwotnie znana była jako Droga Łomżyńska. Według niektórych źródeł tak nazywano fragment łączący wszystkie trzy twierdze (Grodno, Osowiec i Łomża). Perzyk stosuje ją jednak tylko do drogi łączącej twierdzę Osowiec z Łomżą, którą miejscowa ludność nazwała „Carską Drogą”. Również w opracowaniu Chmielkowa używana jest ona w odniesieniu do drogi biegnącej od Twierdzy Osowiec w kierunku południowym (ros. ), natomiast w stosunku do bombardowanej za dnia przez Niemców drogi biegnącej w kierunku północno-wschodnim stosowana jest nazwa „"droga na Grodno"” (ros. ).
Niektórzy zwracają uwagę, że nazwa „Carski Trakt” powstała również w celach marketingowych.
Częścią tak rozumianej Carskiej Drogi jest m.in. droga powiatowa nr 1838 B, czyli odcinek o długości 34,466 km pomiędzy skrzyżowaniem z drogą krajową nr 64 (Strękowa Góra) a skrzyżowaniem z drogą krajową nr 65 (Osowiec). W jej obrębie znajduje się wspomniany na początku 33 km fragment, położony w powiecie monieckim, zaczynający się nieco dalej, na granicy powiatu na Narwi w Strękowej Górze.
Historia.
Budowa.
Carska Droga, w szerokim rozumieniu tego słowa, powstała pod koniec XIX wieku na potrzeby twierdzy w Osowcu i systemu umocnień zachodnich rubieży Imperium Rosyjskiego jako droga rokadowa. Jej główną rolą było zapewnienie komunikacji pomiędzy carskimi twierdzami: Grodno, Osowiec i Łomża. Umożliwiała ona też przemieszczanie się wojska pomiędzy fortami i punktami oporu samej Twierdzy Osowiec. Zbudowana w latach 1882–1892 nigdy niezdobyta twierdza w Osowcu została ulokowana w miejscu, gdzie znajduje się jedyne przewężenie pozwalające przekroczyć Bagna Biebrzańskie.
Carska Droga została poprowadzona równolegle do lewego brzegu Biebrzy, przez bagna i piaszczyste wydmy. Decyzja o budowie tej strategicznej militarnej drogi przez bagna została osobiście podjęta osobnym dekretem przez cara Mikołaja II. Istnieje anegdota, według której zbudowano ją wzdłuż linii narysowanej przez cara za pomocą linijki przyłożonej do Grodna i Warszawy. W każdym razie poprowadzono ją długimi prostymi odcinkami, co utrudniało jej budowę w bagnistym terenie.
Budowa drogi, zwłaszcza od Dobarza do wsi Strękowa Góra, gdzie biegnie wśród bagien po usypanej grobli, była poważnym wyzwaniem i pochłonęła ogromne sumy. Polegała ona najpierw na wytyczeniu danego odcinka, wybraniu torfu, ułożeniu faszyny i zasypaniu żwirem z dodatkiem kamieni pokruszonych maszynami parowymi.
Przy budowie nie byli wykorzystywani zesłańcy, ale została zatrudniona miejscowa ludność w ramach prac interwencyjnych. Ubodzy mieszkańcy bagien, uczestniczący w budowie drogi, wspominali ten okres jako czas wyjątkowego dostatku. Nie obyło się bez afer – kilku urzędników, którzy zawyżyli ilość skupionej do usypywania korony traktu ziemi, zostało dla przykładu powieszonych. Droga nie była bynajmniej budowana dla dobra miejscowej ludności. O jej jednoznacznie militarnym charakterze świadczy odpowiedź władz carskich na zażalenie włodarzy ominiętej miejscowości Trzcianne: „Jest to droga wojskowa i nic wam do tego”.
Carska Droga pierwotnie znana była jako Droga Łomżyńska. Została ona wybudowana w 1895 roku lub w latach 1895–1907. Początkowo miała nawierzchnię brukową i szutrową, obecnie większa jej część pokryta jest asfaltem.
Wykorzystanie.
Carska droga była wykorzystywana przez wojska carskie podczas obrony Twierdzy Osowiec na początku I wojny światowej.
We wrześniu 1939 roku tą drogą przemaszerowali żołnierze Wojska Polskiego z Osowca na odcinek Wizna, którego obrona stała się jednym z najbardziej bohaterskich epizodów II wojny światowej.
Po II wojnie światowej droga straciła charakter militarny i stała się lokalnym szlakiem komunikacyjnym.
Brukowana droga umożliwiała również dojazd do łąk nadbiebrzańskich ich właścicielom.
Długość.
Długości poszczególnych odcinków zmierzone w programie Google Earth są następujące:
Razem około 128 km, w tym 119,1 km w granicach państwa. Na większej części odcinka Strękowa Góra (DK 64) – Twierdza Osowiec (DK 65) droga przebiega w obrębie lub po granicy parku narodowego – łącznie na długości 23,8 km.
Pierwotnie Droga Łomżyńska od Łomży do Grodna (czyli wraz z dodatkowym odcinkiem od Mężenina do Łomży) liczyła 169 km.
Atrakcje turystyczne.
Na najciekawszym przyrodniczo i krajobrazowo odcinku Narew w Strękowej Górze – Osowiec-Twierdza wymienia się:
oraz w kierunku od południa ku północy:
Przyroda.
Strękowa Góra (DK 64) – Twierdza Osowiec (DK 65).
Carska Droga na tym odcinku, czyli droga powiatowa nr 1838B o całkowitej długości 34,466 km, pomiędzy położonym nieco na północ od Strękowej Góry Laskowcem a Osowcem, biegnie niemal całkowicie na terenie Biebrzańskiego Parku Narodowego – łącznie na długości ok. 33 km w jego otulinie, w tym ok. 20 km w jego obrębie (łącznie z 3,6-kilometrowym odcinkiem przez obszar ochrony ścisłej BPN – ols o dużym stopniu naturalności) oraz ok. 4,5 km wzdłuż jego granicy. Od 1995 roku park narodowy wpisany jest na listę obszarów chronionych konwencją ramsarską (RS#756).
Od niedawna odcinek ten znalazł się dodatkowo w obrębie unijnych obszarów chronionych – Specjalnego Obszaru Ochrony Siedlisk Natura 2000 „Dolina Biebrzy” (PLH 20008) oraz Obszaru Specjalnej Ochrony Ptaków Natura 2000 „Ostoja Biebrzańska” (PLB 20006). Przebieg ich granic jest zgodny z obszarem otuliny BPN.
Carska droga w otulinie parku narodowego jest atrakcyjna przyrodniczo ze względu na brak zabudowy, billboardów, śladów obecności człowieka, znikomy ruch turystyczny i oznakowanie, różnorodność krajobrazów. Zniszczona asfaltowa nawierzchnia wciąż jeszcze nieremontowanej drogi powstrzymuje przed rozwijaniem nadmiernej prędkości. Ściąga tutaj duża liczba miłośników przyrody i obserwatorów ptaków. Dosyć łatwo można bowiem tu spotkać łosia, można też napotkać wilka, występują także rzadkie gatunki ptaków. Twierdza Osowiec jest jednym z największych zimowisk nietoperzy w Polsce.
Na terenach Biebrzańskiego Parku Narodowego bezpośrednio przylegających do Carskiej Drogi w okolicach Bagna Ławki gniazdują orlik grubodzioby, puchacz, bocian czarny, żurawie, podróżniczek, dzięcioł białogrzbiety, kulik wielki, błotniaki: łąkowy i zbożowy, rycyk, krwawodziób, uszatka (sowa) błotna. Znajdują się tam też tokowiska oraz miejsca gniazdowania dubelta i cietrzewia, największe w Polsce stanowisko wodniczki, rewiry orlików, bociana czarnego i dzięcioła białogrzbietego, część w .
W 2006 roku przez ponad miesiąc na Bagnie Ławki przebywała sowa jarzębata, ściągając rzesze obserwatorów ptaków. Na zalewanych wiosną łąkach przy grobli na południe od parku, w jego otulinie, gniazdują rybitwy białoskrzydłe, bataliony, można obserwować kaczki.
W pobliżu drogi występuje też wiele rzadkich i chronionych gatunków motyli, zwłaszcza nocnych, jak na przykład wstęgówka bagienka (jedyne miejsce występowania w Polsce). Bytują tutaj niepylak mnemozyna oraz uważane za cenne motyle środowisk bagiennych, takie jak strzępotek hero, rojnik morfeusz, błyszczka zosimi, ogniwaczek tajwanek, paśnik tartruenek.
W płytkich przydrożnych rowach występuje aż 127 taksonów glonów, w tym 4 nowe dla nauki i 7 (lub 11) nowych dla Polski.
Carska droga przebiega przez kilka siedlisk programu Natura 2000 – sosnowy bór bagienny (kod 91D0-2), wariant chrobotkowy subkontynentalnego boru bagiennego (kod 91T0), torfowisko wysokie z mszarem wysokotorfowiskowym (kod 7101,7120), torfowiska zasadowe o charakterze młak, mechowisk i turzycowisk (kod 7230) oraz przez ols o dużym stopniu naturalności w obszarze ochrony ścisłej przy południowej granicy BPN.
Mężenin – Strękowa Góra (DK 64).
Droga powiatowa nr 1973B, czyli odcinek Mężenin – droga krajowa nr 64 (tuż przed Strękową Górą) o całkowitej długości 14,075 km na długości ok. 3,6 km przebiega w obrębie projektowanego obszaru ochrony ptaków Natura 2000 „Bagno Wizna” (PLB 20005).
Wpływ na środowisko przyrodnicze Bagien Biebrzańskich.
Z przyrodniczego punktu widzenia szkodliwe dla przyrody Bagien Biebrzańskich byłoby przekształcenie Carskiej Drogi w drogę tranzytową („Via Turistica”), co zostało zablokowane przez miłośników przyrody. Pod koniec 2013 roku rozpoczęto jednak remont nawierzchni, ponieważ droga ma pewne znaczenie lokalne.
Może to doprowadzić do zwiększenia liczby pojazdów i ryzyka wypadków.
Carska Droga stanowi barierę hydrologiczną ograniczającą spływ wody ze wschodniej do zachodniej części Bagna Ławki w Biebrzańskim Parku Narodowym. Jej nasyp (grobla) spowodował podniesienie się zwierciadła wód gruntowych na wschodzie, gdzie wykształciły się mechowiska.
Przecina ona również szlaki migracyjne zwierząt, powodując izolację lokalizacji.
Jest tam też powodem kolizji samochodów z różnymi gatunkami zwierząt: ssaków (np. bóbr, wiewiórka, lis, zając szarak, kret), ptaków (np. kos, drozd śpiewak, puszczyk, dzięcioł duży, lelek) i gadów (zaskroniec), głównymi ofiarami wśród kręgowców są jednak płazy (93,1% ofiar w badaniu z 2014 roku). Z naukowego raportu przygotowanego na zlecenie Biebrzańskiego Parku Narodowego wynika, że liczba przekroczeń drogi przez zwierzęta wynosi kilkadziesiąt tysięcy rocznie. Podczas trzech kontroli wykonanych wiosną, latem i jesienią w 2014 udokumentowano blisko 5,3 tysiąca martwych kręgowców zabitych przez pojazdy.
Remont Carskiej Drogi.
W listopadzie 2013 roku rozpoczął się remont Carskiej Drogi na znajdującym się w fatalnym stanie technicznym, 33 km odcinku od granicy powiatu monieckiego (Strękowa Góra) do drogi krajowej nr 65 (Białystok – Ełk). Był kontynuowany przez cały 2014 rok, z wyjątkiem sezonu lęgowego ptaków.
Prace polegały na naprawie drogi poprzez oczyszczenie nawierzchni, wyrównaniu oraz wykonaniu warstwy konstrukcyjnej i warstwy ścieralnej z mieszanki mineralno – asfaltowej o grubości 4 cm.
Inwestycja realizowana była w ramach projektu „Udostępnienie obszarów cennych turystycznie i gospodarczo – poprawa jakości dróg pogranicza polsko-białoruskiego” z Programu Współpracy Transgranicznej Polska – Białoruś – Ukraina 2007–2013. Projekt obejmował również przebudowę drogi Grodno – Sopoćkinie na Białorusi. Na jego realizację pozyskano 3,8 mln euro ze środków Unii Europejskiej, z czego około 2 mln otrzymał powiat moniecki. Dofinansowanie stanowiło 89,5% kosztów projektu.
Remont rozpoczęto bez przeprowadzenia oceny oddziaływania inwestycji na środowisko, której domagali się ekolodzy. Nie jest ona jednak wymagana w przypadku remontu.

</doc>
<doc id="3050689" url="https://pl.wikipedia.org/wiki?curid=3050689" title="Jean-François-Joseph Dumont">
Jean-François-Joseph Dumont

Jean-François-Joseph Dumont (ur. 8 września 1704 w Valenciennes - zm. ?) – dyplomata francuski.
Pełnił szereg funkcji dyplomatycznych Francji, m.in. sekretarza i "charge d'affaires" ambasady w Wiedniu, rezydenta w Gdańsku (1756-1768). 

</doc>
<doc id="3050692" url="https://pl.wikipedia.org/wiki?curid=3050692" title="Chauzje Choosha">
Chauzje Choosha

Chauness Chauzje Choosha (ur. 31 grudnia 1992 w Monze) – zambijska lekkoatletka, sprinterka. 

</doc>
<doc id="3050694" url="https://pl.wikipedia.org/wiki?curid=3050694" title="Franz Xaver Seppelt">
Franz Xaver Seppelt

Franz Xaver Seppelt (ur. 13 stycznia 1883 we Wrocławiu (wówczas Breslau), zm. 25 lipca 1956 w Monachium) – niemiecki ksiądz katolicki i profesor historii Kościoła katolickiego. Święcenia kapłańskie otrzymał w 1903 roku, a w roku 1925 został kanonikiem we Wrocławiu. Stopień doktora uzyskał w roku 1905 za pracę pt. "Der Kampf der Bettelorden an der Universität Paris in der Mitte des 13. Jahrhunderts", w roku 1915 został profesorem nadzwyczajnym, a w roku 1920 profesorem zwyczajnym. Wykładał na Uniwersytecie Wrocławskim. 
W latach 1929–1933 był członkiem "Preußischen Staatsrat" (Pruskiej Rady Państwa). W roku 1946 został wysiedlony z Polski i przeniósł się do Monachium, gdzie został profesorem na Wydziale Teologicznym Uniwersytetu Ludwika i Maksymiliana w Monachium. W roku 1952 przeszedł na emeryturę.
Był autorem i współautorem opracowań historycznych dotyczących historii Kościoła na Śląsku oraz historii papiestwa, w tym wspólnej z Klemensem Löfflerem „"Papstgeschichte von den Anfängen bis zur Gegenwart"” (1933), wydanej po raz pierwszy w języku polskim w ekskluzywnej edycji Wydawnictwa Polskiego R. Wegnera pt. „Dzieje papieży od początków Kościoła do czasów dzisiejszych” (Poznań 1936).

</doc>
<doc id="3050695" url="https://pl.wikipedia.org/wiki?curid=3050695" title="Williams FW23">
Williams FW23

Williams FW23 – bolid teamu WilliamsF1 BMW na sezon 2001, zaprojektowany przez Gavina Fishera. Został zaprezentowany 27 stycznia 2001.

</doc>
<doc id="3050699" url="https://pl.wikipedia.org/wiki?curid=3050699" title="Carski Trakt">
Carski Trakt



</doc>
<doc id="3050700" url="https://pl.wikipedia.org/wiki?curid=3050700" title="Timothy Mwitwa">
Timothy Mwitwa

Timothy Mwitwa (ur. 21 maja 1968, zm. 27 kwietnia 1993 u wybrzeży Gabonu) - zambijski piłkarz występujący na pozycji napastnika. Był członkiem reprezentacji, która zginęła w katastrofie lotniczej u wybrzeży Gabonu. Był graczem klubu Nkana FC. W drużynie narodowej grał co najmniej od 1989 roku.

</doc>
<doc id="3050703" url="https://pl.wikipedia.org/wiki?curid=3050703" title="Klemens Löffler">
Klemens Löffler

Klemens Löffler (ur. 30 stycznia 1881 w Steinbach, zm. 17 marca 1933 w Kolonii) – niemiecki profesor, bibliotekarz i historyk. Studiował we Fryburgu Bryzgowijskim, Monachium, Münster i Getyndze. W roku 1904 uzyskał stopień doktora, a w roku 1918 tytuł profesora. W roku 1919 został dyrektorem Universitäts- und Stadtbibliothek Köln.
Wraz z Franzem Xaverym Seppeltem był autorem „"Papstgeschichte von den Anfängen bis zur Gegenwart"” (1933), wydanej po raz pierwszy w języku polskim w ekskluzywnej edycji Wydawnictwa Polskiego R. Wegnera pt. „Dzieje papieży od początków Kościoła do czasów dzisiejszych” (Poznań 1936).

</doc>
<doc id="3050707" url="https://pl.wikipedia.org/wiki?curid=3050707" title="Puchar Europy w Biegu na 10 000 metrów">
Puchar Europy w Biegu na 10 000 metrów



</doc>
<doc id="3050708" url="https://pl.wikipedia.org/wiki?curid=3050708" title="Ulica Sokolnicza we Wrocławiu">
Ulica Sokolnicza we Wrocławiu

Ulica Sokolnicza we Wrocławiu – ulica we wrocławskim Starym Mieście, łącząca ulicę Braniborską z ulicą Sikorskiego; przecięta jest na dwa rozłączne odcinki przez dwupasmową arterię ulicy Legnickej pomiędzy placem Solidarności a placem Jana Pawła II. Cała ulica liczy 486 metrów długości.
Wytyczona została po likwidacji w 1808 fortyfikacji miejskich, na dawnych terenach pofortecznych, częściowo w miejscu, gdzie przed XVII-wieczną rozbudową fortyfikacji znajdowała się uliczka, przebiegająca przez Wygon Mikołajski (przy skrzyżowaniu tej uliczki z główną drogą, która dziś nosi nazwę ulicy Legnickiej, w 1774 zlokalizowana była Gospoda Pod Złotym Mieczem), a dawniej przez historyczną podmiejską osadę Sokolniki.
Zabudowa ulicy Sokolniczej wznoszona była od lat 70. i 80. XIX wieku. Znalazły tu swoje miejsce, oprócz kamienic mieszkalnych, także składy i inne obiekty gospodarcze. Większość tej zabudowy zniszczona została w roku 1945 podczas oblężenia "Festung Breslau", częściowo tylko odbudowana po wojnie (m.in. budynki zakładów E. Lindnera z lat 1879-89), a częściowo zabudowana nowymi obiektami, powstałymi w latach 70. XX wieku. Do roku 1945 ulica nosiła nazwę "Neue Oderstrasse" ("Nowoodrzańska") i "Johnstrasse".
W pobliżu skrzyżowania ulicy Sokolniczej z Zelwerowicza wzniesiony został pomnik pamięci polskiej organizacji "Olimp", powstałej w konspiracji w roku 1941. Siedziba tej organizacji znajdowała się w nieistniejącej już kamienicy na rogu tych ulic, tj. w przybliżeniu w miejscu wzniesionego pomnika.
Przy ul. Sokolniczej 14-18 znajduje się Wrocławski Ośrodek Pomocy Osobom Nietrzeźwym (tzw. Izba Wytrzeźwień) działający w ramach Stowarzyszenia Pomocy Wzajemnej im. Stefana Kardynała Wyszyńskiego

</doc>
<doc id="3050710" url="https://pl.wikipedia.org/wiki?curid=3050710" title="Eugène Georges Joseph Lecrosnier">
Eugène Georges Joseph Lecrosnier



</doc>
<doc id="3050711" url="https://pl.wikipedia.org/wiki?curid=3050711" title="Kelvin Mutale">
Kelvin Mutale

Kelvin "Malaza" Mutale (ur. 20 września 1969, zm. 27 kwietnia 1993 u wybrzeży Gabonu) - zambijski piłkarz występujący na pozycji napastnika. Był członkiem reprezentacji, która zginęła w katastrofie lotniczej u wybrzeży Gabonu. Był graczem klubu Nkana FC i Al-Ettifaq. W drużynie narodowej grał co najmniej od 1991 roku.

</doc>
<doc id="3050715" url="https://pl.wikipedia.org/wiki?curid=3050715" title="Rossiya Airlines">
Rossiya Airlines



</doc>
<doc id="3050719" url="https://pl.wikipedia.org/wiki?curid=3050719" title="Numba Mwila">
Numba Mwila

Numba Mwila (ur. 18 marca 1972, zm. 27 kwietnia 1993 u wybrzeży Gabonu) - zambijski piłkarz występujący na pozycji pomocnika. Był graczem klubu Nkana FC. W drużynie narodowej grał co najmniej od 1992 roku. Znajdował się na pokładzie samolotu, którym reprezentacja Zambii podróżowała do Senegalu na mecz kwalifikacji do Mistrzostw świata w 1994 roku. Maszyna runęła do wody u wybrzeży Gabonu. Zginęło wówczas 30 osób, w tym Mwila. Nikt nie ocalał.

</doc>
<doc id="3050723" url="https://pl.wikipedia.org/wiki?curid=3050723" title="Geffory Chongo">
Geffory Chongo

Geffory Chongo (ur. ?) – zambijski lekkoatleta, skoczek o tyczce.

</doc>
<doc id="3050725" url="https://pl.wikipedia.org/wiki?curid=3050725" title="Renault Agriculture">
Renault Agriculture

Renault Agriculture – jest spółką zależną francuskiej firmy Renault specjalizującą się w projektowaniu, rozwoju, produkcji i dystrybucji ciągników rolniczych. W 2002 roku zostało wyprodukowane 9343 ciągników a obroty firmy wyniosły 636.8 mln Euro. Po nabyciu 100% udziałów przez niemiecką firmę Claas nowy właściciel zmienił jej nazwę na Claas Tractor SAS.
Historia.
W 1919 został wykonany pierwszy ciągnik Renault – typ GP bazujący na amerykańskim Cletrac Model R. W sumie wyprodukowano 425 sztuk tego modelu. W 1950 produkcja została przeniesiona do nowoczesnago zakładu w Le Mans.
W 1987 roku zostały wykupione udziały w Carraro Agritalia i rozpoczęto produkcję mniejszych ciągników pod marką Renault.
W 1992 roku zaprezentowano ciągnik Renault 180-94TZ wyposażony w przekładnie MULTISHIFT typu fullpowershift firmy Steyr.
W 1993 zaprezentowano serię Ceres wyposażonych w silnik MWM.
W 1994 roku Massey Ferguson Group i Renault Agriculture utworzyli spółkę joint venture GIMA (Groupement International de mécanique Agricole) w Beauvais specjalizującej się w zakresie projektowania i produkcji przekładni i osi.
W 1994 roku ogłoszono projekt współpracy pomiędzy John Deere i Renault. Projekt ten obejmuje dostawę silników produkowanych przez John Deere w Saran oraz włączenie do oferty John Deere ciągników produkowanych przez Renault.
W 1996 roku rozpoczęto produkcję modelu Ares z silnikami DPS i przekładniami Gima.
W 2000 roku została zaprezentowana seria Atles 900 wyposażona w silniki Deutz BF6L1013FC o mocy od 190 do 240 KM, przekładnie typu "Full Powershift" FUNK AG250 z 18 biegami do przodu i 8 do tyłu, tylne osie GIMA oraz przednie osie z niezależną amortyzacją Carraro.
W 2003 roku na targach SIMA w Paryżu zaprezentowano serię Celtis, następcę serii Ceres, wyposażoną w silniki DPS (Deere Power Systems) i własnej produkcji przekładnie i tylny most
23 lutego 2003 Helmut Claas i Patrick Faure (Renault Agriculture) podpisali w Paryżu decydującą umowę, na mocy której Renault sprzedało grupie Claas 51% udziałów w Renault Agriculture.
23 stycznia 2006 Claas powiększył swoje udziały z 51% do 80%.
26 czerwca 2008 roku Claas stał się 100% właścicielem fabryki w Le Mans, która odtąd znana jest jako Claas Tractor SAS.

</doc>
<doc id="3050728" url="https://pl.wikipedia.org/wiki?curid=3050728" title="Jack Whitehall">
Jack Whitehall

Jack Peter Benedict Whitehall (ur. 7 lipca 1988 w Londynie) – brytyjski komik, aktor i prezenter telewizyjny.
Młodość.
Urodził się w Portland Hospital na londyńskim West End. Jest synem aktorki Hilary Amandy Jane Isbister i Michaela Johna Whitehalla, producenta telewizyjnego i byłego agenta aktorów, takich jak Judi Dench, Colin Firth czy Richard Griffiths. Wychowywał się z młodszą siostrą Molly Louisa (ur. 1989) i młodszym bratem Barnaby Williamem (ur. 1992) w londyńskiej dzielnicy Putney.
Uczęszczał do londyńskiej The Harrodian School i Dragon School w Oksfordzie. Naukę kontynuował w Marlborough College, a następnie studiował historię sztuki na Uniwersytecie Manchesterskim.
Kariera w mediach.
Porzucił studia na rzecz kariery komediowej, którą rozpoczął od występów stand-up.
W 2000 z niepowodzeniem wziął udział w castingu do głównej roli w filmie "Harry Potter i Kamień Filozoficzny". Występował w licznych rozrywkowych programach telewizyjnych, w tym "8 Out of 10 Cats" (2008-2011), "Mock the Week" (2009-2011) i "Stand Up for the Week" (2010-2011). W serialu Channel 4 "Fresh Meat" (2011-2012) z Kimberley Nixon wystąpił jako Jonathan „J.P.” Pembersley, student geologii i Old Stoic, który nie dostał się na „właściwy” uniwersytet. W latach 2012-2013 był scenarzystą i odtwórcą głównej roli jako Alfred „Alfie” Wickers w serialu BBC Three "Złe wychowanie" ("Bad Education").
W 2012 zdobył nagrodę British Comedy Awards dla „króla komedii”. Wcześniej nominowany był do nagród BCA za najlepszy męski debiut komediowy (2010) i dla najlepszego telewizyjnego aktora komediowego (2011). Prowadził galę rozdania Brit Awards w 2018 i 2019.

</doc>
<doc id="3050736" url="https://pl.wikipedia.org/wiki?curid=3050736" title="André Tacquet">
André Tacquet

André Tacquet (ur. 23 czerwca 1612 w Antwerpii, zm. 22 grudnia 1660 tamże) – flamandzki uczony i jezuita. Zajmował się przede wszystkim matematyką.
Życiorys.
Pochodził z rodziny zamożnej rodziny kupieckiej. Był dzieckiem Pierre’a Tacqueta i Agnes Wandelen, która pochodziła z Norymbergi. Ojciec zmarł, gdy André był jeszcze dzieckiem, ale pozostawił po sobie majątek, który zapewnił chłopcu dobry start w przyszłość. Mimo napiętej sytuacji politycznej spowodowanej konfliktem między Habsburgami a Holendrami, którzy domagali się niepodległości dla północnych Niderlandów, Antwerpia była bogatym miastem i jednym z centrów kultury europejskiej. Dobrze zorganizowany był tu również zakon jezuitów, u których André rozpoczął edukację. Jego pierwszą szkołą było bowiem miejscowe kolegium jezuickie. Nauczyciele dość szybko poznali się na jego zdolnościach i starali się je rozwijać. W 1629 roku André dołączył do zakonu i wyjechał do Mechelen. W 1631 roku przeniósł się do Leuven, gdzie przez cztery lata uczył się matematyki, fizyki i logiki. Jednym z jego nauczycieli był wybitny matematyk i jezuita Grégoire de Saint-Vincent.
Po zakończeniu edukacji w 1635 roku Tacquet sam zaczął nauczać. Był nauczycielem greki i poezji w kolegium w Brugii. Po pięciu latach pracy w szkole udał się do Leuven, gdzie rozpoczął studia teologiczne. Równolegle ze studiami, zajmował się nauczaniem matematyki. Od 1644 roku uczył w miejscowym kolegium, po czym w 1645 roku przeniósł się do kolegium w Antwerpii. Uczył tam do 1649 roku, po czym wrócił do Leuven. W 1655 roku wrócił z kolei do Antwerpii i ponownie zaczął nauczać. Był matematykiem w miejscowym kolegium do 1660 roku.
Praca naukowa.
Oprócz pracy dydaktycznej i posługi religijnej Tacquet stale zajmował się pracą naukową. Jego najważniejszym dziełem było "Cylindricorum et Annularium", wydane w 1651 roku. Głównym tematem pracy był walce i okręgi, a Tacquet bazował na osiągnięciach Luki Valeria i Archimedesa. Nie była to praca przełomowa w sensie zaprezentowania jakiegoś nowego odkrycia, ale pod względem rozważań nad metodami używanymi w matematyce. Mimo to, opis niektórych problemów w wykonaniu Tacqueta był nowatorski i wywarł wpływ na innych uczonych, którzy dokonali później ważnych odkryć. Tak było na przykład w przypadku rozważań na temat odwrotności natury stycznej i pola pod krzywą. Wynikały one z refleksji Tacqueta nad krzywą wygenerowaną przez punkt nie będący jej częścią. Poglądy te wywarły duży wpływ na Pascala, Leibniza i Newtona i przyczyniły się do rozwoju teorii rachunku różniczkowego i całkowego. Podobnie rzecz miała się w przypadku wykorzystywania przez Tacqueta metody wyczerpywania. Pracując z użyciem tej metody otrzymał wyniki, które wskazały późniejszym uczonym drogę do pojęcia granicy.
Tacquet jest również znany jako autor znakomitych podręczników do matematyki, przeznaczonych dla uczniów kolegiów jezuickich. Praca ta była realizacją pomysłu generała Goswina Nickela, który po zapoznaniu się z treścią "Cylindricorum et Annularium", zwrócił się do Tacqueta z prośbą o napisanie kompletu podręczników z różnych dziedzin matematyki. André zdążył napisać podręczniki dotyczące tylko geometrii i arytmetyki. Jego najbardziej znaną i popularną pracą tego rodzaju była "Elementa geometriae". Po raz pierwszy została wydana w 1654 roku, tłumaczyła podstawy geometrii. Książka zawierała poglądy zawarte w "Elementach" Euklidesa oraz materiał z prac Archimedesa, wyłożony w sposób bardzo przystępny dla uczniów. Podręcznik doczekał się więc wielu wznowień i tłumaczeń na inne języki. Z czasem zaczęły z niego korzystać nie tylko kolegia jezuickie. Podstaw matematyki z książek Tacqueta uczyło się kilka następnych generacji matematyków w całej Europie przez cały XVII i XVIII wiek.
Reszta prac Tacquet, starającego się opracować podręczniki dotyczące pozostałych działów matematyki i innych nauk, zostały wydane dopiero po jego śmierci. W 1669 roku ukazała się "Opera mathematica", która zawierała syntezy wiedzy z zakresu astronomii, optyki, trygonometrii sferycznej, geometrii praktycznej i projektowania fortyfikacji. Pierwsza część, będąca kompilacją wiedzy astronomicznej, była już niemal ukończona. Tacquet przedstawiał w niej między innymi różne teorie na temat budowy Układu Słonecznego. Był to okres gorących sporów na ten temat, dlatego jego książka była chwalona za wyważone stanowisko i zaprezentowanie argumentów zwolenników teorii z którymi autor prywatnie się nie zgadzał. Całość "Opera mathematica" spotkała się z bardzo ciepłym przyjęciem środowiska naukowego.
Tacquet utrzymywał kontakt z kilkoma innymi uczonymi, spoza zakonu jezuitów. Prowadził korespondencję między innymi z Christiaanem Huygensem z którym spierał się na różne tematy. Korespondował także z Fransem van Schootenem.
Upamiętnienie.
Międzynarodowa Unia Astronomiczna nadał jego nazwisko jednemu z kraterów na księżycu.

</doc>
<doc id="3050737" url="https://pl.wikipedia.org/wiki?curid=3050737" title="Autostrada Moskwa–Petersburg">
Autostrada Moskwa–Petersburg

Autostrada Moskwa–Petersburg (), nazywana również drogą federalną M11 (ros. федеральная автомобильная дорога М11) lub autostradą M11 Newa – oddana do użytku 27 listopada 2019 płatna autostrada w Rosji, łącząca stolicę kraju z Petersburgiem. Pierwszy fragment drogi został otwarty dla ruchu w 2014 roku. Budowa autostrady wzbudzała kontrowersje ze względu na przecięcie obszaru leśnego Chimki. Poprzednio oznaczenie M11 miała obecna droga federalna A180.
Przebieg trasy.
Przebieg M11 jest równoległy do istniejącej już drogi magistralnej M10. Autostrada rozpoczyna się w Moskwie i przebiega przez obszar obwodu moskiewskiego (odcinek długości 90 km), następnie twerskiego (253 km), nowogrodzkiego (233 km), leningradzkiego (75 km) aż do zakończenia w Petersburgu.
Podstawowe dane.
Autostrada umożliwia przejazd między dwoma miastami w ok. 6,5 godziny, ma po cztery pasy ruchu w każdą stronę, a w pobliżu Moskwy i Petersburga w sumie od 6 do 10. Dopuszczalna prędkość wynosi od 110 km/h do 130 km/h, a w okolicach Tweru do 60 km/h.
Budowa.
Budowę drogi szybkiego ruchu na tej trasie planowano już w latach 70. XX wieku. Jest pierwszą nową autostradę zbudowaną od czasów rozpadu ZSRR. W 2009 roku podpisano umowę na przygotowanie pierwszego odcinka o długości 43 km. Według dyrektora Rosawtodoru (rosyjskiego odpowiednika GDDKiA), Anatolija Chabunina, budowa rozpoczęła się w październiku 2010 i miała trwać trzy lata. 28 listopada 2014 otwarto odcinek łączący Torżok z Wysznim Wołoczokiem, o długości 72 km. Kolejny odcinek trasy (43 km) otwarto 23 grudnia tego samego roku. Odcinek ten łączy moskiewską trasę MKAD z Sołniecznogorskiem.
Następny, 48-kilometrowy odcinek trasy między Torżokiem a Miednoje został otwarty dla ruchu 15 grudnia 2017 roku. 6 czerwca 2018 otwarto dla ruchu aż 215-kilometrowy odcinek od Nowogrodu Wielkiego do Wyszniego Wołoczoka. 3 września 2019 oddano do użytku fragment między Nowogrodem Wielkim a Tosnem, zaś 27 listopada - 35-kilometrowy odcinek między Tosnem a Petersburgiem.
Budowa drogi kosztowała łącznie 520 mld rubli (ponad 8 mld dolarów).
Opłaty.
Opłata za przejazd autostradą będzie zróżnicowana w zależności od rodzaju pojazdu:
Trasy międzynarodowe.
Autostrada stanowi część rosyjskiego odcinka trasy azjatyckiej AH8.

</doc>
<doc id="3050739" url="https://pl.wikipedia.org/wiki?curid=3050739" title="Systematyka pandektowa">
Systematyka pandektowa

Systematyka pandektowa – systematyka norm prawa cywilnego opracowana na przełomie XVIII i XIX wieku przez niemieckich teoretyków prawa (pandektystów), zastosowana w licznych kodeksach cywilnych wydanych w XIX i XX wieku.
Pandektyści oparli się na systematyce Instytucji Justyniana (wyróżniającej prawo osobowe, rzeczowe i procesowe). Wyodrębnili część ogólną prawa cywilnego, do której zaliczyli normy regulujące podmioty prawa cywilnego oraz przedmioty: czynności prawne i rzeczy. W części szczegółowej znalazły się: prawo rzeczowe, prawo zobowiązań, prawo rodzinne oraz prawo spadkowe. Kolejność tych działów jest różnie podawana.
Systematyka ta nie spełnia zasad podziału logicznego, ponieważ stosuje różnorodne kryteria, jest jednak praktyczna. Zastosowano ją najpierw w konstruowaniu niemieckiego BGB z 1896 roku, będącego „wcieleniem teorii pandektów”, a następnie m.in. polskiego kodeksu cywilnego z 1964, zawierającego cztery księgi poświęcone czterem działom prawa cywilnego, z wyjątkiem prawa rodzinnego, skodyfikowanego w kodeksie rodzinnym i opiekuńczym.

</doc>
<doc id="3050741" url="https://pl.wikipedia.org/wiki?curid=3050741" title="Werner Lueg">
Werner Lueg

Werner Lueg (ur. 16 września 1931 w Brackwede, zm. 13 lipca 2014 w Gehrden) – zachodnioniemiecki lekkoatleta (średniodystansowiec), medalista olimpijski z 1952.
Specjalizował się w biegu na 1500 metrów. 29 czerwca 1952 w Berlinie wyrównał należący do Gundera Hägga i Lennarta Stranda rekord świata na tym dystansie, osiągając czas 3:43,0.
Zdobył brązowy medal na igrzyskach olimpijskich w 1952 w Helsinkach w biegu na 1500 metrów (za Luksemburczykiem Josym Barthelem i Amerykaninem Bobem McMillenem).
Na mistrzostwach Europy w 1954 w Bernie Lueg zajął 5. miejsce w finale tej konkurencji.
Był mistrzem Niemiec w biegu na 1500 metrów w latach 1952–1955 oraz wicemistrzem w 1951 i 1957, a także mistrzem w sztafecie 3 × 1000 metrów w 1954 i 1955.
Rekordy życiowe:

</doc>
<doc id="3050747" url="https://pl.wikipedia.org/wiki?curid=3050747" title="Władysławów (powiat lipski)">
Władysławów (powiat lipski)

Władysławów – wieś w Polsce położona w woj. mazowieckim w powiecie lipskim w gminie Lipsko.
Wierni Kościoła rzymskokatolickiego należą do parafii Świętych Apostołów Piotra i Pawła w Krępie Kościelnej.

</doc>
<doc id="3050751" url="https://pl.wikipedia.org/wiki?curid=3050751" title="Stowarzyszenie na Polu Rozwoju Żeglugi &quot;Bandera Polska&quot;">
Stowarzyszenie na Polu Rozwoju Żeglugi &quot;Bandera Polska&quot;



</doc>
<doc id="3050755" url="https://pl.wikipedia.org/wiki?curid=3050755" title="Płocice (osada leśna)">
Płocice (osada leśna)

Płocice – osada leśna w Polsce położona w województwie pomorskim, w powiecie kościerskim, w gminie Lipusz.
Zobacz też: Płocice

</doc>
<doc id="3050756" url="https://pl.wikipedia.org/wiki?curid=3050756" title="Nowe Karpno">
Nowe Karpno

Nowe Karpno (dodatkowa nazwa w j. kaszub. Nowé Karpno) – osada w Polsce położona w województwie pomorskim, w powiecie kościerskim, w gminie Lipusz.
Osada położona nad jeziorem Skrzynki Duże, na południe od przepływowego jeziora Karpno.

</doc>
<doc id="3050759" url="https://pl.wikipedia.org/wiki?curid=3050759" title="Nowy Żelewiec">
Nowy Żelewiec

Nowy Żelewiec – osada w Polsce położona w województwie pomorskim, w powiecie kościerskim, w gminie Lipusz.
Osada na prawym brzegu Jeziora Wieckiego, na północ od Żelewca.

</doc>
<doc id="3050760" url="https://pl.wikipedia.org/wiki?curid=3050760" title="Żelewiec">
Żelewiec

Żelewiec (dodatkowa nazwa w j. kaszub. Żeléwc) – osada w Polsce położona nad Jeziorem Wieckim, w województwie pomorskim, w powiecie kościerskim, w gminie Lipusz.

</doc>
<doc id="3050762" url="https://pl.wikipedia.org/wiki?curid=3050762" title="Jim Ryun">
Jim Ryun

James Ronald „Jim” Ryun (ur. 29 kwietnia 1947 w Wichita) – amerykański lekkoatleta (średniodystansowiec), wicemistrz olimpijski z 1968 i wielokrotny rekordzista świata, następnie polityk, członek Partii Republikańskiej.
Kariera lekkoatletyczna.
W wieku 17 lat wziął udział w igrzyskach olimpijskich w 1964 w Tokio, gdzie odpadł w półfinale biegu na 1500 metrów. 10 czerwca 1966 w Terre Haute ustanowił swój pierwszy rekord świata, osiągając czas 1:44,9 w biegu na 880 jardów. 17 lipca tego roku w Berkeley poprawił rekord świata w biegu na 1 milę czasem 3:51,3.
Poprawił swój własny rekord świata w biegu na milę 23 czerwca 1967 w Bakersfield wynikiem 3:51,1, a 8 lipca tego roku w Los Angeles ustanowił rekord świata na 1500 metrów czasem 3:33,1. Oba te rekordy przetrwały, odpowiednio, do 1975 i 1974, kiedy to poprawił je Filbert Bayi.
W 1966 i 1967 Jim Ryun zdobył nagrodę Track &amp; Field Athlete of the Year dla najlepszego lekkoatlety świata w tych latach.
Na igrzyskach olimpijskich w 1968 w Meksyku Ryun był głównym faworytem do zwycięstwa w biegu na 1500 metrów. Zdobył w nim jednak srebrny medal, przegrywając z Kipchoge Keino z Kenii. Wystąpił w tej samej konkurencji na igrzyskach olimpijskich w 1972 w Monachium, ale został przewrócony w eliminacjach i nie ukończył biegu.
Ryun był mistrzem Stanów Zjednoczonych (AAU) w biegu na milę w latach 1965–1967, a także akademickim mistrzem USA (NCAA) w 1967. Był również halowym mistrzem NCAA na tym dystansie w latach 1967–1969 oraz w biegu na 2 mile w 1968.
Rekordy życiowe:
Kariera polityczna.
Po zakończeniu wyczynowego uprawianie lekkoatletyki prowadził swoją firmę "Jim Ryun Sports". następnie zaangażował się w działalność polityczną jako członek Partii Republikańskiej. W 1996 wygrał wybory uzupełniające do Izby Reprezentantów Stanów Zjednoczonych z drugiego okręgu wyborczego w stanie Kansas o miejsce zwolnione przez Sama Brownbacka. Następnie wygrywał wybory o to stanowiska w latach 1998, 2000, 2002 i 2004. W 2006 pokonała go kandydatka Partii Demokratycznej Nancy Boyda. W 2008 Ryun przegrał prawybory w Partii Republikańskiej z Lynn Jenkins, która ostatecznie uzyskała mandat w Izbie Reprezentantów.

</doc>
<doc id="3050764" url="https://pl.wikipedia.org/wiki?curid=3050764" title="Żółno">
Żółno

Żółno – osada leśna w Polsce położona w województwie pomorskim, w powiecie kościerskim, w gminie Lipusz.

</doc>
<doc id="3050765" url="https://pl.wikipedia.org/wiki?curid=3050765" title="Partizanin">
Partizanin

Partizanin (bułg. "Партизанин") – wieś w południowej Bułgarii, w obwodzie Stara Zagora, w gminie Bratja Daskałowi. Według danych Narodowego Instytutu Statystycznego, 31 grudnia 2011 roku wieś liczyła 511 mieszkańców. Sobór odbywa się w trakcie Wielkanocy.
Położenie.
Wieś znajduje się 8 km od Czirpanu. Nad rzeką Omurowską. 2 km na południowy zachód znajduje się wywierzysko Chałka bunar.
Historia.
W pobliżu Chałki bunaru odkryto pozostałości trackiej osady z III-IV wieku p.n.e.

</doc>
<doc id="3050766" url="https://pl.wikipedia.org/wiki?curid=3050766" title="Zygmunt Gromnicki">
Zygmunt Gromnicki

Zygmunt Włodzimierz Gromnicki vel Stanisław Szymański pseud.: „Gula”, „Grom”, „Alecki”, „Gromowski” (ur. 2 maja 1911 w Kołomyi, zm. 18 sierpnia 1994 w Szczecinie) – oficer Wojska Polskiego, cichociemny, kapitan Sił Zbrojnych PRL.
Życiorys.
Po ukończeniu III Państwowego Gimnazjum im. Stanisława Staszica w Stanisławowie, zdaniu matury w 1931 roku i odbyciu służby wojskowej w Szkole Podchorążych Rezerwy Artylerii we Włodzimierzu Wołyńskim podjął pracą jako sekretarz w gimnazjum, które ukończył. W 1937 roku rozpoczął studia na Wydziale Budowlanym Politechniki Lwowskiej, jednak po roku nie kontynuował nauki.
We wrześniu 1939 roku walczył jako oficer przydzielony do artylerii piechoty: był dowódcą plutonu, a następnie dowódcą baterii w 11 Karpackim pułku artylerii lekkiej 11 Karpackiej Dywizji Piechoty. Po przekroczeniu granicy polsko-węgierskiej został internowany. W listopadzie 1939 roku znalazł się we Francji, gdzie wstąpił do 1 Wileńskiego pułku artylerii lekkiej (1 Dywizji Grenadierów), w którym był przydzielony do 3 baterii. Do 14 stycznia 1941 roku przebywał w nieokupowanej Francji, pracując w obozie pracy. Przez Afrykę północną dostał się na Gibraltar, gdzie od lutego 1941 roku do listopada 1942 roku pracował jako oficer łącznikowy do Afryki północnej przy Polskiej Misji Morskiej, prowadząc ewakuację polskich żołnierzy z Afryki. Od grudnia 1942 roku przebywał w Wielkiej Brytanii. 
Zgłosił się do służby w kraju. Ukończył Oficerski Kurs Doskonalenia Administracji Wojskowej (kamuflaż polskiej szkoły wywiadu) oraz odbył praktykę w Kierownictwie Marynarki Wojennej. Został zaprzysiężony 5 listopada 1943 roku w Oddziale VI Sztabu Naczelnego Wodza i przeniesiony do Głównej Bazy Przerzutowej w Brindisi (Włochy). Zrzutu dokonano w nocy z 9 na 10 kwietnia 1944 roku w ramach operacji „Weller 1”, którą dowodził kpt. Stanisław Daniel. 
Po skoku otrzymał przydział do Komendy Głównej Armii Krajowej: do samodzielnej ekspozytury „Lombard” w Referacie „Zachód” Wydziału Wywiadu Ofensywnego „Stragan” w Oddziale II Informacyjno-Wywiadowczym jako oficer sieci wywiadu morskiego.
Po wybuchu powstania warszawskiego Gromnicki został oficerem do zleceń szefa kwatery („Admirała”) Kwatery Głównej Komendy Okręgu Warszawa AK. Po upadku powstania dostał się do niemieckiej niewoli, z której wyszedł w maju 1945 roku i 11 maja dotarł do Wielkiej Brytanii. Następnie powrócił do Polski. W okresie od lipca 1952 do czerwca 1953 przebywał w więzieniu, po aresztowaniu przez UB.
Pracował Państwowym Przedsiębiorstwie Budowlanym (jako kierownik wydziału kontroli, 1948–1951), Okręgowym Zarządzie Kin (jako zastępca dyrektora ds. technicznych, 1951– ), Zjednoczeniu Budownictwa Rolniczego (jako naczelnik wydziału produkcji pomocniczej, od 1968 roku). W 1976 roku przeszedł na emeryturę. W 1972 roku awansowany na kapitana.
Życie rodzinne.
Był synem Władysława, maszynisty kolejowego, i Olgi z domu Teichman. W 1936 roku ożenił się z Teodozją Kliszcz (1912–1985), z którą miał syna Wacława (ur. w 1949 roku).

</doc>
<doc id="3050767" url="https://pl.wikipedia.org/wiki?curid=3050767" title="Ewa Pełka-Wierzbicka">
Ewa Pełka-Wierzbicka

Ewa Pełka-Wierzbicka (ur. 6 maja 1952 w Szczecinie, zm. 2018) – polska artystka malarka, profesor sztuk plastycznych. 
W 1971 ukończyła I Liceum Ogólnokształcące im. Józefa Ignacego Kraszewskiego w Białej Podlaskiej. W latach 1972–1977 odbyła studia w Akademii Sztuk Pięknych w Warszawie, uzyskują dyplom z malarstwa w pracowni prof. Jana Tarasina, zaś aneks z tkaniny w pracowni prof. Zbigniewa Gostomskiego. Kwalifikacje I stopnia zdobyła tamże w 1995, natomiast przewód kwalifikacyjny II stopnia przeprowadziła w 1998. 21 października 2003 otrzymała tytuł profesora sztuk plastycznych.
W latach 1992–1999 pracowała w Europejskiej Akademii Sztuk w Warszawie, prowadząc pracownię malarstwa i rysunku. Ponadto od 1994 do 1997 pełniła funkcję dziekana Wydziału Malarstwa. W 1999 podjęła pracę w Wyższej Szkole Pedagogicznej w Kielcach, przekształconej następnie w Akademię Świętokrzyską i Uniwersytet Jana Kochanowskiego. Na UJK związana jest z Instytutem Sztuk Pięknych na Wydziale Pedagogicznym i Artystycznym.

</doc>
<doc id="3050771" url="https://pl.wikipedia.org/wiki?curid=3050771" title="Płodowitowo">
Płodowitowo

Płodowitowo (bułg. "Плодовитово") – wieś w południowej Bułgarii, w obwodzie Stara Zagora, w gminie Bratja Daskałowi. Według danych Narodowego Instytutu Statystycznego, 31 grudnia 2011 roku wieś liczyła 652 mieszkańców. Sobór odbywa się w październiku.
Położenie.
Wieś położona jest nad rzeką Omurowską. 2 km od wsi znajduje się autostrada 
Infrastruktura społeczna.
W centrum Płodowitowa znajduje się park i plac. Funkcjonuje szkoła podstawowa Prosweta, biblioteka oraz dom kultury, w którym działa grupa folklorystyczna. Znajduje się poczta oraz kmetstwo, w którym mieszczą się też gabinety lekarskie.

</doc>
<doc id="3050772" url="https://pl.wikipedia.org/wiki?curid=3050772" title="Fin de Siecle">
Fin de Siecle



</doc>
<doc id="3050773" url="https://pl.wikipedia.org/wiki?curid=3050773" title="Camille Mauclair">
Camille Mauclair

Camille Mauclair (właśc. Camille Laurent Célestin Faust; 29 grudnia 1872 – 23 kwietnia 1945) – francuski pisarz, krytyk literacki i muzyczny oraz poeta. Znany szczególnie z twórczości na temat sztuki, zwłaszcza ze szczegółowego opisu paryskiego "fin de siècle".
Jego „Florencja” w przekładzie Leopolda Staffa została wydana w roku 1926 w języku polskim w ekskluzywnej edycji Wydawnictwa Polskiego R. Wegnera.

</doc>
<doc id="3050774" url="https://pl.wikipedia.org/wiki?curid=3050774" title="Camille Faust">
Camille Faust



</doc>
<doc id="3050777" url="https://pl.wikipedia.org/wiki?curid=3050777" title="Herbert Schade">
Herbert Schade

Herbert Otto Emanuel Schade (ur. 26 maja 1922 w Solingen, zm. 1 marca 1994 tamże) – zachodnioniemiecki lekkoatleta (długodystansowiec), medalista olimpijski z 1952.
Zdobył brązowy medal w biegu na 5000 metrów na igrzyskach olimpijskich w 1952 w Helsinkach (za Emilem Zátopkiem z Czechosłowacji i Alainem Mimounem z Francji).
Na mistrzostwach Europy w 1954 w Bernie zajął 4. miejsce w biegu na 10 000 metrów i nie ukończył biegu finałowego na 5000 metrów. Wystąpił we wspólnej reprezentacji Niemiec na igrzyskach olimpijskich w 1956 w Melbourne, gdzie zajął 9. miejsce w biegu na 10 000 metrów i 12. miejsce w biegu na 5000 metrów.
Schade był mistrzem Niemiec w biegu na 5000 metrów w latach 1950, 1951, 1954 i 1955, wicemistrzem w 1949 oraz brązowym medalistą w 1957, a także mistrzem biegu na 10 000 metrów w latach 1952-1954 i 1956 oraz wicemistrzem w 1957.
10 sierpnia 1951 w Sztokholmie jako pierwszy Niemiec przebiegł 10 000 metrów w czasie poniżej pół godziny (29:55,4). Ustanowił cztery rekordy RFN na 5000 metrów (do wyniku 14:06,6 8 czerwca 1952 w Nienburgu) oraz trzy rekordy w biegu na 10 000 metrów do wyniku 29:24,8 (14 września 1952 w Düsseldorfie).

</doc>
<doc id="3050779" url="https://pl.wikipedia.org/wiki?curid=3050779" title="Mistrzostwa Świata w Strzelectwie 1935">
Mistrzostwa Świata w Strzelectwie 1935

Mistrzostwa Świata w Strzelectwie 1935 – 30. edycja mistrzostw świata w strzelectwie. Odbyły się one we włoskim Rzymie.
Rozegrano dziewiętnaście konkurencji. Najwięcej medali zdobył Szwed Olle Ericsson (siedem krążków). W klasyfikacji medalowej zwyciężyła reprezentacja Finlandii. Gospodarze uplasowali się na szóstym miejscu, z dorobkiem jednego złotego, jednego srebrnego i jednego brązowego medalu.

</doc>
<doc id="3050780" url="https://pl.wikipedia.org/wiki?curid=3050780" title="Katedra Dzieciątka Jezus w Lusace">
Katedra Dzieciątka Jezus w Lusace

Katedra Dzieciątka Jezus w Lusace – współczesna katedra katolicka w Lusace, Zambia w archidiecezji Lusaka zbudowana w miejscu gdzie papież Jan Paweł II odprawił mszę podczas swojej 41 podróży apostolskiej. 
Lokalizacja.
Katedra jest położona na placu Jana Pawła II w Longacres przedmieściu Lusaki. 
Historia.
Idea zbudowania katedry w Lusace powstała po ogłoszeniu planów wizyty papieskiej w Zambii. Podczas przygotowań do pielgrzymki ustalono, iż katedra pod wezwaniem Dzieciątka Jezus powstanie w miejscu gdzie papież odprawi msze. W dniu 02.05.1989 podczas swojej 41 podróży apostolskiej papież Jan Paweł II odprawił mszę na przyszłym miejscu budowy katedry w Longacres, natomiast w dniu 04.05.1989 papież poświęcił kamień węgielny pod katedrę.
Przy katedrze w dniu 03.09.2013 został pochowany pierwszy rodzimy kardynał Medardo Joseph Mazombwe.

</doc>
<doc id="3050782" url="https://pl.wikipedia.org/wiki?curid=3050782" title="Alain Derobe">
Alain Derobe

Alain Derobe – francuski operator filmowy, twórca metody „Naturalnej Głębi” uznawanej za najbardziej bezpieczną dla ludzkiego oka percepcji 3D. W październiku 2013 roku odbyła się pierwsza edycja festiwalu filmowego 3D Image Festival jemu dedykowana.

</doc>
<doc id="3050784" url="https://pl.wikipedia.org/wiki?curid=3050784" title="Ulica Braniborska we Wrocławiu">
Ulica Braniborska we Wrocławiu

Ulica Braniborska we Wrocławiu – ulica we wrocławskim osiedlu Szczepin, łącząca plac Orląt Lwowskich (od skrzyżowania z Nabycińską) z placem Strzegomskim (przy skrzyżowaniu ze Smolecką); odcinek ten liczy 850 metrów długości. Jej przedłużeniem na północny zachód jest ulica Strzegomska.
Powstałe w połowie XIX wieku dwa dworce kolejowe – w roku 1842 Świebodzki ("Freiburger Bahnhof") i w 1844 Dolnośląsko-Marchijski ("Niederschlesisch-Märkischer Eisenbahnhof") – spowodowały, że przemysł ciężki w rejonie przedmieścia Szczepin zaczął się – dzięki komunikacji kolejowej – szybko rozwijać. Budowane wzdłuż torów trasy berlińskiej magazyny i warsztaty wymagały również dostępu drogowego, który zapewniła wytyczona wzdłuż nich ulica, nazwana wówczas "Berliner-Straße" („ulica Berlińska”, obecnie Braniborska). Do dnia dzisiejszego charakter jej zabudowy niewiele się zmienił, nadal większość jej zabudowy po stronie południowej to obiekty niemieszkalne, choć dawna kolejowa trasa berlińska przestała być eksploatowana.
W zlokalizowanych przy ul. Braniborskiej nr 2/10 budynkach, zbudowanych według projektu architekta Wilhelma Grapowa, w latach 1869-1872 znajdował się dawniej Dworzec Miejski Kolei Prawego Brzegu Odry oraz "Königlische Oberzoll Direktion" – Dyrekcja Głównego Królewskiego Urzędu Celnego.
Polska nazwa ulicy jest słowiańską formą przymiotnika od nazwy prowincji Brandenburgia.
W prostokącie ulic Braniborskiej, Trzemeskiej, Legnickiej i Dobrej ("Berliner Str.", "Mariannenstr.", "Friedrich-Wilhelm Str.", "Dessauerstr.") od roku 1777 do 1867 funkcjonował tzw. Wielki Cmentarz ("Grosser Friedhof"). Jego powstanie było następstwem edyktu króla Prus z roku 1775, zakazującego pochówków w obrębie murów miejskich. Kaplicę cmentarną zaprojektował Heinrich Gottlieb Dreyer. Nazwa „Wielki” w odniesieniu do tego cmentarza wzięła się stąd, iż grzebano na nim najważniejsze postaci miasta: pochówek na tym cmentarzu był wyrazem szacunku dla osiągnięć zmarłego. Cmentarz użytkowany był do 1867 roku przez parafie ewangelickie św. Marii Magdaleny, św. Elżbiety i św. Bernardyna; na początku XX wieku nieczynny cmentarz przejęły parafie św. Marii Magdaleny i św. Elżbiety, zatem nazywany bywał czasem cmentarzem Magdaleny ("Magdalenenfriedhof"). Zniszczony w wyniku działań wojennych cmentarz ulegał dalszej dewastacji, jak wiele innych pozostałości niemieckiej historii miasta; ostatecznie został zlikwidowany w 1957 roku, a na jego miejscu powstały bloki z wielkiej płyty.

</doc>
<doc id="3050787" url="https://pl.wikipedia.org/wiki?curid=3050787" title="Norbert Bergh-Trips">
Norbert Bergh-Trips

Norbert Bergh-Trips, także von Bergh-Trips, Bergh von Trips, Berg-Trips, Bergh Tripps (ur. 18 stycznia 1912 w Grazu, zm. 6 czerwca 1980 tamże) – SS Obersturmführer, funkcjonariusz Gestapo w okupowanej Warszawie, ostatni komendant Pawiaka.
Życiorys.
Urodził się w Austrii, którą opuścił w 1933, aby dołączyć do niemieckiej partii NSDAP. Wstąpił także do SS otrzymując numer 281 072. W 1936 został zatrudniony w Kriminalpolizei (Kripo) w Berlinie. W 1938 został przyjęty do pracy w Gestapo. W dniu 29 stycznia 1941 otrzymał awans na SS-Obersturmführera. W Warszawie był szefem referatów C i D (05.12.1942-1944) w Wydziale IV KdS Warschau (odpowiednik Gestapo w Urzędzie Komendanta Policji Bezpieczeństwa i Służby Bezpieczeństwa Dystryktu Warszawskiego) Od 16 lipca do 21 sierpnia 1944 był ostatnim komendantem więzienia na ulicy Pawiej. Był odpowiedzialny za zbrodnie w okupowanej Warszawie. Wraz z Obersturmführerem Walterem Witosskiem w latach 1943-1944 wielokrotnie kierował publicznymi egzekucjami więźniów w ruinach getta oraz warszawskich ulicach.
Po 1945 nie został pociągnięty do odpowiedzialności za swoje zbrodnie w czasie wojny. W czasie wieloletniego procesu Ludwiga Hahna przed Wyższym Sądem Krajowym w Hamburgu składał zeznania w charakterze świadka obrony.

</doc>
<doc id="3050788" url="https://pl.wikipedia.org/wiki?curid=3050788" title="Bronisław Grun">
Bronisław Grun

Bronisław Grun vel Bronisław Sztuna pseud.: „Szyb”, „Rudy”, „Ginger”, „Rudy Anglik” (ur. w Szuszczewie (Rosja), zm. 30 listopada 1989 w Johannesburgu) – kapitan piechoty Wojska Polskiego, Polskich Sił Zbrojnych i Armii Krajowej, cichociemny.
Życiorys.
Był synem Władysława i Marii z domu Murczkiewicz. Po ukończeniu Państwowego Gimnazjum im. Króla Zygmunta Augusta w Białymstoku, zdaniu matury w 1932 roku i odbyciu służby wojskowej na dywizyjnym kursie podchorążych rezerwy w 5 pułku piechoty Legionów studiował na AGH w Krakowie. Zaliczył 3 lata.
We wrześniu 1939 roku nie został zmobilizowany. Po przekroczeniu granicy polsko-węgierskiej w grudniu 1939 roku został internowany. W lutym 1940 roku znalazł się we Francji, gdzie wstąpił do 12 a potem 11 pułku piechoty 4 Dywizji Piechoty. W lipcu 1940 roku dotarł do Wielkiej Brytanii, gdzie służył w 5 Brygadzie Kadrowej Strzelców, następnie w Brygadzie Szkolnej.
Po konspiracyjnym przeszkoleniu w dywersji został zaprzysiężony 24 sierpnia 1942 roku w Oddziale VI Sztabu Naczelnego Wodza. Zrzutu dokonano w nocy z 25 na 26 stycznia 1943 roku w ramach operacji „Screwdriver”. Po skoku otrzymał przydział do Kedywu Komendy Głównej Armii Krajowej, do Ośrodka Dyspozycyjnego „Motor 30” jako oficer dyspozycyjny. Do połowy sierpnia 1943 roku był wykładowcą w Szkole Podchorążych Rezerwy Piechoty „Agrikola”. Pod koniec sierpnia 1943 roku został zastępcą dowódcy baonu „Zośka”. Brał udział m.in. w akcjach: „Góral” (zbrojnym pozyskaniu dla podziemia kwoty ok. 106 mln zł 12 sierpnia 1943 roku), „Pogorzel” (wysadzanie pociągu z wojskiem w nocy z 23 na 24 października 1943 roku), „Szymanów” (22 listopada 1943 roku), „Polowanie” (8 stycznia 1944 roku, dowódca akcji), „Jula” (przerwanie ruchu kolejowego na linii Rzeszów–Przeworsk w nocy z 5 na 6 kwietnia 1944 roku, za tę akcję otrzymał Krzyż Walecznych).
W dniu wybuchu powstania warszawskiego przebywał na Pradze i został odcięty od swojego baonu.
Od 1946 roku przebywał na emigracji w Wielkiej Brytanii. Ukończył Camborne School of Mines i uzyskał stopień inżyniera górnictwa. Pracował jako rzeczoznawca w dziedzinie wzbogacania diamentów w Republice Południowej Afryki.
Był autorem wspomnień, opublikowanych w postaci artykułów w książce "Drogi cichociemnych" (Londyn 1954, Warszawa 2010). Były to wspomnienia: "Express Warszawa–Berlin", "Polowanie po polowaniu", "Bank na kółkach", "Akcja „Jula”".

</doc>
<doc id="3050789" url="https://pl.wikipedia.org/wiki?curid=3050789" title="Richard Anthony Proctor">
Richard Anthony Proctor

Richard Anthony Proctor (ur. 23 marca 1837 w Londynie, zm. 12 września 1888 w Nowym Jorku) – angielski astronom.
Życiorys.
W latach 1856–1860 studiował w St John’s College na Uniwersytecie Cambridge.
Jest najbardziej znany ze względu na stworzenie jednej z pierwszych map powierzchni Marsa na podstawie 27 rysunków obserwatora Williama Ruttesa Dawesa. Mapa ta została w późniejszym okresie zastąpiona przez dzieło Giovanniego Schiaparelliego oraz Eugèna Michela Antoniadiego, na których zmieniona została m.in. nomenklatura. Proctor używał starych rysunków Marsa, datowanych do 1666 r., w celu wyznaczenia doby gwiazdowej planety. Końcowy wynik tych obliczeń, który uzyskany został w 1873 r., wynosił 24 h 37 min. i 22,713 s. Nazwiskiem Proctora został nazwany krater na Marsie.

</doc>
<doc id="3050791" url="https://pl.wikipedia.org/wiki?curid=3050791" title="Big Bend National Park">
Big Bend National Park



</doc>
<doc id="3050793" url="https://pl.wikipedia.org/wiki?curid=3050793" title="Afrocalathea">
Afrocalathea

Afrocalathea – rodzaj roślin z rodziny marantowatych ("Marantaceae"). Jest to takson monotypowy obejmujący gatunek Afrocalathea rhizantha (K.Schum.) K.Schum. występujący w zachodniej Afryce.

</doc>
<doc id="3050796" url="https://pl.wikipedia.org/wiki?curid=3050796" title="Afrocarum">
Afrocarum

Afrocarum – rodzaj roślin z rodziny selerowatych ("Apiaceae"). Jest to takson monotypowy obejmujący gatunek Afrocarum imbricatum (Schinz) Rauschert występujący w tropikach południowej Afryki.

</doc>
<doc id="3050797" url="https://pl.wikipedia.org/wiki?curid=3050797" title="Tan Yayun">
Tan Yayun

Tan Yayun (; ur. 18 listopada 1992) – chińska sztangistka.
Startuje w kategorii do 48 kg. Jej największym sukcesem jest złoty medal mistrzostw świata we Wrocławiu (2013).

</doc>
<doc id="3050800" url="https://pl.wikipedia.org/wiki?curid=3050800" title="Li Yajun">
Li Yajun

Li Yajun (; ur. 27 kwietnia 1993) – chińska sztangistka.
Startuje w kategorii do 53 kg. Jej największym sukcesem jest złoty medal mistrzostw świata we Wrocławiu (2013).

</doc>
<doc id="3050801" url="https://pl.wikipedia.org/wiki?curid=3050801" title="Antonia Bird">
Antonia Bird

Antonia Jane Bird (ur. 27 maja 1951 w Londynie, zm. 24 października 2013 tamże) – brytyjska reżyser filmowa.
Filmografia.
seriale
film
Nagrody i nominacje.
Została uhonorowana nagrodą Teddy i nagrodą Publiczności, a także otrzymała nominację do nagrody BAFTA.

</doc>
<doc id="3050802" url="https://pl.wikipedia.org/wiki?curid=3050802" title="Piotr Tyszkiewicz (kasztelan smoleński)">
Piotr Tyszkiewicz (kasztelan smoleński)

Piotr Tyszkiewicz herbu Leliwa (ur. ok. 1606, zm. ok. 1685) – kasztelan smoleński.
Syn Jerzego Mikołaja, pisarza ziemskiego słonimskiego i Barbary Lichtian.
Poślubił Annę Kędzierzawską.
Ojciec Dominika Aleksandra (1636-1701), podkomorzego słonimskiego, Mikołaja (1638-1695), Klary i Petroneli, żony Dymitra Samuela Połubińskiego.
Pełnił urząd marszałka słonimskiego, następnie kasztelana smoleńskiego około 1685 roku.

</doc>
<doc id="3050804" url="https://pl.wikipedia.org/wiki?curid=3050804" title="Afrofittonia">
Afrofittonia

 
Afrofittonia – rodzaj roślin z rodziny akantowatych ("Acanthaceae"). Jest to takson monotypowy obejmujący tylko gatunek Afrofittonia silvestris Lindau występujący w tropikach zachodniej Afryki.

</doc>
<doc id="3050807" url="https://pl.wikipedia.org/wiki?curid=3050807" title="Tima Turijewa">
Tima Turijewa

Tima Budzijewna Turijewa (ros. Ти́ма Будзи́евна Тури́ева; ur. 22 czerwca 1992) – rosyjska sztangistka, mistrzyni świata i uniwersjady.
Startuje w kategorii do 63 kg. Złota medalistka mistrzostw świata we Wrocławiu (2013).

</doc>
<doc id="3050810" url="https://pl.wikipedia.org/wiki?curid=3050810" title="Dębniałki">
Dębniałki

2 miejscowości w Polsce:

</doc>
<doc id="3050811" url="https://pl.wikipedia.org/wiki?curid=3050811" title="Timofey Chalyy">
Timofey Chalyy



</doc>
<doc id="3050812" url="https://pl.wikipedia.org/wiki?curid=3050812" title="Annopol (kolonia w powiecie kaliskim)">
Annopol (kolonia w powiecie kaliskim)

Annopol – kolonia w Polsce położona w województwie wielkopolskim, w powiecie kaliskim, w gminie Lisków.
Zobacz też: Annopol

</doc>
<doc id="3050813" url="https://pl.wikipedia.org/wiki?curid=3050813" title="Dębniałki (gmina Lisków)">
Dębniałki (gmina Lisków)

Dębniałki – wieś w Polsce położona w województwie wielkopolskim, w powiecie kaliskim, w gminie Lisków.
Zobacz też: Dębniałki

</doc>
<doc id="3050816" url="https://pl.wikipedia.org/wiki?curid=3050816" title="Koźlątków (kolonia)">
Koźlątków (kolonia)

Koźlątków – kolonia w Polsce położona w województwie wielkopolskim, w powiecie kaliskim, w gminie Lisków.
Zobacz też: Koźlątków

</doc>
<doc id="3050817" url="https://pl.wikipedia.org/wiki?curid=3050817" title="Małgów-Kolonia">
Małgów-Kolonia

Małgów-Kolonia – wieś w Polsce położona w województwie wielkopolskim, w powiecie kaliskim, w gminie Lisków.

</doc>
<doc id="3050818" url="https://pl.wikipedia.org/wiki?curid=3050818" title="John Brooks">
John Brooks

John Anthony Brooks Jr. (ur. 28 stycznia 1993 w Berlinie) – amerykański piłkarz grający na pozycji środkowego obrońcy. Posiada również obywatelstwo niemieckie.
Kariera.
Kariera klubowa.
Brooks treningi piłki nożnej rozpoczął w 2000 roku w klubie Lichtenrader BC 25. W latach 2003–2007 trenował w Hercie Zehlendorf. W 2007 roku dołączył do juniorskiej drużyny Herthy Berlin.
W sezonie 2011/2012 występował w zespole rezerw Herthy Berlin, która brała udział w rozgrywkach Regionalligi Północ. Przed sezonem 2012/2013 został włączony w szeregi pierwszej drużyny. W rozgrywkach 2. Bundesligi zadebiutował 3 sierpnia 2012 w meczu przeciwko SC Paderborn (2:2). W sezonie 2012/2013 rozegrał w sumie 29 meczów ligowych, w których zdobył jednego gola, a Hertha awansowała do Bundesligi.
Kariera reprezentacyjna.
Posiadając dwa obywatelstwa, Brooks mógł reprezentować zarówno Niemcy, jak i Stany Zjednoczone. Występował w kadrach U-20 obu tych państw. Ostatecznie zdecydował się na grę dla Stanów Zjednoczonych. W seniorskiej reprezentacji zadebiutował 14 sierpnia 2013 w wygranym wyjazdowym meczu w Sarajewie przeciwko Bośni i Hercegowinie (3:4).

</doc>
<doc id="3050820" url="https://pl.wikipedia.org/wiki?curid=3050820" title="Dawn Askin">
Dawn Askin



</doc>
<doc id="3050822" url="https://pl.wikipedia.org/wiki?curid=3050822" title="Tomaszew (powiat kaliski)">
Tomaszew (powiat kaliski)

Tomaszew – kolonia w Polsce położona w województwie wielkopolskim, w powiecie kaliskim, w gminie Lisków.
Zobacz też: Tomaszew

</doc>
<doc id="3050824" url="https://pl.wikipedia.org/wiki?curid=3050824" title="John Edgar">
John Edgar

John Edgar (ur. 1862 w Glasgow; zm. 9 czerwca 1910) – doktor medycyny, archeolog amator – badacz Wielkiej Piramidy. Prominentny działacz Badaczy Pisma Świętego.
Życiorys.
Urodził się w Glasgow w Szkocji. Na uniwersytecie w tym mieście odebrał wykształcenie w dziedzinie sztuk pięknych, wiedzy ogólnej i medycyny, po czym specjalizował się w medycynie kobiecej. W 1896 roku został mianowany chirurgiem dla kobiet w "Royal Samaritan Hospital for Women" w Glasgow. Brał czynny udział w działalności wielu towarzystw medycznych tamtych czasów, będąc równocześnie wiceprezesem jednego z nich. Autor publikacji dotyczących położnictwa i ginekologii w periodykach medycznych. Wykładowca położnictwa i ginekologii w "Anderson’s College Medical School".
Został wychowany w wierze Kościoła prezbiteriańskiego jednak nie mógł się pogodzić z kalwinistyczną nauką o przeznaczeniu i o wiecznych mękach. W 1899 roku otrzymał książkę „Boski Plan Wieków”, która spowodowała, że przyjął wierzenia Badaczy Pisma Świętego. Postanowił też porzucić drogę kariery lekarskiej. Został jednym z pierwszych braci starszych w zborze w Glasgow. Szczególne wrażenie zrobiły na nim publikacje związane z Wielką Piramidą w Gizie.
W 1906 roku wyjechał z rodziną do Stanów Zjednoczonych, gdzie odwiedzał tamtejsze zbory. Nauczał o proroctwach łączących chronologię biblijną z Wielką Piramidą. Gościł również u założyciela ruchu Badaczy Pisma Świętego, Charlesa T. Russella w Allegheny. W 1907 roku w swoim testamencie Russell wskazał Johna Edgara w gronie osób, które miały sprawować pieczę nad czasopismem „Strażnica Syjońska” jako komitet redakcyjny po jego śmierci. J. Edgar przemawiał również w wielu większych miastach Wielkiej Brytanii. Wygłaszał wykłady w Niemczech w języku niemieckim oraz w Skandynawii, a w trakcie podróży do Egiptu i Palestyny również w Jerozolimie.
Wielka Piramida.
Wśród Badaczy Pisma Świętego zasłynął jako znawca Wielkiej Piramidy w Gizie. Razem ze swoim bratem, Mortonem w czerwcu i lipcu 1909 roku wykonali dokładne pomiary tej budowli oraz napisali dotyczące jej liczne opracowania, w tym trzytomową książkę „Przejścia Wielkiej Piramidy”. John Edgar napisał również kilka broszur o tematyce biblijnej: „Gdzie są umarli” (nakład 40 tys.), „Drzewo nad strumieniem wód wsadzone”, „Zachowanie tożsamości w zmartwychwstaniu”, „Historia życia Abrahama”, „Socjalizm i Biblia”.
Jego badania Wielkiej Piramidy miały wpływ na Badaczy Pisma Świętego, którzy w tym okresie na podstawie książki „Przyjdź Królestwo Twoje” C.T. Russela z 1891 roku wiązali tę budowlę ze słupem, wspomnianym w Księdze Izajasza 19:19,20. Twierdzono wówczas, że długość niektórych korytarzy w Wielkiej Piramidzie wskazuje na czas rozpoczęcia „wielkiego ucisku”, o którym jest mowa w Ewangelii według Mateusza 24:21. Sama zaś Wielka Piramida była uważana za „Biblię w Kamieniu”. Pogląd ten został odrzucony w 1928 roku po publikacji artykułów w „Strażnicy” z 15 listopada i 1 grudnia 1928 roku (wydanie polskie z 1 i 15 stycznia 1929 roku) wykazujących, że Bóg nie potrzebował żadnych kamiennych pomników wybudowanych przez pogańskich władców dla uwiarygodnienia orędzia przedstawionego w Biblii. Jednocześnie większość grup powstałych wśród Badaczy Pisma Świętego po śmierci C.T. Russella w dalszym ciągu odnosi się z szacunkiem do Wielkiej Piramidy i badań Johna Edgara.
W 1910 roku John Edgar poważnie zachorował. Zmarł po ciężkiej chorobie 9 czerwca 1910 roku.

</doc>
<doc id="3050825" url="https://pl.wikipedia.org/wiki?curid=3050825" title="Yuliya Kalina">
Yuliya Kalina



</doc>
<doc id="3050830" url="https://pl.wikipedia.org/wiki?curid=3050830" title="Stronnictwo Ludowe Roch">
Stronnictwo Ludowe Roch



</doc>
<doc id="3050831" url="https://pl.wikipedia.org/wiki?curid=3050831" title="Stronnictwo Ludowe &quot;Roch&quot;">
Stronnictwo Ludowe &quot;Roch&quot;



</doc>
<doc id="3050833" url="https://pl.wikipedia.org/wiki?curid=3050833" title="Joseph Gregor">
Joseph Gregor

Joseph Gregor (ur. 26 października 1888 w Czerniowcach, wówczas Austro-Węgry, obecnie Ukraina, zm. 12 października 1960 w Wiedniu) – austriacki pisarz i librecista, teatrolog i muzykolog.
Twórca działu teatralnego (1922) i filmowego (1929) w Austriackiej Bibliotece Narodowej. Autor książek dotyczących historii teatru w Wiedniu oraz opracowań biograficznych Richarda Straussa i Clemensa Kraussa. Napisał 3 libretta do oper Richarda Straussa: "Dafne", "Dzień pokoju" i "Miłość Danae".
Wraz z Reném Fülöpem-Millerem był autorem książki "Amerykański teatr i kino. Dwa obrazy z dziejów kultury", wydanej w ekskluzywnej edycji Wydawnictwa Polskiego R. Wegnera (tłum. Stanisław Wasylewski, Poznań 1931).

</doc>
<doc id="3050837" url="https://pl.wikipedia.org/wiki?curid=3050837" title="Pokolenie Judy">
Pokolenie Judy

Pokolenie Judy – jedno z 12 Plemion Izraela, pochodzące od Judy, czwartego syna Jakuba. 
Historia.
Plemię Judy weszło do Kanaanu z pozostałymi Izraelitami po ucieczce z Egiptu i osiedliło się w regionie na południe od Jerozolimy. Z czasem stało się najpotężniejszym plemieniem. Wydało dwóch królów: Dawida i Salomona. Prorocy zapowiadali, że Mesjasz będzie pochodził z tego pokolenia.
Po tym jak 10 plemion północnych zostało rozproszonych podczas ataku Asyrii w 721 r. p.n.e., plemiona Judy i Beniamina pozostały jedynymi spadkobiercami przymierza mojżeszowego. Plemię Judy rozwijało się aż do 586 r. p.n.e., kiedy zostało zaatakowane przez Babilończyków, a wiele z jego ludzi zostało wygnanych.
Cyrus Wielki pozwolił w 538 r. p.n.e. powrócić im do ziemi Izraela, a Świątynia Jerozolimska została odbudowana. Historia Judy od tego czasu jest historią Żydów i judaizmu. Dawne terytorium królestwa Judy przyjęło nazwę: Judea.

</doc>
<doc id="3050838" url="https://pl.wikipedia.org/wiki?curid=3050838" title="Kuryong sa">
Kuryong sa

Kuryong sa (구룡사 Klasztor Dziewięciu Smoków) – koreański klasztor, bliźniaczy do Suwolsŏnwon. Od 1984 r. znajduje się w Narodowym Parku góry Ch'iak (치악산국립공원).
Historia klasztoru.
Klasztor został założony przez Ŭisanga na północnym zboczu góry Ch'iak. Według legendy, został zbudowany w miejscu, gdzie w jeziorze żyło dziewięć smoków. Po wygranym przez mnicha zakładzie, osiem smoków opuściło jezioro, pozostał jeden ślepy, który służył pomocą Ŭisangowi. Przez jakiś czas był to klasztor związany ze szkołą hwaŏm.
Prawdopodobnie większa część klasztoru została wybudowana z panowania 19 króla dynastii Chosŏn Sukjonga (pan. 1674-1720), o czym świadczy styl architektoniczny niektórych budynków.
Chociaż forma zapisu nazwy klasztoru nie uległa zmianie, to za dynastii Chosŏn zmieniła ona nazwę z "Klasztoru Dziewięciu Smoków", na "Klasztor Żółwiego Smoka". Kształt góry Ch'iak przypomina żółwia.

</doc>
<doc id="3050839" url="https://pl.wikipedia.org/wiki?curid=3050839" title="Plemię Judy">
Plemię Judy



</doc>
<doc id="3050841" url="https://pl.wikipedia.org/wiki?curid=3050841" title="Hold on (singel Jonas Brothers)">
Hold on (singel Jonas Brothers)



</doc>
<doc id="3050845" url="https://pl.wikipedia.org/wiki?curid=3050845" title="ANO">
ANO



</doc>
<doc id="3050846" url="https://pl.wikipedia.org/wiki?curid=3050846" title="Pokolenie Beniamina">
Pokolenie Beniamina

Pokolenie Beniamina – jedno z dwunastu plemion Izraela. Jego nazwa pochodzi od Beniamina. Plemię to wydało Saula, pierwszego króla Izraela.
Terytorium tego plemienia znajdowało się między pokoleniem Efraima na północy, plemieniem Judy na południu, pokoleniem Dana na zachodzie i Jordanią na wschodzie. Jego główne miasta to Jerozolima, Jerycho i Gibea.
Na ziemi Beniamina, w Rama, urodził się ostatni sędzia Samuel.
W księdze Sędziów opisane jest, jak cały Izrael wystąpił przeciw pokoleniu Beniamina wobec ich haniebnych czynów.
Plemię Beniamina razem z plemieniem Judy stworzyło królestwo Judy po podziale królestwa Salomona.

</doc>
<doc id="3050848" url="https://pl.wikipedia.org/wiki?curid=3050848" title="Schizacousis">
Schizacousis



</doc>
<doc id="3050850" url="https://pl.wikipedia.org/wiki?curid=3050850" title="Jakow Goldblatt">
Jakow Goldblatt

Jakow Siemionowicz Goldblatt, ros. Яков Семенович Гольдблат (ur. 13 października 1860 w Suwałkach, zm. 25 stycznia 1929 w Nowym Jorku) – rosyjski artysta malarz, pedagog, emigrant.
Był pochodzenia żydowskiego. Od 1878 r. studiował w Cesarskiej Akademii Sztuk Pięknych w Sankt Petersburgu. Za wybitne osiągnięcia artystyczne otrzymywał liczne nagrody i wyróżnienia m.in. mały złoty medal za pracę pt. „Priam błaga Achillesa” i duży złoty medal za „Ostatnie chwile Sokratesa”. W 1888 r. ukończył studia, otrzymując tytuł „Artysty pierwszej klasy w zakresie obrazów historycznych”. Dzięki otrzymanemu stypendium od 1889 r. kontynuował naukę zagranicą. Po powrocie do Rosji w 1895 r., pracował w Rostowie nad Donem. Następnie nauczał w prywatnej szkole malarstwa i rzeźby w Sankt Petersburgu, w 1902 r. stając na jej czele. Malował obrazy i portrety na tematy historyczne, które były wystawiane w różnych miastach Rosji. Podczas wojny domowej wyjechał do Polski. Następnie zamieszkał w USA. Według części źródeł zmarł w Wilnie.

</doc>
<doc id="3050853" url="https://pl.wikipedia.org/wiki?curid=3050853" title="Dąb Agnieszki">
Dąb Agnieszki

Dąb Agnieszki – dąb szypułkowy rosnący w Białowieskim Parku Narodowym. Najwyższy dąb szypułkowy w Polsce, a także obecnie uważany za najwyższy dąb szypułkowy w Europie.
Wysokość drzewa wynosi 43,6 m (pomiar z 2011 roku przy użyciu 3 niezależnych dalmierzy laserowych), obwód pnia na wys.130 cm – 387 cm (2011r.).
Wiek dębu szacowany jest na około 180-200 lat, żywotność drzewa bardzo dobra. Drzewo otrzymało nazwę na cześć miłośniczki przyrody Podlasia Pani Agnieszki Aleksiejczuk.

</doc>
<doc id="3050854" url="https://pl.wikipedia.org/wiki?curid=3050854" title="Julio Velasco">
Julio Velasco

Julio Velasco (ur. 9 lutego 1952 w La Plata) – emerytowany argentyński trener siatkarski.
Kariera.
Julio Velasco pierwsze kontakty z siatkówką miał jeszcze podczas liceum i studiów, na których grał, a następnie trenował drużyny młodzieżowe. Pierwszą profesjonalną drużyną w karierze Velsaci była Ferro Carril Oeste, którą trenował w latach 1979–1982. W tym okresie zespół dominował w lidze argentyńskiej zdobywając cztery tytuły z rzędu. Sukcesy z klubem sprawiły, że był on również asystentem trenera reprezentacji Argentyny.
Następnie wyjechał do Włoch, gdzie trenował najpierw Tre Valli Jesi, a potem Panini Modena z którym odniósł największe sukcesy w karierze klubowej: Mistrzostwo Włoch (1986, 1987, 1988, 1989), Puchar Włoch (1986, 1988, 1989), Puchar CEV (1986) oraz trzykrotnie docierał do finału Pucharu Europy w latach 1987-1989, w którym jego zespół za każdym razem musiał uznać wyższość radzieckiego CSKA Moskwa.
Dzięki sukcesom z Panini Modena Velasco dostał angaż prowadzenia reprezentacji Włoch, z którą w latach 1989–1996 również odnosił sukcesy: dwukrotne mistrzostwo świata (1990, 1994), trzykrotne mistrzostwo Europy (1989, 1993, 1995), wicemistrzostwo olimpijskie (1996), pięciokrotny triumf w Lidze Światowej (1990, 1991, 1992, 1994, 1995), a także Puchar Świata (1995) i Puchar Wielkich Mistrzów (1993).
Potem przez rok trenował kobiecą reprezentację Włoch, z którą zdobył złoty medal na Igrzyskach Śródziemnomorskich w Bari 1997. Następnie trenował: reprezentację Czech (2001–2003), włoską Copra Piacenza (2003–2004), włoską Pallavolo Modena (2004–2006), włoskie Gabeca Pallavolo (2006–2008) oraz reprezentację Hiszpanii (2008–2011), z którą w Pescarze zdobył srebrny medal igrzysk śródziemnomorskich 2009 oraz trzykrotnie docierał do finału Ligi Europejskiej (2009, 2010, 2011).
W latach 2011–2013 był trenerem reprezentacji Iranu, z którą dwukrotnie zdobył mistrzostwo Azji (2011, 2013).
Od 2014 roku trenuje reprezentację Argentyny, a od 2018 roku włoskie Azimut Modena.

</doc>
<doc id="3050857" url="https://pl.wikipedia.org/wiki?curid=3050857" title="Tune up!">
Tune up!



</doc>
<doc id="3050858" url="https://pl.wikipedia.org/wiki?curid=3050858" title="Tima Turiewa">
Tima Turiewa



</doc>
<doc id="3050859" url="https://pl.wikipedia.org/wiki?curid=3050859" title="Pump It up!">
Pump It up!



</doc>
<doc id="3050862" url="https://pl.wikipedia.org/wiki?curid=3050862" title="Jakub Goldblatt">
Jakub Goldblatt



</doc>
<doc id="3050863" url="https://pl.wikipedia.org/wiki?curid=3050863" title="Rossija Airlines">
Rossija Airlines



</doc>
<doc id="3050865" url="https://pl.wikipedia.org/wiki?curid=3050865" title="Psi patrol">
Psi patrol

Psi patrol () – kanadyjski serial animowany stworzony przez Keitha Chapmana. Wyprodukowany przez Spin Master Entertainment i Nickelodeon Productions. Serial wykonany techniką trójwymiarową CGI.
Światowa premiera serialu miała miejsce 12 sierpnia 2013 roku na amerykańskim Nickelodeon i jest emitowany do dnia dzisiejszego. W Polsce premiera serialu odbyła się 4 listopada 2013 roku na antenie Nickelodeon Polska w bloku "Nick Jr." Serial jest emitowany również na kanale Nick Jr. (Polska). 1 maja 2014 roku odbyła się premiera serialu w Puls 2.
Fabuła.
Serial opisuje perypetie bohaterskich psiaków – owczarka Chase’a, dalmatyńczyka Marshalla, buldoga Rubble’a, kundelka Rocky’ego, labradorki (w angielskiej wersji labradora) Zumy, suczki cockapoo Skye, które z dziesięcioletnim chłopcem Ryderem wyruszają na ratunek potrzebującym i stawiają czoło zagrożeniom. Czasami pomagają im także syberyjski husky imieniem Everest (w wersji angielskiej suczka), chihuahua Tracker, golden retrievery Tuck i Ella, berneński pies pasterski Rex, jamniczka Libertty, koty Dziki, Leo, Rory, Shade, basset Al i kuzynka Skye Koral.

</doc>
<doc id="3050866" url="https://pl.wikipedia.org/wiki?curid=3050866" title="Zamach w Machaczkale (2012)">
Zamach w Machaczkale (2012)

Zamach w Machaczkale − podwójny zamach z 3 maja 2012 przeprowadzony w dagestańskim mieście Machaczkała. W wyniku eksplozji bomb zginęło 14 osób, a 87 zostało rannych.
Pierwsza eksplozja została wywołana przez samochód-pułapkę, który podjechał pod policyjny drogowy punkt kontrolny. Druga eksplozja nastąpiła 20 minut później, kiedy na miejsce pierwszego ataku przybyły służby ratunkowe. W obu atakach użyto łącznie 150 kg trotylu.
Za zamachem stał Emirat Kaukaski.

</doc>
<doc id="3050867" url="https://pl.wikipedia.org/wiki?curid=3050867" title="Zamach w autobusie w Wołgogradzie (2013)">
Zamach w autobusie w Wołgogradzie (2013)

Zamach w Wołgogradzie − zamach samobójczy z 21 października 2013 przeprowadzony w autobusie podmiejskim w mieście Wołgograd. W wyniku eksplozji bomby zginęło 7 osób, a 37 zostało rannych.
Zamachu dokonała niespełna 31-letnia Naida Asijałowa, która wsiadła do autobusu linii nr 29. Czarna wdowa była żoną kaukaskiego ekstremisty Dmitrija Sokołowa, który przystąpił do bojówek Doku Umarowa. Kobieta była przyodziana w hidżab i nosiła rękę w gipsie. Tuż przed odpaleniem ładunków wybuchowych ważących ok. 500-600 gramów zajęła miejsce ustąpione jej przez współpasażera.

</doc>
<doc id="3050869" url="https://pl.wikipedia.org/wiki?curid=3050869" title="Świt – Narodowa Koalicja">
Świt – Narodowa Koalicja

Świt – Narodowa Koalicja (cz. "Úsvit – Národní koalice", Úsvit) – czeska partia polityczna, określana jako ugrupowanie populistyczne. Do 2015 funkcjonowała pod nazwą Świt Demokracji Bezpośredniej (cz. "Úsvit přímé demokracie").
Partię w 2013 założył niezależny senator Tomio Okamura, niedoszły kandydat w wyborach prezydenckich. Ugrupowanie wzięło udział w przedterminowych wyborach do Izby Poselskiej. Na jego listach wyborczych znaleźli się m.in. przedstawiciele ugrupowania Sprawy Publiczne. W głosowaniu z 25 i 26 października 2013 partia dostała blisko 6,9% głosów, zdobywając 14 mandatów poselskich.
W 2014 po raz pierwszy partia wystartowała w wyborach europejskich, nie uzyskując żadnych miejsc w Europarlamencie. W styczniu 2015 doszło do konfliktu na tle finansów i przywództwa. W maju tegoż roku Tomio Okamura opuścił Úsvit, zakładając nową partię pod nazwą Wolność i Demokracja Bezpośrednia. W tym samym roku Úsvit dokonał zmiany nazwy, w marcu 2018 ugrupowanie zostało rozwiązane.

</doc>
<doc id="3050872" url="https://pl.wikipedia.org/wiki?curid=3050872" title="Snežana Rodić">
Snežana Rodić

Snežana Rodić, z domu Vukmirović (ur. 19 sierpnia 1982) – słoweńska lekkoatletka specjalizująca się w trójskoku.
W 2003 zajęła 11. miejsce na młodzieżowych mistrzostwach Europy w Bydgoszczy. Bez awansu do finału startowała w 2005 na halowych mistrzostwach Europy w Madrycie i mistrzostwach świata w Helsinkach. W tym samym roku zajęła 4. miejsce na igrzyskach śródziemnomorskich. Szósta zawodniczka halowego czempionatu Europy oraz piąta igrzysk śródziemnomorskich (2009). Rok później zajęła 6. miejsce na czempionacie Starego Kontynentu w Barcelonie. Na czwartym miejscu zakończyła rywalizację podczas halowych mistrzostw Europy w Paryżu (2011). W 2012 nie awansowała do finału ani halowych mistrzostw świata, ani mistrzostw Europy. Srebrna medalistka igrzysk śródziemnomorskich w Mersin (2013). W tym samym roku zajęła 9. miejsce na mistrzostwach świata w Moskwie.
Okazjonalnie występuje także w skoku w dal – w tej konkurencji zajęła m.in. szóstą lokatę na igrzyskach śródziemnomorskich w 2013 roku.
Wielokrotna złota medalistka mistrzostw Słowenii (również w skoku w dal) oraz reprezentantka kraju w pucharze Europy i drużynowym czempionacie Europy.
Jej mężem jest Aleksandar Rodić – piłkarz grający w słoweńskiej reprezentacji narodowej.
Rekordy życiowe: stadion – 14,58 (15 czerwca 2013, Nova Gorica); hala – 14,35 (8 marca 2009, Paryż).

</doc>
<doc id="3050874" url="https://pl.wikipedia.org/wiki?curid=3050874" title="II liga polska w hokeju na lodzie (1978/1979)">
II liga polska w hokeju na lodzie (1978/1979)

II liga polska w hokeju na lodzie 1978/1979 – 24. sezon drugiego poziomu ligowego hokeja na lodzie w Polsce rozegrany na przełomie 1978 i 1979 roku.
Formuła.
W minionych sezonach II liga była złożona z dwóch grup, Północnej i Południowej. W wyniku reorganizacji od 1978 wprowadzoną jedną grupę łączną, do której weszło po cztery najlepsze zespoły z obu grup w sezonie 1977/1978 (minus mistrz awansujący do I ligi) oraz trzej spadkowicze z I ligi. Tym samym w sezonie II ligi 1978/1979 wzięło udział 10 drużyn.
Przed sezonem wprowadzono szereg zmian regulaminowych. Sezon zainaugurowano 14 października 1978.
Awans do I ligi w sezonie 1979/1980 uzyskał GKS Tychy, zaś zdegradowane zostały Włókniarz Zgierz i Pogoń Siedlce.

</doc>
<doc id="3050875" url="https://pl.wikipedia.org/wiki?curid=3050875" title="Street food">
Street food

Street food (z ang. „żywność z ulicy”) – rodzaj pożywienia gotowego do spożycia, sprzedawanego na ulicy lub w innych miejscach publicznych (targ, bazar), często z zaimprowizowanego stanowiska, na którym potrawa jest przyrządzana. Większość "street food" zalicza się do kategorii fast food lub finger food, jest też z reguły tańsza niż posiłki kupowane w obiektach żywienia zbiorowego (restauracje, bary, jadłodajnie). Oprócz niskiej ceny wybór jedzenia typu "street food" może wynikać z jej specyficznego smaku, nostalgii, a także ciekawości i próby poznania smaku lokalnych specjalności.
Historia.
Przykłady sprzedawania żywności gotowej do spożycia na ulicach miast spotykamy już w czasach starożytnych. W starożytnej Grecji były to zazwyczaj suszone ryby. Znacznie bogatszy repertuar potraw oferowano na ulicach starożytnego Rzymu, w tym zupę z ciecierzycy, podawaną z pieczywem i makaronem. Kupowali je zazwyczaj ubodzy mieszkańcy miasta, którzy nie mieli możliwości przyrządzenia w domu ciepłego posiłku.
W miastach Turcji osmańskiej powszechnie spotykano sprzedawców kebabów i pilawu, a także różnych przekąsek z opiekanego na rożnie mięsa. Walter Thornbury, który w 1859 odwiedził Stambuł, pisał o tureckiej "street food" jako wyjątkowo schludnej i dobrze przyrządzonej.
Bogaty repertuar dań sprzedawanych na ulicy spotykano w miastach azteckich przed pojawieniem się Europejczyków. Były wśród nich "atolli" (przygotowywane z mąki kukurydzianej), kilkadziesiąt odmian "tamal", a także pieczone insekty Hiszpańska kolonizacja Peru spowodowała zanik tradycyjnych potraw, a ich miejsce na ulicznych stoiskach zajęła pieczona wołowina.
W Ameryce czasów kolonialnych na ulicach miast sprzedawano kukurydzę, ostrygi, a także słodycze. W 1707 po raz pierwszy w Nowym Jorku zabroniono ulicznej sprzedaży potraw gotowych do spożycia. Większość street food sprzedawanych w Stanach Zjednoczonych w XIX w. stanowiły ciastka i słodkie przekąski, a ich sprzedażą trudniły się głównie czarnoskóre kobiety. Oferta "street food" w XIX-wiecznym Londynie obejmowała kilka zup (grochówka, flaki, potem także przywieziony z Azji ramen), smażony groch, ślimaki, owoce morza i przyrządzaną z węgorza tzw. "jellied eels". 19 stycznia 1869, w czasie obrad Izby Gmin jeden z deputowanych zarzucał politykom, że kupują głosy wyborcze oferując ubogim "street food".
W połowie XIX w. na ulicznych stoiskach we Francji pojawiły się frytki, które do dziś stanowią jeden z najpopularniejszych w Europie posiłków, sprzedawanych na ulicy. W tym czasie na ziemiach polskich najczęściej spotykaną formą "street food" oprócz ciastek były sprzedawane w zaborze rosyjskim ciepłe placki nadziewane serem lub mięsem oraz owoce kandyzowane.
Współczesny street food.
W skali świata "street food" wykazuje współcześnie znaczące zróżnicowanie nie tylko pod względem zestawu dań, ale kulturowych uwarunkowań. W Nigerii i Tajlandii sprzedażą "street food" zajmują się zwyczajowo kobiety, w Bangladeszu wśród sprzedawców dominują mężczyźni. Na Półwyspie Bałkańskim wśród sprzedawców potraw sprzedawanych na ulicy dominują mężczyźni. Zazwyczaj "street food" jest traktowana jako gorsza forma posiłku, jednak w przypadku Filipin stanowi tylko odmienną formę jedzenia posiłku od tego, który spożywany jest w domu.
W wielu kulturach jedzenie posiłku na ulicy jest zachowaniem dyskredytującym dobrze wychowanego człowieka (Japonia). W Polsce jedzenie posiłku na ulicy traktowane jeszcze w połowie XX w. jako typowe dla nizin społecznych stało się współcześnie znacznie bardziej akceptowane i tolerowane.
Gwałtowny wzrost sprzedaży produktów typu "street food" widoczny jest szczególnie tam, gdzie następuje masowy napływ ludności ze wsi do miast. Sprzedaż żywności na ulicy staje się często podstawowym zajęciem dla mieszkańców wsi, nieprzygotowanych do podjęcia innej pracy (Meksyk), ale także w sposób widoczny rośnie liczba konsumentów "street food" (Indie, Nigeria).
Jednym z najszybciej rosnących segmentów rynku jest sprzedaż jedzenia w "food truckach".
Kontrola sanitarna.
Podstawowym problemem zdrowotnym, w przypadku gwałtownego rozwoju punktów sprzedaży "street food" pozostaje kontrola sanitarna tego typu produktów. Pierwsze próby kontroli sanitarnej punktów sprzedaży gotowej do spożycia żywności pojawiły się już w XIV wieku, we Florencji. W 1987 problemem higieny sprzedaży street food w krajach Trzeciego Świata zajął się na 33 sesji plenarnej Komitet Wykonawczy Codex Alimentarius. Współcześnie, w krajach wysoko rozwiniętych realizowane są programy edukacyjne skierowane do sprzedawców, ale także sprawuje się stały nadzór nad czystością i jakością produktów. Brak odpowiedniego nadzoru sprawia, że "street food", dostępna w Indiach czy krajach afrykańskich zazwyczaj stwarza poważne zagrożenie zdrowotne dla konsumentów. W 2002 przeprowadzone w Ghanie badania Światowej Organizacji Zdrowia wykazały, że większość spośród 511 zbadanych punktów sprzedaży żywności nie spełnia podstawowych wymogów sanitarnych. Przykłady ulicznej sprzedaży potraw, która w niewielkim stopniu podlega urzędowym regulacjom i zasadom higieny można współcześnie spotkać na Filipinach.

</doc>
<doc id="3050876" url="https://pl.wikipedia.org/wiki?curid=3050876" title="Snežana Rodič">
Snežana Rodič



</doc>
<doc id="3050877" url="https://pl.wikipedia.org/wiki?curid=3050877" title="Snežana Rodic">
Snežana Rodic



</doc>
<doc id="3050878" url="https://pl.wikipedia.org/wiki?curid=3050878" title="Dymitr Samuel Połubiński">
Dymitr Samuel Połubiński

Dymitr Samuel Połubiński herbu Jastrzębiec odmienny (zm. 1687), książę, wojewoda nowogródzki, podczaszy słonimski.
Syn Michała (zm. 1651), sędziego ziemskiego słonimskiego i Elżbiety z domu Korsak, ojciec Leona Kazimierza (zm. 1726), posła i ciwuna twerskiego. Trzykrotnie żonaty. 
Poślubił córkę Wiktoryna Stadnickiego, kasztelana przemyskiego, Konstancję. Z małżeństwa przyszło na świat liczne potomstwo - 18 dzieci.
Druga żona Petronela Tyszkiewiczówna, córka Piotra, kasztelana smoleńskiego.
17 października 1655 roku złożył przysięgę na wierność carowi Aleksemu Michajłowiczowi. Pełnił urząd wojewody nowogrodzkiego do 1687.

</doc>
<doc id="3050879" url="https://pl.wikipedia.org/wiki?curid=3050879" title="Peter Pawlett">
Peter Pawlett

Peter Ian Pawlett (ur. 3 lutego 1991 w Hedon) – angielski piłkarz grający na pozycji bocznego pomocnika w Aberdeen.

</doc>
<doc id="3050880" url="https://pl.wikipedia.org/wiki?curid=3050880" title="Wydawnictwo zwarte">
Wydawnictwo zwarte

Wydawnictwo zwarte – publikacja ukazująca się jednokrotnie zaplanowana przez wydawcę lub autora jako całość wydawnicza składająca się z określonej (z góry zaplanowanej) liczby części (wydanych jednocześnie lub niejednocześnie) i rozpowszechniana w dowolnej formie produktu. Może nią być np. pojedyncza książka, arkusz mapy, rękopis itp. jak również np. książka wielotomowa, nagranie dźwiękowe złożone z wielu utworów itp. 
Wydawnictwa zwarte wielotomowe składają się z określonej liczby osobnych tomów (wyjątkiem mogą być wydawnictwa zeszytowe). Wydawnictwa te są przewidziane i wydawane jako całość. Poszczególne części mogą mieć własne tytuły i informacje o odpowiedzialności. Każdemu wydawnictwu zwartemu nadawany jest określony Międzynarodowy Znormalizowany Numer Książki ISBN. Niektóre publikacje będące częścią wydawnictwa ciągłego (np. roczniki i wydawnictwa zwarte wydane w ramach serii) można dodatkowo traktować jako wydawnictwa zwarte (np. w celu udostępnienia ich zarówno oddzielnie, jak i w prenumeracie). Publikacje takie należy przede wszystkim uznać za wydawnictwa ciągłe i nadać im numer ISSN (tytuł serii). Następnie należy nadać im numer ISBN (tytuł tomu).
Opis bibliograficzny wydawnictwa zwartego.
Elementy opisu bibliograficznego książki jednotomowej:

</doc>
<doc id="3050884" url="https://pl.wikipedia.org/wiki?curid=3050884" title="Cammy Smith">
Cammy Smith

Cammy Smith, właśc. Cameron Smith (ur. 24 sierpnia 1995 w Aberdeen) – szkocki piłkarz występujący na pozycji napastnika w St. Mirren.

</doc>
<doc id="3050885" url="https://pl.wikipedia.org/wiki?curid=3050885" title="II liga polska w hokeju na lodzie (1979/1980)">
II liga polska w hokeju na lodzie (1979/1980)

II liga polska w hokeju na lodzie 1979/1980 – 25. sezon drugiego poziomu ligowego hokeja na lodzie w Polsce rozegrany na przełomie 1979 i 1980 roku.
Formuła.
W II lidze 1979/1980 wzięło udział 10 drużyn. Spadkowiczem z I ligi był Stoczniowiec Gdańsk, a beniaminkami awansującymi z III ligi były drużyny GKS Jastrzębie i Boruta Zgierz.
Awans do I ligi w sezonie 1980/1981 uzyskał zespół Budowlani Bydgoszcz.

</doc>
<doc id="3050886" url="https://pl.wikipedia.org/wiki?curid=3050886" title="Godfrey Kangwa">
Godfrey Kangwa

Godfrey Kangwa (zm. 27 kwietnia 1993 w okolicy Libreville) – zambijski piłkarz występujący na pozycji pomocnika. Był członkiem reprezentacji, która zginęła w katastrofie lotniczej u wybrzeży Gabonu.

</doc>
<doc id="3050889" url="https://pl.wikipedia.org/wiki?curid=3050889" title="Wybory prezydenckie w Gruzji w 2013 roku">
Wybory prezydenckie w Gruzji w 2013 roku

W 2013 wybory prezydenckie w Gruzji odbyły się 27 października i była to szósta elekcja prezydencka po proklamowaniu niepodległości przez Gruzję w 1991. O kolejną reelekcję nie mógł się ubiegać dotychczasowy prezydent Micheil Saakaszwili, gdyż konstytucja ograniczała liczbę kadencji do dwóch. Wybory w pierwszej turze wygrał zdecydowanie kandydat opozycyjny wobec partii Saakaszwilego – Giorgi Margwelaszwili.
Tło.
Wybory prezydenckie w 2008 wygrał Micheil Saakaszwili, zapewniając sobie reelekcję. W związku z tym, iż w 2013 musiał złożyć urząd prezydenta, planował zostać premierem kraju. Wobec tego 15 października 2010 parlament wprowadził poprawki do konstytucji, znacznie umacniając władze premiera. Zmiany te weszły w życie po wyborach prezydenckich w 2013.
Jednak wybory parlamentarne z 1 października 2012 wygrała gruzińska opozycja skupiona wokół koalicji Gruzińskie Marzenie z Bidziną Iwaniszwilim na czele, który został premierem kraju. Tym samym nastała roczna koabitacja, a władza po 2013 będzie skupiona w rękach Iwaniszwilego.
Wobec tego Iwaniszwili nie wziął udziału w wyborach prezydenckich. Zgłosił do nich wicepremiera oraz ministra oświaty i nauki, Giorgiego Margwelaszwilego. Faworytem Saakaszwilego został Dawit Bakradze, były przewodniczący parlamentu i minister dyplomacji. W wyborach startowała również Nino Burdżanadze, polityczka uznawana za prorosyjską. Wraz z Saakaszwilim i zmarłym Zurabem Żwanią tworzyła człon rewolucji róż z 2003, która przyniosła jej stanowisko przewodniczącej parlamentu, na czele którego stała do 2008.
Wyniki.
Wybory w pierwszej turze zdecydowanie wygrał kandydat Gruzińskiego Marzenia, Giorgi Margwelaszwili, zdobywając 62,11% głosów. Na drugim miejscu uplasował się Dawit Bakradze z wynikiem 21,73%, z kolei trzecia była Nino Burdżanadze (10,18%). Poparcie dla reszty kandydatów nie przekroczyło 3% oddanych głosów. Frekwencja wyborcza wynosiła 46,96%. Przebywający w czasie głosowania w Gruzji obserwatorzy Organizacji Bezpieczeństwa i Współpracy w Europie (OBWE) ogłosili, iż wybory były uczciwe, „pozytywne i przejrzyste”. Obserwatorzy oświadczyli, iż były to kolejne wybory po parlamentarnych z 2012, które świadczyły o dojrzewaniu gruzińskiej demokracji.

</doc>
<doc id="3050891" url="https://pl.wikipedia.org/wiki?curid=3050891" title="II liga polska w hokeju na lodzie (1980/1981)">
II liga polska w hokeju na lodzie (1980/1981)

II liga polska w hokeju na lodzie 1980/1981 – 26. sezon drugiego poziomu ligowego hokeja na lodzie w Polsce rozegrany na przełomie 1980 i 1981 roku.
Formuła.
W II lidze 1980/1981 wzięło udział 10 drużyn. Beniaminkami były zespoły Tarpana Poznań i Stilonu Gorzów, a spadkowiczem z I ligi GKS Katowice. Pierwotnie zdegradowany w ubiegłym sezonie 1979/1980 pozostał w II lidze po tym, jak z rozgrywek został wycofany GKS Jastrzębie. Sezon rozpoczęto dwumeczem 11-12 października 1980.
W sezonie zwyciężyła Polonia Bytom, która uzyskała bezpośredni awans do I ligi 1981/1982. Ponadto, związku z decyzją PZHL z czerwca 1981 o powiększeniu składu uczestników ekstraklasy, awans uzyskały druga i trzecia drużyna w tabeli II ligi, GKS Katowice i Cracovia (pierwotnie zespół z Krakowa miał rywalizować w barażu o awans z ostatnią drużyną I ligi, Legią Warszawa, ale ponieważ warszawski klub rozwiązał sekcję hokeja na lodzie, Cracovia uzyskała awans bez rozgrywki).

</doc>
<doc id="3050892" url="https://pl.wikipedia.org/wiki?curid=3050892" title="Ewa Kowalczyk">
Ewa Kowalczyk

Ewa Borowa-Kowalczyk (ur. 6 grudnia 1965 w Warszawie) – polska florecistka i szpadzistka, pierwsza w historii indywidualna mistrzyni Polski w szpadzie, medalistka Uniwersjady (1989).
Kariera sportowa.
Była zawodniczką Marymontu Warszawa (1978-1991). Jako florecistka była drużynową wicemistrzynią Polski (1985), a w 1986 zdobyła brązowy medal MP w turnieju drużynowym. W 1987 zwyciężyła w pierwszych, nieoficjalnych mistrzostwach Polski w szpadzie kobiet. W 1988 wywalczyła mistrzostwo Polski w pierwszych w historii oficjalnych mistrzostwach Polski w tej konkurencji, a w konkurencji drużynowej zdobyła brązowy medal. Kolejne mistrzostwo Polski indywidualnie wywalczyła w 1989, w tym samym roku była także wicemistrzynią Polski w drużynie. W 1989 została również wicemistrzynią Letniej Uniwersjady w turnieju drużynowym (z Beatą Achenbach, Iwoną Oleszyńską, Anną Rotkiewicz i Renatą Wójcicką). W 1990 startowała na mistrzostwach świata, zajmując indywidualnie 51. miejsce i 8. miejsce drużynowo, a na mistrzostwach Polski wywalczyła brązowy medal mistrzostw Polski drużynowo.
Mieszka i pracuje we Włoszech. Uczestniczy w zawodach weteranów, m.in. w 2007 została mistrzynią Europy indywidualnie, a w 2010 mistrzynią Europy drużynowo w barwach Włoch oraz mistrzynią świata trenerów szermierki, była też mistrzynią Włoch w 2011, 2012 i 2014.

</doc>
<doc id="3050893" url="https://pl.wikipedia.org/wiki?curid=3050893" title="Preliminaria">
Preliminaria

Preliminaria – karta lub karty tytułowe bądź też substytut strony tytułowej także verso karty tytułowej (imprimatur, przywilej drukarski) oraz wszystkie karty ją poprzedzające np. frontyspis, karta przedtytułowa, także okładka, ale tylko wtedy, gdy jest integralną częścią oryginalnej postaci wydania.

</doc>
<doc id="3050896" url="https://pl.wikipedia.org/wiki?curid=3050896" title="Bitwa pod Dimbos">
Bitwa pod Dimbos

Bitwa pod Dimbos miała miejsce w roku 1303 pomiędzy siłami bizantyjskimi a Osmanami.
Po bitwie na równinie Bafeus w roku 1302 wojska tureckie z rejonów Anatolii nasiliły ataki łupieżcze na pobliskie tereny bizantyjskie.
Cesarz bizantyjski Andronik II Paleolog podjął wówczas próby nawiązania sojuszu z mongolskimi Ilchanidami skierowanego przeciwko osmańskiemu zagrożeniu. Gdy to się nie powiodło rozpoczął przygotowania do obrony granicy siłami własnej armii.
O bitwie wspominają późniejsze przekazy źródłowe oraz legendy. Według Theodorosa Spandounesa, Dimbos (Dinboz - nazwa wywodzi się od słów din bozmak - zmiana wiary) było pierwszym miastem bizantyjskim, które wpadło w ręce Osmanów. Kronikarz Aşıkpaşazade zebrał informacje na temat bitwy pod Koyunhisar (Bafeus) z innych kronik umiejscawiając to wydarzenie w pobliżu miasta Dimbos.
Siły bizantyjskie w Anatolii skupione były w garnizonach kilku miast m.in. Adranos (obecnie Orhaneli), Bidnos, Kestel (obecnie Erdoğan) oraz Kete (obecnie Ürünlü).
Wiosną 1303 r. armia bizantyjska pomaszerowała w kierunku Yenişehir, jednego z najważniejszych miast osmańskich położonym na północny wschód od Bursy. Po drodze w rejonie miasta Dinbos doszło do bitwy z Osmanami. W wyniku starcia Osman I zwyciężył wojsko bizantyjskie a obie strony poniosły znaczne straty. Po stronie tureckiej zginął m.in. bratanek Osmana Aydoğdu, natomiast po stronie bizantyjskiej dowódcy garnizonów Kestel i Dinbos. Z pola bitwy udało się zbiec dowódcy garnizonu Kete, który szukał schronienia w twierdzy Lopardion (obecnie Ulubat). Podczas ucieczki został on jednak pojmany przez Osmanów i z rozkazu Osmana stracony pod murami Kete, co zmusiło obrońców miasta do kapitulacji.

</doc>
<doc id="3050900" url="https://pl.wikipedia.org/wiki?curid=3050900" title="Godzina odważnych">
Godzina odważnych

 
Godzina odważnych (hiszp. "La hora de los valientes") – film z 1998 roku, produkcji hiszpańskiej, w reżyserii Antonia Mercero. 
Akcja filmu rozgrywa się w Madrycie. Manuel to młody anarchista, którego pasją są obrazy. Pracuje jako strażnik w Muzeum Prado. Kiedy wybucha hiszpańska wojna domowa w 1936 roku obrazy z muzeum mają zostać przeniesione z Madrytu do Walencji. Manuelowi udaje się ocalić "Autoportret" Francisca Goi. 
Film otrzymał 6 nominacji do hiszpańskiej nagrody filmowej Goya, statuetkę zdobyła Adriana Ozores w kategorii najlepsza aktorka drugoplanowa. Film otrzymał także specjalną srebrną statuetkę Świętego Jerzego na Międzynarodowym Festiwalu Filmowym w Moskwie.

</doc>
<doc id="3050902" url="https://pl.wikipedia.org/wiki?curid=3050902" title="MDS (obraz)">
MDS (obraz)

Plik mds (ang. "Media Descriptor File") to plik zawierający metadane opisujące format zapisu płyty CD lub DVD oraz organizację danych na dysku. Występuje w parze z właściwym plikiem obrazu o rozszerzeniu .mdf lub .iso. Plik ten zawiera informacje o:
i innych szczegółach o płycie. Charakteryzuje się niewielkim rozmiarem rzędu kilkuset bajtów.
Najczęściej ten format stosuje się do płyt z zabezpieczeniami SecuROM, SafeDisc, itp. Tworzy się w ten sposób mini obrazy, służące do łamania tych zabezpieczeń. Zawierają pliki zabezpieczenia oraz inne pliki z dysku tylko o zerowym rozmiarze.
Plik *.mds można otworzyć za pomocą programów Alcohol 120% i DAEMON Tools.

</doc>
<doc id="3050904" url="https://pl.wikipedia.org/wiki?curid=3050904" title="New Melle">
New Melle

New Melle – miasto w USA, w stanie Missouri, w hrabstwie St. Charles, położone ok. 60 km na zachód od Saint Louis. Liczba mieszkańców w 2012 roku wynosiła 477 osób, zamieszkujących w 179 gospodarstwach domowych, z których w centrum znajduje się 143 rodzin. Założone przez społeczność niemieckich emigrantów z Melle, są to miasta partnerskie.
Zamieszkane w 97,3% przez białych, 0,6% murzynów, 0,8% Azjatów i 1,3% pozostałych ras.
Współpraca.
Miejscowości partnerskie:

</doc>
<doc id="3050913" url="https://pl.wikipedia.org/wiki?curid=3050913" title="II liga polska w hokeju na lodzie (1987/1988)">
II liga polska w hokeju na lodzie (1987/1988)

II liga polska w hokeju na lodzie 1987/1988 – 33. sezon drugiego poziomu ligowego hokeja na lodzie w Polsce. Został rozegrany na przełomie 1987 i 1988 roku.
Formuła.
W odróżnieniu do ubiegłego sezonu zrezygnowano z podziału na trzy grupy drużyn i wprowadzono jednolitą grupę II-ligowców w liczbie 10 uczestników, zaś jako zwycięzcę przewidziano najlepszą drużynę w tabeli. Początek rozgrywek zaplanowano na 3 października 1987.
Drużyna Startu Pogoni Siedlce po rozpoczęciu rundy rewanżowej, gdy na koncie nie miała ani jednego punktu, w styczniu 1988 wycofała się z rozgrywek, po czym była uwzględniana w tabeli. Awans do I ligi w sezonie 1988/1989 uzyskał Pomorzanin Toruń.

</doc>
<doc id="3050916" url="https://pl.wikipedia.org/wiki?curid=3050916" title="Dracula (serial telewizyjny)">
Dracula (serial telewizyjny)

Dracula – serial telewizyjny produkcji brytyjskiej stacji telewizyjnej Sky Living oraz amerykańskiej sieci telewizyjnej NBC. Serial wyprodukowany był w Londynie przez Carnival Films i emitowany od 25 października 2013 na kanale NBC. "Dracula" jest adaptacją książki Brama Stokera o tym samym tytule. W Polsce swoją premierę miał 1 maja 2014 roku na Canal+.
10 maja 2014 roku stacja NBC podjęła decyzję o anulowaniu serialu po jednym sezonie.
Fabuła.
Rok 1896 – Dracula przybywa do Londynu pod przykrywką amerykańskiego przedsiębiorcy, który chce przekonać wiktoriańskie społeczeństwo do nowych technologii. Alexander Grayson (Dracula) zainteresowany jest zwłaszcza energią elektryczną, która może rozświetlić Londyn. Prawdziwym powodem przybycia Draculi do Londynu jest zemsta na ludziach, którzy rzucili na niego klątwę nieśmiertelności. Wszystko idzie zgodnie z planem do momentu, kiedy spotyka Minę Murray, która bardzo przypomina jego nieżyjącą żonę.

</doc>
<doc id="3050920" url="https://pl.wikipedia.org/wiki?curid=3050920" title="Corona graminea">
Corona graminea

Corona graminea (łac. "korona trawiasta"), corona obsidionalis – w starożytnym Rzymie najprostsze zaszczytne odznaczenie obywatela rzymskiego w postaci wieńca splecionego z trawy. 
Nagrodę otrzymywał ten, kto uratował Rzeczpospolitą lub jej obywatela, a także ocalił wojsko rzymskie z oblężenia. Dowódca, który tego dokonał, dostępował zaszczytu wręczenia tej nagrody nie przez przedstawicieli senatu lub innej władzy, lecz z rąk ocalałych żołnierzy. Koronę zwykle wykonywano z trawy pochodzącej z miejsca, gdzie przebywało uratowane wojsko. Pliniusz wymienia jedynie ośmiu wodzów obdarzonych tą nagrodą w ciągu I wieku n.e.
Trawę używano również do nadawania godności posła narodu rzymskiego, który reprezentował majestat państwa i wypowiadał wojnę lub zawierał pokój. Kapłani i ich naczelnik ("pater patratus") wieńczyli skronie trawą, gdy zawierali przymierza. Do tego celu służyła trawa zerwana na Kapitolu, zwana "verbena". Trawiastą darninę wręczały też zwycięzcy pokonane wojska – symboliczna formuła „daję trawę” pierwotnie oznaczała: „uznaję siebie za pokonanego”.

</doc>
<doc id="3050922" url="https://pl.wikipedia.org/wiki?curid=3050922" title="Kościół Ewangelicki Augsburskiego i Helweckiego Wyznania w Małopolsce">
Kościół Ewangelicki Augsburskiego i Helweckiego Wyznania w Małopolsce

Kościół Ewangelicki Augsburskiego i Helweckiego Wyznania w Małopolsce (niem. "Evangelische Kirche Augsburgischen und Helvetischen Bekenntnisses in Kleinpolen", w skrócie "Evangelische Kirche A. und H. B. in Kleinpolen") – dawny samodzielny Kościół protestancki funkcjonujący w II Rzeczypospolitej działający na terenie czterech województw: krakowskiego, lwowskiego, tarnopolskiego i stanisławowskiego.
Historia.
Po upadku Austro-Węgier i odzyskaniu przez Polskę niepodległości zbory superintendentury galicyjsko-bukowińskiej zostały odcięte od władz kościelnych w Wiedniu. Ewangelicy dawnej Galicji mieli do wyboru przystąpienie do warszawskiego konsystorza Kościoła Ewangelicko-Augsburskiego w RP (tak jak zrobiły to zbory na Śląsku Cieszyńskim) lub do Ewangelickiego Kościoła Unijnego w Poznaniu (co zalecały władze kościelne w Wiedniu). Podczas zjazdu przedstawicieli małopolskich parafii ewangelickich w Krakowie w 1920 zapadła jednak decyzja o samodzielnym funkcjonowaniu. Utworzenie odrębnego związku wyznaniowego miało na celu ochronę tożsamości narodowościowej jego członków, którzy w większości byli potomkami Niemców osiadłych w Galicji na skutek akcji kolonizacji józefińskiej. Nowy Kościół został uznany przez władze Rzeczypospolitej poprzez respektowanie ustawy austriackiej z 1891 r. Jego zwierzchnikiem został ks. Hermann Fritsche.
23 lipca 1923 doszło do podziału w parafii ewangelickiej w Krakowie, w wyniku którego utworzono dwa odrębne zbory – jeden wszedł w skład konsystorza warszawskiego, a drugi – kościoła małopolskiego.
Naczelna Rada Kościelna w Wiedniu zrzekła się kierownictwa nad małopolskimi zborami 4 września 1923 i przekazała swoje zadania nowej superintendenturze z siedzibą w Białej.
Po śmierci superintendenta ks. Hermanna Fritschego w 1924, nowym zwierzchnikiem kościoła został ks. Theodor Zöckler, a centrala kościelna została przeniesiona do Stanisławowa.
W 1925 rozpoczęto akcję ewangelizacyjną skierowaną do Ukraińców zamieszkujących Pokucie, co wiązało się z przybyciem ukraińskich ewangelizatorów z Ameryki. Pierwsze nabożeństwa po ukraińsku odbyły się w kościołach w Kołomyi i Stanisławowie. Założono tam pierwsze w historii narodowo ukraińskie placówki, które połączono z małopolskimi zborami ewangelickimi. Skoncentrowane były w okolicach Stanisławowa, Buczacza i Tarnopola, gdzie powstały największe zbory luterańskie, z własnymi kościołami i domami modlitwy, m.in. Jezierzany, Pałahicze, Krechowiec, Jezupol, Hanusowiec. W 1930 większość z nich przyłączyła się jednak do warszawskiego Kościoła Ewangelicko-Reformowanego, a przy kościele małopolskim pozostało kilka ośrodków o charakterze luterańskim.
Małopolski kościół ewangelicki miał charakter wyznania zamkniętego, skupiającego się na utrzymaniu swoich wiernych przy zborach z powodów zarówno religijnych, jak i narodowościowych. Zbory kościoła rozlokowane były w większości na terenach wiejskich, a ich członkowie byli przeważnie rolnikami.
Według statystyk kościelnych, w 1931 na 130 placówek kościelnych i 31 833 wiernych przypadało jedynie 20 duchownych i 40 pracowników świeckich (około 1500 wiernych na jednego księdza). Z uwagi na tę sytuację nabożeństwa były prowadzone również przez świeckich kantorów, ewangelistów i starszych zboru.
Zbory kościoła rozlokowane w miastach takich jak Lwów, Kraków, Biała Krakowska i Jarosław posiadały znaczny majątek, na skutek dysponowania prawami własności budynków ulokowanych w centralnych dzielnicach tych miast i pobierania czynszów za ich dzierżawę. Środki te były przeznaczane na utrzymanie zborów. Parafia w Stanisławowie była ponadto właścicielem szeregu obiektów wchodzących w skład zakładów opiekuńczo-wychowawczych, będących darowizną od Theodora Zöcklera. Większość zborów na wsiach posiadała majątki ziemskie, z których dochód przeznaczały na wynagrodzenia dla księży oraz nauczycieli. Środki finansowe przyznawane były również na rzecz kościoła z ramienia funduszu Bratniej Pomocy im. Gustawa Adolfa od ewangelików niemieckich. Pieniądze potrzebne na funkcjonowanie zborów, szkół i instytucji opiekuńczych pochodziły również z subwencji państwowych. W 1928 kościół założył swój własny fundusz emerytalny.
Kościół Ewangelicki Augsburskiego i Helweckiego Wyznania w Małopolsce utrzymywał dobre stosunki z innymi wyznaniami, w 1926 jego przedstawiciel był przewodniczącym zjazdu kościołów ewangelickich, odbywającego się w Wilnie.
Kres funkcjonowania Kościoła wyznaczył wybuch II wojny światowej. Parafie, które znalazły się na terenie Generalnego Gubernatorstwa weszły w skład nowo utworzonego senioratu krakowskiego Kościoła Ewangelicko-Augsburskiego (obejmującego swoim zasięgiem terytorium dystryktu krakowskiego). Część Niemców galicyjskich, którzy stanowili większość wyznawców Kościoła, wyjechała po wkroczeniu Armii Czerwonej w styczniu 1940 r. na podstawie niemiecko-radzieckiego porozumienia o wymianie ludności w ramach akcji przesiedleńczo-kolonizacyjnej Heim ins Reich. Większość pozostałych wiernych opuściła te tereny wraz z cofającymi się wojskami niemieckimi w latach 1944–1945.
Zgodnie z artykułem 1 ustawy z dnia 4 lipca 1947 w sprawie zmiany dekretu prezydenta RP z dnia 25 listopada 1936 r. o stosunku państwa do Kościoła Ewangelicko-Augsburskiego, w skład Kościoła Ewangelicko-Augsburskiego w RP weszły dotychczasowe parafie i filiały tego kościoła, jak również parafie, które w czasach II Rzeczypospolitej były częścią pozostałych kościołów ewangelickich działających na terenie kraju, w tym Kościoła Ewangelickiego Augsburskiego i Helweckiego Wyznania.
Wierni.
Kwestie narodowościowe.
Członkowie kościoła różnili się narodowościowo głównie w większych miastach, co powodowało konflikty wewnątrz parafii. Na przeprowadzonym 3 lutego 1934 r. zjeździe Polaków wyznania ewangelickiego we Lwowie wierni domagali się powołania księży-Polaków do posługi duszpasterskiej wśród polskich członków zborów, wprowadzenia nabożeństw w języku polskim w każdej parafii, gdzie znajdują się wierni tej narodowości oraz uregulowania stosunku państwa do kościoła odrębną ustawą. Proponowano również przyłączenie się do konsystorza warszawskiego. Władze kościoła niechętnie odnosiły się do tych postulatów.
Ustrój, władze i administracja.
Z uwagi na brak uregulowania prawnego ustroju kościoła odrębną ustawą, Kościół Ewangelicki Augsburskiego i Helweckiego Wyznania działał w oparciu o austriacką ustawę z 1891 r. z zastrzeżeniem, że Naczelna Rada Kościoła w Wiedniu zrzeka się zwierzchnictwa nad małopolskimi zborami na rzecz własnej superintendentury.
Zgodnie z ustawą, istniał czterostopniowy podział jednostek administracyjnych kościoła – zbór, seniorat, superintendentura i kościół krajowy.
Organami prawnymi odpowiednich jednostek były:
Władza zarówno superintendencjalna, jak i krajowa była sprawowana przez superintendenta. W latach 1920–1924 urząd ten pełnił ks. Hermann Fritsche rezydujący w Białej, jego następcą został ks. Theodor Zöckler z siedzibą w Stanisławowie, sprawujący obowiązki do wybuchu II wojny światowej.
Sprawy bieżące zboru, kwestie związane z edukacją oraz działalnością charytatywną były administrowane przez jego przedstawicieli. Sprawy związane z małżeństwem były regulowane przez ustawy cywilne. Każdy ze zborów musiał należeć do senioratu – grupy zborów zrzeszonej pod zwierzchnictwem seniora. Seniorem mógł być każdy z pracujących w kościele księży, jego kadencja trwała sześć lat.
Po oderwaniu się od konsystorza wiedeńskiego, powołano wydział kościelny, który zajmował się najważniejszymi decyzjami w kościele. Składał się z czterech seniorów oraz pięciu innych członków.
Przygotowany został projekt kościelnej ustawy zasadniczej. Superintendentura utworzyła równocześnie projekt ustawy regulujący ustrój wewnętrzny kościoła, wzorujący się na ustawie austriackiej, jednak przekształcający zbór superintendencjalny w zbór ogólny. Ustawa nie została przyjęta przed 1939 rokiem.
Podział administracyjny.
Kościół początkowo podzielony był między trzy, a następnie cztery senioraty. W 1937 w jego skład wchodziły 24 parafie:
Organizacje i instytucje kościelne.
W celu zacieśnienia wspólnoty niemieckich ewangelików utworzono około 20 różnych organizacji.
Jednostki Bratniej Pomocy im. Gustawa Adolfa działały przy prawie wszystkich zborach. Stowarzyszenie miało na celu pomoc materialną dla biedniejszych parafii oraz potrzymanie ewangelickiego ducha w ich wiernych.
Przy parafiach w większych miastach (Lwów, Biała Krakowska, Bielsko, Stryj, Stanisławów i inne) powstały organizacje pomocowe, działające na rzecz biednych, a także zapewniające opiekę i wychowanie dla sierot. Poszczególne zbory prowadziły ochronki dla dzieci, a także domy opieki dla niepełnosprawnych oraz ludzi starszych.
Dla młodzieży pokonfirmacyjnej przeznaczone były organizacje "Evangelische Jünglingsverein" i "Jungfrauenverein". Dla starszej młodzieży powstał Ewangelicki Związek Młodzieży ("Evangelishe Jugendsbund").
Zakłady stanisławowskie.
W Stanisławowie utworzono zakłady opiekuńczo-wychowawcze. Przyjmowały one tylko ewangelików, jednak na drodze wyjątku pod ich opieką znajdowali się także członkowie innych wyznań.
Zakłady stanowiły szereg instytucji podzielonych na grupy, nad którymi zwierzchnictwo sprawował superintendent ks. Theodor Zöckler:
W 1929 w zakładach przebywało 406 osób, z czego 374 wyznania ewangelickiego, 30 rzymskokatolickiego i 2 żydów. W tym samym roku zakłady padły ofiarą pożaru. Spowodowało to zmniejszenie liczby osób w nich przebywających. Wpływ na to miał również wielki kryzys, skutkujący spadkiem wysokości nakładów finansowych na instytucję.
Diakonat "Sarepta".
Diakonat żeński "Sarepta" został założony w 1913 w Stanisławowie. W okresie I wojny światowej siostry z diakonatu pracowały w szpitalach wojskowych, a po zakończeniu działań wojennych powróciły do domu macierzystego. Diakonat utrzymywał partnerskie stosunki z podobnymi instytucjami działającymi w Poznaniu i Zurychu, gdzie delegowane były kandydatki na diakonise w celu pozyskania odpowiedniego wykształcenia. Diakonise w większości zajmowały się podopiecznymi stanisławowskich zakładów opiekuńczo-wychowawczych, część z nich była delegowana do zborów położonych na terenach wiejskich do pracy jako nauczycielki lub siostry zborowe.
Szkolnictwo.
Kościół kładł duży nacisk na kwestie edukacji z powodu chęci wychowania młodzieży w duchu ewangelickim, ale także w związku z ich ochroną przed polonizacją.
Szkoły powszechne.
Na mocy austriackiej ustawy z 1891 zbory mogły powoływać odrębne gminy szkolne, których granice nie musiały pokrywać się z granicami zboru. Gminy szkolne mogły wybierać przedstawicielstwa szkolne, będące odpowiednikiem prezbiterstw zborowych. Ustawa regulowała również wysokość opłat i przekazywała państwu kwestie związane z programem nauczania, doborem podręczników, czy kwalifikacjami nauczycieli.
Poszczególne parafie powołały sieć ewangelickich szkół powszechnych. Placówki te podlegały pod nadzór kuratorium oświaty, jednak ich właścicielami pozostawały zbory kościoła. We władzach kościelnych, w celu sprawowania pieczy nad jednostkami edukacyjnymi, powołano specjalny urząd referenta szkolnego.
Na terenie województw objętych działalnością kościoła małopolskiego (krakowskie, lwowskie, stanisławowskie, tarnopolskie) w roku szkolnym 1925/1926 działały 83 szkoły prowadzone przez zbory, w których naukę pobierało 2.924 dzieci oraz zatrudniano 140 nauczycieli. Działało również kilka ewangelickich organizacji szkolnych. W 37 szkołach zajęcia prowadzono w języku polskim i niemieckim, w 46 szkołach tylko w języku niemieckim, a w jednej – tylko w polskim. Placówki utrzymywane były ze środków pochodzących z opłat wnoszonych przez uczniów, specjalnego funduszu szkolnego, a także należących do nich drobnych majątków ziemskich.
Szkoły średnie.
Parafie we Lwowie i Stanisławowie prowadziły własne gimnazja o profilu humanistycznym. Były to szkoły koedukacyjne, a zajęcia odbywały się w języku niemieckim. W 1931 r. nauki w gimnazjum we Lwowie pobierało 162 uczniów, a w Stanisławowie – 142.
W Dornfeldzie w 1922 miejscowy pastor ks. dr Fr. Seefeldt powołał uniwersytet ludowy, wzorując się na podobnych placówkach działających w Danii. Szkoła prowadziła trzymiesięczne kursy w celu uzyskania wykształcenia ogólnego lub zawodowego. W końcu lat 30. ludowy uniwersytet nie prowadził już działalności, a ks. Seefeldt wyjechał do Niemiec.
Szkoły wyższe.
Kościół nie posiadał własnej uczelni wyższej, jego duchowni kształcili się w Poznaniu oraz na Wydziale Teologii Ewangelickiej Uniwersytetu Warszawskiego, gdzie jednym z wykładowców był pastor kościoła małopolskiego ks. Rudolf Kesselring.
Wydawnictwa kościelne.
Z powodu niewielkiej liczby wiernych oraz duchownych, a także braku ośrodka naukowego, kościół małopolski nie wydawał własnej literatury religijnej. Publikacje otrzymywano od kościołów niemieckich, a także z parafii innych ewangelickich związków wyznaniowych na terenie Polski.

</doc>
<doc id="3050923" url="https://pl.wikipedia.org/wiki?curid=3050923" title="Bendita locura">
Bendita locura

Bendita locura – ósmy album studyjny hiszpańskiej piosenkarki Pastory Soler, wydany 21 kwietnia 2009 przez wytwórnię Warner Music Spain.
Album składa się z trzynastu utworów, które były nagrywane w studiu "Sonobox" w Madrycie z wyjątkiem czterech, które zostały nagrane z udziałem Orkiestry Filharmonii w Rzymie. Za produkcję całości odpowiadał Pablo Pinilla. W tworzeniu kompozycji na płytę uczestniczyło wielu muzyków m.in. Alejandro Sanz, David DeMaría, Manuel Carrasco, Vanesa Martín, David Santisteban, Marco Dettoni, Antonio Martínez Ares, José Abraham czy sama Pastora Soler, która skomponowała utwór „Corazón bandolero”. Wśród piosenek na płycie można znaleźć również m.in. utwór „Volver a Sevilla”, poświęcony Sewilli. Płytę promowały trzy single: „Bendita locura” oraz dwie wersje piosenki „Esta vez quiero ser yo”, w duecie z Manuelem Carrasco i solowa wersja Pastory Soler.
Wydawnictwo znalazło się na 8. miejscu na oficjalnej hiszpańskiej liście sprzedaży.
Lista utworów.
Źródło
Całkowita długość: 49:57

</doc>
<doc id="3050926" url="https://pl.wikipedia.org/wiki?curid=3050926" title="I liga polska w hokeju na lodzie (2001/2002)">
I liga polska w hokeju na lodzie (2001/2002)

I liga polska w hokeju na lodzie 2001/2002 – 47. sezon zmagań drugiego poziomu ligowego hokeja na lodzie w Polsce. Został rozegrany na przełomie 2001 i 2002 roku.
Formuła.
W I lidze 2001/2002 brało udział 7 zespołów. Awans do ekstraligi w sezonie 2002/2003 uzyskał TKH Toruń.

</doc>
<doc id="3050928" url="https://pl.wikipedia.org/wiki?curid=3050928" title="Krzysztof Naruszewicz">
Krzysztof Naruszewicz

Krzysztof Naruszewicz herbu Wadwicz (zm. 1630), pisarz wielki litewski w 1618 roku, podskarbi wielki litewski w 1618 roku, podskarbi nadworny litewski w 1615 roku, łowczy litewski w latach 1613-1624, dyrektor trockiego sejmiku przedsejmowego 1618, 1626 i 1627 roku.
Pochodził z zasłużonej litewskiej rodziny. Syn Mikołaja (zm. 1575), pisarza litewskiego i sekretarza królewskiego.
Brat Jana (zm. 1616), łowczego litewskiego i posła, Mikołaja (zm. 1603), kasztelana żmudzkiego. Ojciec Stanisława (zm. 1650), pisarza i referendarza litewskiego i Aleksandra Krzysztofa, podkanclerzego litewskiego.
Córka Krzysztofa, Jadwiga, poślubiła Jana Szczęsnego Szweryna, właściciela Alszwangu, syna Jana Ulryka Szweryna.

</doc>
<doc id="3050929" url="https://pl.wikipedia.org/wiki?curid=3050929" title="Władimir Katajew">
Władimir Katajew

Władimir Pietrowicz Katajew, ros. Владимир Петрович Катаев (ur. 28 stycznia 1955 w Kirowo-Czepiecku) – rosyjski hokeista, trener hokejowy.
Jego syn Dmitrij (ur. 1990) także został hokeistą oraz trenerem hokejowym.
Kariera zawodnicza.
Karierę zawodniczą zakończył w 1982.
Kariera trenerska.
Po zakończeniu kariery zawodniczej w 1989 został trenerem hokejowym w klubie Chimik-SKA Nowopołock w Białoruskiej SRR, następnie w niepodległej Białorusi. W międzyczasie przez trzy sezony pracował m.in. w Polsce prowadząc drużynę STS z Sanoka. W 2004 został głównym trenerem Chimika zastępując na tym stanowisku Andrieja Sidorienkę. Obecnie jest jednym ze szkoleniowców w sztabie zespołu.

</doc>
<doc id="3050930" url="https://pl.wikipedia.org/wiki?curid=3050930" title="Tułów (anatomia człowieka)">
Tułów (anatomia człowieka)



</doc>
<doc id="3050935" url="https://pl.wikipedia.org/wiki?curid=3050935" title="Hal Mohr">
Hal Mohr

Hal Mohr (ur. 2 sierpnia 1894 w San Francisco; zm. 10 maja 1974 w Santa Monica) – amerykański operator filmowy.
Filmografia.
W trakcie prawie 60-letniej pracy wziął udział w realizacji 148 produkcji filmowych i telewizyjnych.
Nagrody i nominacje.
Został dwukrotnie uhonorowany Oscarem (1936 i 1944), a także otrzymał nominację do nagrody Złotego Globu i Oscara. Posiada również swoją gwiazdę na Hollywoodzkiej Alei Gwiazd.

</doc>
<doc id="3050936" url="https://pl.wikipedia.org/wiki?curid=3050936" title="Pływalnia przy ul. Chwiałkowskiego w Poznaniu">
Pływalnia przy ul. Chwiałkowskiego w Poznaniu



</doc>
<doc id="3050937" url="https://pl.wikipedia.org/wiki?curid=3050937" title="I liga polska w hokeju na lodzie (2002/2003)">
I liga polska w hokeju na lodzie (2002/2003)

I liga polska w hokeju na lodzie 2002/2003 – 48. sezon zmagań drugiego poziomu ligowego hokeja na lodzie w Polsce.
Formuła.
W I lidze 2002/2003 brało udział 7 zespołów. W sezonie zasadniczym zaplanowano cztery rundy od 20 września 2002 do 16 lutego 2003.
Awans do ekstraligi w sezonie 2003/2004 uzyskał Orlik Opole.
Play-off.
Finał.
Awans do Ekstraligi: Orlik Opole

</doc>
<doc id="3050939" url="https://pl.wikipedia.org/wiki?curid=3050939" title="Rony Martínez">
Rony Martínez

Rony Darío Martínez Alméndarez (ur. 16 sierpnia 1988 w Olanchito) – honduraski piłkarz występujący na pozycji napastnika, obecnie zawodnik Realu Sociedad.
Kariera klubowa.
Martínez rozpoczynał swoją karierę piłkarską dopiero w wieku dwudziestu trzech lat w drugoligowym zespole Unión Sabá. Po upływie roku, dzięki udanym występom, został wypożyczony za darmo do absolutnego beniaminka najwyższej klasy rozgrywkowej, klubu CD Real Sociedad z siedzibą w mieście Tocoa. W Liga Nacional de Fútbol de Honduras zadebiutował za kadencji kolumbijskiego szkoleniowca Jairo Ríosa, 27 stycznia 2013 w wygranym 3:0 spotkaniu z Vidą, natomiast premierowego gola w pierwszej lidze strzelił 9 lutego tego samego roku w przegranej 1:3 konfrontacji z Deportes Savio. Od razu wywalczył sobie niepodważalne miejsce w wyjściowym składzie Realu, który został wówczas uznany za wielką rewelację rozgrywek; zaledwie rok po premierowym awansie do najwyższej ligi, w wiosennym sezonie Clausura 2013, zdobył wicemistrzostwo Hondurasu. On sam został natomiast królem strzelców ligi honduraskiej z dwunastoma bramkami na koncie. We wrześniu 2013 był bliski przejścia do irakijskiego Zakho FC, jednak ostatecznie zdecydował się pozostać w Realu.
Kariera reprezentacyjna.
W seniorskiej reprezentacji Hondurasu Martínez zadebiutował za kadencji kolumbijskiego selekcjonera Luisa Fernando Suáreza, 2 czerwca 2013 w przegranym 0:2 meczu towarzyskim z Izraelem. Kilka tygodni później został powołany na Złoty Puchar CONCACAF, gdzie wystąpił w czterech spotkaniach i 8 lipca 2013, w wygranym 2:0 spotkaniu fazy grupowej z Haiti strzelił swoją pierwszą bramkę w kadrze narodowej. Jego drużyna odpadła ostatecznie z tych rozgrywek w półfinale.

</doc>
<doc id="3050941" url="https://pl.wikipedia.org/wiki?curid=3050941" title="Rotax">
Rotax

Rotax (obecna nazwa: BRP-Rotax GmbH &amp; Co KG, dawniej: BRP-Powertrain GmbH &amp; Co. KG) – austriacki producent silników, znany pod nazwą Rotax.
W przedsiębiorstwie tym są projektowane i produkowane silniki czterosuwowe i nowoczesne dwusuwowe typu BRP (Bombardier Recreational Products), montowane w skuterach śnieżnych, łodziach motorowych, quadach, motocyklach, skuterach, gokartach oraz w wiatrakowcach, ultralekkich i lekkich samolotach.
Historia.
Przedsiębiorstwo założono w 1920 w Dreźnie jako ROTAX-WERK AG. W 1930 zostało przejęte przez Fichtel &amp; Sachs, a produkcja przeniesiona do Schweinfurtu. W 1943 przeniesiono zakład do Wels w Austrii, a w 1947 do austriackiego Gunskirchen, gdzie znajduje się do dziś. W 1959 większościowy pakiet akcji został przejęty przez Lohner-Werke z siedzibą w Wiedniu, producenta nadwozi samochodowych i kolejowych. W 1970 Lohner-Rotax został kupiony przez Bombardiera. Obecnie BRP jest niezależnym przedsiębiorstwem, specjalizującym się w produkcji nowoczesnych silników. Do 1982 przedsiębiorstwo wytwarzało tylko silniki dwusuwowe, po czym rozszerzyło zakres produkcji o czterosuwy i silniki lotnicze.

</doc>
<doc id="3050946" url="https://pl.wikipedia.org/wiki?curid=3050946" title="Miedzanka-Gajówka">
Miedzanka-Gajówka

Miedzanka-Gajówka – osada leśna w Polsce położona w województwie mazowieckim, w powiecie węgrowskim, w gminie Liw.

</doc>
<doc id="3050947" url="https://pl.wikipedia.org/wiki?curid=3050947" title="Stary Kantor">
Stary Kantor

Stary Kantor – osada leśna w Polsce położona w województwie mazowieckim, w powiecie węgrowskim, w gminie Liw.

</doc>
<doc id="3050948" url="https://pl.wikipedia.org/wiki?curid=3050948" title="Stawy (województwo mazowieckie)">
Stawy (województwo mazowieckie)

Stawy – osada w Polsce położona w województwie mazowieckim, w powiecie węgrowskim, w gminie Liw.

</doc>
<doc id="3050952" url="https://pl.wikipedia.org/wiki?curid=3050952" title="Frenkie">
Frenkie

Adnan Hamidović (ur. 31 maja 1982) znany jako Frenkie - bośniacki raper. W swoich utworach często podejmuje temat współczesnej mu sytuacji politycznej w Bośni i Hercegowinie. Członek grupy hip-hopowej Disciplinska komisija.

</doc>
<doc id="3050954" url="https://pl.wikipedia.org/wiki?curid=3050954" title="François Celis">
François Celis

François Celis (ur. ?) – belgijski lekkoatleta, długodystansowiec.
Podczas igrzysk olimpijskich w Londynie (1908) nie ukończył biegu maratońskiego.

</doc>
<doc id="3050960" url="https://pl.wikipedia.org/wiki?curid=3050960" title="Diecezja Uppsali">
Diecezja Uppsali

Diecezja Uppsali (szw. "Uppsala stift") – jedna z 13 diecezji ewangelicko-luterańskiego Kościoła Szwecji, z siedzibą w mieście Uppsala, 70 km na północ od Sztokholmu. Obejmuje obszary regionów Uppsala i Gävleborg oraz część regionów Sztokholm i Västmanland. Diecezja stanowi siedzibę arcybiskupa, który rezyduje w pałacu arcybiskupim w Uppsali. Od 29 sierpnia 2006 (objął funkcję w dniu 2 września 2006) funkcję tę pełni Anders Wejryd, który jednocześnie posiada tytuł zwierzchnika Kościoła Szwecji. Głównym kościołem diecezji jest katedra w Uppsali.
W latach 1164–1531 była to archidiecezja katolicka. Ostatnim katolickim arcybiskupem Uppsali był Johannes Magnus, a pierwszym luterańskim arcybiskupem Laurentius Petri.
Historia.
Początki chrześcijaństwa w Szwecji.
Zakorzenienie się chrześcijaństwa w Szwecji było procesem powolnym i długotrwałym. Misja biskupa Ansgara w Birce w IX wieku była przypuszczalnie epizodem niemającym znaczenia dla przyszłości. Jedynym pisanym źródłem dotyczącym historii wczesnego chrześcijaństwa na terenie Szwecji jest Historia Kościoła napisana około 1076 roku przez Adama z Bremy, z uzupełnieniami dodanymi około 1080 roku. Do źródeł innych niż pisane należą monety bite w Sigtunie w I połowie XI wieku, z napisem o chrześcijańskiej treści i znakiem krzyża, świadczące o trwalej obecności chrześcijaństwa w tym mieście.
Historia diecezji.
Według Adama z Bremy arcybiskup Hamburga-Bremy Adalbert wyświęcił sześciu biskupów dla Szwecji. Dwóch z nich nigdy nie objęło swego stanowiska. Z pozostałych czterech jeden objął teren Västergötland i Östergötland z siedzibą w Skarze, drugi został wysłany do Sigtuny i Uppsali, trzeci na wyspy na Bałtyku z siedzibą w Birce, a czwarty do Hälsingland. Z tych czterech tylko biskup Skary miał pod swoją władzą określone terytorium, natomiast zakres terytorialny pozostałych diecezji nie był sprecyzowany. Wysłani do Szwecji biskupi byli w rzeczywistości misjonarzami, którzy musieli mieć święcenia biskupie w celu wykonywania czynności związanych z pełnieniem tego urzędu, jak: konsekracja kościołów, wyświęcanie księży, udzielanie chrztu i bierzmowania itp. Pierwszym biskupem Sigtuny został Adalward młodszy. Diecezja w Sigtunie miała przypuszczalnie charakter tymczasowy, a najpóźniej w latach 40. XII wieku siedzibą diecezji została Uppsala. W 1164 roku Szwecja otrzymała własnego arcybiskupa, którym został Stefan, wyświęcony przez papieża Aleksandra III w Sens ok. 5 sierpnia 1164 roku. Tym samym diecezja Uppsali stała się archidiecezją Szwecji. W 1273 siedziba arcybiskupa została przeniesiona z Uppsali do Östra Aros, będącego od dawna ośrodkiem osadnictwa i handlu. Powodem przeniesienia było uszkodzenie dotychczasowej katedry w wyniku pożaru, jaki dotknął ją w I połowie XIII wieku. Odbudowa okazała się niewskazana, ponieważ świątynię uważano za przestarzałą i położoną na prowincji. Około 1270 roku w Östra Aros rozpoczęto budowę nowej katedry. Na Östra Aros przeniesiono też nazwę Uppsala. Konsekracja katedry miała miejsce w 1435 roku.
W 1477 roku arcybiskup Jakob Ulvsson przy współdziałaniu regenta Stena Sture Starszego założył Uniwersytet w Uppsali.
Ostatnim katolickim arcybiskupem Uppsali był Johannes Magnus, usunięty z urzędu przez Gustawa Erikssona i zmuszony w sierpniu 1526 roku do opuszczenia Szwecji; w 1534 roku został w Watykanie wyświęcony na arcybiskupa Uppsali, ale w związku z zapanowaniem reformacji w Szwecji nie był w stanie objąć swego urzędu. Po śmierci Johannesa Magnusa arcybiskupem Uppsali został wybrany jego młodszy brat Olaus Magnus; i on również był arcybiskupem tytularnym. Zmarł w 1557 roku. W 1531 roku pierwszym luterańskim arcybiskupem Uppsali został wybrany i zatwierdzony przez króla Gustawa I Wazę Laurentius Petri.
Podział terytorialny.
Diecezja podzielona jest na 135 parafii (szw. "församlingar"), wchodzących w skład 11 dekanatów (szw. "kontrakt"):
Na terenie diecezji zamieszkuje około 732 000 ludzi, z czego około 536 tys. osób deklaruje się jako członkowie Kościoła Szwecji (około 73,25% wszystkich mieszkańców). Do kościoła uczęszcza od 45% do około 90% wiernych – w zależności od parafii – przy czym największy odsetek wiernych biorących udział w nabożeństwach obserwuje się w wiejskich rejonach na północy, a najmniejszy w miastach i obszarach podmiejskich na południu.
Zaledwie trzy parafie w diecezji liczą ponad 30 tys. mieszkańców, a 28 parafii – mniej niż 1 tys. mieszkańców. Parafia katedralna w Uppsali jest największą parafią diecezji – na jej terenie zamieszkuje 43,3 tys. mieszkańców, z czego 65% przynależy do Kościoła Szwecji.
Parafie diecezji Uppsali.
Na terenie diecezji znajduje się 135 parafii:
Arcybiskupi Uppsali.
Jeden z arcybiskupów Uppsali – Nathan Söderblom – w 1930 został uhonorowany Pokojową Nagrodą Nobla.

</doc>
<doc id="3050965" url="https://pl.wikipedia.org/wiki?curid=3050965" title="Ian Dewhurst">
Ian Dewhurst

Ian Dewhurst (ur. 13 listopada 1990) – australijski lekkoatleta specjalizujący się w biegu na 400 metrów przez płotki. 
W 2013 zdobył brąz uniwersjady w Kazaniu. Medalista mistrzostw Australii.
Rekord życiowy w biegu na 400 metrów przez płotki: 49,52 (6 kwietnia 2014, Melbourne).

</doc>
<doc id="3050969" url="https://pl.wikipedia.org/wiki?curid=3050969" title="F1 2013">
F1 2013

F1 2013 – komputerowa gra wyścigowa o tematyce Formuły 1, wyprodukowana przez brytyjskie studio Codemasters Birmingham i wydana przez Codemasters na platformy PC, PlayStation 3 oraz Xbox 360. Gra została wydana 4 października 2013 roku.
Fabuła.
Gracz wciela się w kierowcę Formuły 1 startującego w pełnym cyklu mistrzostw podczas sezonu 2013. Może także brać udział w zmaganiach z lat 80. i 90. (te ostatnie po zakupieniu "Classic Editon" lub dodatku).
Rozgrywka.
Gracz może uczestniczyć w trybie kariery, na którą składa się cały sezon Formuły 1 lub w pojedynczym Grand Prix, które umożliwiają udział w treningach, kwalifikacjach i wyścigu. Tryb wyzwań specjalnych został podzielony na cztery kategorie po pięć scen, są one odblokowywane wraz ze zdobywaniem medali za wykonane zadania. W trakcie wyzwań gracz bierze udział m.in. w wyścigu, podczas którego na torze doszło do wypadku lub wystąpiły problemy w alei serwisowej. Kolejnym trybem rozgrywki jest samouczek o nazwie Test Młodego Kierowcy.
Gra jest w pełni zintegrowana z serwisem RaceNet, który umożliwia m.in. porównywanie osiągnięć ze znajomymi, sprawdzanie swoich statystyk czy udział w grach społecznościowych.
W grze zawarty został tryb gry wieloosobowej umożliwiający grę w sieci lokalnej lub przez Internet, a także w trybie podzielonego ekranu.
Wydanie gry.
Gra została wydana w wersji "Standard" i "Classic". Wersja "Classic" została wzbogacona w elementy pochodzące z sezonów lat 90. (bolidy zespołów: Williams i Ferrari, kierowców takich jak: Jacques Villeneuve, Nigel Mansell, Eddie Irvine, Damon Hill, Alain Prost, Michael Schumacher i David Coulthard), natomiast w wersji "Standard" są one dostępne w ramach zawartości do pobrania o tytule "1990s Pack". Został wydany również dodatek DLC "Classic Tracks Pack", który zawiera tor Autodromo Enzo e Dino Ferrari, na którym odbywało się Grand Prix San Marino oraz Autódromo do Estoril, na którym odbywało się Grand Prix Portugalii.

</doc>
<doc id="3050970" url="https://pl.wikipedia.org/wiki?curid=3050970" title="Płoska (rejon ostrogski)">
Płoska (rejon ostrogski)

Płoska (ukr. Плоске) – wieś na Ukrainie w rejonie ostrogskim obwodu rówieńskiego.
Położenie.
Dawniej Płoska położona była w gminie Chorów (powiat zdołbunowski), w województwie wołyńskim; wieś należała do parafii Ożenin.
Historia.
Dobra nabyte w 1825 r. od Józefa hr. Ilińskiego przez ks. Marcina Czetwertyńskiego drogą sukcesji w 1827 r. przeszły na ks. Eustachego Czetwertyńskiego (1803-1884).

</doc>
<doc id="3050974" url="https://pl.wikipedia.org/wiki?curid=3050974" title="Pałac w Płosce">
Pałac w Płosce

 
 Pałac w Płosce – obiekt zbudowany po 1827 r. przez ks. Eustachego Czetwertyńskiego (1803-1884).
Historia.
Dobra nabyte w 1825 r. od Józefa hr. Ilińskiego przez Marcina Czetwertyńskiego drogą sukcesji w 1827 r. przeszły na Eustachego Czetwertyńskiego (1803-1884). Kolejnym właścicielem pałacu był jego syn ks. Janusz Czetwertyński.
Park.
Eustachy Czetwertyński las w pobliżu pałacu zamienił na wielki, gustownie urządzony park. 
Położenie.
Dawniej Płoska położona była w gminie Chorów (powiat zdołbunowski), w województwie wołyńskim; wieś należała do parafii Ożenin.

</doc>
<doc id="3050977" url="https://pl.wikipedia.org/wiki?curid=3050977" title="David Pocock">
David Pocock

David Pocock (ur. 23 kwietnia 1988 w Gweru) – australijski rugbysta pochodzący z Zimbabwe, grający na pozycji w zespole Brumbies oraz w reprezentacji narodowej. Mistrz świata U-19 z 2006 roku, zwycięzca Pucharu Trzech Narodów w sezonie 2011, trzykrotny uczestnik i dwukrotny medalista pucharu świata.
Młodość.
W rugby zaczął grać jeszcze w Zimbabwe w wieku siedmiu lat, prócz treningów z rówieśnikami grając również z ojcem i braćmi. Gdy reżim Roberta Mugabe przejął należącą do jego rodziców farmę, rodzina wyemigrowała w 2002 roku do Australii. W latach 2002–2005 uczęszczał do "Anglican Church Grammar School" w Brisbane, w ostatnim roku nauki występując w pierwszej drużynie tej szkoły wraz z Quadem Cooperem. W tym samym roku został wybrany najlepszym zawodnikiem w stanie. Występował wówczas w formacji ataku, a prócz rugby uprawiał również waterpolo, również w tym sporcie reprezentując stanowe barwy.
Kariera klubowa.
Podczas ostatniego roku nauki, w 2005 roku, zgłosili się do niego z propozycją zawodowego kontraktu działacze nowo utworzonego zespołu Western Force oraz trener John Mitchell, Pocock przeniósł się zatem do Perth. Za zgodą rodziców Mitchell wystawił siedemnastoletniego wówczas Pococka w składzie na przedsezonowy mecz przygotowawczy z Cheetahs łamiąc tym samym zasady Australian Rugby Union, które zabraniały występów w seniorskich zawodach graczom, którzy nie ukończyli osiemnastego roku życia – choć wystąpił on pod nazwiskiem innego zawodnika, jednak jego zdjęcie z tego spotkania ukazało się w australijskiej prasie. Podpisawszy przedłużenie kontraktu o dwa lata, oficjalnie zadebiutował zatem już po osiemnastych urodzinach, 12 maja 2006 roku, w meczu Super 14 z Sharks i był to jego jedyny występ w sezonie 2006. Został tym samym jednym z pierwszej czwórki stypendystów programu "National Talent Squad" (pozostałymi byli Josh Holmes, Caleb Brown i Saia Faingaʻa) grających w tych rozgrywkach. Wziął następnie udział w posezonowych meczach Force zarówno w domu, jak i na wyjeździe, a także we wszystkich trzech spotkaniach Australian Provincial Championship. W tym samym czasie związał się również z lokalnym klubem UWA Rugby.
W sezonie 2007 opuścił tylko jedno spotkanie w Super 14, zaś w lecie tego roku zagrał w dwóch spotkaniach zespołu Perth Spirit w jedynym rozegranym sezonie rozgrywek Australian Rugby Championship.
W kolejnych sezonach stał się jedną z kluczowych postaci nieosiągającego sukcesów zespołu Force. W 2008 roku ponownie zagrał w dwunastu spotkaniach, otrzymał "Force Man Award" dla gracza utożsamiającego ducha zespołu zarówno na boisku, jak i poza nim, a następnie, pomimo obecności reprezentantów kraju czy też starszych stażem zawodników, został wytypowany na kapitana zespołu podczas "tournée" na Wyspy Brytyjskie. Podpisał również kolejny dwuletni kontrakt, przedłużony następnie do końca 2012 roku. Następny rok rozpoczął do okraszonego hat-trickiem świetnego występu w pierwszym przedsezonowym spotkaniu przeciw Reds, po którym trenerzy docenili kompletność jego umiejętności potrzebnych na tej pozycji, w drugim zaś, przeciw Crusaders, pełnił rolę kapitana zespołu. Zagrał następnie we wszystkich meczach Super 14 jako gracz podstawowej piętnastki.
W kolejnych dwóch sezonach jego występy ograniczały kontuzje – w 2010 roku w pierwszej kolejce naderwał ścięgno w palcu lewej ręki, przez co pauzował sześć tygodni, zagrał jednak w pozostałych siedmiu spotkaniach, zaś rok później wystąpił w dziewięciu meczach, z pozostałych bowiem wyeliminowała go odniesiona w marcu kontuzja kolana.
W sezonie 2012 został kapitanem zespołu, wicekapitanem będąc od 2010 roku, zaś po raz pierwszy w meczu o punkty poprowadził Force już w ostatnim meczu sezonu 2011, gdy kontuzjowany był Nathan Sharpe. Zagrał w czternastu z szesnastu spotkań sezonu, a jego gra została doceniona wyróżnieniem przyznawanym przez samych graczy Force dla najlepszego zawodnika klubu.
W lipcu 2012 roku ogłosił, iż od nowego sezonu przenosi się do Brumbies, z którym podpisał trzyletni kontrakt. Odejście po siedmiu latach argumentował niepowodzeniem w ściąganiu do Perth znanych zawodników, częstszymi niż w innych zespołach podróżami, oddaleniem od znajdującej się na wschodnim wybrzeżu rodziny oraz perspektywą współpracy z Jakiem White'em i chęcią gry o najwyższe laury. W trzecim spotkaniu w barwach nowego zespołu zerwał więzadło krzyżowe przednie w lewym kolanie po szarży Adama Ashley-Coopera, co oznaczało minimum sześciomiesięczną przerwę w grze. Brumbies dotarli zaś do finału rozgrywek, w którym ulegli Chiefs. Treningi wznowił pod koniec października, zaś do gry, w roli kapitana, powrócił w pierwszym przedsezonowym meczu przygotowawczym. Swój czwarty oficjalny mecz w barwach Brumbies zaliczył w otwierającym sezon spotkaniu z Reds, a już w następnej kolejce ponownie doznał urazu lewego kolana. Przeprowadzona artroskopia wykazała konieczność kolejnego zabiegu chirurgicznego i wielomiesięcznej rehabilitacji. Pod koniec września 2014 roku grał już w bezkontaktową odmianę – touch rugby, a w styczniu 2015 zaliczył sześćdziesięciominutowy występ przeciwko Force w przedsezonowym spotkaniu. Na ten sezon został wraz z Niciem White'em mianowany wicekapitanem zespołu, zastępując w razie potrzeby Stephena Moore’a
Kariera reprezentacyjna.
Pocock był stypendystą ogólnokrajowych programów "National Talent Squad" oraz Australian Institute of Sport. W stanowych barwach występował w mistrzostwach kraju U-16 w 2004 roku wraz z Quade'em Cooperem i Willem Genią zajmując trzecią lokatę, zaś w kategorii U-18 w 2005 roku zdobył drugie miejsce i wyróżnienie dla najlepszego zawodnika w stanie. Pociągnęło to za sobą powołanie do kadry "Australian Schoolboys", w której w 2005 roku wystąpił w sześciu testmeczach, w dwóch z nich otrzymując wyróżnienie dla najlepszego australijskiego zawodnika. To właśnie trenerzy tej reprezentacji przestawili zawodnika z formacji ataku na pozycję rwacza. Rok później znalazł się w reprezentacji U-19, która zwyciężyła w rozegranych w Dubaju mistrzostwach świata w tej kategorii wiekowej. Na tym turnieju zagrał w czterech z pięciu spotkań zdobywając dwa przyłożenia, w finale zawodów odnosząc kontuzję kostki.
Dobre występy w lidze dały mu szansę na pierwszy kontakt z seniorskim poziomem reprezentacyjnym, który nastąpił w kadrze A podczas Pucharu Narodów Pacyfiku edycji 2007. Wystąpił wówczas w trzech z pięciu spotkań – z Tonga, Japonią i Fidżi. Na koniec sezonu otrzymał zaś wyróżnienie dla debiutanta roku według australijskiego stowarzyszenia zawodowych rugbystów ("Rugby Union Players Association"). W roku 2008 jako kapitan kadry U-20 uczestniczył w inauguracyjnych MŚ juniorów, gdzie wystąpił we wszystkich pięciu meczach swojej drużyny zdobywając dziesięć punktów, a Australijczycy zajęli piąte miejsce.
Pierwsze powołanie od selekcjonera "Wallabies", Robbiego Deansa, otrzymał we wrześniu 2008 roku na listopadowe spotkania na północnej półkuli. Zadebiutował z ławki rezerwowych w Hongkongu przeciw "All Blacks" dokładnie sześć lat po tym, jak jego rodzina przybyła do Australii, po czym w tej samej roli przez kilkanaście minut wystąpił również w spotkaniach z Włochami i Barbarians.
Przełomowy był dla niego następny sezon reprezentacyjny. Rozpoczął go występem przeciw Barbarians, po występach w czerwcowych testmeczach stałe miejsce w wyjściowej piętnastce uzyskał podczas Pucharu Trzech Narodów, a łącznie wystąpił w trzynastu z czternastu rozegranych w tym roku testmeczów, pierwsze przyłożenie zdobywając w kończącym sezon spotkaniu z Walijczykami, w którym złamał również kciuk. Opuścił jedynie spotkanie ze Szkotami, gdy decyzją selekcjonera odpoczywał po zdobyciu szwów na szczęce i nagrody dla najlepszego gracza zremisowanego meczu z Irlandią. Jego pojawienie się zakończyło "de facto" trwającą blisko dekadę dominację George’a Smitha i Phila Waugh na tej pozycji w australijskiej kadrze.
W 2010 roku był ostoją reprezentacji podczas wszystkich piętnastu spotkań, a forma, którą prezentował, przyniosła mu nominację do wyróżnienia dla gracza roku według IRB, którym ostatecznie został Richie McCaw. Doceniony został również w kraju – John Eales Medal dla najlepszego australijskiego rugbysty według samych zawodników zdobył z wyraźną przewagą, mimo iż do Pucharu Trzech Narodów przystępował mając jedynie trzy punkty więcej od Matta Giteau, na tej samej gali odebrał również nagrodę dla reprezentanta roku według australijskich kibiców, w grudniu zaś otrzymał od RUPA "Medal for Excellence".
Został powołany na zaplanowane na lipiec i sierpień 2011 roku spotkania reprezentacji, jednak nie wystąpił w niespodziewanie przegranym spotkaniu z Samoa. Wziął natomiast udział we wszystkich czterech meczach Pucharu Trzech Narodów, który zakończył się pierwszym od dziesięciu lat triumfem Australijczyków. Pozostał również w okrojonej do trzydziestu zawodników kadrze na Puchar Świata w Rugby 2011. Z powodu urazu pleców opuścił dwa spotkania w fazie grupowej, swój kunszt pokazał natomiast w ćwierćfinale ze Springboks, w którym został uznany najlepszym zawodnikiem, ostatecznie Australijczycy w turnieju zdobyli brązowe medale w meczu o trzecie miejsce pokonując Walię. Również w tym roku nominowany był do IRB Player of the Year, zwycięzcą okazał się jednak francuski kapitan, Thierry Dusautoir. Przeciwko Walijczykom wystąpił jeszcze podczas kończącego sezon zwycięskiego "minitournée", które obejmowało także mecz z Barbarians na Twickenham, podczask którego Pocock po raz pierwszy pełnił rolę kapitana "Wallabies".
Wobec kontuzji Jamesa Horwilla był, obok Willa Genii, jednym z najpoważniejszych kandydatów do objęcia tej funkcji podczas zaplanowanych na czerwiec 2012 roku testmeczów. W spotkaniu ze Szkocją został siedemdziesiątym dziewiątym kapitanem australijskiej reprezentacji w oficjalnym meczu międzypaństwowym, poprowadził następnie "Wallabies" do zwycięstwa w trzymeczowej serii z Walijczykami. W rozpoczynającym inauguracyjną edycję The Rugby Championship meczu z Nową Zelandią doznał wymagającej operacji kontuzji prawego kolana, który wyeliminował go z gry na kolejne trzy miesiące. Po rehabilitacji wyjechał z kadrą na europejskie "tournée", jednak z powodu urazu łydki znalazł się w meczowym składzie tylko raz – przeciwko Walijczykom.
Odniesiona w marcu 2013 roku kontuzja oznaczała dla niego brak występów w tym sezonie reprezentacyjnym, nie skorzystał bowiem z nowej techniki rekonstrukcji, dzięki której mógł powrócić na tournée British and Irish Lions 2013. Opuścił również kolejny sezon po jej odnowieniu w marcu 2014 roku, zapowiedział jednak walkę o miejsce w składzie "Wallabies" na Puchar Świata w Rugby 2015.

</doc>
<doc id="3050981" url="https://pl.wikipedia.org/wiki?curid=3050981" title="George Hutson">
George Hutson

George William Hutson (ur. 22 grudnia 1889 w Lewes, zm. 14 września 1914 w Venizel) – brytyjski lekkoatleta (długodystansowiec), dwukrotny medalista olimpijski z 1912.
Zdobył brązowy medal w biegu na 5000 metrów na igrzyskach olimpijskich w 1912 w Sztokholmie (za Hannesem Kolehmainenem z Finlandii i Jeanem Bouinem z Francji). Drugi brązowy medal wywalczył w konkurencji biegu na 3000 metrów drużynowo. Konkurencja ta była rozgrywana według następujących reguł: w każdym z biegów brało udział po pięciu reprezentantów każdego z krajów. Pierwsi trzej zawodnicy z każdej reprezentacji byli zawodnikami punktowanymi, na zasadzie pierwsze miejsce = jeden punkt. Drużyna z najmniejszą liczbą punktów wygrywała. Drużyna brytyjska weszła do finału bez walki, ponieważ zgłosiło się tylko pięć zespołów, a rozegrano biegi eliminacyjne. W finale zajęła 3. miejsce, a Hutson indywidualnie był ósmy. Jego kolegami z drużyny byli: Joe Cottrill, Cyril Porter, Edward Owen i William Moore.
Hutson był mistrzem Wielkiej Brytanii (AAA) w biegu na milę w 1914 oraz w biegu na 4 mile w latach 1912–1914.
Podczas I wojny światowej służył jako sierżant w "Royal Sussex Regiment". Poległ we wrześniu 1914 w bitwie nad Marną.

</doc>
<doc id="3050984" url="https://pl.wikipedia.org/wiki?curid=3050984" title="Darko Pešić">
Darko Pešić

Darko Pešić (ur. 30 listopada 1992 w Cetynii) – czarnogórski lekkoatleta specjalizujący się w wielobojach.
W 2013 zdobył srebrny medal igrzysk frankofońskich w Nicei. Nie ukończył rywalizacji dziesięcioboistów podczas mistrzostw Starego Kontynentu w Amsterdamie (2016), nie startując do biegu na 400 metrów, natomiast w 2017 zajął 6. miejsce w halowych mistrzostwach Europy w Belgradzie.
Złoty medalista mistrzostw Serbii oraz reprezentant kraju na drużynowych mistrzostwach Europy.

</doc>
<doc id="3050986" url="https://pl.wikipedia.org/wiki?curid=3050986" title="Lemat Szanina">
Lemat Szanina

Lemat Szanina (Δ-lemat, lemat o Δ-systemie) – twierdzenie kombinatoryki nieskończonej udowodnione przez Nikołaja Szanina w 1946 roku. Lemat Szanina nie jest dowodliwy wyłącznie na gruncie aksjomatyki ZF (to znaczy wymaga pewnej formy aksjomatu wyboru).
Twierdzenie.
Niech "κ" będzie nieprzeliczalną regularną liczbą kardynalną, "X" będzie zbiorem mocy "κ" oraz niech ℬ będzie rodziną skończonych podzbiorów "X", która sama ma moc "κ". Istnieje wówczas taka podrodzina ℬ0 ⊆ ℬ – również mocy "κ" – oraz taki zbiór skończony "Δ" ⊆ "X", że
dla wszelkich "A", "B" ∈ ℬ0, "A" ≠ "B".
Zbiór "Δ" nazywany bywa czasami "korzeniem" rodziny ℬ0.
Dowód.
Bez straty ogólności można przyjąć, że "A" = "κ", tj. w szczególności, rodzina ℬ składa się ze skończonych podzbiorów liczby kardynalnej "κ" (rozpatrywanej jako początkowa liczba porządkowa). Ponieważ "κ" ma nieprzeliczalną kofinalność, istnieje taka liczba naturalna "n", że rodzina ℬ1 := ℬ ∩ ["κ"]"n" jest mocy "κ", przy czym symbol ["κ"]"n" oznacza rodzinę wszystkich "n"-elementowych podzbiorów "κ". Wystarczy więc udowodnić następujące stwierdzenie:
Istotnie, w takim przypadku wystarczy przyjąć "Δ" = "A" ∩ "δ", gdzie "A" jest dowolnym elementem rodziny ℬ. Dowód można przeprowadzić indukcyjnie ze względu na "n".
Dowód w oparciu o lemat Fodora.
Niech ℬ = {"F""α": "α" &lt; "κ"} będzie rodziną skończonych podzbiorów "κ". Podobnie jak powyższym dowodzie, bez straty ogólności można założyć, że każdy zbiór "F""α" ma dokładnie "n" elementów dla pewnego "n" ≥ 1. Gdy "n" = 1, twierdzenie zachodzi (korzeń "Δ" jest pusty). Ustalmy ℬ ⊆ ["κ"]"n" + 1 mocy "κ" i załóżmy indukcyjnie, że twierdzenie to zachodzi dla "n" ≥ 1. Niech "f": "κ" → "κ" ∪ {∞} będzie funkcją określoną w następujący sposób: "f"("α") = min "F""α" ∩ [0, "α"), gdy zbiór "F""α" ∩ [0, "α") jest niepusty oraz "f"("α") = ∞ w przeciwnym przypadku. Gdy "f" przyjmuje wartość ∞ dla "α" z pewnego podzbioru "κ" mocy "κ", to możemy wybrać spośród zbiorów {"F""α": "α" &lt; "κ"} "κ" zbiorów parami rozłącznych, co dowodzi twierdzenia w tym przypadku. Gdy nie jest to możliwe, bez straty ogólności możemy przyjąć, że funkcja "f" przyjmuje wartości wyłącznie w "κ". Oznacza to, że "f" spełnia założenia lematu Fodora, ponieważ "f"("α") &lt; "α" dla każdego "α" &lt; "κ". Istnieje zatem zbiór stacjonarny "S" ⊆ "κ" (a więc |"S"| = "κ"), na którym funkcja "f" jest stała, tj. dla pewnego "β" &lt; "κ" mamy "f"("α") = "β" ("α" ∈ "S"). W szczególności, "β" ∈ "F""α" dla "κ" wielu "α". Można więc zastosować założenie indukcyjne do rodziny {"F""α" \ {"β"}: "α" ∈ "S"} by otrzymać korzeń "Δ' "dla pewnej podrodziny ℬ' mocy "κ" rodziny {"F""α" \ {"β"}: "α" ∈ "S"}. Ostatecznie, wystarczy przyjąć "Δ" = "Δ' "∪ {"β"} oraz ℬ0 = {"A" ∪ {"β"}: "A" ∈ ℬ'}.

</doc>
<doc id="3050987" url="https://pl.wikipedia.org/wiki?curid=3050987" title="Branislav Jánoš">
Branislav Jánoš

Branislav Jánoš (ur. 8 stycznia 1971 w Trenczynie) – słowacki hokeista, reprezentant Słowacji, dwukrotny olimpijczyk. Trener hokejowy.
Jego szwagrem był inny hokeista, Miroslav Hlinka (1972-2014).
Kariera zawodnicza.
Wychowanek klubu HK Dukla Trenczyn. Na początku kariery w barwach tego klubu jego partnerami w ataku byli Žigmund Pálffy i Róbert Petrovický w rozgrywkach mistrzostw Czechosłowacji. Później występował w drużynach słowackiej ekstraligi, 1. ligi słowackiej, szwedzkich Elitserien i Division 1, niemieckiej 2. Bundesligi, polskiej ekstraligi (od grudnia 2012 do końca sezonu 2012/2013 zawodnik GKS Tychy). Od sierpnia 2013 w klubie MŠHK Prievidza. W meczu ligowym 24 października 2013 doznał złamania obojczyka. Od 2016 zawodnik MHK Dubnica nad Váhom.
W młodości w barwach Czechosłowacji brał udział turnieju mistrzostw świata juniorów do lat 20 w 1991. Następnie został seniorskim reprezentantem Słowacji. Uczestniczył w turniejach Zimowych Igrzyskach Olimpijskich 1994, 1998 oraz mistrzostw świata w 1994 (Grupa C), 1995 (Grupa B), 1996, 1997, 1998 (Grupa A).
Kariera trenerska.
W listopadzie 2013 został asystentem trenera w macierzystym klubie HK Dukla Trenczyn. Funkcję pełnił w sezonach 2013/2014 i 2014/2015.

</doc>
<doc id="3050993" url="https://pl.wikipedia.org/wiki?curid=3050993" title="Bażant">
Bażant



</doc>
<doc id="3050995" url="https://pl.wikipedia.org/wiki?curid=3050995" title="Kokamidopropylobetaina">
Kokamidopropylobetaina

Kokamidopropylobetaina – organiczny związek chemiczny z grupy amidów, pochodna betainy. Jest związkiem powierzchniowo czynnym. Stosowany jako składnik szamponów.
Otrzymywany w reakcji oleju kokosowego lub uzyskanych z niego kwasów tłuszczowych z dimetyloaminopropyloaminą (DMAPA, ). Powstająca (kokamidopropylo)dimetyloamina jest alkilowana solą sodową kwasu chlorooctowego, dając końcowy produkt.

</doc>
<doc id="3050996" url="https://pl.wikipedia.org/wiki?curid=3050996" title="Święty Jakub Młodszy (obraz El Greca z 1595)">
Święty Jakub Młodszy (obraz El Greca z 1595)

Święty Jakub Młodszy – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Zanim El Greco stworzył cykl obrazów zwanych "Apostolados", przedstawiający dwunastu apostołów i Chrystusa, kilka krotnie malował wizerunki apostołów w tym apostoła Jakuba Młodszego. W 1995 roku namalował obraz znany pod tytułem "Studium głowy" przedstawiający świętego a według hipotez będący autoportretem artysty.
W 1597 roku El Greco ukończył kolejny wizerunek świętego Jakuba. Przedstawił go w półpostaci, w czerwonej szacie i niebieskiej tunice. Apostoł spogląda gdzieś w dół, w jego wzroku widać zadumę, a jednocześnie siłę mowy (fragment jego listu jest powszechnie uznawany za jedną z najbardziej dogłębnych rozpraw o mocy mowy) co potęgowane jest poprzez wykonywany gest. Podobną postawę i gest El Greco wykorzystał w późniejszym, najbardziej znanym wizerunku Jakuba stworzonym dla cyklu "Apostolados", "Święty Jakub Młodszy". Gest wykonywany jest tu prawą ręką, a w lewej artysta wkłada księgę, będącą jego atrybutem.

</doc>
<doc id="3051003" url="https://pl.wikipedia.org/wiki?curid=3051003" title="Kotlet de volaille">
Kotlet de volaille

Kotlet de volaille – kotlet panierowany w jajku i bułce tartej, smażony na głębokim oleju bądź na maśle klarowanym, sporządzony z roztłuczonej piersi kurczaka nadziewanej masłem i przyprawami. Oryginalny de volaille powinien mieć w środku tylko koperek i masło, lub masło ziołowe z dodatkiem czosnku. Istnieją jednakże różne ich warianty. W niektórych mogą być przyprawy i zioła albo też ser.
Chociaż polska nazwa może sugerować francuskie pochodzenie, kotlet ten pochodzi ze wschodu i w większości języków świata nazywa się "kotlet po kijowsku"; w języku ukraińskim to (kotłeta po-kyjiwśky), zaś w języku rosyjskim (kotleta po-kijewski).

</doc>
<doc id="3051004" url="https://pl.wikipedia.org/wiki?curid=3051004" title="Diabeł (film 1985)">
Diabeł (film 1985)

Diabeł – polski film obyczajowy z 1985 w reżyserii Stanisława Różewicza zrealizowany na podstawie opowiadania Guya de Maupassanta. Jest to produkcja krótkometrażowa (film trwa 28 minut).
Fabuła.
Stara gospodyni jest umierająca. Jej syn zajęty pracami w gospodarstwie wynajmuje kobietę, aby czuwała przy matce, aż do jej śmierci. Ma ona otrzymać zapłatę w ustalonej z góry wysokości, która ma nie ulec zmianie, bez względu na to ile dni będzie żyła staruszka. Kobieta chce jak najszybciej zdobyć obiecane pieniądze, więc stara się przyspieszyć śmierć swojej podopiecznej. Przebiera się za diabła.

</doc>
<doc id="3051005" url="https://pl.wikipedia.org/wiki?curid=3051005" title="Jan Grycz">
Jan Grycz

Jan Grycz vel Janusz Górka, pseud.: „Dziadzio”, „Dziadek”, „Fiołek” (ur. 10 grudnia 1910 w Chomęcicach, zm. 6–8 sierpnia 1943 pod Hłuszą) – podporucznik piechoty Wojska Polskiego, Polskich Sił Zbrojnych i Armii Krajowej, cichociemny.
Życiorys.
Był synem Stefana i Marii z domu Linkowskiej. Ukończył szkołę wydziałową w Poznaniu i Państwową Średnią Szkołę Rolniczą w Bojanowie. Od czerwca 1939 roku opracowywał plany mobilizacji w rolnictwie na wypadek wojny dla województwa poznańskiego.
We wrześniu 1939 roku walczył w Wielkopolskiej Brygadzie Kawalerii. Po skierowaniu do województwa lwowskiego 18 września przekroczył granicę polsko-rumuńską. W październiku znalazł się we Francji, 18 października wstąpił do Polskich Sił Zbrojnych we Francji, przydzielono go do kompanii karabinów maszynowych. Od 6 listopada 1939 roku do 12 kwietnia 1940 roku był szkolony w Szkole Podchorążych Piechoty w Camp de Coëtquidan. Od 15 kwietnia 1940 roku walczył w Samodzielnej Brygadzie Strzelców Podhalańskich, uczestniczył w bitwie o Narwik, gdzie otrzymał swój pierwszy Krzyż Walecznych. Od czerwca 1940 roku przebywał w Wielkiej Brytanii, gdzie służył w 1 batalionie strzelców podhalańskich 1 Brygady Strzelców.
Po konspiracyjnym przeszkoleniu w dywersji został zaprzysiężony 28 lipca 1942 roku w Oddziale VI Sztabu Naczelnego Wodza. Zrzutu dokonano w nocy z 3 na 4 września 1942 roku w ramach operacji „Measles” w okolicach Łowicza. Skierowano go do Związku Odwetu, a później do Kedywu Okręgu Polesie AK. Grycz wyszkolił 3 plutony, w ramach szkoły Leśnej Młodszych Dowódców Piechoty „Młodnik”, w której był komendantem. Po zakończonym kursie poprowadził szkołę na Polesie Wołyńskie (na południe od Kamienia Koszyrskiego), gdzie podjął działania odwetowe przeciwko UPA. Po sukcesie tej akcji poległ w walce z obławą niemiecką w okolicach Hłuszy.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Jan Grycz.

</doc>
<doc id="3051006" url="https://pl.wikipedia.org/wiki?curid=3051006" title="Russki Komitet Wykonawczy">
Russki Komitet Wykonawczy

Russki Komitet Wykonawczy – moskalofilska organizacja polityczna, utworzona we Lwowie w grudniu 1918.
Organizacja wydawała do 1920 dziennik "Prikarpatskaja Ruś". Nie wzięła udziału w wyborach do Sejmu w 1922 roku. W 1923 podzieliła się, część lewicowa założyła radianofilską partię Narodna Wolja, natomiast konserwatywne skrzydło utworzyło "Galicko-Russką Organizację Ludową" (GRNO), popierającą politykę polskiego rządu. Dzięki temu organizacja otrzymała zarząd Narodnego Domu we Lwowie, oraz Instytutu Stauropigialnego, dzięki czemu organizacja kontrolowała znaczny majątek, z którego uzyskiwała fundusze na swoją działalność. W 1929 roku GRNO podzieliła się na Russką Partię Agrarną (RAP), oraz Russką Organizację Włościańską (RSO). Obie organizacje zjednoczyły się ponownie w 1931.

</doc>
<doc id="3051007" url="https://pl.wikipedia.org/wiki?curid=3051007" title="BNP Paribas Masters 2013">
BNP Paribas Masters 2013

BNP Paribas Masters 2013 – tenisowy turniej ATP z cyklu BNP Paribas Masters rozgrywany w dniach 28 października–3 listopada 2013 roku w Paryżu na kortach twardych w hali o puli nagród 2 646 495 euro.

</doc>
<doc id="3051012" url="https://pl.wikipedia.org/wiki?curid=3051012" title="Ferrovia Circumetnea">
Ferrovia Circumetnea

Ferrovia Circumetnea – regionalna wąskotorowa linia kolejowa (rozstaw szyn: 950 mm) we wschodniej Sycylii, okrążająca wulkan Etna. Budowę pierwszego odcinka Catania Borgo – Adernò rozpoczęto w 1889, a do użytku został on oddany w 1895
Linia ma około 110 km długości i zatacza prawie pełny okrąg wokół wulkanu Etna. Początkowa stacja znajduje się w Katanii (stacja Catania Borgo), a końcowa w miejscowości Riposto, około 28 km na północny wschód od Katanii. Przejazd bez przesiadek zajmuje około 3 godzin.
Przez kilkadziesiąt lat początkową stacją kolei była Catania Porto, w południowej części miasta. Od 1999 około 4-kilometrowy odcinek Porto – Borgo przeniesiono pod ziemię, tworząc w ten sposób linię nowego metra, zaś kolej Circumetnea startuje od stacji Borgo.
Zarówno metro katańskie, jak i kolej Circumetnea, obsługiwane są przez przewoźnika o tej samej nazwie – Ferrovia Circumetnea (w skrócie FCE).

</doc>
<doc id="3051013" url="https://pl.wikipedia.org/wiki?curid=3051013" title="Toda mi verdad">
Toda mi verdad

Toda mi verdad – siódmy album studyjny hiszpańskiej piosenkarki Pastory Soler, wydany 5 czerwca 2007 przez wytwórnię Warner Music Spain.
Album składa się z dziesięciu utworów, przy których tworzeniu czynny udział brała sama piosenkarka, a tytułowa piosenka „Toda mi verdad” jest jej autorstwa. Oprócz Soler autorem kompozycji na płytę był m.in. Antonio Martínez-Ares. Z kolei produkcją albumu zajmował się Jacobo Calderón.
Wydawnictwo znalazło się na 13. miejscu na oficjalnej hiszpańskiej liście sprzedaży.

</doc>
<doc id="3051014" url="https://pl.wikipedia.org/wiki?curid=3051014" title="René Fülöp-Miller">
René Fülöp-Miller

René Fülöp-Miller (właśc. Philipp Müller; ur. 17 marca 1891 w Caransebeş (wówczas Austro-Węgry, obecnie Rumunia), zm. 17 maja 1963 w Hanoverze (New Hampshire, Stany Zjednoczone)) – amerykański pisarz, socjolog i historyk kultury pochodzenia austriackiego.
Życiorys.
Studiował na uniwersytetach w Wiedniu, Berlinie, Paryżu i Lozannie, był korespondentem prasowym w czasie I wojny światowej. W roku 1939 wyemigrował do USA, był wykładowcą historii kultury europejskiej, socjologii oraz kultury Rosji w Dartmouth College w Hanoverze i w Hunter College w Nowym Jorku.
Książki Fülöpa-Millera wydane w Polsce:

</doc>
<doc id="3051024" url="https://pl.wikipedia.org/wiki?curid=3051024" title="Katedra św. Jana Apostoła w Kasamie">
Katedra św. Jana Apostoła w Kasamie

Katedra św. Jana Apostoła w Kasamie – współczesna katedra katolicka w Kasamie, Zambia w archidiecezji Kasama.
Architektura.
Architektura katedry łączy tradycyjne formy miejscowej architektury z tradycyjną formą kościoła.
Historia.
Katedra została zaprojektowana przez Juliana Elliotta.

</doc>
<doc id="3051028" url="https://pl.wikipedia.org/wiki?curid=3051028" title="Metro w Katanii">
Metro w Katanii

Metro w Katanii – system podziemnej kolei miejskiej zlokalizowany w Katanii na Sycylii we Włoszech, obejmujący jedną linię o długości 3,8 km i składający się z 10 stacji. Jest najbardziej na południe wysuniętym metrem w Europie.
Budowę rozpoczęto 13 grudnia 1986 r., przebudowując stacje wchodzące poprzednio w skład kolei Circumetnea. Metro zaczęło działać 27 czerwca (faktyczna eksploatacja od 11 lipca) 1999 roku.

</doc>
<doc id="3051031" url="https://pl.wikipedia.org/wiki?curid=3051031" title="Max Meyer">
Max Meyer

Maximilian „Max” Meyer (ur. 18 września 1995 w Oberhausen) – niemiecki piłkarz występujący na pozycji pomocnika w duńskim klubie FC Midtjylland, do którego jest wypożyczony z Fenerbahçe SK oraz w reprezentacji Niemiec. Srebrny medalista Letnich Igrzysk Olimpijskich 2016.
Kariera klubowa.
W 2004 roku opuścił klub ze swojego rodzinnego miasta, Rot-Weiß Oberhausen by zostać zawodnikiem MSV Duisburg. Następnie w 2009 roku dołączył do drużyny młodzieżowej FC Schalke 04. W sezonie 2011/12 został Mistrzem Niemiec U-19 po tym, jak Schalke pokonało Bayern Monachium 2-1 w finale. W sezonie 2012/13 zagrał 15 spotkań w drużynie U-19, zdobywając 11 goli i tyle samo asyst. Dyrektor generalny Horst Heldt nagrodził go nowym kontraktem.
16 lutego 2013 roku zadebiutował w Bundeslidze w zremisowanym 2:2 spotkaniu z 1. FSV Mainz 05. Zaliczył w nim asystę przy golu Michela Bastosa. Od sezonu 2013/2014 regularnie występował w barwach Schalke. Łącznie w tym zespole wystąpił w 146 ligowych spotkaniach, w których strzelił 17 goli.
2 sierpnia 2018 roku przeszedł do Crystal Palace. W Premier League zadebiutował 20 sierpnia 2018 roku w przegranym 0:2 meczu z Liverpoolem. Łącznie w angielskim zespole wystąpił w 46 ligowych spotkaniach, strzelił w nich jedną bramkę.
27 stycznia 2021 roku został zawodnikiem 1. FC Köln. 2 września 2021 roku przeszedł do Fenerbahçe SK. 31 stycznia 2022 roku został wypożyczony na pół roku do duńskiego FC Midtjylland.
Kariera reprezentacyjna.
W pierwszej reprezentacji Niemiec zadebiutował 13 maja 2014 roku w zremisowanym 0:0 spotkaniu towarzyskim z Polską. W 2016 roku wystąpił na igrzyskach olimpijskich, na których Niemcy zdobyły srebrny medal, przegrywając w finale z Brazylią. W 2017 roku został mistrzem Europy U-21.

</doc>
<doc id="3051032" url="https://pl.wikipedia.org/wiki?curid=3051032" title="Horst Kasner">
Horst Kasner

Horst Kasner (ur. 6 sierpnia 1926 w Berlinie jako "Horst Kazmierczak", zm. 2 września 2011 tamże) – niemiecki teolog protestancki. Ojciec niemieckiej kanclerz Angeli Merkel.
Życiorys.
Ojcem Horsta był Ludwig Kazmierczak, policjant niemiecki, urodzony 1896 w Poznaniu, zmarły w 1959 w Berlinie. Był on synem Polki Anny Kazmierczak i Ludwika Wojciechowskiego.
W czasie I wojny światowej Ludwig Kazmierczak został zmobilizowany do armii niemieckiej i wysłany do Francji, gdzie prawdopodobnie dostał się do niewoli. We Francji dołączył do organizowanej przez generała Hallera polskiej armii, wraz z którą wrócił do Polski. W jej szeregach – służył albo w 1. pułku strzelców, albo w 1. pułku artylerii – możliwe że walczył też w wojnie polsko-ukraińskiej i polsko-bolszewickiej. W 1923 roku Ludwig przeniósł się do Berlina, gdzie podjął służbę jako policjant, a w 1930 zmienił nazwisko na Kasner. W roku 1931 awansował do stopnia sierżanta, a w 1943 do stopnia sierżanta w policji bezpieczeństwa pełniąc służbę w Berlinie.
Na temat wojennej służby Horsta Kasnera niewiele wiadomo. W wieku 19 lat trafił do niewoli. Po wojnie w roku 1948 podjął studia teologiczne najpierw w Heidelbergu, a następnie w Hamburgu. Ożenił się z Herlindą Jentzsch, nauczycielką angielskiego i łaciny, urodzoną 8 lipca 1928 w Gdańsku. Z tego związku w roku 1954 urodziła się córka – Angela Dorothea. Dziadkowie Angeli Merkel i jej matka do 1936 roku mieszkali w Elblągu, a następnie przeprowadzili się do Hamburga.
W roku 1954, kilka tygodni po urodzeniu córki oraz otrzymaniu stopnia doktorskiego, rodzina pastora Kasnera przeniosła się z Hamburga do NRD, gdzie zamieszkała w wiejskiej plebanii we wsi Quitzow koło Perleberga. Decyzję opuszczenia zachodnich Niemiec i wyjazd do NRD widział Kasner jako ewangeliczną służbę i przywiązanie do kościoła Jezusa Chrystusa, a nie jako wybór drogi do socjalizmu.
W roku 1957 Horst Kasner przeniósł się wraz z rodziną do miejscowości Templin w Brandenburgii, gdzie na polecenie władz kościelnych rozpoczął tworzenie seminarium dla pastorów, a następnie przez 30 lat kierował w małej wspólnocie parafialnej ośrodkiem kształcenia ewangelickich wikarych. Odmówił uczestniczenia i kandydowania do gremiów kierowniczych EKU (Evangelische Kirche der Union) w NRD ze względu na niejasność statutu Związku. W pracy społecznej związany był z panelem dyskusyjnym "Weißenseer Arbeitskreise" kierowanym i założonym przez pastora Hanfrieda Müllera w berlińskiej dzielnicy Weißensee. To nieformalne stowarzyszenie pod hasłem „Kirche im Sozialismus” skupiało środowiska, które gotowe były do współpracy z władzami komunistycznymi. W swoich publikacjach z okresu NRD polemizował przede wszystkim z pracami innego teologa protestanckiego Manfreda Jusuttisa.
7 lipca 1957 przyszedł na świat syn Horsta Marcus, a 19 sierpnia 1964 druga córka Irene. Dzieci pastora konfirmowane były w templińskiej farze. Kuzyn Horsta Kasnera mieszka do dziś w Poznaniu, tu też zachowała się część rodzinnych pamiątek w tym zdjęcia.
Pastor Horst Kasner zmarł 2 września 2011. Uroczystości pogrzebowe odbyły się 10 września 2011 w templińskim kościele pw. Marii Magdaleny. Był intelektualnym przywódcą kościoła Brandenburgii i Berlina, którego Stasi próbowała nakłonić do współpracy, ale bezskutecznie.

</doc>
<doc id="3051033" url="https://pl.wikipedia.org/wiki?curid=3051033" title="Grand Prix Abu Zabi 2013">
Grand Prix Abu Zabi 2013

Grand Prix Abu Zabi 2013 (oficjalnie 2013 Formula 1 Etihad Airways Abu Dhabi Grand Prix) – siedemnasta runda Mistrzostw Świata Formuły 1 w sezonie 2013.
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing-Reference
!Nr
!Kierowca
!Okrążenia
!Suma

</doc>
<doc id="3051034" url="https://pl.wikipedia.org/wiki?curid=3051034" title="Niemcy - Baśń Zimowa">
Niemcy - Baśń Zimowa



</doc>
<doc id="3051036" url="https://pl.wikipedia.org/wiki?curid=3051036" title="Beate Habetz">
Beate Habetz

Beate Habetz (ur. 16 stycznia 1961 w Brauweiler) – niemiecka kolarka szosowa reprezentująca RFN, dwukrotna medalistka mistrzostw świata.
Kariera.
Największy sukces w karierze Beate Habetz osiągnęła w 1978 roku, kiedy zdobyła złoty medal w wyścigu ze startu wspólnego podczas mistrzostw świata w Nürburgring. W zawodach tych wyprzedziła bezpośrednio Holenderkę Keetie van Oosten-Hage oraz Włoszkę Emanuellę Lorenzon. Na rozgrywanych rok później mistrzostwach świata w Valkenburgu w tej samej konkurencji była trzecia, przegrywając jedynie z Petrą de Bruin z Holandii i Belgijką Jenny De Smet. Ponadto pięciokrotnie zdobywała mistrzostwo RFN (w latach 1977, 1978, 1980, 1982 i 1983). Nigdy nie wzięła udziału w igrzyskach olimpijskich.
Jej siostra Gabi, mąż Werner Stauff oraz syn Andreas Stauff także uprawiali kolarstwo.

</doc>
<doc id="3051037" url="https://pl.wikipedia.org/wiki?curid=3051037" title="Stiefan Procenko">
Stiefan Procenko



</doc>
<doc id="3051038" url="https://pl.wikipedia.org/wiki?curid=3051038" title="Opałka">
Opałka

Opałka – rodzaj koszyka o owalnym kształcie, nie posiadający pałąka.
Używany najczęściej w gospodarstwie wiejskim do materiałów sypkich (ziarna, sieczki, paszy, plew). Wyplatany najczęściej z wikliny.

</doc>
<doc id="3051040" url="https://pl.wikipedia.org/wiki?curid=3051040" title="Jenny De Smet">
Jenny De Smet

Jenny De Smet (ur. 3 lipca 1958 w Hamme) – belgijska kolarka szosowa i torowa, srebrna medalistka szosowych mistrzostw świata.
Kariera.
Największy sukces w karierze Jenny De Smet osiągnęła w 1978 roku, kiedy zdobyła srebrny medal w wyścigu ze startu wspólnego podczas szosowych mistrzostw świata w Valkenburgu. W zawodach tych wyprzedziła ją tylko Holenderka Petra de Bruin, a trzecie miejsce zajęła Beate Habetz z RFN. Był to jedyny medal wywalczony przez De Smet na międzynarodowej imprezie tej rangi. Wielokrotnie zdobywała medale szosowych mistrzostw kraju, w tym złoty w wyścigu ze startu wspólnego w 1982 roku. Startowała także na torze, zdobywając między innymi złote medale torowych mistrzostw RFN w indywidualnym wyścigu na dochodzenie w latach 1982-1984. Nigdy nie wzięła udziału w igrzyskach olimpijskich.

</doc>
<doc id="3051042" url="https://pl.wikipedia.org/wiki?curid=3051042" title="Emanuella Lorenzon">
Emanuella Lorenzon

Emanuella Lorenzon – włoska kolarka szosowa, brązowa medalistka mistrzostw świata.
Kariera.
Największy sukces w karierze Emanuella Lorenzon osiągnęła w 1978 roku, kiedy zdobyła brązowy medal w wyścigu ze startu wspólnego podczas mistrzostw świata w Nürburgring. W zawodach tych wyprzedziły ją jedynie Beate Habetz z RFN oraz Holenderka Keetie van Oosten-Hage. Na rozgrywanych rok później mistrzostwach świata w Valkenburgu w tej samej konkurencji zajęła 42. pozycję. Nigdy nie wzięła udziału w igrzyskach olimpijskich.

</doc>
<doc id="3051043" url="https://pl.wikipedia.org/wiki?curid=3051043" title="Rosyjska Organizacja Włościańska">
Rosyjska Organizacja Włościańska



</doc>
<doc id="3051046" url="https://pl.wikipedia.org/wiki?curid=3051046" title="Jan Karol Daniłowicz">
Jan Karol Daniłowicz

Jan Karol Daniłowicz herbu Sas (ur. 1633 w Lublinie, zm. 1683) – podskarbi nadworny koronny, marszałek Trybunału Głównego Koronnego w 1665 roku, starosta parczowski w 1659 roku, starosta lubelski w latach 1676-1683, ekonom kobryński od 1679 roku. 
Syn Piotra (1598-1645), krajczego koronnego i Krystyny Wiśniowieckiej (1602-1654). Poślubił Felicjannę z Wilkowa. Z małżeństwa urodził się syn Piotr Franciszek (zm. 1685), rotmistrz pancerny
Immatrykułował się na Akademię Zamojską w 1647/1648 roku.
Poseł sejmiku chełmskiego na sejm nadzwyczajny 1652 roku.
Był członkiem konfederacji tyszowieckiej 1655 roku. Był rotmistrzem królewskim w 1656 roku. Był elektorem Michała Korybuta Wiśniowieckiego z województwa lubelskiego w 1669 roku. Poseł na sejm nadzwyczajny 1670 roku z województwa lubelskiego. Od 1676 krajczy koronny. Poseł na sejm koronacyjny 1676 roku. W latach (1678-1683) podskarbi nadworny koronny. Był także starostą lubelskim i parczewskim. Poseł z województwa lubelskiego na sejm 1677 i 1681 roku, 1667 i sejm nadzwyczajny 1668 roku.
W 1656 odstąpił Tyśmienicę Gołuchowskiemu.

</doc>
<doc id="3051047" url="https://pl.wikipedia.org/wiki?curid=3051047" title="Josiane Bost">
Josiane Bost

Josiane Bost (ur. 7 kwietnia 1956 w Tournus) – francuska kolarka szosowa i torowa, złota medalistka szosowych mistrzostw świata.
Kariera.
Największy sukces w karierze Josiane Bost osiągnęła w 1978 roku, kiedy zdobyła złoty medal w wyścigu ze startu wspólnego podczas szosowych mistrzostw świata w San Cristóbal. W zawodach tych wyprzedziła bezpośrednio Amerykankę Connie Carpenter oraz Holenderkę Wilhelminę Brinkhoff. Kilkakrotnie zdobywała medale szosowych mistrzostw Francji, jednak nigdy nie zwyciężyła. Startowała również na torze, zdobywając między innymi złote medale w indywidualnym wyścigu na dochodzenie podczas torowych mistrzostw kraju w latach 1977 i 1978, a w 1978 roku była też najlepsza w sprincie. Nigdy nie wzięła udziału w igrzyskach olimpijskich.

</doc>
<doc id="3051050" url="https://pl.wikipedia.org/wiki?curid=3051050" title="Tineke Fopma">
Tineke Fopma

Tineke "Trijntje" Fopma (ur. 21 lipca 1953 w Huins) – holenderska kolarka szosowa i torowa, złota medalistka szosowych mistrzostw świata.
Kariera.
Największy sukces w karierze Tineke Fopma osiągnęła w 1978 roku, kiedy zdobyła złoty medal w wyścigu ze startu wspólnego podczas szosowych mistrzostw świata w Yvoir. W zawodach tych wyprzedziła bezpośrednio Francuzkę Geneviève Gambillon oraz swą rodaczkę Keetie van Oosten-Hage. Ponadto wygrywała między innymi kryteria szosowe w Dronten w 1976 i 1977 roku, Pijnacker w 1976 roku oraz w Zwijndrecht w 1981 roku. Kilkakrotnie zdobywała medale szosowych mistrzostw kraju, w tym złoty w 1979 roku. Startowała również na torze, zdobywając między innymi brązowy medal w indywidualnym wyścigu na dochodzenie podczas torowych mistrzostw Holandii w 1977 roku. Nigdy nie wzięła udziału w igrzyskach olimpijskich.

</doc>
<doc id="3051053" url="https://pl.wikipedia.org/wiki?curid=3051053" title="Lnianek (osada leśna w województwie kujawsko-pomorskim)">
Lnianek (osada leśna w województwie kujawsko-pomorskim)

Lnianek – osada leśna w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.
Zobacz też: Lnianek

</doc>
<doc id="3051054" url="https://pl.wikipedia.org/wiki?curid=3051054" title="Sinazongwe">
Sinazongwe

Sinazongwe – miasto w południowej Zambii, w Prowincji Południowej, siedziba Dystryktu Sinazongwe. Położone nad brzegiem Kariby. Mieszkańcy głównie zajmują się połowem ryb.

</doc>
<doc id="3051058" url="https://pl.wikipedia.org/wiki?curid=3051058" title="Geneviève Gambillon">
Geneviève Gambillon

Geneviève Gambillon (ur. 30 czerwca 1951 w Hudimesnil) – francuska kolarka szosowa i torowa, trzykrotna medalistka szosowych mistrzostw świata.
Kariera.
Pierwszy sukces w karierze Geneviève Gambillon osiągnęła w 1972 roku, kiedy zdobyła złoty medal w wyścigu ze startu wspólnego podczas szosowych mistrzostw świata w Gap. W zawodach tych wyprzedziła bezpośrednio dwie reprezentantki ZSRR: Lubow Zadorożną oraz Annę Konkiną. Wynik ten powtórzyła na rozgrywanych dwa lata później mistrzostwach świata w Montrealu, tym razem wyprzedzając Bajbę Caune z ZSRR i Holenderkę Keetie van Oosten-Hage. Ostatni medal zdobyła na mistrzostwach świata w Yvoir, gdzie w tej samej konkurencji była druga. Lepsza okazała się tylko Tineke Fopma z Holandii, a trzecie miejsce zajęła van Oosten-Hage. Wielokrotnie zdobywała medale szosowych mistrzostw kraju, w tym siedem złotych. Startowała również na torze, wielokrotnie zdobywając medale torowych mistrzostw Francji, w tym złote w indywidualnym wyścigu na dochodzenie w latach 1969-1976 oraz w sprincie w latach 1969-1974 i 1976. Nigdy nie wzięła udziału w igrzyskach olimpijskich.

</doc>
<doc id="3051060" url="https://pl.wikipedia.org/wiki?curid=3051060" title="Mecklemburg-Strelitz">
Mecklemburg-Strelitz



</doc>
<doc id="3051061" url="https://pl.wikipedia.org/wiki?curid=3051061" title="Mecklemburg-Schwerin">
Mecklemburg-Schwerin



</doc>
<doc id="3051062" url="https://pl.wikipedia.org/wiki?curid=3051062" title="Rene Fueloep-Miller">
Rene Fueloep-Miller



</doc>
<doc id="3051063" url="https://pl.wikipedia.org/wiki?curid=3051063" title="Rene Fülöp-Miller">
Rene Fülöp-Miller



</doc>
<doc id="3051065" url="https://pl.wikipedia.org/wiki?curid=3051065" title="Marian Sobolewski (generał)">
Marian Sobolewski (generał)

Marian Sobolewski (ur. 8 września 1940 w Suwałkach, zm. 6 listopada 2020) – generał brygady WP, szef WSI i Obrony Cywilnej Kraju (1992).
Życiorys.
Od 1945 mieszkał z rodzicami we Wrocławiu, gdzie skończył szkołę podstawową i średnią. Później pracował w bibliotece Politechniki Wrocławskiej i we Wrocławskich Zakładach Gastronomicznych, gdzie był kierownikiem wydziału gospodarczego. Od 1957 działał w ZHP, gdzie został podharcmistrzem. Komendant Szczepu Harcerzy i Kierownik Referatu Drużyn Młodszych w V Hufcu ZHP we Wrocławiu. 
25 września 1961 wstąpił do Oficerskiej Szkoły Wojsk Zmechanizowanych im. T. Kościuszki we Wrocławiu, którą 15 IX 1964 skończył z wyróżnieniem i został promowany na stopień podporucznika w korpusie oficerów wojsk zmechanizowanych. Mianowany dowódcą plutonu piechoty zmotoryzowanej w 40 Pułku Zmechanizowanym 10. Dywizji Pancernej w Opolu, od 1966 dowódca kompanii piechoty w 25 Pułku Zmechanizowanym w Opolu. Od jesieni 1967 porucznik i szef sztabu-zastępca dowódcy batalionu piechoty zmotoryzowanej w tym pułku. Od 3 XII 1967 dowódca 60 Kompanii Rozpoznania w Opolu. W 1968 brał udział w militarnym przygotowaniu operacji Dunaj, choć w samej inwazji na Czechosłowację nie wziął udziału. W ramach służby w kompanii rozpoznania 10 VII 1968 uzyskał tytuł i odznakę skoczka spadochronowego. 1968-1971 studiował w Akademii Sztabu Generalnego WP w Warszawie, w 1971 został ukarany przez komendanta akademii za obronę praw kadry studenckiej i nie uzyskał awansu na kapitana. Po odesłaniu do 10 Dywizji Pancernej został starszym pomocnikiem szefa wydziału rozpoznania sztabu dywizji, od 1972 był szefem tego wydziału w stopniu kapitana. Od 9 X 1972 szef sztabu-zastępca dowódcy 13 Pułku Czołgów w Opolu, od 10 IX 1973 dowódca 10 Drawskiego Pułku Czołgów w Opolu w stopniu majora. Od 8 I 1976 dowódca 25 Nyskiego Pułku Zmechanizowanego w Opolu, od X 1976 podpułkownik. 29 XII 1976 został szefem sztabu-zastępcą dowódcy 11 Dywizji Pancernej w Żaganiu. 1978-1980 studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie, X 1980 mianowany pułkownikiem. Od 24 I 1981 zastępca szefa, od 19 VIII 1981 szef Oddziału II Planowania Operacyjnego Zarządu I Sztabu Generalnego WP w Warszawie. 8 V 1982 został dowódcą 16 Kaszubskiej Dywizji Pancernej w Elblągu. Jesienią 1985 przewodniczący Rady Państwa PRL Henryk Jabłoński nadał mu stopień generała brygady. Od 17 I 1986 szef sztabu-zastępca dowódcy Pomorskiego Okręgu Wojskowego w Bydgoszczy, od 6 I 1987 zastępca dowódcy okręgu ds. liniowych. Podczas pobytu na poligonie w Drawsku przyczynił się do odkrycia grobowców Wenedów i powiadomił o tym dyrekcję Muzeum Archeologicznego w Koszalinie, za co po przeprowadzeniu wykopalisk otrzymał Odznakę „Za Ochronę Zabytków” od Głównego Archeologa Kraju. Od 15 XI 1990 szef Sekretariatu – zastępca Sekretarza Komitetu Obrony Kraju w Warszawie, później szef Sztabu Obrony Cywilnej Kraju w Głównym Inspektoracie Obrony Terytorialnej. 31 III – 24 VI 1992 był szefem Wojskowych Służb Informacyjnych. 1 VII 1992 został szefem sztabu Obrony Cywilnej Kraju, a 29 IX 1992 szefem OCK. 29 XI 1992 – 15 X 1997 był attaché wojskowym przy Ambasadzie RP w Chinach. Po powrocie na własną prośbę zwolniony z zawodowej służby wojskowej i przeniesiony do rezerwy. 1997-2000 prowadził prywatne przedsiębiorstwo k. Zgorzelca.
Interesował się historią Rzymu i Słowian północno-zachodnich, turystyką górską oraz budownictwem; przed swoim domem w Warszawie wystawił własnym sumptem posąg Świętowita.
Zmarł 6 listopada 2020.

</doc>
<doc id="3051067" url="https://pl.wikipedia.org/wiki?curid=3051067" title="Jan Lutomirski">
Jan Lutomirski

Jan Lutomirski herbu Jastrzębiec (zm. 1 września 1567 roku) – podskarbi nadworny koronny, kasztelan sieradzki, ewangelik, później członek wspólnoty braci polskich.
Administrator żup krakowskich, burgrabia krakowski 1545, dworzanin królewski, kasztelan brzeziński 1552, kasztelan Rawy Mazowieckiej 1554, kasztelan sieradzki 1563, podkomorzy sieradzki 1543–1549, podskarbi nadworny koronny od 1548, starosta łęczycki 1550, starosta radomski 1553, starosta Stężycki, żupnik Olkusza 1549, starosta warcki w 1564 roku.
Sprawował obowiązki podskarbiego dworu polskiego Zygmunta II Augusta w Wilnie.
Był członkiem komisji do rewizji królewszczyzn na sejmie 1566 roku.

</doc>
<doc id="3051068" url="https://pl.wikipedia.org/wiki?curid=3051068" title="Bukowiec (gmina Lniano)">
Bukowiec (gmina Lniano)

Bukowiec () – osada leśna w Polsce położona w województwie kujawsko-pomorskim, w powiecie świeckim, w gminie Lniano. Jest najmniejszą osadą gminy Lniano (XII 2014 r.: tylko 4 stałych mieszkańców).
W latach 1975–1998 miejscowość administracyjnie należała do województwa bydgoskiego.

</doc>
<doc id="3051070" url="https://pl.wikipedia.org/wiki?curid=3051070" title="Cisiny">
Cisiny

Dwie miejscowości w Polsce:

</doc>
<doc id="3051071" url="https://pl.wikipedia.org/wiki?curid=3051071" title="Baiba Caune">
Baiba Caune

Baiba Caune (ur. 12 sierpnia 1945 w miejscowości Stāmeriena, zm. 7 lutego 2014 w Jurmale) – radziecka kolarka szosowa pochodzenia łotewskiego, dwukrotna medalistka mistrzostw świata.
Kariera.
Pierwszy sukces w karierze Baiba Caune osiągnęła w 1968 roku, kiedy na mistrzostwach świata w Montevideo zdobyła srebrny medal w wyścigu ze startu wspólnego. W zawodach tych wyprzedziła ją jedynie Holenderka Keetie van Oosten-Hage, a trzecie miejsce zajęła Włoszka Morena Tartagni. Wynik ten powtórzyła na rozgrywanych sześć lat później mistrzostwach świata w Montrealu, gdzie przegrała tylko z Francuzką Geneviève Gambillon, a wyprzedziła Holenderka Keetie van Oosten-Hage. Caune nigdy nie wystartowała na igrzyskach olimpijskich.

</doc>
<doc id="3051072" url="https://pl.wikipedia.org/wiki?curid=3051072" title="Dawid Biedżanian">
Dawid Biedżanian



</doc>
<doc id="3051074" url="https://pl.wikipedia.org/wiki?curid=3051074" title="Podłużne">
Podłużne

Podłużne (ukr. Підлужне) – wieś na Ukrainie w rejonie kostopolskim obwodu rówieńskiego.
Położenie.
Prywatna wieś szlachecka, położona w województwie wołyńskim, w 1739 roku należała do klucza Stepań Lubomirskich. Dawniej wieś Podłużne w Gminie Kostopol (powiat kostopolski) w województwie wołyńskim, wieś w parafii Janowa Dolina.

</doc>
<doc id="3051075" url="https://pl.wikipedia.org/wiki?curid=3051075" title="Prawosław">
Prawosław

Prawosław () – wieś w południowej Bułgarii, w obwodzie Stara Zagora, w gminie Bratja Daskałowi. Według danych Narodowego Instytutu Statystycznego, 31 grudnia 2011 roku wieś liczyła 184 mieszkańców. Sobór odbywa się w sobotę i niedzielę ostatniego tygodnia października.
Położenie.
Wieś położona jest na skraju pasma górskiego Srednogorie. Prawosław jest otoczony 10 wzgórzami: Bajłyka (399 m n.p.m.), Bekczijnica, Czobenski łozja, Gabraka, Gergjowden, Gradiszteto, Kokardża, Korijata, Mogiłata oraz Sweti Georgi. Nieopodal miejscowości znajduje się jezioro Mramornoto, gdzie wcześniej był kamioniołom.
Historia.
Do 1906 roku wieś nazywała się Misilim, a do 1934 roku Prawosławen.

</doc>
<doc id="3051076" url="https://pl.wikipedia.org/wiki?curid=3051076" title="Cisiny (województwo kujawsko-pomorskie)">
Cisiny (województwo kujawsko-pomorskie)

Cisiny – osada w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.
Wieś należy do sołectwa Mukrz, i jest zamieszkiwana przez 36 osób. Cisiny są położone opodal jeziora Mukrz i graniczą z Rezerwatem "Cisy Staropolskie" (gmina Cekcyn). Do miejscowości nie prowadzi ani jedna droga utwardzona.

</doc>
<doc id="3051077" url="https://pl.wikipedia.org/wiki?curid=3051077" title="Dąbrowa (gmina Lniano)">
Dąbrowa (gmina Lniano)

Dąbrowa – kolonia w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.
Zobacz też: Dąbrowa

</doc>
<doc id="3051082" url="https://pl.wikipedia.org/wiki?curid=3051082" title="David N'Gog">
David N'Gog



</doc>
<doc id="3051083" url="https://pl.wikipedia.org/wiki?curid=3051083" title="Dębowo (gmina Lniano)">
Dębowo (gmina Lniano)

Dębowo – kolonia w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.
Zobacz też: Dębowo

</doc>
<doc id="3051087" url="https://pl.wikipedia.org/wiki?curid=3051087" title="Denga">
Denga

Denga – infekcyjna choroba tropikalna wywoływana przez wirus dengi. Objawy obejmują gorączkę, ból głowy, mięśni i stawów oraz charakterystyczną wysypkę, przypominającą spotykaną w odrze. W odosobnionych przypadkach choroba prowadzi do zagrażającej życiu gorączki krwotocznej z krwotokami, trombocytopenią i hipowolemią, może się także rozwinąć wstrząs.
Dengę przenosi kilka gatunków komarów należących do rodzaju "Aedes", zwłaszcza "Aedes aegypti". Wirus występuje w czterech typach. Infekcja jednym z nich pozostawia zazwyczaj odporność na niego na całe życie, ale tylko krótkoterminową odporność na inne typy wirusa. Kolejne infekcje różnymi typami podnoszą ryzyko ciężkich powikłań. Brak komercyjnie dostępnej szczepionki, prewencja polega na redukcji siedlisk i ilości komarów oraz zmniejszaniu ekspozycji na ukłucia.
Leczenie ostrej dengi jest objawowe. Stosuje się nawadnianie doustne bądź dożylne w przypadku choroby łagodnej lub umiarkowanej, w najcięższych przypadkach ordynując płyny dożylne i transfuzje krwi. Zapadalność na dengę wzrastała dramatycznie od lat sześćdziesiątych XX wieku, rocznie infekcji ulegało od 50 do 100 milionów ludzi. Wczesne opisy pochodzą z 1779, a wirusową etiologię i transmisję choroby wyjaśniono na początku XX wieku. Denga stała się problemem globalnym od II wojny światowej, jest endemiczna dla ponad 110 krajów. Oprócz eliminacji komarów trwają prace nad szczepionką, jak również lekiem skierowanym bezpośrednio przeciw wirusowi.
Historia.
Pierwszy odnotowany przypadek odpowiadający prawdopodobnie dendze opisuje chińska encyklopedia medyczna z czasów dynastii Jin panującej w latach 265–420 n.e. Pisze ona o „zatruciu wodnym” związanym z latającymi owadami. Główny wektor "A. aegypti" rozprzestrzenił się z Afryki od XV do XIX wieku, po części na skutek handlu niewolnikami. Zachowały się opisy epidemii z XVII stulecia, ale najbardziej wiarygodne wczesne doniesienia o epidemii pochodzą z 1779 i 1780, gdy epidemia przetoczyła się przez Azję, Afrykę i Amerykę Północną. Od 1940 epidemie zdarzały się rzadko.
W 1906 potwierdzono przenoszenie przez komary "Aedes". W 1907 denga została drugą po żółtej febrze chorobą, której udowodniono etiologię wirusową. Dalsze badania autorstwa Clelanda i Silera uzupełniły podstawowe rozumienie transmisji dengi.
Podczas II wojny światowej denga zebrała duże żniwo na Nowej Gwinei, podczas bitwy o Buna-Gona. W dużej temperaturze przy wilgotności sięgającej 85% miały tam miejsce endemiczne zachorowania na dengę (zachorowało 2147 amerykańskich żołnierzy), malarię (5358 zachorowań w siłach USA), dur, czerwonkę bakteryjną, wrzód tropikalny, grzybicę woszczynową i inne grzybice skóry.
Rozprzestrzenianie się dengi w czasie i po II wojnie światowej przypisano zakłóceniu równowagi ekologicznej. Te same tendencje doprowadziły też do rozprzestrzenienia się różnych serotypów na nowe tereny i do powstania gorączki krwotocznej. Ta ciężka postać dengi odnotowana została po raz pierwszy na Filipinach w 1953. Do lat 70. stała się główną przyczyną umieralności dzieci, w latach 70. choroba reintrodukowana została do Ameryki i na wyspy Pacyfiku, gdzie doprowadziła do epidemii. Gorączkę krwotoczną i zespół wstrząsu odnotowano po raz pierwszy w Ameryce Łacińskiej w 1981 w związku z zarażeniem DENV-2 ludności zainfekowanej kilka lat wcześniej wirusem DENV-1.
Etymologia.
Pochodzenie hiszpańskiego słowa "dengue" nie jest pewne. Może ono pochodzić od "dinga", słowa w języku suahili z frazy "Ka-dinga pepo" określającej chorobę wywoływaną przez złego ducha. Niewolnicy w Indiach Zachodnich zarażeni dengą określani byli jako posiadający posturę i chód dandysów. Chorobę znano jako „dandy fever”.
Termin „breakbone fever” zastosował lekarz i ojciec założyciel Stanów Zjednoczonych Benjamin Rush w doniesieniu z 1789 opisującym epidemię z 1780 w Filadelfii. W swym artykule użył bardziej formalnego terminu „bilious remitting fever” (co znaczy „żółciowa gorączka remitująca”). Słowo "dengue fever" („denga”) weszło do powszechnego użycia dopiero po 1828. Inne nazwy historyczne to „breakheart fever” i „la dengue”. Terminy określające ciężką postać choroby to „infectious thrombocytopenic purpura” (co znaczy „infekcyjna plamica małopłytkowa”) i „Philippine”, „Thai” lub „Singapore hemorrhagic fever” (co znaczy „gorączka krwotoczna filipińska, tajska bądź singapurska”).
Objawy.
Ludzie zainfekowani wirusem dengi najczęściej (80%) nie wykazują objawów lub prezentują łagodne symptomy, jak niepowikłana gorączka. U niektórych rozwija się cięższa postać choroby (5%), w niewielkim odsetku zagrażająca ich życiu. Okres inkubacji wynosi od 3 do 14 dni, najczęściej od 4 do 7 dni. W związku z tym podróżnicy wracający z obszarów endemicznego występowania choroby cechują się niewielkim prawdopodobieństwem dengi, jeśli rozwinęli gorączkę ponad 2 tygodnie po powrocie do domu. Dzieci często prezentują objawy przypominające typowe dla przeziębienia albo zapalenia żołądkowo-jelitowego (wymioty i biegunka), grozi im też większe ryzyko ciężkich komplikacji, choć początkowo objawy, jeśli nie brać pod uwagę wysokiej gorączki, są ogólnie łagodne.
Przebieg.
Charakterystyczne objawy choroby obejmują nagle pojawiającą się gorączkę, ból głowy (zlokalizowany typowo za oczami), mięśni i stawów oraz wysypkę. Odnosi się do nich alternatywna anglojęzyczna nazwa „breakbone fever”. Przebieg infekcji podzielono na 3 fazy: gorączki, krytyczną i zdrowienia.
Faza gorączkowa przebiega z wysoką gorączką, potencjalnie ponad 40 °C. Wiąże się z uogólnionym bólem i bólem głowy. Trwa zwykle od 2 do 7 dni. Mogą się pojawić nudności i wymioty. Wysypkę obserwuje się u 50–80% wykazujących objawy w pierwszym bądź drugim dniu występowania symptomów takich jak rumień czy też później, w dniach 4-7, przy wysypce przypominającej odrę. W tym momencie pojawić się mogą petechie, niewielkie czerwone punkty na skórze nie zanikające przy ucisku, spowodowane pękaniem naczyń krwionośnych oraz pewne łagodne krwawienia z błon śluzowych jamy ustnej i nosa. Gorączka klasycznie wykazuje dwufazowość: słabnie i nawraca na 1 lub 2 dni, choć istnieje wysoka różnorodność w częstości rzeczywistego występowania takiego wzoru.
U niektórych pacjentów choroba rozwija fazę krytyczną mniej więcej w czasie, gdy gorączka ustępuje. Faza ta typowo trwa 1-2 dni. Może wystąpić wtedy znaczna akumulacja płynu w klatce piersiowej i jamie brzusznej z powodu zwiększonej przepuszczalności naczyń i przechodzenia płynu. Prowadzi to do hipowolemii i hipoperfuzji. Podczas tej fazy może pojawić się dysfunkcja narządów i poważne krwotoki, typowo z przewodu pokarmowego. Wstrząs i krwotoki występują rzadziej, niż w 5% wszystkich przypadków dengi, jednakże ozdrowieńcy zainfekowani wcześniej innym serotypem dengi („infekcja wtórna”), znajdują się w stanie podwyższonego ryzyka. Ta krytyczna faza, choć rzadka, pojawia się względnie częściej u dzieci i młodszych dorosłych.
Następnie następuje faza zdrowienia. Nagromadzony płyn ulega resorpcji, powracając do naczyń krwionośnych. Trwa to zazwyczaj 2-3 dni. Poprawa często wydaje się zaskakująca. Mogą jej towarzyszyć ciężki świąd i bradykardia. Może pojawić się inna wysypka, o wyglądzie plamisto-grudkowym bądź charakterystycznym dla uszkodzenia naczyń. Poprzedza ona złuszczanie się skóry. Na tym etapie może dojść do hiperwolemii. Jeżeli dotknie ona mózgu prowadząc do obrzęku mózgu, może obniżyć poziom świadomości bądź wywołać drgawki. Uczucie zmęczenia u dorosłych może trwać tygodnie.
Nietypowy przebieg.
Denga może okazjonalnie zajmować kilka innych układów organizmu w sposób izolowany bądź obok klasycznych objawów choroby. Obniżony poziom świadomości pojawia się u 0,5–6% ciężkich przypadków. Przypisuje się to wirusowemu zapaleniu mózgu lub pośrednio uszkodzeniu ważnych dla życia narządów, między innymi wątroby (encefalopatia wątrobowa).
Inne uszkodzenia neurologiczne odnotowane w kontekście dengi to poprzeczne zapalenie rdzenia kręgowego i zespół Guillaina-Barrégo. Zapalenie mięśnia sercowego i ostra niewydolność wątroby należą do rzadszych powikłań.
Etiologia.
Wirus.
Wirus dengi (DENV) należy do wirusów RNA. Zalicza się go do rodziny "Flaviviridae" i rodzaju "Flavivirus", do którego zaliczają się także wirus żółtej gorączki, wirus zachodniego Nilu, "St. Louis encephalitis virus", wirus japońskiego zapalenia mózgu, wirus kleszczowego zapalenia mózgu, wirus gorączki lasu Kyasanur i wirus omskiej gorączki krwotocznej. Większość z nich przenoszą stawonogi (komary i kleszcze), w związku z czym określa się je mianem arbowirusów ("ar"thropod-"bo"rne viruses – „wirusy przenoszone przez stawonogi”).
Genom wirusa dengi zawiera około 11 000 zasad azotowych, kodujących 3 różne typy cząsteczek białkowych tworzących cząstkę wirusa nazywaną wirionem: C, prM i E i 7 innych : NS1, NS2a, NS2b, NS3, NS4a, NS4b, NS5, spotykanych jedynie w zainfekowanych komórkach gospodarza i koniecznych dla replikacji wirusa. Występują 4 znane wcześniej odmiany wirusa, nazywane serotypami. Określa się jako DENV-1, DENV-2, DENV-3 i DENV-4. W 2013 roku opisano kolejny. Różnice pomiędzy nimi opierają się na antygenowości.
Transmisja.
Wirusa dengi przenoszą komary z rodzaju "Aedes", w szczególności "A. aegypti". Komary te żyją zazwyczaj pomiędzy 35° szerokości geograficznej północnej, a 35° szerokości geograficznej południowej poniżej wysokości 1000 m n.p.m. Typowo kłują za dnia, zwłaszcza wczesnym rankiem i wieczorem, ale zdolne są kłuć i przez to rozprzestrzeniać wirusa w każdej porze doby i roku. Inne gatunki "Aedes" przenoszące infekcję obejmują "A. albopictus", "A. polynesiensis" i "A. scutellaris". Ludzie są żywicielami pierwotnymi wirusa. Replikuje się on również wśród innych naczelnych (a nawet w myszach laboratoryjnych), choć rzadko wykazują one typowe dla ludzi objawy. Można nabawić się infekcji na skutek pojedynczego ukłucia. Samica komara pobierająca krew od zainfekowanej osoby podczas początkowego okresu gorączkowego trwającego od 2 do 20 dni sama ulega infekcji wirusem dengi poprzez komórki wyścielające jej jelito. Około 8-10 dni później wirus rozprzestrzenia się na inne tkanki, włączając w to ślinianki komara, ulegając następnie wydzielaniu do śliny. Wirus nie wydaje się wywierać szkodliwego efektu na komara, który pozostaje jego nosicielem przez całe swe życie. "Aedes aegypti" preferuje składanie jaj w sztucznych zbiornikach na wodę, życie w pobliżu ludzi i karmienie się krwią ich, a nie innych kręgowców.
Denga może się także przenosić poprzez preparaty krwi i dawstwo narządów. W krajach takich jak Singapur, gdzie denga występuje endemicznie, ryzyko szacuje się na pomiędzy 1,6 i 6 na 10.000 transfuzji. Opisana została także transmisja pionowa (z matki na dziecko) podczas ciąży bądź porodu. Inne sposoby przeniesienia dengi z człowieka na człowieka także zostały odnotowane, ale należą do rzadkości. Zróżnicowanie genetyczne wirusa dengi zależy od regionu, co wskazuje, że obejmowanie nowych terytoriów jest względnie rzadkie pomimo pojawiania się choroby na nowych obszarach w ostatnich dekadach.
Predyspozycje.
Ciężki przebieg choroby zdarza się częściej u niemowląt i młodszych dzieci. W przeciwieństwie do wielu innych infekcji pojawia się częściej u dzieci względnie dobrze odżywionych. Inne czynniki ryzyka ciężkiego przebiegu obejmują płeć żeńską, wysokie BMI i ilość wirionów. Choć każdy z serotypów może powodować pełne spektrum choroby, odmiana również zalicza się do czynników ryzyka. Infekcja jednym serotypem wiąże się z wytworzeniem trwającej całe życie odporności, ale w takim przypadku odporność na pozostałe 3 typy wirusa trwa krótko. Ryzyko ciężkiego przebiegu infekcji wtórnej wzrasta, gdy osoba uprzednio kontaktująca się z serotypem DENV-1 otrzymuje serotyp DENV-2 lub DENV-3 lub jeśli ktoś w przeszłości eksponowany na DENV-3 nabywa DENV-2. U osób z chorobami przewlekłymi, jak cukrzyca czy astma, Denga może stanowić zagrożenie życia.
Polimorfizm genetyczny wiąże się ze zwiększonym ryzykiem ciężkich powikłań dengi. Podaje się tu przykłady genów kodujących białka znane jako TNF, białko wiążące mannozę, CTLA4, TGFβ DC-SIGN, PLCE1 i szczególne allele HLA, antygenu HLA-B. Częsta u Afrykanów nieprawidłowość genetyczna znana jako niedobór dehydrogenazy glukozo-6-fosforanowej wydaje się zwiększać to ryzyko. Polimorfizm genów kodujących receptor witaminy D i FcγR wydają się natomiast wiązać z ochroną przed ciężkimi postaciami w przebiegu infekcji wtórnej dengi.
Mechanizm.
Gdy przenoszący wirusa komar ukłuje człowieka, wirus przechodzi przez skórę razem ze śliną owada. Wiąże się z leukocytami i wnika do nich. Namnaża się w komórkach krążących we krwi. Białe krwinki produkują wiele białek sygnałowych, jak cytokiny, a wśród nich interferony, odpowiadające za wiele objawów choroby, jak gorączka, objawy grypopodobne i ciężkie bóle. W ciężkiej infekcji produkcja wirusa w ciele chorego jest znacznie zwiększona i zajętych może zostać wiele innych narządów, jak wątroba czy szpik kostny. Płyn przecieka z krwiobiegu przez ściany małych naczyń krwionośnych do jam ciała dzięki przepuszczalności naczyń włosowatych. W efekcie mniej krwi krąży w krwiobiegu, a ciśnienie spada do tego stopnia, że nie zapewnia wystarczających ilości krwi najważniejszym dla życia narządom. Wazodylatacja i brak reaktywności na czynniki wazopresyjne nie są uważane za główny mechanizm rozwoju wstrząsu septycznego w dendze. Co więcej, dysfunkcja szpiku kostnego z powodu infekcji komórek zrębu powoduje uszczuplenie ilości trombocytów. Podnosi to ryzyko krwawienia, innego poważnego powikłania dengi.
Do zmniejszenia liczby trombocytów również dochodzi w wyniku ich obwodowego niszczenia, w którym biorą udział mechanizmy immunologiczne. Prawdopodobnie dochodzi do tego w wyniku odpowiedzi na wirusa związanego z trombocytem i wytwarzaniem swoistych przeciwciał lub w efekcie reakcji krzyżowej wirusowego białka NS-1 z antygenami płytek krwi.
Replikacja wirusa.
Dostawszy się pod skórę, wirus dengi wiąże się z biorącymi udział w identyfikacji patogenu komórkami Langerhansa. Białko wirusa wiąże się z białkiem powierzchniowym komórki Langerhansa, zwłaszcza lektyną typu C zwaną DC-SIGN, receptorem mannozy i CLEC5A. DC-SIGN, niespecyficzny receptor obcych cząstek obecny na komórkach dendrytycznych, wydaje się być głównym punktem zaczepienia umożliwiającym wirusowi wtargnięcie do komórki. Komórka zmierza wtedy do najbliższego węzła limfatycznego. W tym czasie genom wirusa ulega translacji w otoczonych błoną pęcherzykach siateczki śródplazmatycznej, gdzie należący do komórki gospodarza aparat syntezujący białka produkuje nowe białka wirusowe, które biorą udział w replikacji RNA wirusa i tworzeniu nowych wirionów. Niedojrzałe wiriony transportowane są do aparatu Golgiego, gdzie pewne ich cząsteczki białkowe zyskują niezbędne łańcuchy sacharydowe. Teraz już dojrzałe wiriony pączkują na powierzchni zainfekowanej komórki, ulegając wydaleniu poprzez egzocytozę. Są wtedy zdolne do wnikania do kolejnych leukocytów (monocytów, makrofagów).
Początkowa reakcja zainfekowanych komórek polega na produkcji interferonu, cytokiny podnoszącej poziom odpowiedzi wrodzonego układu immunologicznego przeciwko infekcji wirusowej. Zwiększa on produkcję dużej grupy białek, w mediacji uczestniczy szlak JAK-STAT. Niektóre serotypy wirusa dengi wydają się dysponować mechanizmami spowalniającymi te procesy. Interferon aktywuje także swoistą odpowiedź immunologiczną, co prowadzi do generacji przeciwciał swoistych dla antygenów wirusa oraz limfocytów T bezpośrednio atakujących zainfekowane komórki. Tworzą się różne przeciwciała. Niektóre wiążą się ściśle z białkami wirusa, ułatwiając fagocytozę (a więc wchłanianie i niszczenie) przez wyspecjalizowane komórki, jednak inne wiążą wirusa z gorszym skutkiem. Mogą go przez to nawet dostarczać do fagocytów w miejsce, gdzie nie następuje ich niszczenie i wirus może się w dalszym ciągu namnażać.
Ciężki przebieg.
Nie jest całkiem jasne, dlaczego infekcja wtórna innym szczepem wirusa dengi wiąże się z ryzykiem gorączki krwotocznej i zespołu wstrząsu. Najszerzej akceptowana hipoteza mówi o zjawisku antibody-dependent enhancement (ADE). Dokładny mechanizm tego zjawiska nie został wyjaśniony. Może wynikać ze słabego wiązania nieneutralizujących przeciwciał i internalizacji do niewłaściwego dla destrukcji wirusa kompartmentu leukocytu. Podejrzewa się, że ADE nie jest jedynym mechanizmem odpowiadającym za ciężkie powikłania dengi. Różne linie badań wskazują na rolę limfocytów T i czynników rozpuszczonych w płynach ustrojowych, jak cytokiny czy układ dopełniacza.
Ciężki przebieg dengi wyznaczają problemy związane z przepuszczalnością naczyń włosowatych, z których wydostają się płyn i białka, a także z nieprawidłowym krzepnięciem krwi. Zmiany te wydają się wiązać z uszkodzeniem glikokaliksu śródbłonka, działającego jak filtr molekularny dla składników krwi. Nieszczelność kapilar w fazie krytycznej powodowana jest działaniem odpowiedzi immunologicznej. Inne zaangażowane procesy obejmują obecność nekrotycznych objętych infekcją komórek upośledzających zarówno krzepnięcie, jak i fibrynolizę oraz trombocytopenię.
Diagnostyka.
Diagnoza dengi typowo jest stawiana klinicznie. Opiera się o zgłaszane objawy i badanie fizykalne. Jednak dotyczy to głównie obszarów endemicznych. Wczesny etap choroby może być trudny do odróżnienia od innych infekcji wirusowych. Diagnoza prawdopodobna bazuje na stwierdzeniu gorączki i dwóch z następujących objawów: nudności i wymioty, wysypka, bóle uogólnione, leukopenia, objaw Rumpla-Leedego lub jakikolwiek objaw alarmujący (wymieniono w tabeli) u osoby żyjącej na obszarze endemicznym. Objawy alarmujące typowo pojawiają się przed rozwinięciem się ciężkiej postaci. Objaw opaskowy Rumpla-Leedego jest szczególnie użyteczny w okolicznościach braku dostępu do badań laboratoryjnych. Wymaga on użycia aparatu do mierzenia ciśnienia. Zakłada się mankiet na pięć minut, ustawiając ciśnienie pomiędzy wartością ciśnień skurczowego i rozkurczowego. Następnie zlicza się powstałe wybroczynki (petechie). Wyższa liczba uprawdopodobnia diagnozę dengi. Punkt odcięcia wynosi ponad 10-20 na cal2 (6,25 cm2).
Diagnozę dengi należy rozważyć u osoby rozwijającej gorączkę w ciągu dwóch tygodni od pobytu w rejonach zwrotnikowych lub podzwrotnikowych. Trudności może przedstawiać odróżnienie dengi od chikungunya, podobnej infekcji wirusowej. Łączy je wiele podobnych objawów i występują w podobnych rejonach świata. Często wyklucza się też inne przyczyny podobnych objawów, jak malaria, leptospiroza, wirusowe gorączki krwotoczne, dur brzuszny, infekcja meningokokowa, odra i grypa.
Najwcześniejsza zmiana wykrywalna laboratoryjnie to niski poziom leukocytów, który może poprzedzać trombocytopenię i kwasicę metaboliczną. Umiarkowanie podniesiony poziom wątrobowych aminotransferaz asparaginianowej i alaninowa często wiąże się z trombocytopenią i leukopenią. W ciężkim przebiegu niedobór osocza skutkuje wysokim hematokrytem i hipoalbuminemią. Płyn w jamie opłucnej czy wodobrzusze można wykryć badaniem przedmiotowym, gdy są duże, ale wykazanie płynu ultrasonograficznie może pomóc we wczesnej identyfikacji zespołu wstrząsowego. Użycie ultradźwięków ogranicza niedostępność w wielu miejscach. Zespół wstrząsu występuje w przypadku obniżenia się ciśnienia tętna do ≤ 20 mm Hg z współwystępowaniem zamknięcia naczyń obwodowych, które wyrażają u dzieci opóźniony powrót włośniczkowy, przyśpieszenie akcji serca lub chłodne kończyny.
Klasyfikacja.
Klasyfikacja World Health Organization z 2009 dzieli dengę na dwie grupy: niepowikłaną i ciężką. Podział ten zastępuje poprzednią klasyfikację WHO z 1997, która, uznawana za zbyt restrykcyjną, wymagała uproszczenia, choć jest cały czas w szerokim użyciu, włączając World Health Organization's Regional Office dla Azji Południowo-Wschodniej w 2011. Denga o ciężkim przebiegu definiowana jest jako związana z ciężkim krwawieniem, ciężką dysfunkcją narządową lub ciężki niedoborem osocza, wszystkie pozostałe przypadki są niepowikłane. Klasyfikacja z 1997 podzieliła dengę na "undifferentiated fever", "dengue fever" i "dengue hemorrhagic fever". Tę ostatnią podzielono później na stopnie I–IV. Stopień I wiąże się z obecnością jedynie łatwego siniaczenia się i dodatniego testu opaskowego. W II pojawia się spontaniczne krwawienie, m.in. w obrębie skóry. W III występują kliniczne objawy wstrząsu. W IV wstrząs jest tak poważny, że ciśnienie krwi i puls są nieoznaczalne. Stopnie III i IV określane są po angielsku jako „dengue shock syndrome”.
Badania laboratoryjne.
Diagnozę dengi mogą potwierdzić badania mikrobiologiczne. Wykorzystuje się w nich izolację wirusa z hodowli komórkowej, wykrywanie kwasów nukleinowych metodą PCR, wykrywanie antygenów wirusowych, jak NS1, lub swoistych przeciwciał (serologia). Izolacja wirusa i wykrywanie kwasów nukleinowych cechują się większą dokładnością niż szukanie antygenów, ale nie są powszechnie dostępne z uwagi na wyższe koszty. Wykrywalność NS1 podczas fazy gorączkowej infekcji pierwotnej może przekraczać 90%, ale wynosi tylko 60–80% w kolejnych infekcjach. Na wczesnym etapie choroby wszystkie badania mogą wyjść ujemnie. PCR i wykrywanie antygenów wirusa są bardziej dokładne w pierwszym tygodniu. W 2012 wprowadzono test PCR wymagający wyposażenia używanego do diagnozowania grypy. Może to poprawić dostęp do diagnostyki na bazie PCR.
Te badania laboratoryjne mają wartość diagnostyczną jedynie w ostrej fazie choroby. Wyjątek stanowią testy serologiczne. Metody wykrywające specyficzne dla antygenów wirusa dengi przeciwciała typu G i M mogą służyć do potwierdzenia diagnozy w późniejszych stadiach infekcji. IgG i IgM produkowane są po 5–7 dniach. Najwyższe miana (poziomy) IgM wykrywa się podczas infekcji pierwotnej, choć produkowane są one również podczas infekcji wtórnej. Po 30-90 dniach po pierwotnej infekcji stają się niewykrywalne. W przypadku reinfekcji następuje to szybciej. W odróżnieniu od ich IgG dają się wykryć przez ponad 60 lat i w przypadku braku objawów stanowią użyteczny wskaźnik przebycia infekcji. W chorobie pierwotnej IgG osiągają maksymalne miana we krwi po 14–21 dniach. W kolejnych reinfekcjach szczyt pojawia się wcześniej, a miana stają się zazwyczaj wyższe. Zarówno IgG, jak i IgM zapewniają odporność na infekujący serotyp wirusa. Badania laboratoryjne wykrywające IgG czy IgM mogą dawać wyniki fałszywie dodatnie na skutek reakcji krzyżowych z innymi flawiwirusami po niedawnych infekcjach bądź szczepionce na żółtą febrę lub japońskie zapalenie mózgu. Wykrycia samego IgG nie uznaje się za diagnostyczne, chyba że próbki krwi pobrano z odstępem czternastodniowym, obserwując ponad czterokrotny wzrost poziomu specyficznych IgG. U osoby objawowej za diagnostyczne uważa się już samo wykrycie IgM.
Prewencja.
Nie istnieje dopuszczona szczepionka na wirusa dengi. Prewencja opiera się więc na kontroli i ochronie przed ukłuciami komarów przenoszących chorobę. Światowa Organizacja Zdrowia rekomenduje program Integrated Vector Control („Zintegrowana Kontrola Wektorów”) składający się z pięciu elementów:
Główna metoda kontroli "A. aegypti" polega na eliminacji jego siedlisk. Polega ona na opróżnianiu zbiorników wody bądź dodawaniu insektycydów lub biologicznych środków kontroli w tych obszarach, choć rozpylanie związków fosforoorganicznych czy pyretroidów nie wydaje się efektywne. Redukcja otwartych zbiorników wodnych poprzez modyfikację środowiska stanowi preferowaną metodę kontroli w związku z zagrożeniem negatywnymi efektami zdrowotnymi wywoływanymi przez insektycydy czy trudnościami logistycznymi w użyciu środków kontrolnych. Ludność może chronić się przed komarami poprzez całkowite zakrywanie skóry odzieżą, użycie moskitier podczas odpoczynku lub stosowanie repelentów (najefektywniejszy jest DEET).
Leczenie.
Nie istnieją swoiste leki przeciwwirusowe przeciwko wirusowi dengi. Ważną rolę odgrywa utrzymanie odpowiedniej równowagi wodno-elektrolitowej. Leczenie zależy od objawów. Waha się od nawadniania doustnego w domu chorego do leczenia szpitalnego z dożylną podażą płynów lub transfuzją krwi. Decyzja o hospitalizacji typowo zależy od obecności objawów alarmujących (zgrupowanych w tabelce powyżej) w połączeniu z poprzedzającym chorobę stanem zdrowia.
Nawadnianie dożylne zazwyczaj niezbędne jest przez dzień-dwa. Ilość dostarczanych płynów zależy od ilości oddawanego moczu (docelowo 0,5–1 mL/kg/h), stabilnych objawów życiowych i normalizacji hematokrytu. Inwazyjne procedury medyczne, jak wprowadzenie przez nos sondy żołądkowej, wstrzyknięcia domięśniowe czy uzyskiwanie dostępu dotętniczego, są unikane ze względu na ryzyko krwawienia. Paracetamol stosuje się jako lek przeciwgorączkowy i przeciwbólowy, gdyż niesterydowe leki przeciwzapalne jak ibuprofen czy kwas acetylosalicylowy mogą zwiększyć ryzyko krwawień, dlatego też się ich unika. Transfuzje rozpoczyna się wcześniej u pacjentów prezentujących niestabilne objawy życiowe w obliczu spadającego hematokrytu, nie czekając na spadek hemoglobiny do jakiegoś zdefiniowanego poziomu. Rekomenduje się koncentrat krwinek czerwonych bądź krew pełną, w przeciwieństwie do podaży płytek czy świeżo mrożonego osocza.
Podczas fazy rekonwalescencji odstawia się płyny dożylne, by nie dopuścić do hiperwolemii. Jeśli jednak do niej dojdzie przy stabilnych objawach życiowych, może wystarczyć odstawianie rzeczonych płynów dożylnych. Jeśli chory znajduje się poza fazą krytyczną, diuretyki pętlowe jak furosemid mogą zostać użyte w celu eliminacji nadmiaru płynu w organizmie.
Epidemiologia.
Większość ludzi chorych na dengę powraca do zdrowia bez następstw. Śmiertelność w przypadku braku leczenia wynosi 1–5%, a poniżej 1% przy zastosowaniu odpowiedniego postępowania. Jednak ciężka postać choroby cechuje się śmiertelnością 26%. Denga występuje endemicznie w ponad 110 państwach. Rocznie infekuje od 50 do 390 milionów ludzi na świecie, prowadząc do pół miliona hospitalizacji i szacunkowo 25 000 zgonów. W pierwszej dekadzie XXI wieku w 12 krajach Azji Południowo-Wschodniej ilość zakażeń szacowano na 3 000 000, a zgonów na 6 000 rocznie.
Jako najczęstsza choroba wirusowa przenoszona przez stawonogi, denga w krajach występowania endemicznego w Azji i Ameryce zabiera 1300 lat życia skorygowanych niesprawnością na milion osób. Jako choroba tropikalna denga otrzymała w 1998 drugie miejsce wedle ważności po malarii, choć WHO wylicza dengę wśród 17 zapomnianych chorób tropikalnych.
Zapadalność na dengę wzrosła 30 razy pomiędzy 1960 i 2010. Tłumaczy się to kombinacją urbanizacji, wzrostu liczebności populacji, upowszechnienia podróży międzynarodowych i globalnego ocieplenia. Rozmieszczenie geograficzne obejmuje tereny leżące wokół równika, na których żyje 70% z całkowitej liczby 2,5 miliarda ludzi zamieszkujących rejony endemiczne w Azji i nad Pacyfikiem. W USA ilość infekcji dengi wśród powracających z obszarów endemicznych choroby wynosi 3–8%. Czyni to dengę drugą najpowszechniej diagnozowaną w tej grupie infekcją, po malarii.
Jak większość arbowirusów, wirus dengi utrzymuje się w środowisku dzięki cyklom obejmującym żywiące się krwią wektory i gospodarzy-kręgowców. W lasach Azji Południowo-Wschodniej i Afryki transmisja odbywa się z samicy komara z rodzaju "Aedes" innego, niż "A. aegypti", na jej potomstwo i pewne naczelne, określane jako „niższe”. Na terenach miejskich wirus przenosi się głównie dzięki związanemu z człowiekiem "A. aegypti". W osadach wiejskich wirusa przenoszą na człowieka "A. aegypti" i inne gatunki z rodzaju "Aedes", jak "A. albopictus". Oba te gatunki powiększyły swój zasięg występowania w drugiej połowie XX wieku. W każdym wypadku zainfekowanie człowieka czy innych naczelnych zwiększa liczebność krążącego wirusa, gdyż ulega on amplifikacji. Infekcje zdarzają się najczęściej w środowisku miejskim. W ostatnich dekadach ekspansja wsi i miast na terenach endemicznych i zwiększona mobilność ludzi zwiększyły częstość epidemii i krążącego wirusa. Denga, ograniczona niegdyś do Azji Południowo-Wschodniej, rozprzestrzenia się teraz na południu Chin, w krajach pacyficznych i Ameryce, może też stanowić zagrożenie w Europie.
Badania.
Badania prowadzone w celu prewencji i leczenia dengi obejmują różne środki kontroli wektorów, tworzenie szczepionki i leków przeciwwirusowych.
Jeśli chodzi o kontrolę wektorów, wprowadzono do użycia wiele nowych metod redukujących ilość komarów. Osiągnięto pewien sukces, do którego zalicza się wprowadzenie ryby "Poecilia reticulata" lub widłonogów do wód stojących. Organizmy te zjadają larwy komarów. Media donosiły o wysiłkach w celu infekcji komarów bakterią "Wolbachia", co czyniłoby komary po części oporne na wirusa dengi. Prowadzi się też badania nad zmodyfikowanym genetycznie samcem "A. aegypti", który po wypuszczeniu na wolność płodziłby z samicami potomstwo niezdolne do lotu.
Trwają programy, których celem jest stworzenie szczepionki chroniącej przed wszystkimi 4 serotypami dengi. Jednym z zagrożeń jest jednak możliwość zwiększania przez taką szczepionkę ryzyka ciężkich postaci dengi poprzez antibody-dependent enhancement (ADE). Idealna szczepionka byłaby bezpieczna, efektywna po jednej bądź dwu dawkach, obejmowałaby wszystkie serotypy, byłaby łatwa w transporcie i przechowywaniu, a do tego niedroga i opłacalna ekonomicznie. W 2012 testowano liczne szczepionki. Kolejne pomyślne testy przeprowadzono w 2014. Najbardziej zaawansowana bazuje na osłabionym połączeniu wirusów żółtej febry i każdego z 4 znanych od dawna serotypów dengi. Istnieje szansa, że pierwsze produkty pojawią się na rynku do 2015.
Prócz wysiłków w celu kontroli rozprzestrzeniania się komara "Aedes" i pracy nad stworzeniem szczepionki prowadzi się też działania nad powstaniem leków przeciwwirusowych, które służyłyby do leczenia ataków dengi i zapobiegałyby ciężkim powikłaniom. Odkrycie struktury białek wirusa może wspomóc stworzenie efektywnych lekarstw. Istnieje kilka ewentualnych celów molekularnych. Pierwszy sposób polega na hamowaniu wirusowej RNA-polimerazy, kodowanej przez NS5, białka kopiującego materiał genetyczny wirusa, dzięki analogom nukleozydów. Kolejny obejmuje stworzenie specyficznych inhibitorów wirusowej proteazy kodowanej przez NS3, rozcinającej białka wirusowe. W końcu może okazać się możliwe wytworzenie inhibitorów wejścia wirusa do komórek, co zahamowałoby wnikanie wirionów do komórek, a także inhibitorów tworzenia czapeczki na końcu 5', niezbędnej w replikacji wirusa.

</doc>
<doc id="3051088" url="https://pl.wikipedia.org/wiki?curid=3051088" title="Huta (powiat świecki)">
Huta (powiat świecki)

Huta – kolonia w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.
Zobacz też: Huta

</doc>
<doc id="3051089" url="https://pl.wikipedia.org/wiki?curid=3051089" title="Anna Konkina">
Anna Konkina

Anna Fiodorowna Konkina (ros. Анна Фёдоровна Конкина, ur. 14 lipca 1947 we wsi Kiriłłowka) – radziecka kolarka szosowa, czterokrotna medalistka mistrzostw świata.
Kariera.
Pierwszy sukces w karierze Anna Konkina osiągnęła w 1967 roku, kiedy zdobyła brązowy medal w wyścigu ze startu wspólnego podczas mistrzostw świata w Heerlen. W zawodach tych wyprzedziły ją jedynie Brytyjka Beryl Burton oraz inna reprezentantka ZSRR – Lubow Zadorożna. Wynik ten powtórzyła na rozgrywanych pięć lat później mistrzostwach świata w Gap, tym razem ulegając jedynie Francuzce Geneviève Gambillon oraz ponownie Lubow Zadorożnej. W międzyczasie zdobyła złote medale w tej samej konkurencji na mistrzostwach świata w Leicester w 1970 roku i mistrzostwach świata w Mendrisio w 1971 roku. W latach 1967-1971 zdobywała mistrzostwo ZSRR w wyścigu ze startu wspólnego. Nigdy nie wzięła udziału w igrzyskach olimpijskich.

</doc>
<doc id="3051090" url="https://pl.wikipedia.org/wiki?curid=3051090" title="Jania Góra">
Jania Góra



</doc>
<doc id="3051091" url="https://pl.wikipedia.org/wiki?curid=3051091" title="Stanisław Czyrwiński">
Stanisław Czyrwiński

Stanisław Czyrwiński (ur. 18 X 1849 w Mariampolu, zm. 7 XII 1923 w Krakowie) – polski farmakolog, profesor Uniwersytetu w Tartu, Uniwersytetu Moskiewskiego, później dyrektor Rosyjskiego Instytutu Farmakologicznego.

</doc>
<doc id="3051092" url="https://pl.wikipedia.org/wiki?curid=3051092" title="Samuel M. Ralston">
Samuel M. Ralston

Samuel Moffett Ralston (ur. 1 grudnia 1857, zm. 14 października 1925 w Indianapolis) – amerykański polityk, działacz Partii Demokratycznej, prawnik.
W latach 1913-1917 pełnił funkcję gubernatora stanu Indiana. Od 1923 do śmierci był senatorem 1. klasy z Indiany.
Był dwukrotnie żonaty. Z pierwszego małżeństwa miał troje dzieci.

</doc>
<doc id="3051093" url="https://pl.wikipedia.org/wiki?curid=3051093" title="Jania Góra (gmina Lniano)">
Jania Góra (gmina Lniano)

Jania Góra – osada leśna w Polsce, położona w województwie kujawsko-pomorskim, w powiecie świeckim, w gminie Lniano.
W latach 1975–1998 osada administracyjnie należała do województwa bydgoskiego.

</doc>
<doc id="3051094" url="https://pl.wikipedia.org/wiki?curid=3051094" title="Nicole Van Den Broeck">
Nicole Van Den Broeck

Nicole Van Den Broeck (ur. 9 listopada 1946 w Meise, zm. 20 kwietnia 2017) – belgijska kolarka szosowa, złota medalistka mistrzostw świata.
Kariera.
Największy sukces w karierze Nicole Van Den Broeck osiągnęła w 1973 roku, kiedy zdobyła złoty medal w wyścigu ze startu wspólnego podczas mistrzostw świata w Barcelonie. W zawodach tych wyprzedziła bezpośrednio Holenderkę Keetie van Oosten-Hage oraz Walentiną Rebrowską ze Związku Radzieckiego. Ponadto w 1975 roku zwyciężyła we włoskim wyścigu Trofeo Alfredo Binda - Comune di Cittiglio. Wielokrotnie zdobywała medale mistrzostw kraju, w tym pięć złotych. Nigdy nie wzięła udziału w igrzyskach olimpijskich.

</doc>
<doc id="3051096" url="https://pl.wikipedia.org/wiki?curid=3051096" title="Rykowisko (ujednoznacznienie)">
Rykowisko (ujednoznacznienie)



</doc>
<doc id="3051097" url="https://pl.wikipedia.org/wiki?curid=3051097" title="Gdański Business Center">
Gdański Business Center

Gdański Business Center – kompleks czterech budynków biurowych zbudowany przez HB Reavis w okolicach ulic Inflanckiej i Andersa na warszawskim Muranowie. Inwestycja powstała na terenie dawnej zajezdni Miejskich Zakładów Autobusowych „Inflancka”.
Opis.
Pierwsza faza zaprojektowana przez E&amp;L Architects powstała w 2014 roku, natomiast za projekt ukończonego w 2016 drugiego etapu odpowiadała pracownia Hermanowicz Rewski Architekci. Gdański Business Center został zrealizowany zgodnie z wymogami certyfikatu ekologicznego BREEAM na poziomie Excellent.
W parterach budynków znajdują się restauracje, kawiarnie oraz sklepy, podczas gdy na wyższych kondygnacjach powstały zielone tarasy. Wokół budynków zaprojektowano ogólnodostępny dziedziniec rekreacyjny z elementami zieleni i małej architektury. Na miejscu działa również przedszkole z własnym placem zabaw.
Na co dzień w Gdański Business Center pracuje ponad 9 600 osób – swoje biura posiadają tu przedsiębiorstwa z sektora nowych technologii, mediów, usług wspólnych i finansowych.
Między budynkiem A a wejściem do stacji Dworzec Gdański zbudowane zostały schody, które znacznie skracają dojście do pierwszej linii metra. Oprócz metra w sąsiedztwie znajdują się przystanki kilkunastu linii autobusowych i tramwajowych, stacja kolejowa Warszawa Gdańska oraz wypożyczalnia miejskich rowerów Veturilo.

</doc>
<doc id="3051098" url="https://pl.wikipedia.org/wiki?curid=3051098" title="Rykowisko (województwo kujawsko-pomorskie)">
Rykowisko (województwo kujawsko-pomorskie)

Rykowisko – osada w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.

</doc>
<doc id="3051099" url="https://pl.wikipedia.org/wiki?curid=3051099" title="Wydawnictwo Polskie R. Wegner">
Wydawnictwo Polskie R. Wegner



</doc>
<doc id="3051100" url="https://pl.wikipedia.org/wiki?curid=3051100" title="Słępiska">
Słępiska

Słępiska – kolonia w Polsce położona w województwie kujawsko-pomorskim, w powiecie świeckim, w gminie Lniano.
W latach 1975–1998 miejscowość administracyjnie należała do województwa bydgoskiego.

</doc>
<doc id="3051103" url="https://pl.wikipedia.org/wiki?curid=3051103" title="Samuel Moffett Ralston">
Samuel Moffett Ralston



</doc>
<doc id="3051104" url="https://pl.wikipedia.org/wiki?curid=3051104" title="Acanthephippium">
Acanthephippium

Acanthephippium – rodzaj roślin z rodziny storczykowatych, w skład którego wchodzi 13 gatunków. Nazwa naukowa rodzaju pochodzi od greckiego słowa "acanthos", które oznacza kolczasty, oraz słowa "ephippion" – siodło.
Rodzaj obejmuje sympodialne storczyki naziemne i czasami myko-heterotroficzne. Występują one na obszarze tropikalnym i subtropikalnym Azji Południowo-Wschodniej, w takich krajach jak: Indie, Malezja, południowe Chiny, Birma, Tajlandia, Bangladesz i Filipiny. Rośliny rosną głównie w poszyciu leśnym, w głębokim cieniu, często przy rzekach oraz strumieniach na wysokości 500-1400 m n.p.m.
Morfologia.
Gatunki naziemne osiągają wielkość do około 80 cm. Rośliny mają pseudobulwy o długości sięgającej około 25 cm. Z ich szczytu wyrastają 2-3 duże, składane i lancetowate liście, które mogą osiągać długość do 65 cm. Prosto wzniesiony kwiatostan wyrasta z boku pseudobulw i posiada od 3 do 6 kwiatów. Kwiaty są okazałe, około 4 cm długości, listki okwiatu prosto wzniesione lub w kształcie urny (mają nietypowy kształt jak dla storczyków, ponieważ wyglądem przypominają kwiaty tulipanów). Ich okwiat ma kolor od ciemnożółtego, przez pomarańczowy do różowego, mogą występować także paski lub kropki. Kwiaty mają bardzo mocny zapach.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3051105" url="https://pl.wikipedia.org/wiki?curid=3051105" title="Kasowanie (filatelistyka)">
Kasowanie (filatelistyka)

Kasowanie – czynność polegająca na unieważnieniu znaku wartościowego. Głównym celem kasowania jest zabezpieczenie przed próbą ponownego użycia znaku wartościowego. Próba użycia takiego znaku ponownie podlega karze pozbawienia wolności. Kasowanie może być wykonane ręcznie lub mechanicznie, za pomocą stempla, pióra, ołówka, nożyczek, palca, urządzenia nakłuwającego, dziurkującego, przepalającego, przez placówkę pocztową nadawczą lub zastępczo przez instytucje współpracujące z pocztą.
Wyróżniamy:

</doc>
<doc id="3051108" url="https://pl.wikipedia.org/wiki?curid=3051108" title="Polska Liga Koszykówki Kobiet">
Polska Liga Koszykówki Kobiet



</doc>
<doc id="3051111" url="https://pl.wikipedia.org/wiki?curid=3051111" title="Nina Trofimowa (kolarka)">
Nina Trofimowa (kolarka)

Nina Pietrowna Trofimowa (ros. Нина Петровна Трофимова, ur. w 1944 we wsi Pieczurino) – radziecka kolarka szosowa i torowa, brązowa medalistka mistrzostw świata.
Kariera.
Największy sukces w karierze Nina Trofimowa osiągnęła w 1969 roku, kiedy zdobyła brązowy medal w wyścigu ze startu wspólnego podczas szosowych mistrzostw świata w Brnie. W zawodach tych wyprzedziły ją jedynie Amerykanka Audrey McElmury oraz Brytyjka Bernadette Swinnerton. Wielokrotnie zdobywała mistrzostwo ZSRR w kolarstwie szosowym, a w 1973 roku zwyciężyła także na torze, w indywidualnym wyścigu na dochodzenie. Nigdy nie wzięła udziału w igrzyskach olimpijskich.

</doc>
<doc id="3051112" url="https://pl.wikipedia.org/wiki?curid=3051112" title="Antara ibn Szaddad">
Antara ibn Szaddad

Antara ibn Szaddad (ok. 525–ok. 615) – arabski poeta i rycerz, bohater eposu rycerskiego „Sirat Antara” z XIII w. Autor jednej najsławniejszych kasyd, wchodzącej w skład Mu'allaki (zbioru 7–10 najlepszych poematów arabskich).
W roku 2011 opublikowane zostało nowe wydanie angielskie „Sirat Antara” w tłumaczeniu Anny Nawolskiej na podstawie rękopisu arabskiego odnalezionego w Bibliotece na Piasku (Uniwersytet Wrocławski).

</doc>
<doc id="3051113" url="https://pl.wikipedia.org/wiki?curid=3051113" title="Studia Ekonomiczne">
Studia Ekonomiczne

Studia Ekonomiczne – czasopismo naukowe, kwartalnik wydawany przez Instytut Nauk Ekonomicznych PAN.
Czasopismo ukazuje się z przerwami od roku 1934, z różną częstotliwością: w latach 1934–1939 (6 numerów), następnie 1959-1972 (25 numerów), 1983-1990 (27 numerów), 1991-1998 (8 numerów) oraz 2003-obecnie (jako kwartalnik), publikując ekonomiczne artykuły naukowe w językach polskim i angielskim.

</doc>
<doc id="3051115" url="https://pl.wikipedia.org/wiki?curid=3051115" title="Afroguatteria">
Afroguatteria

 
Afroguatteria – rodzaj roślin z rodziny flaszowcowatych ("Annonaceae"). W zależności od ujęcia jest to takson monotypowy lub obejmujący dwa gatunki występujące w tropikalnej Afryce. 
Systematyka.
Jeden z rodzajów flaszowcowatych ("Annonaceae") należącej do rzędu magnoliowców ("Magnoliales") reprezentującego wczesne dwuliścienne.

</doc>
<doc id="3051116" url="https://pl.wikipedia.org/wiki?curid=3051116" title="Bernadette Swinnerton">
Bernadette Swinnerton

Bernadette Swinnerton (ur. 12 maja 1951 w Stoke-on-Trent) – brytyjska kolarka szosowa, srebrna medalistka mistrzostw świata.
Kariera.
Największy sukces w karierze Bernadette Swinnerton osiągnęła w 1969 roku, kiedy zdobyła srebrny medal w wyścigu ze startu wspólnego podczas szosowych mistrzostw świata w Brnie. W zawodach tych wyprzedziły ja jedynie Amerykanka Audrey McElmury, a trzecie miejsce zajęła Nina Trofimowa ze Związku Radzieckiego. Ponadto w latach 1969 i 1971 zdobywała wicemistrzostwo Wielkiej Brytanii. Nigdy nie wzięła udziału w igrzyskach olimpijskich.

</doc>
<doc id="3051117" url="https://pl.wikipedia.org/wiki?curid=3051117" title="Afroligusticum">
Afroligusticum

Afroligusticum – rodzaj roślin z rodziny selerowatych ("Apiaceae"). Obejmuje 14 gatunków występujących w tropikalnej Afryce.
Systematyka.
Przedstawiciel podrodziny "Apioideae" w obrębie rodziny selerowatych ("Apiaceae") należącej do rzędu selerowców ("Apiales") reprezentującego dwuliścienne właściwe.

</doc>
<doc id="3051119" url="https://pl.wikipedia.org/wiki?curid=3051119" title="N.O.T.">
N.O.T.



</doc>
<doc id="3051121" url="https://pl.wikipedia.org/wiki?curid=3051121" title="Efim Moțpan">
Efim Moțpan

Efim Moțpan (ur. 10 lutego 1971 w Cornești) – mołdawski lekkoatleta specjalizujący się w chodzie sportowym, uczestnik letnich igrzysk olimpijskich.
Moțpan reprezentował Mołdawię na Letnich Igrzyskach Olimpijskich 2000 w Sydney. Wówczas nie ukończył chodu na 20 kilometrów.

</doc>
<doc id="3051122" url="https://pl.wikipedia.org/wiki?curid=3051122" title="Audrey McElmury">
Audrey McElmury

Audrey McElmury (ur. 24 stycznia 1943 w La Jolla, zm. 23 marca 2013 w West Yellowstone) – amerykańska kolarka szosowa i torowa, złota medalistka szosowych mistrzostw świata.
Kariera.
Największy sukces w karierze Audrey McElmury osiągnęła w 1969 roku, kiedy zdobyła złoty medal w wyścigu ze startu wspólnego podczas szosowych mistrzostw świata w Brnie. W zawodach tych bezpośrednio wyprzedziła Brytyjkę Bernadette Swinnerton oraz Ninę Trofimową ze Związku Radzieckiego. Był to jedyny medal wywalczony przez McElmury na międzynarodowej imprezie tej rangi. Najbliżej kolejnego medalu była na szosowych mistrzostwach świata w Gap w 1972 roku, gdzie w tej samej konkurencji była czwarta. Walkę o podium przegrała tam z Anną Konkiną z ZSRR. Ponadto w latach 1966 i 1970 zdobywała szosowe mistrzostwo USA oraz zwyciężała na torze, wygrywając indywidualny wyścig na dochodzenie. Nigdy nie wystąpiła na igrzyskach olimpijskich.

</doc>
<doc id="3051125" url="https://pl.wikipedia.org/wiki?curid=3051125" title="Święty Jakub Starszy jako pielgrzym (obraz El Greca z 1599)">
Święty Jakub Starszy jako pielgrzym (obraz El Greca z 1599)

Święty Jakub Starszy jako pielgrzym – obraz hiszpańskiego malarza pochodzenia greckiego Dominikosa Theotokopulosa, znanego jako El Greco.
Obraz prawdopodobnie powstał w tym samym okresie lub nieco wcześniej co inne dzieło pt. "Koronacja Matki Boskiej", powstałe dla kaplicy w Toledo, poświęconej św. Józefowi, powstałe w 1599 roku. Postać apostoła jest bardzo podobna do jednego z apostołów zgromadzonych pod postaciami Matki Bożej i Trójcy Świętej.
W 1603 roku El Greco ponownie namalował postać Jakuba. Obraz znany jest pod tym samym tytułem i znajduje się w kolekcjach Museum Santa Cruz.
Proweniencja.
Przez wiele lat obraz znajdował się w kolekcji Maria del Carmen Mendieta; od 1922 roku w Hispanic Society of America

</doc>
<doc id="3051128" url="https://pl.wikipedia.org/wiki?curid=3051128" title="Nagroda Juno">
Nagroda Juno

Nagrody Juno (ang. Juno Awards) – przyznawane corocznie dla kanadyjskich artystów solowych i zespołów muzycznych, celem uhonorowania ich osiągnięć artystycznych i technicznych we wszystkich polach muzyki.
Zwycięzców wybierają zarówno członkowie Canadian Academy of Recording Arts and Sciences, jak i panel ekspertów składający się z osób wybranych przez Canadian Academy of Recording Arts and Sciences. Artyści wprowadzeni do Canadian Music Hall of Fame również otrzymują Nagrodę Juno. Uroczyste uhonorowanie w ten sposób dokonań artystycznych jest częścią corocznej gali „Juno Awards”.
Historia.
Nagroda Juno została ustanowiona w 1964 roku przez redakcję magazynu muzycznego RPM – pierwszego czasopisma poświęconego kanadyjskiemu przemysłowi muzycznemu. Czytelnicy mogli oddawać głosy za pośrednictwem poczty na swoich ulubionych wykonawców w poszczególnych kategoriach muzycznych. Przez kilka lat było to wydarzenie na małą skalę. W 1970 roku zorganizowano RPM Gold Leaf Awards – pierwsze formalne i uroczyste przyznanie statuetek Juno. Uroczysta gala miała miejsce w St. Lawrence Hall w Toronto. W kolejnych latach zmieniono nazwę na Juno Awards.
Nazwa nagrody została nadana na cześć Pierre Juneau (1922–2012) – pierwszego prezesa Kanadyjskiej Komisji Radiowo-telewizyjnej i Telekomunikacyjnej (1968–1975) oraz byłego prezesa Canadian Broadcasting Corporation.
Nagrodą Juno zostali uhonorowani m.in.: Anne Murray, Celine Dion, Nelly Furtado, Bryan Adams, Leonard Cohen oraz kanadyjskie trio rockowe Rush.
Artyści zagraniczni.
Nagroda jest przyznawana również dla artystów zagranicznych, którzy mogą ją otrzymać w dwóch kategoriach: Międzynarodowy Album Roku (ang. "International Album of the Year") oraz Międzynarodowy Artysta Roku (ang. "Juno Award for International Entertainer of the Year"). Ponadto w latach 1975–1993 przyznawano nagrodę Juno w kategorii Międzynarodowy Singel Roku (ang. "International Single of the Year").
W kategorii Międzynarodowy Album Roku uhonorowani zostali tacy wykonawcy i grupy muzyczne jak Elton John (1976), Fleetwood Mac (1978), Bee Gees (1979), Pink Floyd (1981), John Lennon (1982), The Police (1984), Dire Straits (1986), Whitney Houston (1994), The Cranberries (1996), Coldplay (2009) czy Adele (2012).

</doc>
<doc id="3051129" url="https://pl.wikipedia.org/wiki?curid=3051129" title="Afropteris">
Afropteris



</doc>
<doc id="3051134" url="https://pl.wikipedia.org/wiki?curid=3051134" title="Samuel Ralston">
Samuel Ralston



</doc>
<doc id="3051137" url="https://pl.wikipedia.org/wiki?curid=3051137" title="Kasownik (filatelistyka)">
Kasownik (filatelistyka)

Kasownik – wszelkiego rodzaju stemple i pieczątki pocztowe, czasami także niepocztowe oraz odręczne skreślenia, mające na celu czynność kasowania.

</doc>
<doc id="3051139" url="https://pl.wikipedia.org/wiki?curid=3051139" title="Morena Tartagni">
Morena Tartagni

Morena Tartagni (ur. 21 grudnia 1949) – włoska kolarka szosowa i torowa, trzykrotna medalistka szosowych mistrzostw świata.
Kariera.
Pierwszy sukces w karierze Morena Tartagni osiągnęła w 1968 roku, kiedy zdobyła brązowy medal w wyścigu ze startu wspólnego podczas szosowych mistrzostw świata w Montevideo. W zawodach tych wyprzedziły ją jedynie Holenderka Keetie van Oosten-Hage oraz Bajba Caune ze Związku Radzieckiego. W tej samej konkurencji zdobywała także srebrne medale na mistrzostwach świata w Leicester w 1970 roku oraz mistrzostwach świata w Mendrisio w 1971 roku. W obu przypadkach przegrała tylko z Anną Konkiną z ZSRR. Poza tym w 1976 roku wygrała Trofeo Alfredo Binda – Comune di Cittiglio, a w 1969 roku zdobyła mistrzostwo Włoch w wyścigu ze startu wspólnego. Startowała także na torze, ustanawiając w 1968 roku w Rzymie rekord świata w indywidualnym wyścigu na dochodzenie czasem 4:09,3 min. Nigdy nie wystąpiła na igrzyskach olimpijskich.

</doc>
<doc id="3051141" url="https://pl.wikipedia.org/wiki?curid=3051141" title="Aceras">
Aceras

Aceras - rodzaj roślin z rodziny storczykowatych (Orchidaceae), w skład którego wchodzi 24 gatunki i trzy hybrydy. Gatunki z tego rodzaju występują głównie w całej Europie oraz niektóre z nich także w Zachodniej Azji. Synonimem tego rodzaju jest rodzaj "Orchis".
Systematyka.
Rodzaj sklasyfikowany do podrodziny epidendronowych (Epidendroideae) z rodziny storczykowatych (Orchidaceae), rząd szparagowce (Asparagales) w obrębie roślin jednoliściennych.
Gatunki:
Hybrydy:
Rodzaj tworzy trzy hybrydy, które powstały poprzez skrzyżowanie gatunków tego samego rodzaju.

</doc>
<doc id="3051143" url="https://pl.wikipedia.org/wiki?curid=3051143" title="Andrea Giovi">
Andrea Giovi

Andrea Giovi (ur. 19 sierpnia 1983 w Perugii) – włoski siatkarz, reprezentant kraju, grający na pozycji libero. 
Sukcesy klubowe.
Liga włoska:
Superpuchar Włoch:
Puchar Włoch:
Sukcesy reprezentacyjne.
Igrzyska Śródziemnomorskie:
Memoriał Huberta Jerzego Wagnera:
Mistrzostwa Europy:
Igrzyska Olimpijskie:
Liga Światowa:

</doc>
<doc id="3051144" url="https://pl.wikipedia.org/wiki?curid=3051144" title="Modlinek (województwo mazowieckie)">
Modlinek (województwo mazowieckie)

Modlinek – wieś w Polsce położona w województwie mazowieckim, w powiecie ostrowskim, w gminie Wąsewo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Anny w Jelonkach.

</doc>
<doc id="3051145" url="https://pl.wikipedia.org/wiki?curid=3051145" title="Winter Mumba">
Winter Mumba

Winter Mumba (zm. 27 kwietnia 1993 w okolicy Libreville) - zambijski piłkarz występujący na pozycji obrońcy. Był członkiem reprezentacji, która zginęła w katastrofie lotniczej u wybrzeży Gabonu.

</doc>
<doc id="3051148" url="https://pl.wikipedia.org/wiki?curid=3051148" title="Pier Domenico Della Valle">
Pier Domenico Della Valle

Pier Domenico Della Valle (ur. 4 maja 1970 w Faetano) – sanmaryński piłkarz występujący na pozycji pomocnika lub napastnika, reprezentant San Marino w latach 1991–2000.
Kariera klubowa.
Grę w piłkę nożną na poziomie seniorskim rozpoczął w 1990 roku w SC Faetano. W sezonie 1990/91 wywalczył z tym zespołem mistrzostwo San Marino. W dalszej części swojej kariery występował we włoskich klubach grających w amatorskich kategoriach rozgrywkowych (od VII do IX poziomu ligowego) oraz w sanmaryńskich SS Juvenes i ponownie SC Faetano. W 2005 roku zakończył karierę zawodniczą.
Kariera reprezentacyjna.
16 października 1991 Della Valle zadebiutował w reprezentacji San Marino w meczu przeciwko Bułgarii (0:4) w eliminacjach Mistrzostw Europy 1992. W grudniu 1994 roku zdobył jedyną bramkę dla drużyny narodowej w przegranym 1:4 spotkaniu z Finlandią w kwalifikacjach Mistrzostw Europy 1996. Ogółem w latach 1991–2000 rozegrał w reprezentacji 21 spotkań i strzelił 1 gola.

</doc>
<doc id="3051149" url="https://pl.wikipedia.org/wiki?curid=3051149" title="Kenan Simambe">
Kenan Simambe

Kenan Simambe (ur. 23 sierpnia 1974 w Kitwe, zm. 27 kwietnia 1993 u wybrzeży Gabonu) - zambijski piłkarz występujący na pozycji obrońcy. Był członkiem reprezentacji, która zginęła w katastrofie lotniczej u wybrzeży Gabonu. Grał w klubie Power Dynamos F.C.

</doc>
<doc id="3051154" url="https://pl.wikipedia.org/wiki?curid=3051154" title="Bruniales">
Bruniales

Bruniales – rząd roślin nasiennych należący do kladu astrowych (ang. "asterids") odpowiadającego w ujęciu Ruggiero i in. nadrzędowi astropodobnych "Asteranae". Obejmuje dwie rodziny. Są to rośliny drzewiaste i krzewiaste, zimozielone występujące na południowym krańcu Afryki ("Bruniaceae") i wzdłuż Andów w Ameryce Południowej ("Columelliaceae").
Systematyka.
Wraz z m.in. rzędami ostrokrzewowców "Aquifoliales", selerowców "Apiales" i szczeciowców "Dipsacales" tworzy grupę "euasterids II" w obrębie kladu astrowych ("asterids") należącego do dwuliściennych właściwych ("eudicots").

</doc>
<doc id="3051157" url="https://pl.wikipedia.org/wiki?curid=3051157" title="Mark Beard">
Mark Beard

Mark Beard (ur. 1956 w Salt Lake City) – amerykański malarz, grafik, rzeźbiarz i scenograf teatralny.
Życiorys.
Jest artystą o wszechstronnych zainteresowaniach: maluje, rzeźbi, zajmuje się fotografią artystyczną oraz tworzy instalacje. Pierwszą wystawę indywidualną miał w 1985 w Bostonie. Pomiędzy 1986 a 1997 zaprojektował scenografie do ponad dwudziestu przedstawień w Nowym Jorku, Londynie, Frankfurcie nad Menem, Kolonii i Wiedniu. W swojej twórczości malarskiej zasłynął z artystycznego buntu przeciwko tworzeniu marki, która w przypadku wielu artystów współczesnych powstaje w oparciu o jedno dzieło. Mark Beard wymyślił na potrzeby swojej twórczości kilka osób o fikcyjnych życiorysach i posługuje się nimi w zależności od dziedziny sztuki. Są to:
Każdej z tych postaci Mark Beard przypisuje prace w innym stylu – na przykład Brechtholdtowi Streeruwitzowi obrazy ekspresjonistyczne i nacechowane nostalgią, a Peterowi Coulterowi twórczość postmodernistyczną. Najliczniejsze prace Marka Brearda są przypisywane Bruce Sargeantowi, to duże obrazy, w ciężkich ramach oraz rzeźby z brązu, które są instalowane w sztandarowych sklepach marki sieci "„Abercrombie &amp; Fitch”" w Nowym Jorku, Los Angeles, Londynie, Mediolanie, Paryżu, Brukseli, Amsterdamie, Kopenhadze i Tokio. Spotyka się informacje, że Mark Beard jest kolekcjonerem zbierającym obrazy malarzy, których w rzeczywistości sam wymyślił.
Prace Marka Bearda znajdują się w posiadaniu Museum of Fine Arts w Bostonie, Wadsworth Atheneum, Whitney Museum of American Art, Metropolitan Museum of Art, Museum of Modern Art, Staatliche Graphische Sammlung München, Albertiny oraz w kolekcjach uniwersytetów Harvarda, Yale i w Princeton. Dwieście prac znajduje się w kolekcji Ralpha Laurena, który wystawia je w ClampArt w Nowym Jorku oraz w studiu w części nowojorskiego Manhattanu zwanej Hell’s Kitchen.

</doc>
<doc id="3051158" url="https://pl.wikipedia.org/wiki?curid=3051158" title="Paracryphiales">
Paracryphiales

Paracryphiales – rząd roślin nasiennych należący do kladu astrowych (ang. "asterids") odpowiadającego w ujęciu Ruggiero i in. nadrzędowi astropodobnych "Asteranae". Jest to takson monotypowy obejmujący jedną rodzinę Paracryphiaceae z trzema rodzajami i 36 gatunkami. Są to rośliny drzewiaste i krzewiaste, zimozielone, ulistnione spiralnie, występujące we wschodniej Australii oraz na wyspach od Filipin po Nową Zelandię, na wschodzie po Nową Kaledonię. Współczesny zasięg ma charakter reliktowy – dawniej przedstawiciele tej grupy występowali także na półkuli północnej (np. skamieniałości sprzed 83,5 miliona lat (kreda późna) znane są ze Szwecji). Znaczenie użytkowe ma drewno pozyskiwane w Australii z gatunku "Quintinia sieberi" – bardzo twarde, różowawe, o gęstych słojach.
Systematyka.
Wraz z m.in. rzędami ostrokrzewowców "Aquifoliales", selerowców "Apiales" i szczeciowców "Dipsacales" tworzy grupę "euasterids II" w obrębie kladu astrowych ("asterids") należącego do dwuliściennych właściwych ("eudicots").

</doc>
<doc id="3051160" url="https://pl.wikipedia.org/wiki?curid=3051160" title="Żywistkowce">
Żywistkowce



</doc>
<doc id="3051161" url="https://pl.wikipedia.org/wiki?curid=3051161" title="Alex Chola">
Alex Chola

Alexander Chola (ur. 2 czerwca 1956, zm. 27 kwietnia 1993) – zambijski piłkarz i trener.
Chola pochodził z Demokratycznej Republiki Konga, do Zambii przyjechał jako nastolatek. Z drużyną Mufulira Blackpool FC zdobył w 1976 roku Puchar Zambii. Sukces ten powtórzył dwukrotnie (1980 i 1982) ze swoim następnym klubem Power Dynamos F.C., z którym wywalczył także mistrzostwo kraju w 1984 roku. W 1980 z reprezentacją Zambii wziął udział w Igrzyskach Olimpijskich w Moskwie. Po zakończeniu kariery piłkarskiej został trenerem w klubie z Kitwe. W 1993 nowy selekcjoner kadry Zambii Godfrey Chitalu wybrał go na swojego asystenta. Obaj zginęli wraz z całą drużyną w katastrofie lotniczej podczas podróży do Senegalu na mecz eliminacji Mistrzostw Świata.
W 2006 znalazł się na liście 200 najlepszych afrykańskich piłkarzy, obejmującej lata 1957–2006.

</doc>
<doc id="3051162" url="https://pl.wikipedia.org/wiki?curid=3051162" title="Aceratorchis">
Aceratorchis

Aceratorchis – mały rodzaj z rodziny storczykowatych. Obejmuje dwa (w niektórych ujęciach – jeden) epifityczne gatunki występujące w Tybecie i Junnanie oraz prowincjach centralnych Chin: Hebei, Shanxi, Syczuan, Qinghai. Rośliny z tego rodzaju rosną na górskich łąkach, stromych i piaszczystych pastwiskach, trawiastych południowych zboczach oraz cienistym i kamienistym podłożu na wysokości 3000-4500 m n.p.m.
Morfologia.
Storczyki z tego rodzaju mają wielkość około 6-15 cm. Cylindryczna i prosta łodyga z dwoma rurkowatymi osłonkami. Liście mięsiste i niewielkie. Kwiatostan posiada 1-6 małych kwiatów oraz lancetowate przylistki. Płatki są podłużne i mają trzy żyłki, wychodzące z nasady. Dolny płatek jest wklęsły i tworzy kapturek razem z pozostałymi dwoma. Boczne płatki rozkładają się na zewnątrz. Kwiaty mogą mieć kolor od fioletowo-czerwonego po blado fioletowy lub biały.
Systematyka.
Rodzaj należy do podrodziny storczykowych ("Orchidoideae"), rodziny storczykowatych ("Orchidaceae") z rzędu szparagowatych ("Asparagales").

</doc>
<doc id="3051164" url="https://pl.wikipedia.org/wiki?curid=3051164" title="Daj mi drugie życie">
Daj mi drugie życie

Daj mi drugie życie – album studyjny polskiego piosenkarza Krzysztofa Krawczyka i jugosłowiańskiego kompozytora Gorana Bregovicia. Wydawnictwo ukazało się 27 sierpnia 2001 roku nakładem wytwórni muzycznej Zic Zac w dystrybucji BMG Poland.
Nagrania dotarły do 2. miejsca zestawienia OLiS. 17 października 2001 roku płyta uzyskała certyfikat złotej. Również w 2001 roku materiał uzyskał nominację do nagrody polskiego przemysłu fonograficznego Fryderyka w kategorii "Album Roku – Etno / Folk". Na rynku międzynarodowym płyta ukazała się pt. "Kris &amp; Goran".
Lista utworów.
Opracowano na podstawie materiału źródłowego.

</doc>
<doc id="3051167" url="https://pl.wikipedia.org/wiki?curid=3051167" title="...Bo marzę i śnię">
...Bo marzę i śnię

...Bo marzę i śnię – album studyjny polskiego piosenkarza Krzysztofa Krawczyka. Wydawnictwo ukazało się 14 października 2002 roku nakładem wytwórni muzycznej BMG Poland. Również w 2002 roku materiał uzyskał nominację do nagrody polskiego przemysłu fonograficznego Fryderyka w kategoriach "Produkcja muzyczna roku" i "Album roku - pop". Nominację w kategorii "Piosenka roku" uzyskała także pochodząca z płyty kompozycja „Bo jesteś ty”.
Nagrania dotarły do 1. miejsca zestawienia OLiS. 19 lutego 2003 roku płyta uzyskała status platynowej.
Lista utworów.
Opracowano na podstawie materiału źródłowego.

</doc>
<doc id="3051169" url="https://pl.wikipedia.org/wiki?curid=3051169" title="Amnestia w 1947 roku">
Amnestia w 1947 roku

Amnestia w 1947 roku – amnestia skierowana do żołnierzy i działaczy polskiego podziemia antykomunistycznego. Ustawa o amnestii została uchwalona przez Sejm Ustawodawczy 22 lutego 1947. Faktycznym celem amnestii była likwidacja zorganizowanego oporu przeciwników rządu. Obietnic amnestyjnych nie dotrzymano. Zebrana w toku przesłuchań wiedza posłużyła do późniejszych represji wobec ujawnionych i dotarcia do osób nadal prowadzących walkę. Łącznie amnestia objęła 76 774 osoby.
Amnestia nie obowiązywała w stosunku do członków organizacji nacjonalistycznych, takich jak Ukraińska Powstańcza Armia, które były wcześniej sojusznikami nazistowskich Niemiec.
Była to druga amnestia po II wojnie światowej w Polsce Ludowej, pierwszą przeprowadzono 2 sierpnia 1945, która po przedłużeniu trwała do 15 października 1945.
Powód amnestii.
Po sfałszowanych wyborach do Sejmu władze postanowiły zadać kolejny cios swoim przeciwnikom. Wykorzystano przy tym powszechny upadek nastrojów związany z brakiem reakcji Zachodu na fałszerstwa wyborcze i brak nadziei na odzyskanie przez Polskę niezawisłości. Amnestia miała być aktem „dobrej woli” i łaską zwycięzców nad zwyciężonymi. Do jej rozpropagowania zaangażowano potężny aparat propagandowy.
Amnestia.
Amnestia obowiązywała przez dwa miesiące, od 25 lutego do 25 kwietnia 1947. Nie przewidziano możliwości jej przedłużenia. Wykonanie ustawy amnestyjnej powierzono, podobnie jak w 1945, Ministerstwu Bezpieczeństwa Publicznego. W całym kraju przy Powiatowych Urzędach Bezpieczeństwa Publicznego powołano Państwowe Komisje Amnestyjne. Główną rolę w tych komisjach odgrywali funkcjonariusze Urzędu Bezpieczeństwa. Każdy ujawniający się zdawał broń, jeżeli taką posiadał, wypełniał szczegółowy formularz, w którym podawał swoją przynależność organizacyjną, pseudonim, imię i nazwisko, adres, stopień oraz imię, nazwisko, pseudonim i adres dowódcy.
W czasie amnestii z podziemia wyszło 53 517 osób, swoją działalność ujawniło także 23 257 osób przebywających w więzieniach. Łącznie amnestia objęła 76 774 osoby. W rzeczywistości „ankiety amnestyjne” ułatwiały aresztowania osób, które się nie ujawniły. Byli to głównie żołnierze oddziałów niepodległościowego podziemia, członkowie organizacji podziemnych oraz dezerterzy z LWP, MO, KBW i UB. Według szacunków MBP, podziemie opuściło około 90% członków Zrzeszenia Wolność i Niezawisłość i około 60% żołnierzy podziemia narodowego. Najgłośniejsze było „ułaskawienie” pułkownika Jana Rzepeckiego, oraz wstrzymanie wyroku śmierci na Michale Pobosze z Komedy Głównej Narodowych Sił Zbrojnych. Pozostali żołnierze, którzy skorzystali z amnestii to m.in. Michał Bierzyński, Henryk Flame, Józef Marcinkowski, Paweł Nowakowski, Kazimierz Paulo, Jan Tabortowski i Ludwik Więcław. 
Dla porównania – w roku 1945 podziemie opuściło tylko 30 217 osób, część z nich jednak na powrót podjęła walkę z polskimi i radzieckimi służbami bezpieczeństwa.
Po upływie terminu amnestii w 1947 w podziemiu pozostało nie więcej niż 2 000 osób. Szacunki Urzędu Bezpieczeństwa Publicznego wskazywały na znacznie mniejszą liczbę: około 250 partyzantów działających w 52 zbrojnych grupkach. Już od kwietnia 1947 z rozkazu Stanisława Radkiewicza wykonywano wyroki śmierci na osobach, które były objęte amnestią.
Skutki.
W wyniku amnestii z 1947 praktycznie przestało istnieć zorganizowane podziemie zbrojne w kraju. Dzięki informacjom uzyskanym przez UB od ujawniających się ludzi przyspieszyła akcja wykrywania i niszczenia pozostałych grup partyzantów. Funkcjonariusze służb bezpieczeństwa wcale nie myśleli stosować się do uchwalonych przez siebie praw. Gdy tylko zaprzestano wykonywać amnestię, natychmiast przystąpiono do analizy zebranego materiału, a następnie do aresztowań osób ujawnionych, pod zarzutem dalszego prowadzenia działalności antypaństwowej. Ludzie ujawnieni w 1947 w latach 1948-50 byli często ponownie aresztowani i skazywani za czyny objęte ową amnestią. Zapadały często wysokie wyroki, zgodnie z artykułem 6. amnestii pozostawiono jednak taką możliwość wobec działalności uprzednio zagrożonej karą śmierci lub dożywocia. Część osób ponownie zeszła do podziemia, rzadko jednak organizując zbrojny opór.

</doc>
<doc id="3051170" url="https://pl.wikipedia.org/wiki?curid=3051170" title="Piotr Szczur">
Piotr Szczur

Piotr Szczur (ur. 1 czerwca 1968 w Hrubieszowie) – polski duchowny rzymskokatolicki, historyk Kościoła, patrolog, profesor nauk teologicznych, redaktor czasopisma "Vox Patrum".
Życiorys.
Jest absolwentem Wyższego Seminarium Duchownego w Lublinie (1993). W 1998 uzyskał licencjat z zakresu patrologii, a w 2000 stopień doktora nauk teologicznych w zakresie historii Kościoła w Instytucie Historii Kościoła Katolickiego Uniwersytetu Lubelskiego. W 2008 uzyskał stopień doktora habilitowanego z teologii w zakresie historii Kościoła. Od 2001 został zatrudniony na stanowisku asystenta, a od 2002 na stanowisku adiunkta w Katedrze Patrologii Greckiej Instytutu Historii Kościoła KUL. Od 2008 do 2019 pełnił funkcję kierownika Katedry Historii Kościoła w Starożytności Chrześcijańskiej w Instytucie Historii Kościoła KUL, a także pełnił obowiązki dyrektora Instytutu Historii Kościoła KUL. Postanowieniem Prezydenta RP z 12 września 2022 otrzymał tytuł profesora nauk teologicznych w dyscyplinie nauki teologiczne.
Jest członkiem Sekcji Patrystycznej przy Komisji Nauki Wiary Episkopatu Polski, Towarzystwa Naukowego KUL, Lubelskiego Towarzystwa Naukowego, Polskiego Towarzystwa Teologicznego oraz Europejskiego Stowarzyszenia Teologów Katolickich.

</doc>
<doc id="3051171" url="https://pl.wikipedia.org/wiki?curid=3051171" title="To, co w życiu ważne">
To, co w życiu ważne

To, co w życiu ważne – album studyjny polskiego piosenkarza Krzysztofa Krawczyka. Wydawnictwo ukazało się 31 maja 2004 roku nakładem wytwórni muzycznej BMG.
W 2004 roku pochodząca z płyty piosenka „Trudno tak (razem być nam ze sobą)” została wyróżniona nagrodą polskiego przemysłu fonograficznego Fryderykiem w kategorii "Piosenka roku". Z kolei sam album był nominowany w kategoriach "Album roku-pop" i "Produkcja Muzyczna Roku".
Nagrania dotarły do 1. miejsca zestawienia OLiS. 26 stycznia 2005 roku płyta uzyskała status platynowej.
Lista utworów.
Opracowano na podstawie materiału źródłowego.

</doc>
<doc id="3051173" url="https://pl.wikipedia.org/wiki?curid=3051173" title="Adam Siemaszko">
Adam Siemaszko

Adam Siemaszko (ur. 26 marca 1905 w Moskwie, zm. 20 stycznia 1993 w Warszawie) – polski rzeźbiarz i grafik.
Życiorys.
Urodził się 26 marca 1905 w rodzinie Michała i Marii z Pisanków (1874–1933). W latach 1914–1921 mieszkał w Niżnym Tagilu, gdzie od 1918 pracował jako robotnik w miejscowej fabryce. W 1922 przyjechał do Warszawy, gdzie do1926 uczęszczał do Miejskiej Szkoły Sztuk Zdobniczych i Malarstwa. Następnie w latach 1926–1933 uczył się u prof. Tadeusza Breyera w Akademii Sztuk Pięknych w Warszawie. Specjalizował się m.in. w karykaturach rzeźbiarskich. Od 1927 jego prace wystawiano w Zachęcie oraz w Instytucie Propagandy Sztuki. W 1928 jego rzeźba "Jan Kilińska" zdobyła IV nagrodę w konkursie na głowy wybitnych Polaków. W latach 1931–1932 odbył służbę wojskową w Szkole Podchorążych w Śremie. W latach 1931–1939 był kierownikiem artystycznym czasopisma "Podchorąży", w latach 1934–1939 pisma "Promień Słońca". 22 czerwca 1933 ożenił się z Zofią z Budzyńskich. Wraz z żoną w 1939 był współautorem dekoracji na statkach MS Sobieski i MS Chrobry. W 1937 uczest­niczył w Międzynarodowej Wystawie „Sztuka i Technika w obecnych czasach” w Paryżu, gdzie otrzymał Złoty Medal za wykonanie modelu twierdzy w Zamościu i Złoty Medal za "Orły-Światowidy," rzeźby wykonane w blasze miedzianej do Pawilonu Polskiego. Zaprojektował plakat "Do broni! Zwarci i zjednoczeni zwyciężymy wroga". Był członkiem Związku Zawodowego Artystów Rzeźbiarzy.
Po agresji ZSRR na Polskę jako podporucznik rezerwy znalazł się w niewoli radzieckiej. Trafił do obozu w Starobielsku, ale w wyniku wymiany jeńców znalazł się w obozie oficerskim w Murnau, gdzie działał tu w teatrze obozowym, projektował scenografie do przedstawień, w latach 1940–1945 zaprojektował i wykonał drewniany ołtarz do kaplicy obozowej. Do Warszawy powrócił w 1946. W latach 1946–1970 pracował jako kierownik artystyczny i ilustrator w redakcji czasopisma "Radio i Telewizja". Za projekt architektoniczny wnętrza i kolorystyki Pawilonu Przemysłu Ciężkiego na Wystawie Ziem Odzyskanych we Wrocławiu otrzymał Srebrny Krzyż Zasługi. W latach 1958–1974 kierował Pracownią Plastyczną w Studio Miniatur Filmowych w Warszawie, w latach 1960–1964 wykładał na Wydziale Architektury Politechniki Warszawskiej. W 1962 współpracował przy projekcie ratowania świątyni Abu Simbel nad Nilem. W latach 1967–1970 był projektantem w Przedsiębiorstwie Państwowym „Jubiler”. Po przejściu na emeryturę wykonywał liczne prace w metalu i ceramice oraz medale.
Zmarł 20 stycznia 1993 w Warszawie. Pochowany został na cmentarzu Powązkowskim (kwatera 155b-1-8,9). Opiekę nad spuścizną po małżeństwie Siemaszków sprawują Marianna Sankiewicz-Budzyńska i Gustaw Budzyński.

</doc>
<doc id="3051174" url="https://pl.wikipedia.org/wiki?curid=3051174" title="Cieśnina Shimonoseki">
Cieśnina Shimonoseki



</doc>
<doc id="3051175" url="https://pl.wikipedia.org/wiki?curid=3051175" title="Cieśnina Kammon">
Cieśnina Kammon



</doc>
<doc id="3051176" url="https://pl.wikipedia.org/wiki?curid=3051176" title="Spektrum (Warszawa)">
Spektrum (Warszawa)



</doc>
<doc id="3051189" url="https://pl.wikipedia.org/wiki?curid=3051189" title="Zofia Siemaszko">
Zofia Siemaszko

Zofia Alicja Siemaszko z domu Budzyńska (ur. 7 maja 1907 w Grodzisku Mazowieckiem, zm. 14 maja 2009) – polska artystka, grafik, rzeźbiarka, malarka i medalier. Uczestniczka powstania warszawskiego.
Życiorys.
Uczyła się m.in. w Akademii Sztuk Pięknych w Warszawie, gdzie ukończyła dyplom artystki malarki w roku 1933. W tym samym roku wyszła za rzeźbiarza Adama Siemaszkę, z którym w późniejszych latach wielokrotnie współpracowała, m.in. przy pracach dla Pawilonu Polskiego na Wystawę Światową w Paryżu (1937), a także przy dekoracji statków MS Sobieski i MS Chrobry. W czasie II wojny światowej była m.in. łączniczką Biura Informacji i Propagandy Komendy Głównej Armii Krajowej. Jako grafik brała udział w Akcji "N". Za zasługi w czasie powstania warszawskiego została odznaczona Krzyżem Armii Krajowej.
Większość jej przedwojennych prac malarskich została zniszczona i rozkradziona w latach 1944-1945. Po 1948, po powrocie męża z niewoli, zajęła się odbudową rodzinnego domu na Żoliborzu. Poświęciła się również pracy artystycznej, w tym szczególnie miniaturom malarskim, na których portretowała wybitne postacie historyczne, w tym wojskowych i artystów, a także członków rodziny i przyjaciół. Pracowała również jako grafik, m.in. dla czasopism "Antena" oraz "Radio i Świat". Wykonała tablice pamiątkowe, m.in. na Bramie Straceń. Wykonała także liczne prace medalierskie oraz portrety w technice czarno-białego rysunku.
Zmarła 14 maja 2009. Została pochowana na cmentarzu Powązkowskim (kwatera 155b-1-8/9).
Opiekę nad spuścizną po małżeństwie Siemaszków sprawują Marianna Sankiewicz-Budzyńska i Gustaw Budzyński.

</doc>
<doc id="3051191" url="https://pl.wikipedia.org/wiki?curid=3051191" title="Acianthera">
Acianthera

Acianthera – rodzaj z rodziny storczykowatych ("Orchidaceae") obejmujący głównie gatunki zaliczane do "Pleurothallis". Wyodrębniony został na podstawie wyników sekwencjonowania DNA. W obrębie rodzaju wyróżnianych jest ponad 200 gatunków, które występują od Antyli i Meksyku po Argentynę i Urugwaj. Ośrodkiem największego zróżnicowania jest Brazylia. Niektóre gatunki mają bardzo ograniczony zasięg występowania, np. "Acianthera unguicallosa" jest endemitem wyspy Socorro w archipelagu Revillagigedo.
Morfologia.
Rośliny te posiadają łodygę na przekroju kolistą, czasem z dwoma lub trzema kantami. Liście okrągłe do eliptycznych i odwrotnie jajowatych. Kwiatostan składa się z kilku kwiatów, ale dość często także tylko z jednego. Kwiaty przeważnie rozpostarte.
Ekologia.
Rodzaj obejmuje storczyki głównie epifityczne, bardzo niewiele jest gatunków naziemnych. Występują głównie w wilgotnych i mglistych lasach na wysokościach pomiędzy 250-2600 m n.p.m., dość często na brzegach strumieni i rzek. Niektóre gatunki mogą występować w lasach wiecznie zielonych lub w suchych lasach na równinach Boliwii. Inne gatunki są dość popularne na plantacjach kakao i cytrusów, ale także na obszarach skalistych w Brazylii.
Systematyka.
Rodzaj sklasyfikowany do podplemienia "Pleurothallidinae" w plemieniu "Epidendreae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3051206" url="https://pl.wikipedia.org/wiki?curid=3051206" title="Acostaea">
Acostaea

Acostaea – rodzaj roślin z rodzaju storczykowatych ("Orchidaceae"). Obejmuje 6 gatunków, które występują głównie na terenie czterech państw: Kolumbii, Ekwadoru, Panamy i Kostaryki. Wszystkie gatunki z tego rodzaju są bardzo małe. Warżka reaguje na dotyk, podnosząc się do góry w stronę prętosłupa, dzięki czemu owad jest chwilowo wychwytywany i zmuszany do zapylenia kwiatu. Wszystkie gatunki posiadają dwa pylniki.
Systematyka.
Rodzaj klasyfikowany jest do podrodziny epidendronowych ("Epidendroideae"), rodziny storczykowatych ("Orchidaceae") należącej do rzędu szparagowców ("Asparagales").

</doc>
<doc id="3051212" url="https://pl.wikipedia.org/wiki?curid=3051212" title="Keystone B-3A">
Keystone B-3A

Keystone B-3A – amerykański samolot bombowy z lat 30. XX wieku. Został zaprojektowany jako wersja rozwojowa wcześniejszego bombowca Keystone LB-6. Bombowce serii Keystone Panther (B-3A/4A/5A/6A) były ostatnimi dwupłatowymi bombowcami United States Army Air Corps (USAAC).
Historia.
Ostatni, siedemnasty bombowiec Keyston LB-6 z zamówionej w 1929 serii produkcyjnej (numer seryjny 29-027) został zmodyfikowany na życzenie USAAC, otrzymał on nowe silniki, nowo powstałe wówczas Wright R-1750-1 o mocy 525 KM, a podwójny statecznik pionowy samolotu został zamieniony na pojedynczy, nowy samolot otrzymał oznaczenie LB-10. W 1930 USAAC zamówił 63 samoloty w wersji LB-10A (numery seryjne 30-281/343), które różniły się od prototypu jedynie nieco krótszym kadłubem, mniejszą rozpiętością skrzydeł i użytym silnikiem (Pratt &amp; Whitney R-1690-3). Jeszcze przed dostawą pierwszego samolotu, USAAC wprowadził nowy system oznaczeń, w którym wszystkie samoloty bombowe zostały oznaczone pojedynczą literą „B” i oznaczenie LB-10A ("light bomber", lekki bombowiec) zostało zamienione na B-3A.
Zewnętrznie nowe bombowce nie różniły się znacznie od samolotów bombowych używanych w czasie I wojny światowej, ich osiągi także nie były znacząco lepsze od używanych 15 lat wcześniej samolotów, niemniej bombowce Keystone były znacznie bardziej niezawodne i bezpieczniejsze. Samoloty nosiły nazwę producenta Keystone Panther, ale nazwa nie była używana przez USAAC.
Pierwsze B-3A zostały dostarczone USAAC w październiku 1930.
27 ostatnich samolotów z serii LB-10A/B-3A otrzymało silniki Wright R-1750-3 i zostały dostarczone już jako Keystone B-5A (numery seryjne 30-317/343).
Niektóre z B-3A pozostały na służbie jeszcze do 1940, ostatnią jednostką wyposażoną w te samoloty był 2nd Observation Squadron (2 Dywizjon Obserwacyjny) stacjonujący w bazie Nichols Field na Filipinach.
Opis konstrukcji.
Samolot Keystone B-3A był dwupłatowym, dwusilnikowym bombowcem z podwoziem stałym z kołem ogonowym. Załogę stanowiło pięć osób. Samolot posiadał trzy obronne stanowiska strzeleckie (na przodzie kadłuba, na grzbiecie i pod kadłubem, uzbrojenie obronne stanowiły trzy karabiny maszynowe Lewis (pięć według innych źródeł).
Wersje.
LB-10.
Ostatni produkcyjny egzemplarz Keystone LB-6 ze zmienionym usterzeniem i mocniejszymi silnikami.
LB-10A.
Wersja produkcyjna LB-10 z nieco zmienionym kadłubem i skrzydłami, zamówiono serię 63 samolotów (numery seryjne 30-281/343).
B-3A.
Oznaczenie pod jakim LB-10A weszły do służby.
B-5A.
27 ostatnich samolotów LB-10A ze zmienionymi silnikami.

</doc>
<doc id="3051214" url="https://pl.wikipedia.org/wiki?curid=3051214" title="Ulric Cross">
Ulric Cross

Philip Louis Ulric Cross (ur. 1 maja 1917 w Port-of-Spain, zm. 4 października 2013 tamże) – trynidadzki prawnik i dyplomata, sędzia Sądu Najwyższego Trynidadu i Tobago, wysoki komisarz w Zjednoczonym Królestwie w latach 1990–1993, działacz społeczny. W okresie II wojny światowej lotnik Royal Air Force.
Życiorys.
Dzięki stypendium rządowemu podjął naukę w Saint Mary's College w Port-of-Spain, przerwał ją jednak po śmierci matki. Pracował między innymi dla lokalnej gazety oraz trynidadzkich kolei. W 1941 wstąpił jako ochotnik do Royal Air Force i został skierowany na przeszkolenie do Wielkiej Brytanii. Latał jako nawigator w 139. dywizjonie, wyposażonym w samoloty De Havilland Mosquito. Koledzy nadali mu przydomek "Black Hornet" („Czarny szerszeń”). Odbył łącznie 80 lotów bojowych nad okupowaną Francją i terytorium III Rzeszy, w tym nad Berlinem, został odznaczony Distinguished Flying Cross oraz Distinguished Service Order. Służbę w RAF zakończył w 1947 w stopniu "Squaron Leadera".
Dwa lata później ukończył w Londynie studia prawnicze i powrócił na Trynidad. Był między innymi wykładowcą na University of the West Indies. Następnie ponownie wyjechał do Londynu, gdzie pracował dla BBC. W 1958 rozpoczął karierę prawniczą w krajach afrykańskich: Ghanie, Kamerunie i Tanzanii. W uznaniu jego zasług rząd Kamerunu odznaczył go dwoma najwyższymi odznaczeniami za zasługi w służbie państwowej. Do Trynidadu i Tobago powrócił w 1971. Pełnił tam funkcję sędziego Sądu Najwyższego a następnie Sądu Apelacyjnego. W 1990 został wysokim komisarzem Trynidadu i Tobago w Zjednoczonym Królestwie, pełniąc jednocześnie funkcje ambasadora swego kraju we Francji i w Niemczech. Po zakończeniu misji dyplomatycznej w 1993 poświęcił się działalności charytatywnej w kraju. W 2011 został odznaczony Orderem Republiki Trynidadu i Tobago, najwyższym odznaczeniem Trynidadu i Tobago.
Jego osoba stała się pierwowzorem postaci Charlesa Forda, jednego z bohaterów powieści Kena Folletta "Lot ćmy".
Zmarł 4 października 2013 w Port-of-Spain.

</doc>
<doc id="3051217" url="https://pl.wikipedia.org/wiki?curid=3051217" title="Luigi Magni">
Luigi Magni

Luigi Magni (ur. 21 marca 1928 w Rzymie, zm. 27 października 2013 tamże) – włoski scenarzysta i reżyser filmowy.
Filmografia.
reżyser
scenarzysta
Nagrody i nominacje.
Został dwukrotnie uhonorowany nagrodą David di Donatello.

</doc>
<doc id="3051220" url="https://pl.wikipedia.org/wiki?curid=3051220" title="Michał Bieliński">
Michał Bieliński

Michał Bieliński herbu Junosza (zm. 23 czerwca 1746 roku) – wojewoda chełmiński.
Syn Kazimierza Ludwika, polskiego dyplomaty i Ludwiki Marii Morsztyn (zm. 1730), córki poety Jana Andrzeja Morsztyna. Brat Franciszka, wojewody chełmińskiego i marszałka wielkiego koronnego. Pierwsza żona Michała, Aurora Maria Rutowska, nieślubna córka króla Polski Augusta II Mocnego rozwiodła się. Małżeństwo trwało 10 lat. Druga Tekla Popłowska (zm. 1774) urodziła Franciszka (zm. 1809), pisarza wielkiego koronnego i Stanisława Kostkę (zm. 1812), marszałka sejmu grodzieńskiego.
Na dworze królewskim pełnił urząd cześnika wielkiego koronnego od 1725, następnie podskarbiego ziem pruskich 1737. W latach (1738–1746) wojewoda chełmiński. Był także starostą sztumskim i osieckim. W 1742 roku był komisarzem z Senatu Trybunału Skarbowego Koronnego.
Poseł na sejm 1730 roku z województwa malborskiego i marszałek koła rycerskiego sejmiku partykularnego grudziądzkiego. Poseł ziemi czerskiej na sejm nadzwyczajny 1733 roku. Jako poseł na sejm konwokacyjny 1733 roku z województwa chełmińskiego był członkiem konfederacji generalnej zawiązanej 27 kwietnia 1733 roku na tym sejmie.
Został odznaczony Orderem Orła Białego 3 sierpnia 1727 roku.

</doc>
<doc id="3051222" url="https://pl.wikipedia.org/wiki?curid=3051222" title="Mona Lisa – Amerykańskie piosenki cz. 1">
Mona Lisa – Amerykańskie piosenki cz. 1

Mona Lisa – Amerykańskie piosenki cz. 1 – album polskiego piosenkarza Krzysztofa Krawczyka. Wydawnictwo ukazało się 22 listopada 2004 roku nakładem wytwórni muzycznej ITI.
Wyróżnione złotą płytą nagrania dotarły do 2. miejsca zestawienia OLiS. 
Lista utworów.
Opracowano na podstawie materiału źródłowego.

</doc>
<doc id="3051223" url="https://pl.wikipedia.org/wiki?curid=3051223" title="Franciszek Jan Bieliński">
Franciszek Jan Bieliński

Franciszek Jan (Jan Franciszek) Bieliński herbu Junosza (ur. prawdopodobnie w 1630, zm. 3 maja 1685 w Warszawie) – wojewoda malborski, marszałek sejmu konwokacyjnego w Warszawie w 1674 roku, starosta rypiński, mławski, osiecki w 1674 roku, starosta malborski, starosta kiszporski w latach 1681–1685, rotmistrz.
Syn Adama (zm. 1664), starosty mławskiego, stolnika i podkomorzego zakroczymskiego i Zofii Cieklińskiej. Poślubił Annę von Akierstoff. Ojciec Kazimierza Ludwika, marszałka wielkiego koronnego.
Był rotmistrzem rajtarów królewskich, pułkownikiem gwardii królewskiej od 1661, podczaszym płockim od 1659, podkomorzym płockim 1661, miecznikiem koronnym 1667, ekonomem malborskim 1667. Marszałek Trybunału Głównego Koronnego w 1679 roku. W latach (1681–1685) pełnił urząd wojewody malborskiego.
Poseł sejmiku raciąskiego na sejm 1664/1665, 1665 roku. Poseł sejmiku generalnego pruskiego na sejm 1667, sejm nadzwyczajny 1668 roku, sejm abdykacyjny 1668 roku. Poseł sejmiku raciąskiego województwa płockiego na sejm wiosenny 1666 roku. Poseł województwa malborskiego na sejm jesienny 1666 roku. Poseł na sejm konwokacyjny 1668 roku z województwa malborskiego. Był członkiem konfederacji generalnej zawiązanej 5 listopada 1668 roku na tym sejmie. Był członkiem konfederacji generalnej zawiązanej 15 stycznia 1674 roku na sejmie konwokacyjnym. Poseł sejmiku czerskiego ziemi czerskiej województw mazowieckiego na sejm koronacyjny 1676 roku. Poseł sejmiku czerskiego na sejm 1677 roku. Poseł na sejm 1681 roku

</doc>
<doc id="3051225" url="https://pl.wikipedia.org/wiki?curid=3051225" title="The Shadow of Your Smile – Amerykańskie piosenki cz. 2">
The Shadow of Your Smile – Amerykańskie piosenki cz. 2

The Shadow of Your Smile – Amerykańskie piosenki cz. 2 – album polskiego piosenkarza Krzysztofa Krawczyka. Wydawnictwo ukazało się 21 marca 2005 roku nakładem wytwórni muzycznej ITI.
Wyróżnione złotą płytą nagrania dotarły do 13. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3051226" url="https://pl.wikipedia.org/wiki?curid=3051226" title="Zarządzanie konfiguracją oprogramowania">
Zarządzanie konfiguracją oprogramowania

Zarządzanie konfiguracją oprogramowania (ang. "Software Configuration Management" – SCM) – zestaw czynności mających na celu planowanie, organizowanie, sterowanie i koordynowanie zmian w oprogramowaniu w trakcie jego rozwoju, integracji i przekazania do użycia.

</doc>
<doc id="3051229" url="https://pl.wikipedia.org/wiki?curid=3051229" title="Plemię Beniamina">
Plemię Beniamina



</doc>
<doc id="3051230" url="https://pl.wikipedia.org/wiki?curid=3051230" title="Tacy samotni">
Tacy samotni

Tacy samotni – album polskiego piosenkarza Krzysztofa Krawczyka. Wydawnictwo ukazało się 25 września 2006 roku nakładem wytwórni muzycznej Sony BMG.
12 marca 2007 roku ukazało się wznowienie albumu wraz z dołączoną płytą DVD.
Nagrania dotarły do 2. miejsca zestawienia OLiS. 13 grudnia 2006 roku płyta uzyskała status złotej.

</doc>
<doc id="3051231" url="https://pl.wikipedia.org/wiki?curid=3051231" title="Warto żyć">
Warto żyć

Warto żyć – album polskiego piosenkarza Krzysztofa Krawczyka. Wydawnictwo ukazało się 20 stycznia 2009 roku nakładem Wydawnictwa Bauer.
18 listopada 2009 roku płyta uzyskała status złotej .

</doc>
<doc id="3051232" url="https://pl.wikipedia.org/wiki?curid=3051232" title="Elisabeth Eichholz">
Elisabeth Eichholz

Elisabeth Eichholz z d. Kleinhans (ur. 12 listopada 1939 w Wolmirstedt, zm. 19 sierpnia 2022) – niemiecka kolarka szosowa reprezentująca NRD, dwukrotna medalistka mistrzostw świata.
Kariera.
Pierwszy sukces w karierze Elisabeth Eichholz osiągnęła w 1960 roku, kiedy na mistrzostwach świata w Karl-Marx-Stadt zdobyła brązowy medal w wyścigu ze startu wspólnego. W zawodach tych wyprzedziły ją jedynie Brytyjka Beryl Burton oraz Rosa Sels z Belgii. Na rozgrywanych pięć lat później mistrzostwach świata w Lasarte-Oria Niemka w tej samej konkurencji sięgnęła po złoty medal. Na mecie wyprzedziła bezpośrednio Belgijkę Yvonne Reynders i Ajno Puronen ze Związku Radzieckiego. Trzykrotnie zdobywała medale szosowych mistrzostw kraju, w tym złote w latach 1964 i 1965. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="3051233" url="https://pl.wikipedia.org/wiki?curid=3051233" title="Nigdy nie jest za późno (album Krzysztofa Krawczyka)">
Nigdy nie jest za późno (album Krzysztofa Krawczyka)

Nigdy nie jest za późno – album polskiego piosenkarza Krzysztofa Krawczyka. Wydawnictwo ukazało się 28 listopada 2009 roku nakładem wytwórni muzycznej Agora. Gościnnie w nagraniach wziął udział Daniel Olbrychski, który zaśpiewał w utworze „Z kobietami to różnie bywało”. Do piosenki powstał także wideoklip.

</doc>
<doc id="3051234" url="https://pl.wikipedia.org/wiki?curid=3051234" title="Języki bantu K">
Języki bantu K

Języki bantu K – grupa geograficzna języków bantu z wielkiej rodziny języków nigero-kongijskich. Wchodzi w skład grupy języków bantu centralnych. Swoim zasięgiem obejmuje południowe Kongo, Angolę, Zambię oraz północne rejony Namibii i Botswany.
Klasyfikacja.
Poniżej przedstawiono klasyfikację języków bantu A według Guthriego zaktualizowaną przez J. F. Maho. Ponadto, Maho do listy Guthriego dodał nowe języki, dialekty oraz języki pidżynowe i kreolskie. Klasyfikacja Ethnologue bazuje na klasyfikacji Guthriego, jednak odbiega od niej znacznie, m.in. stosuje inny kod – trzyliterowy oparty na ISO 639 i inaczej grupuje języki.
W grupie języków bantu K wyróżnia się ok. 20 języków tworzących 4 grupy:

</doc>
<doc id="3051236" url="https://pl.wikipedia.org/wiki?curid=3051236" title="Życie jak wino">
Życie jak wino

Życie jak wino – album polskiego piosenkarza Krzysztofa Krawczyka. Wydawnictwo ukazało się 7 lutego 2011 roku nakładem wytwórni muzycznej QM Music.
Nagrania dotarły do 49. miejsca zestawienia OLiS.

</doc>
<doc id="3051237" url="https://pl.wikipedia.org/wiki?curid=3051237" title="Emīlija Sonka">
Emīlija Sonka

Emīlija Sonka (ur. 4 listopada 1939 w Kuldydze) – łotewska kolarka szosowa i torowa reprezentująca ZSRR, złota medalistka szosowych mistrzostw świata.
Kariera.
Największy sukces w karierze Emīlija Sonka osiągnęła w 1964 roku, kiedy na szosowych mistrzostwach świata w Sallanches zdobyła złoty medal w wyścigu ze startu wspólnego. W zawodach tych wyprzedziła bezpośrednio swą rodaczkę Galinę Judiną oraz Rosę Sels z Belgii. Została tym samym pierwszą w historii reprezentantką ZSRR, która zdobyła złoty medal na szosowych mistrzostwach świata. Był to jednak jedyny medal wywalczony przez Sonkę na międzynarodowej imprezie tej rangi. Na rozgrywanych cztery lata później mistrzostwach świata w Imoli zajęła w tej samej konkurencji ósme miejsce. Łącznie zdobyła dwanaście złotych medali mistrzostw ZSRR, zarówno na torze, jak i na szosie. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="3051238" url="https://pl.wikipedia.org/wiki?curid=3051238" title="Lozi">
Lozi

Lozi (także Malozi lub Barotse) – grupa etniczna zamieszkująca głównie zachodnią Zambię, a także Zimbabwe, Namibię i Botswanę. W 2010 roku liczebność Lozi wynosiła 927 tysięcy. Lud ten posługuje się językiem lozi z rodziny bantu.

</doc>
<doc id="3051239" url="https://pl.wikipedia.org/wiki?curid=3051239" title="Galina Judina">
Galina Judina

Galina Judina (ros. Галина Юдина) – radziecka kolarka szosowa, srebrna medalistka mistrzostw świata.
Kariera.
Największy sukces w karierze Galina Judina osiągnęła w 1964 roku, kiedy na szosowych mistrzostwach świata w Sallanches zdobyła srebrny medal w wyścigu ze startu wspólnego. W zawodach tych wyprzedziła ją jedynie rodaczka - Emīlija Sonka, a trzecie miejsce zajęła Rosa Sels z Belgii. Na rozgrywanych trzy lata później mistrzostwach świata w Heerlen zajęła w tej samej konkurencji czwarte miejsce, przegrywając walkę o podium z inną reprezentantką ZSRR - Anną Konkiną. Była również dziewiąta na mistrzostwach świata w Nürburgu w 1966 roku. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku). 

</doc>
<doc id="3051242" url="https://pl.wikipedia.org/wiki?curid=3051242" title="Języki bantu L">
Języki bantu L

Języki bantu L – grupa geograficzna języków bantu z wielkiej rodziny języków nigero-kongijskich. Wchodzi w skład grupy języków bantu centralnych. Swoim zasięgiem języki te obejmują Kongo, Zambię oraz niewielkie północne i północno-wschodnie rejony Angoli.
Klasyfikacja.
Poniżej przedstawiono klasyfikację języków bantu L według Guthriego zaktualizowaną przez J.F. Maho. Klasyfikacja Ethnologue bazuje na klasyfikacji Guthriego, jednak odbiega od niej znacznie, m.in. stosuje inny kod – trzyliterowy oparty na ISO 639 i inaczej grupuje języki.
Wyróżnia się tu ok. 30 języków tworzących 6 grup językowych:
L30 Języki luba.
L30 – nowe języki:

</doc>
<doc id="3051243" url="https://pl.wikipedia.org/wiki?curid=3051243" title="Polski Songbook vol. 1 - Dlaczego dziś nie pisze nikt takich piosenek?">
Polski Songbook vol. 1 - Dlaczego dziś nie pisze nikt takich piosenek?

Polski Songbook vol. 1 - Dlaczego dziś nie pisze nikt takich piosenek? – album polskiego piosenkarza Krzysztofa Krawczyka. Wydawnictwo ukazało się 18 września 2012 roku nakładem wytwórni muzycznej EMI Music Poland. Płyta została nagrana pomiędzy listopadem 2010 a marcem 2012 roku w K&amp;K Studio w Poznaniu we współpracy z producentami Andrzejem Kosmalą i Ryszardem Kniatem.
Nagrania dotarły do 33. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3051249" url="https://pl.wikipedia.org/wiki?curid=3051249" title="Rosa Sels">
Rosa Sels

Rosa Sels (ur. 26 września 1943 w Vorselaar) – belgijska kolarka szosowa, trzykrotna medalistka mistrzostw świata.
Kariera.
Pierwszy sukces w karierze Rosa Sels osiągnęła w 1960 roku, kiedy na mistrzostwach świata w Karl-Marx-Stadt zdobyła srebrny medal w wyścigu ze startu wspólnego. W zawodach tych wyprzedziła ja tylko Brytyjka Beryl Burton, a trzecie miejsce zajęła Elisabeth Kleinhans z NRD. Wynik ten Belgijka powtórzyła na rozgrywanych trzy lata później mistrzostwach świata w Ronse, gdzie uległa jedynie swej rodaczce Yvonne Reynders. W tej samej konkurencji zajęła również trzecie miejsce na mistrzostwach świata w Sallanches, gdzie lepsze były tylko dwie reprezentantki Związku Radzieckiego: Emīlija Sonka oraz Galina Judina. Ponadto czterokrotnie zdobywała medale mistrzostw Belgii, w tym złoty w 1960 roku. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku).
Jej bracia: Edward i Karel również byli kolarzami.

</doc>
<doc id="3051250" url="https://pl.wikipedia.org/wiki?curid=3051250" title="Polski Songbook vol. 2 - Nasze pokolenie">
Polski Songbook vol. 2 - Nasze pokolenie

Polski Songbook vol. 2 - Nasze pokolenie – album studyjny polskiego piosenkarza Krzysztofa Krawczyka. Wydawnictwo ukazało się 18 września 2012 roku nakładem wytwórni muzycznej EMI Music Poland. Płyta została nagrana pomiędzy listopadem 2010 a marcem 2012 roku w K&amp;K Studio w Poznaniu we współpracy z producentami Andrzejem Kosmalą i Ryszardem Kniatem.
Nagrania dotarły do 41. miejsca zestawienia OLiS.
Lista utworów.
Opracowano na podstawie materiału źródłowego. 

</doc>
<doc id="3051252" url="https://pl.wikipedia.org/wiki?curid=3051252" title="Basket Liga Kobiet 2013/2014">
Basket Liga Kobiet 2013/2014

Basket Liga Kobiet (2013/2014) – sezon najwyżej klasy rozgrywkowej w kobiecej koszykówce w Polsce. Sezon 2013/2014 był pierwszym po reformie i przejęciu rozgrywek przez Polski Związek Koszykówki.
Sezon rozpoczął się 27 września meczem w Bydgoszczy. W rozgrywkach wzięło udział 10 drużyn. Tytułu mistrzowskiego bronił zespół CCC Polkowice. 
Mistrzem Polski 2013/2014 została Wisła Can-Pack Kraków.
System rozgrywek.
Rozgrywki składają się z 3 etapów:
Rozgrywki.
Runda zasadnicza.
 
Etap 2..
Do 2. etapu wliczane są punkty z rundy zasadniczej.

</doc>
<doc id="3051253" url="https://pl.wikipedia.org/wiki?curid=3051253" title="Marie-Rose Gaillard">
Marie-Rose Gaillard

Marie-Rose Gaillard (ur. 19 sierpnia 1944 w Thimister, zm. 18 czerwca 2022) – belgijska kolarka szosowa, złota medalistka mistrzostw świata.
Kariera.
Największy sukces w karierze Marie-Rose Gaillard osiągnęła w 1962 roku, kiedy na mistrzostwach świata w Salò zdobyła złoty medal w wyścigu ze startu wspólnego. W zawodach tych wyprzedziła bezpośrednio dwie swoje rodaczki: Yvonne Reynders oraz Marie-Thérèse Naessens. Był to jednak jedyny medal wywalczony przez Gaillard na międzynarodowej imprezie tej rangi. Najbliżej kolejnego medalu była podczas mistrzostw świata w Sallanches w 1964 roku, gdzie w tej samej konkurencji zajęła czwarte miejsce. W walce o podium lepsza okazała się tam inna reprezentantka Belgii – Rosa Sels. W 1966 roku została mistrzynią kraju w wyścigu ze startu wspólnego. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku).
Była ciotką belgijskiego kolarza Philippe’a Gilberta.

</doc>
<doc id="3051259" url="https://pl.wikipedia.org/wiki?curid=3051259" title="Franz Georg Meyer">
Franz Georg Meyer

Franz Georg Meyer, również Georg Meyer (ur. 5 września 1917 w Wiedniu, zm. ?) – SS-Obersturmführer, doktor medycyny oraz jeden z lekarzy obozowych w KL Auschwitz-Birkenau. Prowadził badania antropologiczne. Zwracał uwagę na wszelkie blizny lub znaki szczególne u więźniów.. Po wojnie prowadził praktykę lekarską w Wiedniu.

</doc>
<doc id="3051260" url="https://pl.wikipedia.org/wiki?curid=3051260" title="Cmentarz wojenny nr 312 – Stary Wiśnicz">
Cmentarz wojenny nr 312 – Stary Wiśnicz

Cmentarz wojenny nr 312 – Stary Wiśnicz – cmentarz z I wojny światowej znajdujący się w miejscowości Stary Wiśnicz w województwie małopolskim, w powiecie bocheńskim, w gminie Nowy Wiśnicz. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Z tej liczby w okręgu bocheńskim cmentarzy jest 46.
Położenie.
Położony jest na średniej wysokości 285 m na cmentarzu parafialnym w Starym Wiśniczu, na zboczu opadającym w północnym kierunku do doliny Leksandrówki. Prowadzi do niego droga odbiegająca od skrzyżowania przy kościele parafialnym w Starym Wiśniczu w kierunku zachodnim (ok. 300 m). Cmentarz wojenny znajduje się w górnej, zachodniej części cmentarza parafialnego i jest dobrze widoczny, gdyż obsadzony jest żywotnikami.
Historia.
Pochowano tutaj głównie żołnierzy armii rosyjskiej, którzy zginęli na okolicznych polach na początku grudnia 1914 w czasie operacji limanowsko-łapanowskiej. 7 grudnia Rosjanie obsadzili wzgórza Pogórza Wiśnickiego na zachód od Stradomki. Atakujące od południa oraz od strony Łapanowa i doliny Stradomki wojska austriackie zdobywały je przez kilka dni. Po kilkudniowych niezwykle zaciętych walkach Austriacy wyparli wojska rosyjskie z tych terenów. 13 grudnia Rosjanie rozpoczęli odwrót dalej na wschód.
Na cmentarzu tym pochowano:
Łącznie 37 żołnierzy, zidentyfikowano tylko jednego.
Opis cmentarza.
Cmentarz wykonany jest na planie wielokąta. Był ogrodzony kamiennym murem i prowadziły do niego schody. Do współczesnych czasów przetrwał w bardzo złym stanie. Przetrwały 2 duże żeliwne krzyże typu rosyjskiego, ułomek trzeciego krzyża oraz 1 mniejszy, wykonany z grubych płaskowników). Nagrobki i oryginalne ogrodzenie uległy zupełnemu zniszczeniu. Ponadto po II wojnie światowej na cmentarzu tym dokonano dwóch pochówków i umieszczono na grobach duże nagrobki.
Losy cmentarza.
W okresie Polski międzywojennej doceniano rangę cmentarza i był wówczas pielęgnowany przez miejscową społeczność. Po II wojnie ranga cmentarza w świadomości społeczeństwa i ówczesnych władz zmalała. Cmentarz ulegał też w naturalny sposób niszczeniu. Dopiero w latach 80. zaczęła narastać świadomość potrzeby ochrony. Obecnie cmentarz jest nieco odnowiony.

</doc>
<doc id="3051262" url="https://pl.wikipedia.org/wiki?curid=3051262" title="Erich Sauther">
Erich Sauther

Erich Sauther, również "Erich Sautter" (ur. 8 sierpnia 1905, zm. ?) – doktor medycyny oraz jeden z lekarzy obozowych w KL Auschwitz-Birkenau.
Życiorys.
Od października 1942 pracował w niemieckim obozie koncentracyjnym Auschwitz-Birkenau. Był dentystą w obozowym szpitalu SS.

</doc>
<doc id="3051263" url="https://pl.wikipedia.org/wiki?curid=3051263" title="Tamara Nowikowa">
Tamara Nowikowa

Tamara Grigorjewna Nowikowa (ros. Тамара Григорьевна Новикова, ur. 6 czerwca 1932 w Nogińsku) – radziecka kolarka szosowa i torowa, srebrna medalistka szosowych mistrzostw świata.
Kariera.
Największy sukces w karierze Tamara Nowikowa osiągnęła w 1958 roku, kiedy na szosowych mistrzostwach świata w Reims zdobyła srebrny medal w wyścigu ze startu wspólnego. W zawodach tych wyprzedziła ją jedynie Elsy Jacobs z Luksemburga, a trzecie miejsce zajęła inna reprezentantka ZSRR - Marija Łukszyna. Rok wcześniej ustanowiła kolarski rekord świata w jeździe godzinnej wynikiem 38,473 km. Kilkakrotnie zdobywała także medale mistrzostw ZSRR, zarówno w kolarstwie szosowym, jak i szosowym. Nigdy nie wystartowała na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="3051264" url="https://pl.wikipedia.org/wiki?curid=3051264" title="Moreno Hofland">
Moreno Hofland

Moreno Hofland (ur. 31 sierpnia 1991 w Roosendaal) – holenderski kolarz szosowy.
Największym sukcesem kolarza jest zwycięstwo w wyścigu Tour of Hainan w 2013 roku.

</doc>
<doc id="3051265" url="https://pl.wikipedia.org/wiki?curid=3051265" title="Mistrzostwa Polski w rugby 7 (2003)">
Mistrzostwa Polski w rugby 7 (2003)

IX Mistrzostwa Polski Seniorów w Rugby 7 odbyły się 1 maja 2003 roku w Sochaczewie. Tytuł mistrza Polski obroniła drużyna Orkana Sochaczew.
Wśród czternastu startujących zespołów znalazły się również nowo powstałe Atalanta Szczecin i Herkules Poznań.

</doc>
<doc id="3051267" url="https://pl.wikipedia.org/wiki?curid=3051267" title="Israel Folau">
Israel Folau

Israel Folau (ur. 3 kwietnia 1989 r. w Minto) – australijski rugbysta (w odmianie 13- i 15-osobowej) oraz były gracz futbolu australijskiego tongijskiego pochodzenia. Reprezentant Australii w obu odmianach rugby, srebrny medalista Pucharu Świata „trzynastek” w 2008 i „piętnastek” w 2015 roku.
Początki.
Folau, pod imieniem Isileli, urodził się i wychowywał w Minto, na południowo-zachodnich przedmieściach Sydney w tongijskiej mormońskiej rodzinie. W młodości uczęszczał do Sarah Redfern Public School oraz Westfields Sports High School w Fairfield West, grając również w rugby league w juniorskiej drużynie Minto Cobras. W 2004 roku wraz z rodziną przeniósł się do Brisbane, gdzie chodził do Marsden State High School. W tym samym czasie przez kilka sezonów trenował w zespole Goodna Eagles, zaś ponadprzeciętne umiejętności zaowocowały powołaniami do reprezentacji stanu Queensland w kategoriach U-15 i U-17.
Dobre występy Folau podczas ogólnokrajowych zawodów przykuły uwagę skautów Melbourne Storm, którzy sprowadzili go do młodzieżowego klubu-filii Norths Devils. W wieku zaledwie 16 lat trafił do reprezentacji Queensland do lat 19, co uczyniło go najmłodszym zawodnikiem, który tego dokonał. W 2006 roku wraz z reprezentacją do lat 18 udał się na europejskie tournée, podczas którego został wybrany najlepszym zawodnikiem formacji obrony ("backs").
Rugby league.
Melbourne Storm.
Postawa Folau w rozgrywkach młodzieżowych wkrótce dała efekt w postaci kontraktu z klubem macierzystym – Melbourne Storm. W dniu debiutu w National Rugby League, 16 marca 2007 roku, nadal nie miał ukończonych 18 lat, co – ponownie – oznaczało, że był najmłodszym zawodnikiem w historii Storms. W sezonie 2007, który zakończył się tryumfem Storms w wielkim finale, Folau występował początkowo jako skrzydłowy, a następnie jako środkowy. Zagrał we wszystkich 27 spotkaniach swojego zespołu, zdobywając w nich 21 przyłożeń (jedno w debiucie). Ten imponujący rezultat pozwolił na pobicie rekordu liczby przyłożeń zdobytych w przeciągu sezonu przez zawodnika Storms oraz rekordu największej liczby przyłożeń zdobytych w debiutanckim sezonie NRL. Zdobył też tytuły najlepszego debiutanta (nagroda Dally M, przyznawana przez NRL, oraz nagroda światowej federacji RLIF) oraz kilka innych wyróżnień. W październiku tego samego roku zadebiutował w drużynie "Kangaroos", reprezentacji Australii w rugby league. Miał wówczas 18 lat i 194 dni, czym raz jeszcze pobił dotychczasowy rekord. W debiucie przeciw Nowej Zelandii zdobył dwa przyłożenia.
Kolejny sezon klubowy okazał się być mniej udany dla australijskiego środkowego i jego Melbourne Storms, którzy co prawda dotarli do finału, lecz w nim ulegli Manly Warringah Sea Eagles aż 0:40. Sam Folau w 25 meczach uzyskał 15 przyłożeń. Otrzymał także powołanie do reprezentacji stanu Queensland na trzymeczowy pojedynek z Nową Południową Walią, znany pod nazwą State of Origin. Drużyna "Maroons" zwyciężyła w tej rywalizacji w stosunku 2:1, a Folau zdobył w jej trakcie cztery przyłożenia. Po zakończeniu rozgrywek klubowych "Izzy" został uhonorowany tytułem środkowego roku (nagrody Dally M i RLIF) oraz powtórnie debiutanta roku RILF. Zwieńczeniem sezonu było powołanie do reprezentacji Australii na rozgrywany w kraju Puchar Świata. W pierwszym meczu przeciwko nowozelandzkim "Kiwis" Folau dwukrotnie zdołał przyłożyć piłkę w polu punktowym przeciwnika. "Kangaroos" bez większych problemów awansowali do wielkiego finału, w którym ponownie mierzyli się – i niespodziewanie przegrali – z reprezentacją Nowej Zelandii.
Brisbane Broncos.
Przed kolejnym sezonem NRL Folau przeniósł się do Brisbane, do zespołu Broncos, gdzie podpisał dwuletni kontrakt z możliwością przedłużenia o kolejne dwa lata. Broncos, także dzięki 17 przyłożeniom "Izzy′ego", zajęli 6. miejsce po sezonie zasadniczym, a w fazie pucharowej dotarli do poprzedzającego finał repasażu. Na szczególną uwagę zasługują cztery przyłożenia zdobyte w maju w pojedynku z Gold Coast Titans. Folau otrzymał również powołanie do drużyny stanu Queensland (rozegrał dwa mecze) oraz reprezentacji.
W kolejnym roku "Izzy" utrzymał wysoką formę, zdobywając 20 przyłożeń w 20 meczach. Nie przełozyło się to jednak na sukces drużynowy i Broncos zajęli rozczarowujące 10. miejsce, które nie dawało prawa do udziału w fazie pucharowej. Dodatkowo cień na ocenę Folau rzuciła ogłoszona 1 czerwca decyzja o zmianie dyscypliny. Pomimo tego, rozegrał jeszcze trzy mecze w barwach Queensland w rozgrywkach State of Origin (zdobył dwa przyłożenia; pierwszy mecz rozegrano przed ogłoszeniem przez Folau ostatecznej decyzji co do swoich dalszych występów). Niemniej krajowa federacja Australian Rugby League pominęła go w powołaniach na Puchar Czterech Narodów (m.in. mecz "Kangaroos" z Papuą-Nową Gwineą), jak również sprzeciwiła się jego udziałowi w spotkaniu Tonga – Samoa w roli zawodnika, czy choćby członka ekipy Tonga.
Futbol australijski.
Wobec zbliżającego się do końca kontraktu Folau z Broncos, w 2010 roku pojawiły się spekulacje medialne dotyczące jego sportowej przyszłości. Informowano, oprócz możliwości pozostania zawodnika w ekipie Broncos, o zainteresowaniu drużyny rugby union Melbourne Rebels z ligi Super Rugby oraz Greater Western Sydney Giants, klubu futbolu australijskiego. 1 czerwca do publicznej informacji podano, że Folau podpisał kilkuletni kontrakt z drużyną GWS Giants – według różnych informacji był to opiewający na 3 miliony dolarów australijskich trzyletni kontrakt, czy nawet umowa obowiązująca 4 lata i warta 6 milionów dolarów.
Jako że Giants do elitarnej AFL mieli dołączyć dopiero w sezonie 2012, pierwszy rok w drużynie z Sydney Folau mógł poświęcić na poznanie niuansów nowej dyscypliny. W 16 meczach North East Australian Football League (drugiego poziomu ligowego) "Izzy" zdołał strzelić 31 goli ("major scores").
Debiutancki sezon Giants na najwyższym szczeblu rozgrywek okazał się być niezwykle trudny zarówno dla drużyny (wygrała zaledwie 2 z 22 meczów), jak i dla samego Folau. Były rugbysta wystąpił w 13 meczach swojej drużyny, jednak zdołał w nich zdobyć zaledwie 2 gole i 8 "behinds". Swoimi występami nie potrafił sprostać wymaganiom stawianym przed wartym milion dolarów rocznie zawodnikiem – m.in. nie był w stanie wytrzymać kluczowego futbolu australijskim nieustannego biegania.
W listopadzie 2012 roku Folau ogłosił, że rezygnuje z gry w futbol australijski. Choć jego występy w tej dyscyplinie okazały się sportową porażką, to jednak dostrzeżono pozytywne efekty jego dwuletniej obecności w zespole GWS Giants na płaszczyźnie marketingowej.
Rugby union.
W zaistniałej sytuacji niemal pewnym było, że Folau zwiąże swą przyszłość z Parramatta Eels, mającym swą siedzibę w Sydney klubem NRL, który pomógł mu w rozwiązaniu kontraktu z Giants. Negocjacje wokół kontraktu zawodnika z klubem przeciągały się jednak wobec niechęci kierownictwa Eels do podwyższenia budżetu płacowego drużyny ponad wyznaczony limit. Kiedy ostatecznie Eels przedstawili Folau ofertę czteroletniego kontraktu wartego 3 miliony dolarów, został on odrzucony. Powszechne było przekonanie, że "Izzy" zaakceptował ofertę jednego z francuskich klubów rugby union, choć zainteresowanie pozyskaniem byłego gracza Broncos przejawiał także inny zespół NRL, South Sydney Rabbitohs. Jednak na początku grudnia ogłoszono, że Folau podpisał roczny kontrakt z New South Wales Waratahs, rozgrywającym swe mecze w lidze Super Rugby klubem „piętnastek”.
Pierwszy sezon po powrocie do rugby okazał się być bardzo udany dla debiutującego w "union" zawodnika. W 14 meczach zdobył 8 przyłożeń, co było drugim wynikiem w rozgrywkach (10 przyłożeń zdobył Frank Halai z ekipy Blues). Jednak zespołowo "Tahs" zajęli dopiero trzecią pozycję w australijskiej grupie Super Rugby i nie awansowali do fazy pucharowej. Mimo wszystko "Izzy" otrzymał tytuł najlepszego australijskiego debiutanta w Super Rugby. 
W rugby piętnastoosobowym Folau został przekwalifikowany na , jednak – jak wskazują obserwatorzy – nie jest zawodnikiem prezentującym typowe dla tej pozycji zachowania. "Izzy" częściej sam aktywnie uczestniczy w akcjach ofensywnych, przeprowadza rajdy z piłką, przełamuje szarże i zdobywa przyłożenia, niż kreuje grę poprzez kopy, czy też asysty przy akcjach punktowych (jak np. Israel Dagg z Nowej Zelandii). Folau spełnia zatem częściowo rolę dodatkowego ustawianego na pozycji nr 15.
Wysoka forma byłego zawodnika "league" w czerwcu 2013 roku została nagrodzona powołaniem do reprezentacji Australii na serię trzech meczów z zespołem British and Irish Lions. W swoim debiucie w koszulce "Wallabies" zdobył dwa przyłożenia (podobnie jak w pierwszym meczu dla "Kangaroos").
Jako że krótkoterminowy kontrakt z Waratahs upływał z końcem grudnia, jeszcze w pierwszej połowie roku 2013 pojawiło się zainteresowanie występami Folau w sezonie 2014. Starania o zakontraktowanie Folau podjął m.in. klub NRL Canterbury-Bankstown Bulldogs. Jednak ewentualny angaż reprezentanta Australii ze względów finansowych nie był nawet bliski realizacji. Ostatecznie obrońca, mając na uwadze również zaplanowany na 2015 rok Puchar Świata, przedłużył o dwa lata kontrakt z "Tahs", podpisując również stosowną umowę z federacją Australian Rugby Union.
Trzykrotnie, w latach 2014, 2015 i 2017, otrzymał John Eales Medal – przyznawane przez samych zawodników wyróżnienie dla najlepszego reprezentanta Australii w danym sezonie.
Kontrowersje.
W 2017 roku opublikował na Instagramie post przeciwko małżeństwom homoseksualnym, w którym napisał: "„UWAGA pijacy, homoseksualiści, cudzołożnicy, kłamcy, rozpustnicy, złodzieje, ateiści, bałwochwalcy. CZEKA WAS PIEKŁO. ODPOKUTUJCIE! TYLKO JEZUS WAS ZBAWI”". Kosztowało go to utratę kontraktu wartego 4 mln dolarów, umów sponsorskich, oraz miejsca w reprezentacji na kilka miesięcy przed pucharem świata. Chociaż Israel wychował się jako mormon, już w wieku dorosłym konwertował do największej zielonoświątkowej denominacji – Zborów Bożych.

</doc>
<doc id="3051269" url="https://pl.wikipedia.org/wiki?curid=3051269" title="Parafia Podwyższenia Krzyża Świętego w Wysiółku Luborzyckim">
Parafia Podwyższenia Krzyża Świętego w Wysiółku Luborzyckim



</doc>
<doc id="3051271" url="https://pl.wikipedia.org/wiki?curid=3051271" title="S. Orgelbranda Encyklopedia Powszechna (1859)">
S. Orgelbranda Encyklopedia Powszechna (1859)

S. Orgelbranda Encyklopedia Powszechna – jedna z pierwszych nowoczesnych polskich encyklopedii. Pierwsza spośród trzech edycji tzw. Encyklopedii Orgelbranda wydanych przez firmę Samuela Orgelbranda. Opublikowana w 28 tomach w latach 1859–1868.
Geneza.
Encyklopedia ta jest często nazywana pierwszą "nowoczesną (nowożytną)" polska encyklopedią (powszechną, wielotomową). Do tytułu pierwszej polskiej encyklopedii pretendują też starsze dzieła, np. "Inventores rerum" Jana Protasowicza z 1608 roku, "Encyclopaedia Natvralis Entis" Stanisława Stokowskiego z 1637 oraz "Nowe Ateny" lat 1745–1746.
Historia.
Encyklopedia początkowo planowana była na 15 tomów jednak w trakcie pracy jej objętość powiększyła się do 28 tomów. Została wydana w Warszawie znajdującej się wówczas na ziemiach polskich zaboru rosyjskiego. Jej treść została ocenzurowana przez carski urząd. Encyklopedia drukowana była w drukarni Orgelbranda w Warszawie w latach 1859–1868. Późniejsze wznowienia pierwszej edycji z lat (1872-1876; 1877-1879; 1883-1884, 1898-1904) miały jeszcze bardziej okrojoną objętościowo formę. W latach 1984–1985 opublikowano reprint pierwotnej wersji.
Redakcja i autorzy.
Pierwsze kontakty z autorami wydawca nawiązał już w 1856. W czerwcu r. 1858 z inicjatywy Samuela Orgelbranda w Warszawie zawiązał się komitet redakcyjny do wydania wielkiej „Encyklopedyi powszechnej”, złożony z czterech członków: Kazimierza Władysława Wójcickiego, Leona Rogalskiego, Jana Pankiewicza i Fryderyka Henryka Lewestama.
Początkowo zamierzano powołać na redaktora głównego tej encyklopedii Józefa Ignacego Kraszewskiego, którego uznawano wówczas za najwszechstronniejszego znawcę przeszłości polskiej. Ze względu na to, że pisarz stale mieszkał wówczas na Wołyniu i nie mógłby przewodniczyć pracy wspólnej zrezygnowano jednak z tego pomysłu. Przyjęto go tylko na współredaktora do rzeczy polskich redagowanych w tej encyklopedii przez Franciszka Maksymiliana Sobieszczańskiego. Głównym współpracownikiem w dziale historii polskiej został Julian Bartoszewicz. Sekretarzem redakcyi był w pierwszym roku Józef Grajnert, a potem Cezary Biernacki.
Twórcami zawartości publikacji było wielu przedstawicieli polskiej, dziewiętnastowiecznej inteligencji. W sumie opracowało ją 181 polskich uczonych, którzy na potrzeby wydawnictwa dokonali syntezy ówczesnej wiedzy. Przez czas dziesięcioletni (1858 – 68) komitet redakcyjny odbył ogółem przeszło 500 sesji, a stała płaca jego członków wyniosła 19,100 rubli, honoraria za ich własne artykuły wynosiły 22,528 rubli, zaś za pracę innych autorów wyniosły sumę większą. W pierwszym tomie wydanym w 1859 roku opublikowana została lista autorów, którzy napisali hasła do encyklopedii zawierającą m.in. następujące nazwiska:
Adam Adamowicz, Jerzy Alexandrowicz, Władysław Ludwik Anczyc, Michał Baliński, Jan Baranowski, Sadok Barącz, Adam Bartoszewicz, Julian Bartoszewicz, Władysław Bentkowski, Feliks Berdau, Leopold Berkiewicz, Cezary Biernacki, Julian Błeszczyński, Kazimierz Bujnicki, Ignacy Chodźko, Teofil Cichocki, Wojciech Cybulski, Wincenty Dawid, Walenty Dutkiewicz, Ewa Felińska, Zenon Fisz, Henryk Flatau, Antoni Funkenstein, Józef Grajnert, Jan Kanty Gregorowicz, Leopold Hubert, Kazimierz Jarochowski, Jan Jasiński, Ludwik Jenike, Adam Jocher, Karol Jurkiewicz, Karol Kaczkowski, Zygmunt Kaczkowski, Kazimierz Kaszewski, Adam Kirkor, Oskar Kolberg, Ludwik Kondratowicz, Józef Korzeniowski, Józef Kowalewski, Rafał Krajewski, Józef Ignacy Kraszewski, Kajetan Kraszewski, Józef Kremer, Jan Kulesza, Marceli Langowski, Aleksander Lesser, Fryderyk Henryk Lewestam, Karol Lilpop, A. Lipnicki, Hieronim Hilary Łabęcki, Józef Łepkowski, Franciszek Maciejowski, Józef Majer, Antoni Marcinkowski, Józef Mączyński, Adam Mieczyński, Feliks Jan Szczęsny Morawski, Antoni Morzycki, August Mosbach, Ludwik Neugebauer, Leopold Otto, Jan Pankiewicz, Jan Papłoński, Piotr Perkowski, Nikodem Pęczarski, Ludwik Pietrusiński, Szymon Pisulewski, Jan Feliks Piwarski, Aleksander Połujański, Józef Procki, Adam Prażmowski, Wincenty Prokopowicz, Wincenty Przyałgowski, Stanisław Przystański, Alfons Puchewicz, Ksawery Rakowski, Antoni Rogalewicz, Leon Rogalski, Kazimierz Rogiński, Paweł Rzewuski, Walerian Serwatowski, Hipolit Skimborowicz, Fryderyk Skobel, Franciszek Maksymilian Sobieszczański, Leon Sokołowski, Henryk Suchecki, Wiktor Szokalski, Wacław Sztulc, Michał Szymanowski, Michał Bohusz-Szyszko, Władysław Taczanowski, Franciszek Wężyk, Karol Widman, Kazimierz Władysław Wóycicki, Ludwik Wolski, Antoni Wrotnowski, Wincenty Wrześniowski, Józef Wyszyński, Gustaw Zieliński, Feliks Żochowski.
Opis techniczny, ceny i dystrybucja.
Pierwszy zeszyt tego wydawnictwa ukazał się 1 października 1859 r., ostatni tomu 28-go zakończającego dzieło w 1868. Początkowo encyklopedia miała 3000 prenumeratorów, ale po powstaniu styczniowym w 1863 roku liczba ta spadła poniżej tysiąca i prenumerata nie pokrywała już odtąd znacznych kosztów wydawnictwa wobec niskiej ceny dzieła. Samuel Orgelbrand mimo to doprowadził tomy do końca.
Zawartość.
Encyklopedia liczyła w sumie 28 tomów z których każdy miał niemal 1000 stron. Wydano kolejno:

</doc>
<doc id="3051272" url="https://pl.wikipedia.org/wiki?curid=3051272" title="Przedni skraj obrony">
Przedni skraj obrony

Przedni skraj obrony – linia czołowych punktów oporu wchodząca w skład pasa obrony. 
W warunkach organizacji obrony bez styczności z nieprzyjacielem, często przygotowuje się pozorny przedni skraj obrony dla wprowadzenia przeciwnika w błąd co do przebiegu właściwego przedniego pasa obrony. Pozorny przedni skraj obrony stanowi zazwyczaj przedni skraj pozycji wysuniętej lub pierwszej pozycji pasa przesłaniania.

</doc>
<doc id="3051273" url="https://pl.wikipedia.org/wiki?curid=3051273" title="S.Orgelbranda Encyklopedia Powszechna (1859)">
S.Orgelbranda Encyklopedia Powszechna (1859)



</doc>
<doc id="3051275" url="https://pl.wikipedia.org/wiki?curid=3051275" title="Marija Łukszyna">
Marija Łukszyna

Marija Dmitrijewa Łukszyna z d. Cylicyna (ros. Мария Дмитриевна Лукшина z d. Цицилина, ur. 7 kwietnia 1932 we wsi Nowaja Usmań, zm. 17 kwietnia 2014 w Woroneżu) – radziecka kolarka szosowa, brązowa medalistka mistrzostw świata.
Kariera.
Największy sukces w karierze Marija Łukszyna osiągnęła w 1958 roku, kiedy na mistrzostwach świata w Reims zdobyła brązowy medal w wyścigu ze startu wspólnego. W zawodach tych wyprzedziła ją jedynie Elsy Jacobs z Luksemburga oraz inna reprezentantka ZSRR - Tamara Nowikowa. Był to jedyny medal wywalczony przez Łukszyną na międzynarodowej imprezie tej rangi. Najbliżej kolejnego medalu była podczas mistrzostw świata w Bernie w 1961 roku, gdzie była piąta. W tej samej konkurenci była też między innymi szósta na mistrzostwach świata w Zandvoort w 1959 roku. Wielokrotnie zdobywała medale mistrzostw ZSRR, w tym 24 razy zwyciężała. Nigdy nie wystartowała na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="3051277" url="https://pl.wikipedia.org/wiki?curid=3051277" title="Thomas Beretta">
Thomas Beretta

Thomas Beretta (ur. 18 kwietnia 1990 w Mediolanie) – włoski siatkarz, reprezentant kraju, grający na pozycji środkowego. 
Jego dziewczyną jest siatkarka Sara Loda.
Sukcesy klubowe.
Puchar Challenge:
Puchar CEV:
Sukcesy reprezentacyjne.
Liga Światowa:
Mistrzostwa Europy:
Puchar Wielkich Mistrzów:

</doc>
<doc id="3051279" url="https://pl.wikipedia.org/wiki?curid=3051279" title="Brik Schotte">
Brik Schotte



</doc>
<doc id="3051281" url="https://pl.wikipedia.org/wiki?curid=3051281" title="Stara Świna">
Stara Świna

Stara Świna – południowa część cieśniny Świny oddzielająca dwie duże grupy wysp w obrębie Delty Świny. Administracyjnie znajduje w woj. zachodniopomorskim, w Świnoujściu. Obejmuje odcinek od pogranicza Zalewu Szczecińskiego i Wicka Wielkiego do ujścia Kanału Piastowskiego do Świny.
Stara Świna oddziela dwie grupy wysp: 
Od prawego brzegu Stara Świna jest połączona z następującymi ciekami: Młyński Rów, Gęsia, Kacza, Byczy Rów, Stara Głębia.
Od lewego brzegu Stara Świna jest połączona z: Pęga, Przecznica, Rzecki Nurt, Karwi Bród.
Część obszaru Starej Świny w pobliżu Wicka Wielkiego jest włączona do Wolińskiego Parku Narodowego. Tereny Starej Świny zostały objęte specjalnym obszarem ochrony siedlisk „Wolin i Uznam” oraz obszarem specjalnej ochrony ptaków „Delta Świny”.
Do 1945 r. stosowano niemiecką nazwę "Alte Swine". W 1949 r. ustalono urzędowo polską nazwę "Stara Świna".

</doc>
<doc id="3051284" url="https://pl.wikipedia.org/wiki?curid=3051284" title="Filippo Lanza">
Filippo Lanza

Filippo Lanza (ur. 3 marca 1991 w Zevio) – włoski siatkarz, reprezentant kraju, grający na pozycji przyjmującego. 
8 listopada 2021 roku przyszedł na świat jego syn Leonardo.
Sukcesy klubowe.
Klubowe Mistrzostwa Świata:
Superpuchar Włoch:
Puchar Włoch:
Liga Mistrzów:
Mistrzostwo Włoch:
Puchar CEV:
Wicemistrzostwo Francji:
Sukcesy reprezentacyjne.
Igrzyska Śródziemnomorskie:
Liga Światowa:
Mistrzostwa Europy:
Puchar Wielkich Mistrzów:
Puchar Świata:
Igrzyska Olimpijskie:

</doc>
<doc id="3051285" url="https://pl.wikipedia.org/wiki?curid=3051285" title="Lipki (obwód rówieński)">
Lipki (obwód rówieński)

Lipki (ukr. Липки) – wieś na Ukrainie w rejonie hoszczańskim obwodu rówieńskiego.
II Rzeczpospolita.
Dawniej kolonia Lipki w gminie Międzyrzec (powiat rówieński) w woj. wołyńskim; w parafii Niewirków pw. Trójcy Przenajświętszej.

</doc>
<doc id="3051286" url="https://pl.wikipedia.org/wiki?curid=3051286" title="Urban Rec">
Urban Rec

Urban Rec – polska wytwórnia hip-hopowa, została założona w 2012 roku. Właścicielem oficyny jest przedsiębiorstwo New Media s.c.
Pierwszą płytą wydaną przez firmę był album producencki Donatana zatytułowany "Równonoc. Słowiańska dusza". Był to także pierwszy album w historii polskiej muzyki hip-hopowej, który uzyskał status diamentowej płyty.
Nakładem oficyny ukazały się ponadto nagrania takich wykonawców jak: Chonabibe, Cleo, Mixtura, B.R.O, Wice Wersa, Gedz, South Blunt System, Natural Dread Killaz, B.A.K.U, JodSen, 2sty, Tusz Na Rękach, Mesajah oraz Deobson.

</doc>
<doc id="3051287" url="https://pl.wikipedia.org/wiki?curid=3051287" title="Sejm wolny">
Sejm wolny

Sejm "wolny" – sejm Rzeczypospolitej Obojga Narodów obradujący bez węzła zawiązanej konfederacji. 

</doc>
<doc id="3051298" url="https://pl.wikipedia.org/wiki?curid=3051298" title="Królestwo Sikongu">
Królestwo Sikongu

Królestwo Sikongu (birm. //) – państwo władające częścią środkowej Birmy (Mjanmy) w latach 1315–1364.
Królestwo Sikongu obejmowało północno-zachodnią połowę dawnego królestwa Myinsaing, które z kolei było jednym z wielu miniaturowych państewek, jakie powstały po upadku Imperium Paganu w 1287 r. Rządzone przez zbirmanizowanych szańskich królów, co jakiś czas popadało w zbrojne konflikty ze znajdującym się po drugiej stronie rzeki Irawadi królestwem Pinya, z którym rywalizowało o władzę nad środkową Birmą. Zwykle jednak Sikong pozostawał w defensywie z powodu powtarzających się najazdów Szanów z północy. Królestwo Sikongu upadło w roku 1364, po splądrowaniu miasta Sikong przez szańskich najeźdźców z Mogaung.
W roku 1364 założone przez Thadominbyę królestwo Ava zajęło miejsce królestw Sikongu i Pinya zostając największym królestwem środkowej Birmy na następnych ponad 150 lat.
Początki.
Thihathu, współregent Myinsaing, skonsolidował swoją władzę nad środkową Birmą w kwietniu 1300 r. i przeniósł swą stolicę do Pinya w lutym 1313. Trzy lata później, 16 maja 1315 r. (12. dnia Przybywania Księżyca miesiąca Nayon 677 ME) jego najstarszy syn Sawyun przeniósł się do Sikongu i przejął władzę nad zachodnią częścią królestwa ojca. Sawyuna oburzyła decyzja króla o ustanowieniu adoptowanego syna, Uzany, księciem koronnym z pominięciem naturalnego potomka. Chociaż Sawyun nominalnie pozostawał lojalny wobec ojca, po śmierci Thihathu w 1325 r. obydwa królestwa formalnie rozdzieliły się, przy czym Pinya sprawowała władzę nad środkową Birmą na wschód od rzeki Irawadi, a Sikong na zachód od niej.
Rywalizacja z królestwem Pinya i najazdy Szanów.
Sawyun umarł w 1327 r., a jego następcą został Tarabya I, wódz Szanów. W następnych latach obydwa rywalizujące królestwa podejmowały od czasu do czasu działania wojenne przeciwko sobie, jednak żadna ze stron nie mogła uzyskać przewagi, gdyż bardziej angażowały je najazdy Szanów z północy. Najazdy te, zwłaszcza te wychodzące z księstwa Mogaung, nasiliły się pod koniec lat 50. XIV w. Aby poradzić sobie z problemem tych najazdów, na początku lat 60. król Minbyauk Thihapate, sam będący wodzem Szanów, ustanowił swojego pasierba Thadominbyę gubernatorem Tagaung, na granicy z państwami Szanów na północy.
Upadek królestwa Sikongu.
W 1364 r. siły Mogaung w sojuszu z rywalizującym z Sikongiem królestwem Pinya zaatakowały jego terytorium. (W rzeczywistości, prawie cały ciężar walk spadł na barki wojsk Mogaung). Szańscy najeźdźcy zajęli Tagaung i Thadominbya z dużym trudem ratował się ucieczką. Za utratę Tagaung Minbyauk ukarał Thadominbyę więzieniem. Wkrótce jednak sam Minbyauk zbiegł z Sikongu, gdy w kwietniu tego samego roku (miesiąc Kason 726 ME) miasto zostało zdobyte przez siły Mogaung. Gdy żołnierze Mogaung opuścili Sikong, jego mieszkańcy skupili się wokół Thadominbyi, który kazał zabić Minbyauka.

</doc>
<doc id="3051306" url="https://pl.wikipedia.org/wiki?curid=3051306" title="Żukowce (rejon krzemieniecki)">
Żukowce (rejon krzemieniecki)

Żukowce (ukr. Жуківці, "Żukiwci") – wieś na Ukrainie w rejonie krzemienieckim obwodu tarnopolskiego.
II Rzeczpospolita.
Dawniej wieś Żukowce w gminie Wyszogródek (powiat krzemieniecki), w woj. wołyńskim; w parafii Wyszogródek.

</doc>
<doc id="3051310" url="https://pl.wikipedia.org/wiki?curid=3051310" title="Ssanggye sa">
Ssanggye sa

Ssanggye sa (쌍계사 Klasztor Bliźniaczych Strumieni) – koreański klasztor, w którym rozwinęła się grupa przekazu zwana okch'ŏn osan.
Historia klasztoru.
Klasztor został założony przez dwóch mnichów sŏn Sambŏpa i Daebiego w dolinie Hwangok na południowym zboczu góry Chiri. Nazwali go Okch'ŏn sa, co dało początek linii przekazu nazwanej od nazwy klasztoru. Według legendy mnich Sambŏp udał się do Chin, aby zostać uczniem VI Patriarchy szkoły chan Huinenga. Niestety okazało się, że Huineng już zmarł (w 713 roku), jednak Sambŏp był tak rozczarowany, że wykradł zabalsamowaną głowę Patriarchy i powrócił do Shilli. Miał wtedy sen, w którym jakiś starszy mnich powiedział mu, że powinien poszukać miejsca na górze Chiri, w którym kwiaty wyrastające z kłączy ("Curcuma angustifolia") rozkwitają w śniegu w pachnącej dolinie.
W 835 roku mnich Chingam Hyejo (774-850), uczeń Yanguana Qi’ana, powrócił do Korei, odbudował podupadły klasztor i znacznie go rozbudował, nadając nazwę Ssanggye. Wybudował także Gmach Głowy Szóstego Patriarchy, w którym przechowano relikwię.
Klasztor został zniszczony podczas japońskiej inwazji na Koreę w roku 1592. W 1641 r. został odbudowany przez Pyŏgama Kaksŏnga, nauczyciela mistrza Paekgoka Ch'ŏnŭnga (1617-1680).
Obecnie klasztor położony jest na terenie Parku Narodowego góry Jiri.
Ssanggye jest klasztorem parafialnym szkoły chogye, który administruje 51 innymi klasztorami.

</doc>
<doc id="3051311" url="https://pl.wikipedia.org/wiki?curid=3051311" title="Pustomyty (obwód wołyński)">
Pustomyty (obwód wołyński)

Pustomyty (ukr. Пустомити) – wieś na Ukrainie w rejonie horochowskim obwodu wołyńskiego.
II Rzeczpospolita.
Wieś Pustomyty w gminie Świniuchy (powiat horochowski), w woj. wołyńskim.

</doc>
<doc id="3051315" url="https://pl.wikipedia.org/wiki?curid=3051315" title="Filaret (Panku)">
Filaret (Panku)

Filaret, imię świeckie Teodor Panku (ur. 1 września 1965 w Cigirze) – mołdawski biskup prawosławny, służący do 2018 Ukraińskim Kościele Prawosławnym Patriarchatu Kijowskiego, następnie (do 2020) w Kościele Prawosławnym Ukrainy.
Życiorys.
Do monasteru wstąpił po ukończeniu szkoły średniej i odbyciu zasadniczej służby wojskowej, w 1988. W tym samym roku przyjmował kolejno święcenia diakońskie i kapłańskie. W 1993 otrzymał godność archimandryty i został przełożonym monasteru św. Mikołaja w Kiszyniowie. Następnie kontynuował edukację na Uniwersytecie Kiszyniowskim, gdzie w 1995 ukończył studia na wydziale filozofii i psychologii. Rok później ukończył seminarium duchowne przy Monasterze Kickańskim. Wyższe studia teologiczne ukończył na Kiszyniowskiej Akademii Duchownej w 2000.
W 2005 na własną prośbę przeszedł do Ukraińskiego Kościoła Prawosławnego Patriarchatu Kijowskiego. 27 lipca 2005 został w tej jurysdykcji nominowany na biskupa faleszteńskiego i wschodniomołdawskiego. Jego chirotonia biskupia miała miejsce cztery dni później w soborze św. Włodzimierza w Kijowie pod przewodnictwem patriarchy kijowskiego Filareta.
Od 15 grudnia 2018 r. pełnił posługę w Kościele Prawosławnym Ukrainy. 5 lutego 2019 r. został mianowany biskupem białogrodzko-dniestrzańskim.
W związku z zaangażowaniem w działalność rozłamową prowadzoną przez honorowego patriarchę Filareta i przyjęciem od niego tytułu „arcybiskupa Ukraińskiego Kościoła Prawosławnego Patriarchatu Kijowskiego”, został 9 lipca 2020 r. – postanowieniem Świętego Synodu – wykluczony z episkopatu Kościoła Prawosławnego Ukrainy.

</doc>
<doc id="3051317" url="https://pl.wikipedia.org/wiki?curid=3051317" title="Mistrzostwa Świata w Podnoszeniu Ciężarów 2013 (94 kg mężczyzn)">
Mistrzostwa Świata w Podnoszeniu Ciężarów 2013 (94 kg mężczyzn)

94 kg mężczyzn – jedna z konkurencji rozgrywanych podczas Mistrzostw Świata w Podnoszeniu Ciężarów 2013. Rywalizacja w tej konkurencji odbyła się 26 października.
Wyniki.
Kazach Władimir Siedow i Białorusin Alaksandr Makaranka zostali zdyskwalifikowani za doping.

</doc>
<doc id="3051319" url="https://pl.wikipedia.org/wiki?curid=3051319" title="Otton Beiersdorf">
Otton Beiersdorf

Otton Beiersdorf (ur. 19 marca 1914 w Krakowie; zm. 16 lipca 2006 r. tamże) – polsko-austriacki historyk, profesor Uniwersytetu Jagiellońskiego i Wyższej Szkoły Pedagogicznej.
Życiorys.
Urodził się w autochtonicznej rodzinie niemieckiej jako jedyny syn Niemca sudeckiego z okolic Kaaden Waldemara Beiersdorfa i Emmy z d. Grünhauser, córki Edmunda - dagerotypiarza i litografa, jednego z pionierów fotografii w Krakowie. Po II wojnie światowej rozpoczął pracę naukową na Uniwersytecie Jagiellońskim, a następnie na Wyższej Szkole Pedagogicznej, zajmując się historią Polski XIX wieku. Do jego ważniejszych prac zaliczyć można:
Zmarł w Krakowie i został pochowany na Cmentarzu Rakowickim.

</doc>
<doc id="3051320" url="https://pl.wikipedia.org/wiki?curid=3051320" title="Rozbrajanie Niemców przed Główną Komendą na placu Saskim w Warszawie">
Rozbrajanie Niemców przed Główną Komendą na placu Saskim w Warszawie

Rozbrajanie Niemców przed Główną Komendą na placu Saskim w Warszawie – obraz olejny namalowany przez polskiego malarza i ilustratora Stanisława Bagieńskiego w 1939, znajdujący się w zbiorach Muzeum Wojska Polskiego w Warszawie.
Opis.
Jesienią 1918 klęska kajzerowskich Niemiec była już nieunikniona. Wyczerpanie kraju, głód, bieda i klęski militarne na frontach I wojny światowej spowodowały wybuch rewolucji listopadowej, która przypieczętowała los cesarstwa. Zdemoralizowana armia niemiecka rozpadała się, toteż żołnierze wojsk okupacyjnych stawiali jedynie niewielki opór oddając broń i wyposażenie, żądając w zamian jednego – umożliwienia ewakuacji do Niemiec. 
Obraz ukazuje moment rozbrajania w listopadzie 1918 żołnierzy niemieckich przez Polską Siłę Zbrojną, Polską Organizację Wojskową oraz ludność Warszawy przed komendą główną garnizonu niemieckiego na placu Saskim.

</doc>
<doc id="3051323" url="https://pl.wikipedia.org/wiki?curid=3051323" title="Hotel Marriott w Warszawie">
Hotel Marriott w Warszawie



</doc>
<doc id="3051329" url="https://pl.wikipedia.org/wiki?curid=3051329" title="Roman Janta-Połczyński (1849–1916)">
Roman Janta-Połczyński (1849–1916)

Roman Teodor Janta-Połczyński (pseudonim Roman Bończa, ur. 27 marca 1849 w Wielkiej Komorzy koło Tucholi, zm. 30 września 1916 w Sopocie) – polski działacz polityczny i gospodarczy, właściciel majątku rycerskiego, kompozytor, publicysta.
Życiorys.
Był synem Stanisława i Natalii z Grąbczewskich. Był żonaty z Anną Wałdowską. Miał córkę Marię i syna Romana Mieczysława.
Początkowo kształcił się w domu. W latach 1859–1868 uczył się w gimnazjum realnym w Poznaniu. W latach 1868–1869 studiował teorię muzyki i kompozycji w Dreźnie. Po studiach zajmował się rolnictwem w swoich majątkach i posiadłościach oraz podróżował po Europie. Relacje z wypraw publikował w prasie i reportażach pod pseudonimem Roman Bończa ("Listy z podróży" 1888, "Listy z Włoch" 1890). Reportaże w prasie dotyczył głównie sztuki europejskiej. Był przewodniczącym stowarzyszeń rolniczych w powiecie wągrowieckim.
Publikował artykuły z dziedziny gospodarki i oświaty między innymi w "Dzienniku Poznańskim" i "Gazecie Gdańskiej". Współpracował również z "Wartą" i "Ziemianinem". W 1904 roku współtworzył Towarzystwo Wydawnicze „Gazeta Gdańska”.
Do Romana Janty-Połczyńskiego należały majątki rycerskie w Michorowie, Mątkach i Żabiczynie. W Żabiczynie osiadł w 1873 roku. W 1903 roku kupił dom w Sopocie.
W latach 1890–1911 (według innego źródła do 1912) był posłem do Reichstagu Cesarstwa Niemieckiego. Startował z okręgu wyborczego Kartuzy-Wejeherowo (niem. Karthaus-Neustadt) do Koła Polskiego. W Kole Polskim sprawował stanowisko sekretarza. Współzakładał wejherowską spółkę handlową „Merkury” i gdańskie Towarzystwo „Jedność, zrzeszające polskich robotników i rzemieślników”. Współpracował z ruchem młodokaszubskim i wspierał powstanie Towarzystwa Młodokaszubów w 1912 roku. Po tragicznej śmierci Ignacego Cyry, w 1915 roku Janta-Połczyński został prezesem Towarzystwa Młodokaszubów. Wspierał powstanie Muzeum Kaszubsko-Pomorskiego w Sopocie.
Był członkiem Towarzystwa Pomocy Naukowej dla Młodzieży Wielkiego Księstwa Poznańskiego, Towarzystwa Pomocy Naukowej w Chełmnie, Towarzystwa Naukowego w Toruniu, Poznańskiego Towarzystwa Przyjaciół Nauk oraz Towarzystwa Kupców i Towarzystwa Przemysłowego w Wągrowcu, gdzie pełnił stanowisko honorowego prezesa.
Wydał drukiem kilka własnych utworów na śpiew i fortepian.
Zmarł 30 września 1916 roku w Sopocie. Został pochowany w Dąbrówce. W testamencie zapisał Towarzystwu Młodokaszubów 10 tysięcy marek niemieckich.
Upamiętnienia.
W 1981 roku przy ulicy Grunwaldzkiej 19 w Sopocie odsłonięto tablicę upamiętniającą Romana Jantę-Połczyńskiego. 

</doc>
<doc id="3051330" url="https://pl.wikipedia.org/wiki?curid=3051330" title="Biografie Sławnych Ludzi">
Biografie Sławnych Ludzi

Biografie Sławnych Ludzi (BSL) – ukazująca się od lat 70. XX wieku seria wydawnicza Państwowego Instytutu Wydawniczego, prezentująca biografie postaci historycznych, naukowców i artystów.

</doc>
<doc id="3051332" url="https://pl.wikipedia.org/wiki?curid=3051332" title="Live (album Krzysztofa Krawczyka)">
Live (album Krzysztofa Krawczyka)

Live – album koncertowy polskiego piosenkarza Krzysztofa Krawczyka. Wydawnictwo ukazało się 13 listopada 2003 roku nakładem wytwórni muzycznej BMG Poland. Na albumie znalazł się występ Krawczyka zarejestrowany w zarejestrowany w krakowskim studiu Łęg.
Wyróżnione złotą płytą nagrania dotarły do 24. miejsca zestawienia OLiS.

</doc>
<doc id="3051341" url="https://pl.wikipedia.org/wiki?curid=3051341" title="Benjamin Kowalewicz">
Benjamin Kowalewicz



</doc>
<doc id="3051348" url="https://pl.wikipedia.org/wiki?curid=3051348" title="Druhanov">
Druhanov

Druhanov – miejscowość i gmina (obec) w Czechach, w kraju Wysoczyna, w powiecie Havlíčkův Brod. W 2022 roku liczyła 163 mieszkańców.

</doc>
<doc id="3051350" url="https://pl.wikipedia.org/wiki?curid=3051350" title="Pidhirne">
Pidhirne

Pidhirne (ukr. "Підгірне", do 1966 ukr. Жеребки, pol. Żerebki) – wieś na Ukrainie w rejonie starokonstantynowskim obwodu chmielnickiego.

</doc>
<doc id="3051352" url="https://pl.wikipedia.org/wiki?curid=3051352" title="Vaughn Monroe">
Vaughn Monroe

Vaughn Wilton Monroe (ur. 7 października 1911 w Akron, Ohio, zm. 21 maja 1973) – amerykański piosenkarz, trębacz, lider zespołu i aktor, który był popularny w latach 40. i 50. XX wieku. Monroe jest znany przede wszystkim ze swojego głębokiego, barytonowego głosu i charakterystycznego stylu, który uczynił go jednym z najbardziej popularnych artystów swojego czasu. Posiada dwie gwiazdy na Hollywoodzkiej Alei Gwiazd.
Życiorys.
Młodość.
Monroe urodził się 7 października 1911 roku w Akron w stanie Ohio. Ukończył Jeannette High School w 1929 roku. Po ukończeniu studiów uczęszczał do Instytutu Technologii Carnegie, gdzie był aktywnym członkiem bractwa Sigma Nu . Monroe uczęszczał do New England Conservatory przez jeden semestr w 1935 roku gdzie uczył się śpiewu u Clarence'a B. Shirleya.
Kariera.
Monroe założył swoją pierwszą orkiestrę w Bostonie w 1940 roku i został jej głównym wokalistą. Zaczął nagrywać dla wytwórni Bluebird, filii RCA Victor. Po tym, jak przestał występować, prowadził klub aż do śmierci w 1973 roku
Orkiestra Monroe miała wielu doskonałych muzyków, w tym przyszłego wielkiego gitarzystę jazzowego Bucky'ego Pizzarelli. 
Monroe intensywnie nagrywał dla RCA Victor do 1956 roku, a jego charakterystycznym utworem był „Racing With the Moon” (1941). Wśród innych jego hitów były „In the Still of the Night” (1939), „There I Go” (1941), „There I've Said It Again” (1945), „Let It Snow, Let It Snow, Let It Snow” (1946), „Ballerina” (1947), „Melody Time” (1948), „Riders in the Sky” (1949), „Sound Off” (1951) i „In the Middle of the House” (1956)
Śmierć.
Monroe zmarł 21 maja 1973 roku w Martin County Memorial Hospital na Florydzie, wkrótce po operacji żołądka z powodu krwawiącego wrzodu
Został pochowany w Fernhill Memorial Gardens and Mauzoleum w Stuart na Florydzie.
Życie prywatne.
Monroe poślubiła Marian Baughman 2 kwietnia 1940 roku w Jeannette w Pensylwanii . Mieli dwoje dzieci, Candace (ur. 1941) i Christinę (ur. 1944). Pozostali małżeństwem aż do śmierci Vaughna w 1973 roku
Monroe był licencjonowanym pilotem i często latał własnym samolotem Lockheed 12A na trasy koncertowe.
Monroe był wysoki i przystojny, co pomogło mu jako liderowi zespołu i piosenkarzowi. Nazywano go czasem „Barytonem z mięśniami”, „Głosem z włosami na piersi” lub „Skórzanymi płucami”.

</doc>
<doc id="3051354" url="https://pl.wikipedia.org/wiki?curid=3051354" title="Biuro Polityczne">
Biuro Polityczne



</doc>
<doc id="3051357" url="https://pl.wikipedia.org/wiki?curid=3051357" title="Atanazy (Jaworski)">
Atanazy (Jaworski)

Atanazy, imię świeckie Borys Igorowycz Jaworski (ur. 8 sierpnia 1976 w Orzechowcu) – biskup Ukraińskiego Kościoła Prawosławnego Patriarchatu Kijowskiego, następnie Kościoła Prawosławnego Ukrainy.
Życiorys.
Edukację podstawową odebrał w rodzinnym Orichowcu, a następnie w Podwołoczyskach. Uczył się także w szkole muzycznej im. Salomei Kruszelnickiej w Tarnopolu (specjalność: dyrygentura chóralna), jednak nie ukończył jej z powodu wstąpienia do seminarium duchownego Patriarchatu Kijowskiego w Kijowie. 15 września 1998 rektor Kijowskiej Akademii Duchownej oraz seminarium duchownego (zespołu szkół teologicznych Patriarchatu Kijowskiego), biskup wyszhorodzki Daniel, wyświęcił go na diakona. Został skierowany do pracy duszpasterskiej w eparchii tarnopolskiej i krzemienieckiej i działał na jej terytorium do 2000. Święcenia kapłańskie przyjął 12 lipca 2000 z rąk metropolity tarnopolskiego i buczackiego Bazylego; przez rok służył w eparchii tarnopolskiej i buczackiej, najpierw w cerkwi Świętych Piotra i Pawła w Puszkarach, a następnie w soborze Trójcy Świętej w Podwołoczyskach. Następnie za zgodą biskupa sumskiego i achtyrskiego Michała przeszedł do służby w tejże eparchii. Ten sam hierarcha w 2002 przyjął od niego śluby mnisze w riasofor, nadając mu imię zakonne Atanazy. Od 2002 Atanazy (Jaworski) był proboszczem parafii Narodzenia Matki Bożej w Sumach. Rok później "locum tenens" eparchii sumskiej i achtyrskiej biskup Flawian wyznaczył go na dziekana rejonu sumskiego. W 2007 złożył wieczyste śluby mnisze, zachowując imię otrzymane przy postrzyżynach w riasofor. W 2009 otrzymał godność ihumena.
W 2010 rozpoczął studia w Iwano-Frankowskim Instytucie Teologicznym; przyjęty od razu na ostatni rok, w 2011 obronił pracę magisterską poświęconą rozwojowi śpiewu cerkiewnego na Ukrainie XI–XVII w..
27 lipca 2011 otrzymał nominację na biskupa konotopskiego, wikariusza eparchii sumskiej. Jego chirotonia biskupia odbyła się 21 sierpnia tego samego roku w soborze św. Włodzimierza w Kijowie. W 2013 został ordynariuszem eparchii ługańskiej. Od 2018 r. jest hierarchą Kościoła Prawosławnego Ukrainy. W 2021 r. przeniesiony na katedrę odeską.

</doc>
<doc id="3051359" url="https://pl.wikipedia.org/wiki?curid=3051359" title="Ludwik Mortęski">
Ludwik Mortęski

Ludwik Mortęski – imię i nazwisko trzech osób

</doc>
<doc id="3051360" url="https://pl.wikipedia.org/wiki?curid=3051360" title="K-278">
K-278



</doc>
<doc id="3051365" url="https://pl.wikipedia.org/wiki?curid=3051365" title="Agapit (Humeniuk)">
Agapit (Humeniuk)

Agapit, imię świeckie Pawło Zinowijowycz Humeniuk (ur. 23 maja 1980 w Nowosiłkach) – biskup Ukraińskiego Kościoła Prawosławnego Patriarchatu Kijowskiego, następnie Kościoła Prawosławnego Ukrainy.
Życiorys.
W 2001 ukończył naukę w seminarium duchownym Patriarchatu Kijowskiego w Kijowie. Jeszcze jako jego słuchacz, 1 października 2000 złożył wieczyste śluby mnisze w monasterze św. Michała Archanioła o Złotych Kopułach. 8 października tego samego roku patriarcha kijowski Filaret wyświęcił go na hierodiakona, zaś 29 października – na hieromnicha. Studia teologiczne kontynuował w Kijowskiej Akademii Duchownej, którą ukończył w 2005. W 2006 otrzymał godność ihumena, a następnie archimandryty. Stale przebywał w monasterze św. Michała Archanioła o Złotych Kopułach, gdzie opiekował się skarbcem klasztornym, a następnie pełnił obowiązki skarbnika. W 2009 został namiestnikiem monasteru.
27 lipca 2010 Święty Synod Patriarchatu Kijowskiego nominował go na biskupa wyszhorodzkiego, wikariusza eparchii kijowskiej. Jego chirotonia biskupia odbyła się w soborze św. Włodzimierza w Kijowie 8 sierpnia tego samego roku. Biskup Agapit zachował obowiązki namiestnika monasteru św. Michała Archanioła, był również kanclerzem Patriarchatu Kijowskiego.

</doc>
<doc id="3051366" url="https://pl.wikipedia.org/wiki?curid=3051366" title="Tutowicze">
Tutowicze

Tutowicze (ukr. Тутовичі) – wieś na Ukrainie, w obwodzie rówieńskim, w rejonie sarneńskim. W 2001 roku liczyła 1273 mieszkańców.
Wieś powstała w 1577 roku.
Według spisu z 1897 roku wieś zamieszkiwało 709 osób, z których 642 zadeklarowało protestancką wiarę. Według spisu ludności z 1921 roku mieszkało tu 1038 osób, 10 osób było narodowości polskiej, 983 narodowości rusińskiej, 9 – niemieckiej, 35 – żydowskiej i 1 osoba – innej narodowości; 4 osoby podały wyznanie rzymskokatolickie, 965 – wyznanie prawosławne, 9 – ewangelickie i 60 – wyznanie Mojżeszowe.
W okresie międzywojennym wybudowano tu unicką cerkiew. W okresie międzywojennym powstał tu zbór zielonoświątkowy.
We wsi działa założony w 2003 roku prawosławny żeński monaster Narodzenia św. Jana Chrzciciela (Ukraińskiego Kościoła Prawosławnego Patriarchatu Moskiewskiego).

</doc>
<doc id="3051371" url="https://pl.wikipedia.org/wiki?curid=3051371" title="Kadir Nurman">
Kadir Nurman

Kadir Nurman (ur. ok. 1933, zm. 24 października 2013) – niemiecki kucharz pochodzący z Turcji, jeden z wynalazców kebabu ("döner kebab"). 
Nurman urodził się w Stambule w Turcji. Wyemigrował do Niemiec w 1960 roku, w wieku 26 lat, początkowo do Stuttgartu, a następnie w 1966 do Berlina. Pracował w fabryce Daimlera w Stuttgarcie, potem jako mechanik w Berlinie Zachodnim. W 1972 r. na fali powstających budek ulicznych z fast foodami prowadzonych przez emigrantów otworzył stoisko z kebabem przy berlińskim Dworcu Zoo. Sam zbudował pierwszy pionowy ruszt do opiekania mięsa. W skład kanapki z płaskiego cienkiego chleba wchodziły mięso baranie i sałatka.
Nurman nie opatentował pomysłu urządzenia i potrawy. Nie zastrzegł pomysłu, gdyż pragnął, by wielu Turków mogło się utrzymać z przygotowania kebabów. W 2001 Nurman został uhonorowany przez Stowarzyszenie Producentów tureckich Doner. Twórca kebabu krytykował innych wytwórców za dodawanie do mięsa zbyt wielu składników i przypraw. Uważał też, że nie powinno się robić kebabu z kurczaka, tylko z baraniny.
Innym tureckim wytwórcą kebabu, uznawanym przez niektórych za jego wynalazcę, jest Mehmet Aygün. Wymyślił on Iskender Kebab w chlebie pita.

</doc>
<doc id="3051372" url="https://pl.wikipedia.org/wiki?curid=3051372" title="Mistrzostwa Świata w podnoszeniu ciężarów">
Mistrzostwa Świata w podnoszeniu ciężarów



</doc>
<doc id="3051373" url="https://pl.wikipedia.org/wiki?curid=3051373" title="Mistrzostwa Świata w lekkoatletyce">
Mistrzostwa Świata w lekkoatletyce



</doc>
<doc id="3051374" url="https://pl.wikipedia.org/wiki?curid=3051374" title="Mistrzostwa Świata w pływaniu">
Mistrzostwa Świata w pływaniu



</doc>
<doc id="3051376" url="https://pl.wikipedia.org/wiki?curid=3051376" title="Paweł (Krawczuk)">
Paweł (Krawczuk)

Paweł, imię świeckie Petro Michajłowycz Krawczuk (ur. 26 września 1965 w obwodzie tarnopolskim) – biskup Kościoła Prawosławnego Ukrainy (do 2018 Ukraińskiego Kościoła Prawosławnego Patriarchatu Kijowskiego).
Życiorys.
Jest synem kapłana prawosławnego. Razem z rodziną żył w latach 1966–1973 na Syberii, gdzie służył jego ojciec. Następnie rodzina Krawczuków przeniosła się do Kobyłobołoków w rejonie trembowelskim obwodu tarnopolskiego. Petro Krawczuk uzyskał tam wykształcenie średnie. W 1990 ukończył studia w Instytucie Politechnicznym we Lwowie. W 1988 ożenił się.
W 1991 podjął naukę w seminarium duchownym w Tarnopolu i ukończył ją w 1995. Był już wtedy kapłanem – święcenia diakońskie przyjął 28 kwietnia 1992 z rąk arcybiskupa tarnopolskiego i buczackiego (jurysdykcja Ukraińskiego Autokefalicznego Kościoła Prawosławnego) Bazylego, zaś 21 czerwca tego samego roku ten sam hierarcha wyświęcił go na kapłana. Od tego momentu ks. Krawczuk służył w parafiach w rejonie czortkowskim obwodu tarnopolskiego. W 1996 zmarła jego małżonka.
W marcu 2009 znalazł się w grupie duchownych, którzy postanowili przejść z Ukraińskiego Autokefalicznego Kościoła Prawosławnego do Ukraińskiego Kościoła Prawosławnego Patriarchatu Kijowskiego. Jego prośba została rozpatrzona pozytywnie, a Święty Synod Patriarchatu Kijowskiego postanowił utworzyć z pozyskanych w ten sposób parafii odrębną eparchię, chociaż w Tarnopolu działała już administratura tej jurysdykcji. Ks. Krawczuk został nominowany na pierwszego biskupa tarnopolskiego i trembowelskiego. W związku z tą decyzją 19 marca 2009 złożył wieczyste śluby mnisze w monasterze św. Michała Archanioła o Złotych Kopułach, przyjmując imię zakonne Paweł. Jego chirotonia biskupia odbyła się w soborze św. Włodzimierza w Kijowie 29 marca 2009.

</doc>
<doc id="3051377" url="https://pl.wikipedia.org/wiki?curid=3051377" title="Języki bantuidalne południowe">
Języki bantuidalne południowe

Języki bantuidalne południowe – grupa języków bantuidalnych, wchodząca w skład języków benue-kongijskich z wielkiej rodziny języków nigero-kongijskich. Według internetowej publikacji Ethnologue należy tu 671 języków.
Termin języki bantuidalne południowe (ang. "Southern Bantoid") wprowadzony został po raz pierwszy w 1989 przez K. Williamsona, który bazował na wcześniejszej (1987) pracy R. Blencha, jako propozycja podziału języków bantuidalnych na gałęzie północną i południową. Jednolitość gałęzi północnej była potem kwestionowana i obecnie przyjmuje się, że grupa ta może być polifiletyczna. Grupa południowa natomiast traktowana jest jako poprawna jednostka genetyczna.
Największą grupą językową tu należącą są języki bantu. Jednak ich monofiletyczność również jest kwestionowana, przy czym uwagi dotyczą części języków bantu A, które łączone powinny być w grupę z językami jarawan. Na określenie języków bantu po wyłączeniu części grupy (strefy) A używa się terminu „Narrow Bantu” (pl. "języki bantu sensu stricto").
Klasyfikacja.
Oparty na pokrewieństwie podział języków bantuidalnych południowych po rewizjach R. Blencha przedstawia się następująco:

</doc>
<doc id="3051382" url="https://pl.wikipedia.org/wiki?curid=3051382" title="Marcia Wallace">
Marcia Wallace

Marcia Karen Wallace (ur. 1 listopada 1942 w Creston, zm. 25 października 2013 w Los Angeles) – amerykańska aktorka komediowa.
Zmarła na raka.
Nagrody i nominacje.
Została dwukrotnie nominowana do nagrody Emmy czego jedną wygrała.

</doc>
<doc id="3051392" url="https://pl.wikipedia.org/wiki?curid=3051392" title="Ignaz Kögler">
Ignaz Kögler

Ignaz Kögler (ur. 11 maja 1680 w Landsberg am Lech, zm. 30 marca 1746 w Pekinie), znany także jako Dai Jinxian () – niemiecki uczony, jezuita i misjonarz. Oprócz pracy misjonarskiej w Chinach zajmował się astronomią.
Życiorys.
Ignaz pochodził z rodziny kuśnierzy żyjącej w Landsbergu nad Lechem. Był piątym dzieckiem Andreasa Köglera i jego żony, Elżbiety. Miał dziewięcioro rodzeństwa, niektórzy jego bracia również zostali duchownymi, ale nie jezuitami. W 1696 roku, podczas nauki w kolegium jezuickim w swoim rodzinnymi mieście, Ignaz wstąpił do zakonu. Po ukończeniu kolegium rozpoczął naukę w Ingolstadt, gdzie studiował filozofię, matematykę i astronomię. Po ukończeniu nauki w Ingolstadt rozpoczął studia teologiczne w Amber, równolegle z pracą w miejscowej szkole. Po ukończeniu teologii otrzymał święcenia kapłańskie w 1709 roku i został oddelegowany do kolegium w Ebersbergu. Rok później Kögler został wysłany do Rottweil, następnie zaś trafił do Fryburga w Szwajcarii. W 1712 roku wrócił do Niemiec i zaczął nauczać matematyki i hebrajskiego na uniwersytecie w Ingolstadt a później w Rottenburgu. Po pewnym czasie zwrócił się do przełożonych z prośbą o pozwolenie na wyjazd na misję. Jego sprawa została rozpatrzona pozytywnie i w 1715 roku wyruszył z Lizbony do Chin.
Ostatecznie wypłynął z Portugalii dopiero 14 marca 1716 roku, a do Makau dotarł 30 sierpnia 1716 roku. Pracę misjonarską rozpoczął w Kantonie, ale po kilku miesiącach został zaproszony na dwór do Pekinu z racji dużej biegłości w matematyce i astronomii. Do cesarskiej stolicy przybył 2 stycznia 1717 roku. Po audiencji u cesarza Kangxi dołączył do innego jezuity, Kiliana Stumpfa i miał pomóc mu w pracach naukowych, zleconych przez władcę. Działalność misjonarska jezuitów w tym czasie była mocno utrudniona. Był to efekt zmiany polityki kościoła wobec inkulturacji, promowanej przez jezuitów. W 1715 roku kościół zabronił chińskim chrześcijanom uczestniczenia w ceremoniach ku czci przodków, dopatrując się w nich znamion kultu pogańskiego. Gdy wikariusz Pekinu, Carlo Orazi da Castorano, powiadomił o tym cesarza, ten wpadł w gniew i aresztował duchownego. Stosunek władcy do chrześcijan uległ już jednak ochłodzeniu parę lat wcześniej, gdy w czasie wizyty legata Karola de Tournona zauważył, iż zachodni duchowni słuchają się bardziej wizytatora niż jego samego.
W czasie rządów następnego cesarza, Yongzhenga, większość zagranicznych misjonarzy została zmuszona do zamieszkania w Kantonie, a następnie wydalona do Makau. Na terenie Chin pozwolono zostać jedynie duchownym takim jak Kögler, którzy pracowali dla władz i byli przez nie postrzegani bardziej jako uczeni i artyści, niż misjonarze. Poza wydaleniem zagranicznych chrześcijan doszło także do prześladowań chińskich konwertytów. W 1742 roku decyzja o zakazie brania udziału w obrzędach ku czci przodków została potwierdzona przez Kościół łaciński bullą „Ex quo singulari”, co jeszcze bardziej pogorszyło stosunki z elitami rządzącymi i w zasadzie uniemożliwiło jakąkolwiek pracę misjonarską.
Wobec tego Kögler koncentrował się głównie na nauce. W 1722 roku opublikował „Tabelę logarytmów” wraz z instrukcjami, jak z niej korzystać. Nie były to jednak logarytmy w takiej postaci, jak znamy je dzisiaj. W 1723 roku ukazała się mapa nieba jego autorstwa, z zaznaczonymi najważniejszymi gwiazdami i gwiazdozbiorami. W 1737 i 1742 roku ukazały się jego kolejne prace poświęcone astronomii, napisane we współpracy z innymi uczonymi. W 1746 roku, razem z jezuitami Feliksem da Rochą, Hallersteinem i Gogeislem wydali dwie prace: jedną poświęconą urządzeniom używanym w astronomii i drugą opisującą wyniki ich obserwacji satelitów Jowisza. Oprócz prac typowo astronomicznych napisał również kilka relacji ze swojego pobytu w Chinach, opisujących miejscową cywilizację, które zostały potem wydane w Europie. Korespondował z kilkoma europejskimi orientalistami. Przypisuje się mu również autorstwo pracy poświęconej społeczności żydowskiej w Państwie Środka. Została ona wydrukowana pod tytułem "Ignatii Koegleri notitiae S,S. Bibliorum Judaeorum in imperio Sinensi" w książce Christopha Gottlieba von Murra „Versuch einer Geschichte der Juden in Sina”.

</doc>
<doc id="3051395" url="https://pl.wikipedia.org/wiki?curid=3051395" title="Utah State Route 12">
Utah State Route 12



</doc>
<doc id="3051396" url="https://pl.wikipedia.org/wiki?curid=3051396" title="Ludwik Mortęski (wojewoda pomorski)">
Ludwik Mortęski (wojewoda pomorski)

Ludwik Mortęski herbu Orle Nogi (ur. 1554, zm. 1615) – wojewoda pomorski w latach 1594-1611, wojewoda chełmiński w latach 1611-1615, wicewojewoda pomorski w latach 1591-1593, starosta grudziądzki, pokrzywiński, skarszewski, ekonom malborski, starosta tczewski.
Syn Melchiora (zm. 1587) i Elżbiety Kostczanki, h. Dąbrowa, podkomorzego chełmińskiego. Brat Magdaleny Mortęskiej, kseni benedyktynek w Chełmnie. Wnuk Ludwika (zm. 1539), kasztelana gdańskiego i elbląskiego, prawnuk Ludwika (zm. 1480), wojewody chełmińskiego. Żonaty z Anną, córką Samuela Zborowskiego, miał córki Zofię Magdalenę i Annę.
Pochowany w Okoninie. W roku 1621 zwłoki zostały przewiezione do Lubawy.

</doc>
<doc id="3051398" url="https://pl.wikipedia.org/wiki?curid=3051398" title="Bez tajemnic (sezon 1)">
Bez tajemnic (sezon 1)

Pierwszy sezon polskiego serialu telewizyjnego Bez tajemnic zadebiutował 17 października 2011, natomiast został zakończony 16 grudnia 2011. Składa się on z 45 odcinków trwających ok. 25 minut. Jego emisja na HBO Polska miała miejsce od poniedziałku do piątku o godz. 20:10.
Fabuła.
Pierwszy sezon serialu „Bez tajemnic” opowiada o spotkaniach doświadczonego pięćdziesięciokilkuletniego psychoterapeuty, który od poniedziałku do czwartku odbywa sesje ze swoimi pacjentami: lekarką Weroniką (Małgorzata Bela), komandosem Szymonem (Marcin Dorociński), nastolatką z myślami samobójczymi Zosią (Aleksandra Kusio), skłóconym małżeństwem (Ilona Ostrowska, Łukasz Simlat), a w piątek – sam siada na fotelu pacjenta u swojej dawnej przyjaciółki i emerytowanej terapeutki Barbary Lewickiej (Krystyna Janda), z którą próbuje rozwiązać własne problemy osobiste.
Odcinki.
&lt;onlyinclude&gt; &lt;/onlyinclude&gt;
Odbiór.
Pierwszy sezon otrzymał mieszane i pozytywne recenzje krytyków. Krzysztof Kwiatkowski z "Newsweeka" napisał o nim „choć nierówny, przypomina, ile napięcia może kryć się w rozmowie dwojga ludzi”. Artur Cichmiński ze Stopklatki chwalił serial pisząc „Simlat z Ostrowską aż kipią, gotują się w jakimś irracjonalnym, egoistycznym klinczu. Radziwiłowicz im sekunduje i jest bliski przekroczenia granicy etyki zawodowej. Dobry dialog, perfekcyjne rozegranie napięcia, postawienie akcentu tam gdzie akurat on tego wymaga. [...] Mądra i niekonwencjonalna rzecz, jakiej w polskich realiach jeszcze nie doświadczyliśmy. [...] Nic tylko oglądać.”.

</doc>
<doc id="3051407" url="https://pl.wikipedia.org/wiki?curid=3051407" title="Jonny Rödlund">
Jonny Rödlund

Jonny Rödlund (ur. 22 grudnia 1971 w Skerike) – szwedzki piłkarz grający na pozycji pomocnika.
Kariera klubowa.
Karierę juniorską rozpoczął w 1986 w Skiljebo SK. W 1987 grał w Västerås SK. Jeszcze w tym samym roku trafił do Anderlechtu. W 1988 przeniósł się do Manchesteru United. W 1989 podpisał pierwszy profesjonalny kontrakt – z IFK Norrköping. Z tą drużyną wywalczył mistrzostwo kraju w 1989 i puchar kraju w 1991. W 1994 trafił do BK Häcken, ale jeszcze w tym samym roku wrócił do Västerås SK. W 1995 reprezentował Degerfors IF, a od 1995 do 1997 grał w Sportingu Braga. W latach 1997-1999 ponownie grał w Västerås SK, dla którego w całej karierze zdobył 12 goli w 73 meczach. W 1999 wyjechał do Niemiec, a konkretnie do drugoligowego Energie Cottbus. W sezonie 1999/2000 zdobył 3 bramki w 14 meczach, a klub awansował do Bundesligi. W ekstraklasie niemieckiej w sezonie 2000/2001 Rödlund zagrał w 7 spotkaniach, ale nie strzelił ani jednego gola. W 2001 trafił do chińskiego Beijing Guo’an. W kwietniu 2002 wrócił do Szwecji – rozpoczął występy dla Enköpings SK. Grał w tym klubie do 2004, po czym przeniósł się do Skiljebo SK, gdzie w 2007 zakończył karierę.
Kariera reprezentacyjna.
Rödlund reprezentował Szwecję na igrzyskach w 1992. Zagrał w 4 meczach i zdobył 2 gole.
Występował też w reprezentacji Szwecji do lat 21, z którą zajął drugie miejsce na mistrzostwach Europy do lat 21 w 1992 oraz seniorskiej reprezentacji kraju, dla której zagrał w dwóch meczach – 14 lutego 1990 z ZEA i 2 lutego 1992 z Australią.
Kariera trenerska.
W październiku 2007 objął posadę szkoleniowca czwartoligowego Syrianska IF. Doprowadził ten klub do trzeciej ligi, lecz w listopadzie 2008 odszedł z drużyny. W tym samym miesiącu został trenerem Irsta IF. W październiku 2009 został zatrudniony na stanowisku trenera Skiljebo SK. Z przyczyn osobistych przestał pełnić tę funkcję w sierpniu 2010. W październiku 2015 został trenerem IFK Västerås.
Życie prywatne.
Ma żonę i troje dzieci.

</doc>
<doc id="3051411" url="https://pl.wikipedia.org/wiki?curid=3051411" title="Clayton Moore">
Clayton Moore

Clayton Moore, właściwie Jack Carlton Moore (ur. 14 września 1914 w Chicago, zm. 28 grudnia 1999 w Los Angeles) – amerykański aktor filmowy i telewizyjny. Jako nastolatek pobierał lekcje pływania u mistrza pływania i aktora Johnny’ego Weissmullera w Illinois Athletic Club. Pod koniec lat 30. XX wieku pracował również jako model i kaskader. Pierwszy film, w którym wystąpił, powstał w 1938 i nazywał się "Dick Tracey Returns". W 1942 grał w "The Perils of Nyoka". Podczas II wojny światowej służy w United States Army Air Forces. Był protagonistą jako Ken Mason / Zorro w filmie sensacyjno-przygodowym "Gost Zorro" (1949), a później został nazwany „królem seriali”. W latach 1949–1957 identyfikował z telewizyjną postacią jako John Reid / Lone Ranger w serialu ABC "The Lone Ranger". W 1987 otrzymał swoją gwiazdę na Hollywoodzkiej Alei Gwiazd. W swojej karierze grał w ok. 70 filmach. Zmarł na zawał mięśnia sercowego w wieku 85 lat.

</doc>
<doc id="3051414" url="https://pl.wikipedia.org/wiki?curid=3051414" title="Języki bantu S">
Języki bantu S

Języki bantu S – grupa geograficzna języków bantu z wielkiej rodziny języków nigero-kongijskich. Wchodzi w skład grupy języków bantu centralnych. Swoim zasięgiem języki bantu S obejmują południową Zambię, Zimbabwe, Botswanę, Mozambik, Południowa Afryka, Suazi oraz Lesotho.
Klasyfikacja.
Poniżej przedstawiono klasyfikację języków bantu S według Guthriego zaktualizowaną przez J.F. Maho. Klasyfikacja Ethnologue bazuje na klasyfikacji Guthriego, jednak odbiega od niej znacznie, m.in. stosuje inny kod – trzyliterowy oparty na ISO 639 i inaczej grupuje języki.
S30 Języki sotho-tswana.
S30 – nowe języki:
S40 Języki nguni.
S40 – nowe języki:
S50 Języki tswa-ronga.
S50 – nowe języki:

</doc>
<doc id="3051422" url="https://pl.wikipedia.org/wiki?curid=3051422" title="Davide Cassani">
Davide Cassani

Davide Cassani (ur. 1 stycznia 1961 w Faenza) – włoski kolarz szosowy.
Kariera.
Pierwszy sukces w karierze Davide Cassani osiągnął w 1990 roku, kiedy zwyciężył we włoskich wyścigach Coppa Bernocchi i Giro dell’Emilia. W tym drugim wyścigu zwyciężał także w latach 1991 i 1995. Wygrywał także między innymi: Mediolan-Turyn w 1991 roku, Gran Premio Città di Camaiore i Giro della Provincia di Reggio Calabria w 1992 roku, Coppa Agostoni w latach 1991 i 1993, Tour Méditerranéen w 1994 roku oraz Giro di Romagna w 1995 roku. Ponadto w sezonie 1990 zajął trzecie miejsce w klasyfikacji generalnej Pucharu Świata. Przegrał wtedy tylko z Niemcem Olafem Ludwigiem i Tonym Romingerem ze Szwajcarii. Nigdy nie zdobył medalu na mistrzostwach świata, nigdy też nie wystąpił na igrzyskach olimpijskich.

</doc>
<doc id="3051434" url="https://pl.wikipedia.org/wiki?curid=3051434" title="Hyper Crush">
Hyper Crush

Hyper Crush – amerykańska grupa muzyczna tworząca muzykę łączącą gatunki electro i hip-hop. Została założona w 2006 roku w Los Angeles w Kalifornii. W skład grupy wchodzą raper Donny Fontaine, wokalistka Holly Valentine i DJ Preston Moronie. Wydali trzy albumy studyjne. W 2009 roku koncertowali po Europie wraz z Lady Gagą. Większość utworów które Hyper Crush zremiksowało, są dostępne do ściągnięcia za darmo na oficjalnej stronie na SoundCloud.

</doc>
<doc id="3051436" url="https://pl.wikipedia.org/wiki?curid=3051436" title="Aleksander Jan Potocki">
Aleksander Jan Potocki

Aleksander Jan (Jan Aleksander) Potocki herbu Pilawa (ur. przed 1660 lub 1662 w Kamieńcu Podolskim, zm. 1714) – podkomorzy halicki, wojewoda smoleński, starosta szczyrzecki w 1703 roku.
Życiorys.
Syn Pawła Potockiego (zm. 1675), kasztelana kamienieckiego i Eleonory Sołtykow (zm. 1691). Brat Stefana (zm. 1730), marszałka nadwornego koronnego i Teodora Andrzeja, prymasa Polski. Przyrodni brat Józefa Stanisława, kasztelana kamienieckiego. Poślubił Zuzannę Karczewską, córkę Tomasza Karczewskiego, kasztelana halickiego. Ich jedyny syn Tomasz (ur. 1689) zmarł w młodości. Druga żona od 1693 Teresa Tarłówna, córka kasztelana zawichojskiego Aleksandra Tarły (1630-1684) herbu Topór i Joanny Kostczanki, herbu Dąbrowa (1649-1684) urodziła czworo dzieci: Elżbieta, późniejszą żonę Marcina Szczuki, starosty wąwolnickiego, Teresę – ksenię Bernardynek we Lwowie, Józefa (1695-1765), kasztelana lwowskiego i Antoniego Michała, wojewodę bełskiego i generała. Po śmierci męża Teresa z Tarłów Potocka wzniosła drewniany kościół w Monasterzyskach (przed 1721 r.).
Od roku 1692 podkomorzy halicki, później kasztelan kamieniecki (1702- 1712) i wojewoda smoleński (1712-1714).
Poseł sejmiku halickiego na sejm 1685 roku, sejm zwyczajny 1688 roku, sejm 1690 roku, sejm zwyczajny 1692/1693 roku. Poseł sejmiku ziemskiego ziemi halickiej na sejm konwokacyjny 1696 roku. Jako poseł na sejm elekcyjny 1697 roku był elektorem Augusta II Mocnego z ziemi halickiej w 1697 roku. Poseł na sejm 1703 roku z ziemi halickiej.
Był członkiem konfederacji sandomierskiej 1704 roku. Kolejny właściciel majątku Uście Zielone, Monasterzyska.

</doc>
<doc id="3051438" url="https://pl.wikipedia.org/wiki?curid=3051438" title="Teodozjusz (Pajkusz)">
Teodozjusz (Pajkusz)

Teodozjusz, imię świeckie "Josyp Wasylowicz Pajkusz" (ur. 4 grudnia 1955 w Iwanie-France (obecnie Nahujowice), zm. 31 grudnia 2012 w Kijowie) – biskup Ukraińskiego Kościoła Prawosławnego Patriarchatu Kijowskiego.
Ukończył technikum gospodarstwa wiejskiego w Stryju w 1975. W latach 1975-1977 odbywał zasadniczą służbę wojskową, po czym znalazł zatrudnienie w fabryce w Drohobyczu. Był związany z Cerkwią, śpiewał w chórze parafii Trójcy Świętej w Drohobyczu. W 1990 rozpoczął naukę w seminarium duchownym w Kijowie; naukę ukończył w analogicznej szkole w Tarnopolu w 1993.
17 lutego 1991 przyjął święcenia diakońskie z rąk arcybiskupa tarnopolskiego i buczackiego (jurysdykcji Ukraińskiego Autokefalicznego Kościoła Prawosławnego) Bazylego. Ten sam hierarcha 14 kwietnia 1991 wyświęcił go na kapłana i skierował do służby duszpasterskiej w dekanacie zborowskim. W kolejnych latach duchowny przyjął jurysdykcję Ukraińskiego Kościoła Prawosławnego Patriarchatu Kijowskiego i służył w jego eparchiach sumskiej oraz czernihowskiej. 4 kwietnia 2003 biskup czernihowski i nieżyński Michał przyjął od niego wieczyste śluby mnisze, nadając mu imię zakonne Teodozjusz na cześć św. Teodozjusza Czernihowskiego. W tym samym roku otrzymał godność igumena, zaś w roku następnym - archimandryty.
28 lipca 2004 został wyświęcony na biskupa czernihowskiego i nieżyńskiego. Eparchią kierował przez dwa lata, po czym z uwagi na zły stan zdrowia został skierowany do eparchii kijowskiej jako jej wikariusz z tytułem biskupa wasylkowskiego. W marcu roku następnego przeszedł w stan spoczynku i zamieszkał w monasterze św. Teodozjusza w Kijowie. 13 maja 2011 ponownie został biskupem wasylkowskim, a od lipca tegoż roku - namiestnikiem klasztoru, w którym przebywał. Godność tę pełnił do końca życia.

</doc>
<doc id="3051442" url="https://pl.wikipedia.org/wiki?curid=3051442" title="Grzegorz Karnas">
Grzegorz Karnas

Grzegorz Karnas (ur. w 1972 w Wodzisławiu Śląskim) – wokalista improwizujący, poliglota, blogger, fotograf.
Życiorys.
Urodzony na Górnym Śląsku, pochodzi z rodziny bez akademickich tradycji muzycznych (jego dziadek, Stanisław Paterek, pełnił rolę zapiewajły w oddziale ułanów).
W 1998, w okresie studiów na Akademii Muzycznej w Katowicach (1997–2000), otrzymał II nagrodę na Festiwalu Standardów Jazzowych w Siedlcach i I nagrodę na Międzynarodowych Spotkaniach Wokalistów Jazzowych w Zamościu. Rok później ukazała się jego debiutancka płyta "ReinkarnaSja". W tym czasie przez jego zespoły przewinęli się Łukasz Żyta, Krzysztof Dziedzic, Sławomir Kurkiewicz, Michał Miśkiewicz, Robert Kubiszyn, Piotr Wyleżoł, Jacek Niedziela, Tomasz Szukalski, Jerzy Małek, Adam Buczek, Romuald Tyrman (Twarożek), Tomasz Kałwak, Michał Tokaj oraz Adam Kowalewski. W 2004 premierę miała autorska produkcja – płyta "Sny". Jej promocja odbyła się w 2005 serią występów w Polsce i krajach ościennych. W 2006 ukazały się "Ballady na Koniec Świata" (rezultat współpracy z żorskim wiolonczelistą Adamem Olesiem w latach 2004–2005), a Karnas koncertował w Polsce, Rumunii, Niemczech oraz zdobył pierwszą nagrodę w międzynarodowym konkursie wokalistów jazzowych Young Jazz Singers Competition Brussels w Belgii. W sierpniu 2007 otrzymał grand prix międzynarodowego konkursu Crest Jazz Vocal we Francji. Działalność koncertowa jego kwartetu nabrała rozpędu (klubowe oraz festiwalowe koncerty w Niemczech, Belgii, Francji, Portugalii, Mołdawii, Norwegii, Azerbejdżanie, Wielkiej Brytanii, Chinach). W 2009 Karnas podpisał umowę ze słowacką wytwórnią Hevhetia, a w 2011 z węgierską wytwórnią BMC Records. Ukazały się kolejno albumy: "Karnas" wydany nakładem Hevhetii oraz koncertowa płyta "Audio Beads" wydana przez BMC Records, uznana przez frakcję polskiej, niezależnej prasy jazzowej za jeden z najlepszych albumów 2012. W 2015 nakładem BMC Records ukazała się jego kolejna koncertowa płyta – "Vanga", a latem 2017 miała miejsce premiera dwupłytowego wydawnictwa Hevhetii (CD/DVD) "Power Kiss".
Karnas jest inicjatorem oraz dyrektorem artystycznym Międzykulturowych Spotkań Muzyki, Kreatywności i Ekspresji – Voicingers.

</doc>
<doc id="3051443" url="https://pl.wikipedia.org/wiki?curid=3051443" title="Lewartowski">
Lewartowski

Lewartowski − polski herb baronowski, odmiana herbu Lewart, nadany wraz z tytułem w Galicji.
Opis herbu.
Opis stworzony zgodnie z klasycznymi zasadami blazonowania:
"W polu błękitnym lampart wspięty, o czerwonym języku, ukoronowany. Nad tarczą korona baronowska opleciona sznurem pereł, nad którą hełm w koronie, z której klejnot: pół lamparta wspiętego jak w godle."
Najwcześniejsze wzmianki.
Nadany z tytułem baronowskim i predykatem "wohlgeboren" 2 września 1783 Pawłowi Janowi von Lewartów-Lewartowskiemu, freiherrowi. Podstawą nadania tytułu był patent szlachecki z 1778, legitymacja szlachectwa, wykazanie urzędników ziemskich wśród przodków, domicyl oraz oddanie dworowi cesarskiemu. W wywodzie genealogicznym, wnioskodawca wymienił wśród przodków m.in. Jana Firleja.
Herbowni.
Jedna rodzina herbownych:
freiherr von Lewartów-Lewartowski.

</doc>
<doc id="3051446" url="https://pl.wikipedia.org/wiki?curid=3051446" title="Singapore Rugby Union">
Singapore Rugby Union

Singapore Rugby Union – ogólnokrajowy związek sportowy, działający na terenie Singapuru, posiadający osobowość prawną, będący jedynym prawnym reprezentantem rugby 15-osobowego i 7-osobowego tego kraju, zarówno wśród mężczyzn, jak i kobiet we wszystkich kategoriach wiekowych w kraju i za granicą.
Odpowiedzialny jest za promocję tego sportu, prowadzenie drużyn narodowych, a także za szkolenie zawodników, w tym dzieci i młodzieży, oraz organizowanie krajowych rozgrywek ligowych.
Związek powstał w 1948 roku, dwadzieścia lat później został jednym z członków założycieliAsian Rugby Football Union, zaś członkiem IRB został w 1989 roku.
Jest również afiliowany przy ministerialnej "Singapore Sports Council".

</doc>
<doc id="3051449" url="https://pl.wikipedia.org/wiki?curid=3051449" title="Referendum w San Marino w 2013 roku">
Referendum w San Marino w 2013 roku

Referendum w San Marino w 2013 roku – referendum z 20 października 2013 roku, podczas którego odbyły się dwa głosowania. Pierwsze dotyczyło złożenia wniosku przez San Marino o przystąpienie do Unii Europejskiej, z kolei drugie pytanie poruszało kwestie płac proporcjonalnych do wskaźnika inflacji.
Członkostwo w Unii Europejskiej.
Referendum zostało unieważnione.
Ustanowienie płac proporcjonalnych do wskaźnika inflacji.
Referendum zostało unieważnione.
W obu przypadkach głosowano za (50,28% i 73,12%), jednak referendum zostało unieważnione gdyż w obu przypadkach nie osiągnięto kworum 32% głosów za ze wszystkich zarejestrowanych wyborców, których było 33 033.

</doc>
<doc id="3051450" url="https://pl.wikipedia.org/wiki?curid=3051450" title="Referendum w San Marino w 2013">
Referendum w San Marino w 2013



</doc>
<doc id="3051452" url="https://pl.wikipedia.org/wiki?curid=3051452" title="Jordan Reyne">
Jordan Reyne

Jordan Reyne - artystka pochodząca z Nowej Zelandii, obecnie mieszkająca w Polsce, w Toruniu.
Życiorys.
Okrzyknięta przez Radio New Zealand autorką nowych brzmień. Twórczość Jordan jest wyjątkowym połączeniem akustycznych loopów, celtyckiego śpiewu, szukania brzmień i towarzyszących im opowieści. Jej muzyka jest zarówno organiczna jak i syntetyczna. Według The Mix (UK) „muzykę takiego pochodzenia ciężko skategoryzować – na myśl przychodzi PJ Harey, ale styl w stu procentach wytworzyła Jordan. Jej śpiew jest zachwycający.”, a według BBC Channel 4 (UK) najnowszy album artystki to „najważniejsze brzmienie tego roku… po prostu oszałamiające. Totalnie wyjątkowe dzieło sztuki od początku do końca… nieważne jak, po prostu MUSICIE nabyć ten album. Ocena: 5/5”. Oprócz 3 nominacji do New Zealand Music Award, Jordan użyczyła swego głosu w nagraniach na Cafe Del Mar i scenie pogrzebu Władcy Pierścieni, śpiewała gościnnie z The Strawpeople, w zespole Zane Lowe’a Breaks Co-op, oraz w The Eden House gdzie obecnie jest stałym członkiem składu koncertowego. Występowała już w Wielkiej Brytanii, Polsce, Niemczech i Nowej Zelandii, włącznie z występami w Glastonbury (UK), Wave Gothic Treffen (Niemcy), na The New Zealand International Festival of the Arts (Nowa Zelandia), The Big Day Out (Nowa Zelandia/ Australia), Frankurt Music Messe (Niemcy), Soundedit (Polska). Występowała jako suport przed tak różnymi zespołami jak: Laibach, Karl Bartos (Kraftwerk), Feilds of the Nephilim, White Zombie, Rome, Hansel and Gretel czy the Eden House. Wykonała także utwór „Go tell Aunt Rhody”, wykorzystany w zwiastunie gry .

</doc>
<doc id="3051456" url="https://pl.wikipedia.org/wiki?curid=3051456" title="Cmentarz wojenny nr 344 – Tarnawa">
Cmentarz wojenny nr 344 – Tarnawa

Cmentarz wojenny nr 344 – Tarnawa – cmentarz z I wojny światowej znajdujący się w miejscowości Tarnawa w województwie małopolskim, w powiecie bocheńskim, w gminie Łapanów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Z tej liczby w okręgu bocheńskim cmentarzy jest 46.
Położenie.
Położony jest na wysokości około 280 m na cmentarzu parafialnym w Tarnawie, na zboczu opadającym w południowo-zachodnim kierunku do doliny Tarnawki. Znajduje się w odległości ok. 200 m od kościoła.
Historia.
Pochowano tutaj w jednym miejscu zarówno żołnierzy armii austriacko-węgierskiej, jak i żołnierzy armii rosyjskiej, którzy zginęli na okolicznych polach na początku grudnia 1914 w czasie operacji limanowsko-łapanowskiej. 7 grudnia Rosjanie obsadzili wzgórza Pogórza Wiśnickiego na zachód od Stradomki. Atakujące od południa oraz od strony Łapanowa i doliny Stradomki wojska austriackie zdobywały je przez kilka dni. Po kilkudniowych niezwykle zaciętych walkach Austriacy wyparli wojska rosyjskie z tych terenów. 13 grudnia Rosjanie rozpoczęli odwrót dalej na wschód.
Na cmentarzu tym pochowano:
Łącznie 32 żołnierzy, zidentyfikowano 13 żołnierzy.
Opis cmentarza.
Cmentarz wykonany jest na planie prostokąta i ma betonowo-żelazne ogrodzenie składające się z betonowej ławy, betonowych słupków oraz żelaznych rur. Bramkę wejściową tworzą dwa betonowe słupki z zawieszonym między nimi łańcuchem. Głównym elementem dekoracyjnym jest znajdujący się na wprost bramki wejściowej betonowy postument w formie płyty zwieńczonej betonowym krzyżem. Zamontowano na niej duży żeliwny krzyż typu austriackiego (jednoramienny) oraz dwa mniejsze; jeden typu austriackiego, drugi rosyjskiego (dwuramienny). Na nagrobkach umieszczono niskie betonowe cokoliki z zamontowanymi na nich żelaznymi krzyżami wykonanymi z grubych płaskowników. Są to krzyże jednoramienne i dwuramienne. Na cmentarzu posadzono dwa drzewa.
Losy cmentarza.
W okresie Polski międzywojennej doceniano rangę cmentarza i był wówczas pielęgnowany przez miejscową społeczność. Po II wojnie ranga cmentarza w świadomości społeczeństwa i ówczesnych władz zmalała. Cmentarz ulegał w naturalny sposób niszczeniu. Dopiero w latach 80. zaczęła narastać świadomość potrzeby ochrony. Obecnie cmentarz jest pielęgnowany, a w 2010 został odnowiony.

</doc>
<doc id="3051457" url="https://pl.wikipedia.org/wiki?curid=3051457" title="Uniwersytet Nkrumah">
Uniwersytet Nkrumah

Uniwersytet Nkrumah – największy zambijski uniwersytet pedagogiczny założony w 1951 roku w Kabwe. Prowadzone są na nim zajęcia z zakresu nauk przyrodniczych, biznesu, pedagogiki, matematyki ze statystyką, nauk społecznych oraz filologii.

</doc>
<doc id="3051465" url="https://pl.wikipedia.org/wiki?curid=3051465" title="Porozumienie w sprawie przywrócenia stanu pokoju pomiędzy Niemcami i Chinami (1921)">
Porozumienie w sprawie przywrócenia stanu pokoju pomiędzy Niemcami i Chinami (1921)

Porozumienie pomiędzy Niemcami i Chinami – porozumienie zawarte 20 maja 1921 w Pekinie, pomiędzy rządami Niemiec i Chin w celu przywrócenia pokojowych stosunków po zakończeniu pierwszej wojny światowej. Głównym powodem zawarcia porozumienia, była odmowa podpisania przez rząd Chin Traktatu wersalskiego, spowodowana przyznaniem Japonii, znajdującej się na terytorium Chin dawnej niemieckiej koncesji Jiaozhou. Porozumienie było korzystne dla obu stron i rozpoczęło współpracę wojskową obu państw, trwającą do czasu zbliżenia niemiecko-japońskiego w przededniu II wojny światowej.
Spisane w języku chińskim, niemieckim i francuskim, w razie wątpliwości francuski był miarodajny (art. 6).
Porozumienie zostało zarejestrowane 15 maja 1922 w Serii Traktatów Ligi Narodów (ang. "League of Nations Treaty Series").
Tło wydarzeń.
Rząd chiński wypowiedział wojnę Cesarstwu Niemieckiemu 14 sierpnia 1917 r., stając się jednym z aliantów I wojny światowej. W dniu 28 czerwca 1919 r. w Paryżu państwa sprzymierzone zawarły z Niemcami Traktat Wersalski. Delegacja chińska, zgodnie z instrukcjami otrzymanymi od rządu w Pekinie odmówiła podpisania traktatu, ponieważ przyznawał on Japonii władzę na częścią terytorium Chin (poniemieckie terytorium koncesyjne w Shandongu). W rezultacie Chiny pozostały w stanie wojny z Niemcami. 15 września 1919 r. prezydent Chin Xu Shichang wydał dekret znoszący restrykcje nałożone na Niemcy, jako wrogie państwo. 20 maja 1921 oba państwa zawarły traktat przywracający pomiędzy nimi stan pokoju, nie uznając przy tym przekazania byłych niemieckich kolonii na terenie Chin pod japońską kontrolę.
Warunki porozumienia.
Porozumieniu towarzyszyła wspólna deklaracja, w której oba rządy wyraziły zgodę, że ich stosunki będą regulowane w głównej mierze postanowieniami Traktatu wersalskiego, nie uznając przy tym jednak przekazania byłych niemieckich kolonii na terenie Chin, pod japońską kontrolę. Porozumienie przywracało stosunku dyplomatyczne i handlowe pomiędzy oboma państwami, znosząc jednak istniejącą przed wojną, eksterytorialność dla obywateli niemieckich przebywających w Chinach.

</doc>
<doc id="3051467" url="https://pl.wikipedia.org/wiki?curid=3051467" title="Jerzy Kossowski">
Jerzy Kossowski

Jerzy Alfred Tomasz Kossowski (ur. 18 lipca 1889 we Lwowie, zm. 16 czerwca 1969 w Rio de Janeiro, Brazylia) – polski pisarz, dziennikarz, aktor, kapitan rezerwy piechoty Wojska Polskiego.
Życiorys.
Syn Zygmunta i Stefanii z Tenbellich. Egzamin maturalny zdał w roku 1908, po czym studiował prawo i historię sztuki w Uniwersytecie Jana Kazimierza we Lwowie. W roku 1912 został wcielony do wojska austriackiego i ukończył szkołę podchorążych. W latach 1914–1918 brał udział w I wojnie światowej, na froncie rosyjskim i włoskim. Prowadził w tym czasie intensywną konspiracyjną działalność antyaustriacką. W roku 1918 w stopniu porucznika wziął udział w przejęciu władzy w polskie ręce w Tarnowie, gdzie stacjonował z batalionem zapasowym 20 Galicyjskiego pułku piechoty. W wojsku polskim służył do roku 1920, biorąc udział w wojnie polsko-bolszewickiej. W 1922 roku został zweryfikowany w stopniu kapitana ze starszeństwem z dniem 1 czerwca 1919 roku w korpusie oficerów piechoty. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I.
Po zakończeniu służby wojskowej organizował życie teatralne w Polsce, pełniąc funkcje kierownicze różnych zespołów teatralnych oraz reżyserując i występując jako aktor m.in. w Teatrze Reduta i poznańskim Teatrze Nowym.
Od roku 1914 roku prowadził działalność literacką i dziennikarską, jednak debiut książkowy miał dopiero w roku 1927. W jego dorobku są liczne powieści, sztuki teatralne, drobne formy literackie i przekłady. Swoje prace podpisywał "Zygfryd Jur", "J.K." i "J. Kos". Był wiceprezesem ZAiKS-u
W roku 1936 roku wyjechał z żoną do Brazylii. Po wybuchu II wojny światowej wrócił do Europy i wstąpił do Wojska Polskiego we Francji, biorąc udział w walkach w roku 1940 roku. Dostał się do niewoli, z której uciekł i powrócił do Brazylii. W latach 50. i 60. był profesorem w szkole dramatycznej w Rio de Janeiro.
Laureat Nagrody Związku Pisarzy Polskich na Obczyźnie w 1968 roku.

</doc>
<doc id="3051470" url="https://pl.wikipedia.org/wiki?curid=3051470" title="Diecezja Bomadi">
Diecezja Bomadi

Diecezja Bomadi – rzymskokatolicka diecezja w Nigerii. Powstała w 1991 jako misja sui iuris. W 1996 promowana do rangi wikariatu apostolskiego. 21 września 2017 podniesiona do rangi diecezji. Biskup Bomadi jest sufraganem arcybiskupa benińskiego.

</doc>
<doc id="3051471" url="https://pl.wikipedia.org/wiki?curid=3051471" title="Lewicki Hrabia">
Lewicki Hrabia

Lewicki Hrabia − polski herb hrabiowski, nadany wraz z tytułem w Galicji, odmiana herbu Rogala.
Opis herbu.
Opis stworzony zgodnie z klasycznymi zasadami blazonowania:
"Na tarczy dzielonej w słup w polu w polu I czerwonym, róg bawoli brązowy, skręcony, w II srebrnym róg jeleni naturalny. Na tarczy korona hrabiowska, nad którą dwa hełmy w koronie z klejnotami: z prawej orzeł dwugłowy czarny koroną cesarską i z cyfrą I.II. (Ioseph II) na piersi złotą, z lewej róg bawoli obok rogu jeleniego jak w godle. Labry na obu hełmach czerwone, podbite srebrem."
Najwcześniejsze wzmianki.
Nadany w Galicji 11 października 1783 z tytułem hrabiowskim oraz predykatem "hoch- und wohlgeboren" ("wysoko urodzony i wielmożny") Samuelowi (Wojciechowi) Rogali von Lewickiemu. Podstawą nadania była patent z 1775, wywód przed Komisją Magnatów, załączony wykaz dóbr ziemskich.
Herbowni.
Jedna rodzina herbownych:
graf Rogala von Lewicki.

</doc>
<doc id="3051473" url="https://pl.wikipedia.org/wiki?curid=3051473" title="Wilhelm II Młodszy (książę Brunszwiku)">
Wilhelm II Młodszy (książę Brunszwiku)

Wilhelm II Młodszy (ur. ok. 1426 r., zm. 7 lipca 1503 r.) – książę Brunszwiku od 1482 do 1495 r. z dynastii Welfów.
Życiorys.
Wilhelm był starszym spośród dwóch synów księcia Brunszwiku Wilhelma I Zwycięskiego i Cecylii, córki pierwszego elektora brandenburskiego z rodu Hohenzollernów, Fryderyka I. W 1444 r. ożenił się z Elżbietą, córką hrabiego Stolbergu Bodona VII. 
Gdy w 1473 r. zmarł stryj Henryk Spokojny, ojciec przejął jego część księstwa brunszwickiego i przeniósł się do utraconego kilkadziesiąt lat wcześniej Wolfenbüttel. W kolejnym roku oddał swoim synom dotychczas zarządzane przez niego części księstwa, z Calenbergiem i Getyngą, pod wspólny zarząd (formalnie w imieniu ojca, faktycznie jednak na własny rachunek). Ojciec zmarł w 1482 r. i wówczas Wilhelm i jego młodszy brat Fryderyk objęli całe dziedzictwo po nim. Fryderyk naciskał na podział księstwa i starszy brat wreszcie uległ. W 1483 r. zawarli układ, zgodnie z którym Wilhelmowi przypadła część z Wolfenbüttel. 
Te stan trwał krótko. Wkrótce doszło do sporu między biskupem a mieszczanami z Hildesheim: Wilhelm opowiedział się po stronie biskupa, a Fryderyk poparł mieszczan. 10 grudnia 1484 r. Wilhelm dokonał niespodziewanego ataku na Calenberg i uwięził brata, zajął jego część księstwa i trzymał w niewoli aż do jego śmierci w 1495 r. Usprawiedliwiał ten krok słabością umysłową Fryderyka. Spór w Hildesheim zakończył traktat zawarty w 1486 r. W 1490 r. Wilhelm pozyskał z rąk duchownych miasto Helmstedt. 
Wilhelm stopniowo stawał się coraz bardziej zmęczony rządami w księstwie. Już w 1487 r. wydzielił jego fragment i oddał w zarząd swoim synom, Henrykowi i Erykowi. W 1491 r. oddał synom w praktyce całe księstwo, sobie pozostawiając jedynie miasto Brunszwik. W 1495 r. księstwo zostało między synów Wilhelma podzielone: Henryk otrzymał część z Wolfenbüttel, Eryk zaś - z Calenbergiem i Getyngą. Ostatnie lata życia Henryk spędził z dala od spraw światowych. Żona Elżbieta przeżyła go o wiele lat. Oprócz wspomnianych dwóch synów Wilhelm miał także córkę Annę, żonę landgrafa heskiego Wilhelma I Starszego. 

</doc>
<doc id="3051474" url="https://pl.wikipedia.org/wiki?curid=3051474" title="Diecezja Umuahia">
Diecezja Umuahia

Diecezja Umuahia – diecezja rzymskokatolicka w Nigerii. Powstała w 1958.
Bibliografia.
Gcatholic

</doc>
<doc id="3051476" url="https://pl.wikipedia.org/wiki?curid=3051476" title="Diecezja Orlu">
Diecezja Orlu

Diecezja Orlu – diecezja rzymskokatolicka w Nigerii. Powstała w 1980.

</doc>
<doc id="3051477" url="https://pl.wikipedia.org/wiki?curid=3051477" title="Most Wolności">
Most Wolności



</doc>
<doc id="3051478" url="https://pl.wikipedia.org/wiki?curid=3051478" title="Diecezja Okigwe">
Diecezja Okigwe

Diecezja Okigwe – diecezja rzymskokatolicka w Nigerii. Powstała w 1981.

</doc>
<doc id="3051481" url="https://pl.wikipedia.org/wiki?curid=3051481" title="Diecezja Ahiara">
Diecezja Ahiara

Diecezja Ahiara () – diecezja rzymskokatolicka w Nigerii, z siedzibą w Ahiarze. Powstała 18 listopada 1987 z części diecezji Owerri.

</doc>
<doc id="3051482" url="https://pl.wikipedia.org/wiki?curid=3051482" title="Staw Linkula">
Staw Linkula

Staw Linkula – potoczna nazwa stawu na terenie miasta Gdańska, w granicach dzielnicy Kokoszki. Geograficznie staw należy do Pojezierza Kaszubskiego, zaś historycznie do okręgu Wyżyny.
Historia.
Staw powstał w drugiej połowie XX w. w miejscu dawnego wyrobiska gliny dla pobliskiej cegielni w Kokoszkach. Wyrobisko gliny w tym miejscu funkcjonowało od przełomu XIX i XX w.
 do końca lat 30. XX w.. Glina do pobliskiej cegielni była dostarczana kolejką wąskotorową z zaprzęgiem konnym. Po wybudowaniu odnogi linii kolejowej nr 235 z Kokoszek do Gdyni wybudowano również wiadukt, po którym linia normalnotorowa przechodziła nad wspomnianą linią wąskotorową.

</doc>
<doc id="3051486" url="https://pl.wikipedia.org/wiki?curid=3051486" title="Louis Bertrand">
Louis Bertrand

Louis Bertrand (20 marca 1866 w Spincourt, zm. 6 grudnia 1941) – francuski powieściopisarz, eseista, historyk. 
Ukończył École normale supérieure w Paryżu. Doktoryzował się w 1897 r. , zwłaszcza w Algierii Francuskiej, gdzie przebywał w latach 1891–1900. Do najbardziej znanych prac należą: "Le Sang des races" (1899), "La Cina" (1901) i "Pépète le bien-aimé" (1901). Odznaczony Orderem Legii Honorowej w klasie Oficera ("Officier"). Od 19 listopada 1925 r. był członkiem Akademii Francuskiej (Fotel 4).

</doc>
<doc id="3051488" url="https://pl.wikipedia.org/wiki?curid=3051488" title="Archidiecezja Owerri">
Archidiecezja Owerri

Archidiecezja Owerri – diecezja rzymskokatolicka w Nigerii. Powstała w 1948 jako wikariat apostolski, diecezja od 1950. W 1994 promowana do rangi archidiecezji.
Bibliografia.
Gcatholic

</doc>
<doc id="3051489" url="https://pl.wikipedia.org/wiki?curid=3051489" title="Ardalion Ignatyev">
Ardalion Ignatyev



</doc>
<doc id="3051490" url="https://pl.wikipedia.org/wiki?curid=3051490" title="Welsh Marches">
Welsh Marches

Welsh Marches (z ang. „Marchie Walijskie”; wal. "Y Mers") – kraina historyczna na pograniczu Anglii i Walii. W średniowieczu był to obszar zarządzany przez lordów marchii ("Marcher Lords"), posiadających znaczną autonomię względem króla Anglii. Odpowiadał on angielskim hrabstwom Herefordshire, Shropshire, Cheshire i Gloucestershire oraz zajmował znaczną część (nawet 2/3) Walii. Współczesne granice krainy są bardzo rozmyte, a termin Welsh Marches używany jest zazwyczaj do terenów w bezpośredniej bliskości granicy angielsko-walijskiej.
Welsh Marches jest słabo zaludnionym obszarem o wiejskim charakterze, przez wieki będącym miejscem mieszania się kultury angielskiej i walijskiej. Już w epoce żelaza na terenie tym dochodziło do konfliktów Walijczyków z Rzymianami, którzy wznieśli forty w Chester, Gloucester i Caerleon. W VIII wieku Anglosasi zbudowali tzw. wał Offy wytyczający granicę między Mercją a walijskim królestwem Powys. Po przejęciu władzy w Anglii przez Normanów, Wilhelm I Zdobywca ustanowił na tym obszarze marchie (łac. "Marchia Wallia"), mające oddzielać Walię właściwą ("Pura Wallia") od reszty królestwa. Zostały one zlikwidowane w 1535 roku, a w 1542 roku kompetencje administracyjne nad tym obszarem otrzymała Rada Walii i Marchii ("Council of Wales and the Marches"), funkcjonująca do 1689 roku.

</doc>
<doc id="3051495" url="https://pl.wikipedia.org/wiki?curid=3051495" title="Ada (roślina)">
Ada (roślina)

Ada – rodzaj z rodziny storczykowatych ("Orchidaceae"), obejmujący 17 gatunków. Większość z nich to epifity. Rośliny te występują w Ameryce Południowej na terenie czterech krajów: Ekwadoru, Peru, Kolumbii, Wenezueli. Rosną w wilgotnych górskich lasach na wysokościach około 650–2700 metrów, jednakże większość gatunków na wysokościach 1800–2200 m n.p.m. Gatunki z tego rodzaju są niezbyt często uprawiane w warunkach domowych z powodu swoich dość wysokich wymagań.
Morfologia.
Liście są lancetowate, rosną w dwóch rzędach i osiągają długość około 20 cm. Wyrastają z pseudobulw o wysokości do 10 cm. Szypuła kwiatostanu nie wyrasta ponad liście. Rośliny te mogą wytworzyć do około 15 kwiatów, cechujących się dość intensywnym zapachem. Kwitną od stycznia do kwietnia. Kolor kwiatów może być od białego, po zielonkawy i pomarańczowy. Listki okwiatu są wąskie i spiczaste, wszystkie płatki są prawie identyczne. Kwiatowe przylistki są duże. 
Systematyka.
Rodzaj należy do podrodziny epidendronowych ("Epidendroideae") z rodziny storczykowatych ("Orchidaceae"), rząd szparagowce ("Asparagales").

</doc>
<doc id="3051496" url="https://pl.wikipedia.org/wiki?curid=3051496" title="Kielichowiec (grzyb)">
Kielichowiec (grzyb)



</doc>
<doc id="3051497" url="https://pl.wikipedia.org/wiki?curid=3051497" title="Wilhelm II Młodszy">
Wilhelm II Młodszy



</doc>
<doc id="3051500" url="https://pl.wikipedia.org/wiki?curid=3051500" title="ZTS Martin">
ZTS Martin

ZTS Martin ("Závody ťažkého strojárstva") – słowackie przedsiębiorstwo specjalizujące się w produkcji seryjnej ciągników rolniczych, silników wysokoprężnych, budowanych i górniczych maszyn, kooperacji w ziemnej technice obronnej wojskowej i innych kooperacjach.
Produkty.
Ciągniki rolnicze:
Wielkość produkcji.
Ciągniki:

</doc>
<doc id="3051502" url="https://pl.wikipedia.org/wiki?curid=3051502" title="Marchie Walijskie">
Marchie Walijskie



</doc>
<doc id="3051503" url="https://pl.wikipedia.org/wiki?curid=3051503" title="Kielichowiec pomarańczowy">
Kielichowiec pomarańczowy



</doc>
<doc id="3051506" url="https://pl.wikipedia.org/wiki?curid=3051506" title="Robert K. Massie">
Robert K. Massie

Robert Kinloch Massie III (ur. 1 stycznia 1929 w Lexington, zm. 2 grudnia 2019 w Nowym Jorku) – amerykański historyk, pisarz, zdobywca nagrody Pulitzera, znawca dziejów dynastii Romanowów.
Życiorys.
Większą część młodości spędził w Nashville, stolicy stanu Tennessee. Studiował historię Ameryki na Uniwersytecie Yale, a historię współczesnej Europy na Uniwersytecie Oksfordzkim w ramach Stypendium Rhodesa. W latach 1959–1964 pracował jako dziennikarz magazynu "Newsweek", a następnie w "Saturday Evening Post".
Wraz z żoną Suzanne opuścił Amerykę i przebywał we Francji, celem polepszenia opieki nad synem cierpiącym z powodu hemofilii. Choroba syna była źródłem szczególnego zainteresowania Massiego losami Mikołaja II, jego żony Aleksandry oraz ich syna Aleksego – również hemofilika. Wkrótce opublikował biografię ostatniego cara Rosji pt. "Nicholas and Alexandra", która stała się podstawą filmu pt. "Mikołaj i Aleksandra", uhonorowanego w 1971 dwoma Oscarami.
W 1975 wspólnie z żoną wydał "Journey", kronikarski zapis doświadczeń rodziców chorego dziecka na tle różnic w opiece medycznej Stanów Zjednoczonych i Francji.
W 1981 Massie otrzymał Nagrodę Pulitzera za "Biography for Peter the Great: His Life and World". Na podstawie tej biografii NBC wyprodukowała w 1986 miniserial "Piotr Wielki", nagrodzony trzema nagrodami Emmy.

</doc>
<doc id="3051507" url="https://pl.wikipedia.org/wiki?curid=3051507" title="Królestwo Serbów, Chorwatów i Słoweńców na Letnich Igrzyskach Olimpijskich 1924">
Królestwo Serbów, Chorwatów i Słoweńców na Letnich Igrzyskach Olimpijskich 1924

Królestwo Serbów, Chorwatów i Słoweńców na Letnich Igrzyskach Olimpijskich 1924 w Paryżu reprezentowało 38 zawodników. Reprezentacja zdobyła dwa złote medale. Dodatkowo w Konkursie Sztuki i Literatury uczestniczyło 4 zawodników.

</doc>
<doc id="3051511" url="https://pl.wikipedia.org/wiki?curid=3051511" title="Dane do odczytu maszynowego">
Dane do odczytu maszynowego

Dane do odczytu maszynowego, dane do odczytu komputerowego – dane (lub metadane) zapisane w sposób, który pozwala na ich odczytanie przez komputer.
Istnieją dwa rodzaje danych do odczytu maszynowego: dane czytelne dla ludzi, zapisane z użyciem języka znaczników tak, by były również zrozumiałe dla maszyn (np. mikroformaty, RDFa) oraz formaty zapisu danych przeznaczone przede wszystkim do odczytu przez komputery (np. RDF, XML, JSON).
Definicja danych do odczytu maszynowego.
Amerykański Office of Management and Budget (OMB) definiuje możliwość odczytu maszynowego jako „Format standardowego języka komputerowego (a więc nie tekstu w języku angielskim), który może być automatycznie odczytany przez przeglądarkę lub system komputerowy (np. XML). Tradycyjne pliki procesorów tekstu, hipertekstowy język znaczników oraz dokumenty w PDF-ie mogą być łatwo czytane przez ludzi, ale są zwykle trudne do interpretacji maszynowej. Inne formaty, w tym XML, JSON lub arkusze kalkulacyjne z opisem kolumn, które mogą być eksportowane do formatu z wartościami oddzielonymi przecinkiem, są formatami nadającymi się do odczytu maszynowego. Istnieje możliwość przekształcenia tradycyjnych plików edytorów tekstu do postaci zdatnej do odczytu maszynowego, jednak wymaga to zawarcia w nich dodatkowych elementów strukturalnych.
Przepisy dotyczące odczytu maszynowego w Polsce.
W Polsce rządowa strategia Sprawne Państwo 2020 wskazuje na konieczność wdrożenia otwartych standardów publikacji informacji publicznej, mających na uwadze możliwość maszynowego przetwarzania danych.
Aktem prawnym regulującym kwestie udostępniania danych publicznych w systemach informatycznych jest "Ustawa z dnia 17 lutego 2005 r. o informatyzacji działalności podmiotów realizujących zadania publiczne z późniejszymi zmianami". Na jej podstawie zostało wydane rozporządzenie Krajowe Ramy Interoperacyjności ("Rozporządzenie Rady Ministrów z dnia 12 kwietnia 2012 r. w sprawie Krajowych Ram Interoperacyjności, minimalnych wymagań dla rejestrów publicznych i wymiany informacji w postaci elektronicznej oraz minimalnych wymagań dla systemów teleinformatycznych"), które wprowadza pojęcie interoperacyjności semantycznej, polegającej m.in. na stosowaniu struktur danych publikowanych w repozytorium interoperacyjności. Systemy teleinformatyczne powinny udostępniać swoje zasoby informacyjne w co najmniej jednym formacie określonym w załączniku do rozporządzenia. W teorii powinno to zagwarantować przejrzystość stosowanych formatów oraz możliwość odczytu maszynowego.
Odczyt maszynowy i prawo do informacji.
Możliwość maszynowego odczytu nie jest jedynie kwestią techniczną. Maszynowy odczyt jest uznawany za jeden z warunków zapewnienia przejrzystości i dostępności danych. Zwolennicy tego podejścia postulują udostępnianie otwartych danych do odczytu maszynowego w imię realizacji konstytucyjnego prawa dostępu do informacji. Zasada dostępności do odczytu maszynowego została zapisana m.in. w opracowanych w 2007 roku „8 Principles of Open Government Data” oraz w deklaracji Global Open Data Initiative z 2013 roku.

</doc>
<doc id="3051513" url="https://pl.wikipedia.org/wiki?curid=3051513" title="U-110 (1940)">
U-110 (1940)

U-110 – niemiecki okręt podwodny typu "IXB" z czasów II wojny światowej. U-Boot wszedł do służby w 1940 roku i wziął udział w bitwie o Atlantyk, podczas której uszkodzony i zmuszony do wynurzenia przez brytyjskie niszczyciele, został zajęty przez grupę abordażową. W jego wnętrzu odnaleziono nie zniszczone przez Kptlt. Fritza-Juliusa Lempa maszynę szyfrującą marynarki niemieckiej Enigma-M oraz dokumenty kodów. Księgi uzyskane w U-110 stanowiły najważniejszą aliancką zdobycz w walce o złamanie kodu Enigmy, która umożliwiła niemal całkowite złamanie stosowanego przez Kriegsmarine kodu Enigmy. Według niektórych opinii, uzyskanie materiałów Enigmy z U-110 stanowiło najważniejsze pojedyncze wydarzenie, które zdecydowało o przebiegu i wyniku bitwy o Atlantyk.
Historia.
Jedynym dowódcą U-110 był Kptlt. Fritz-Julius Lemp – odznaczony Krzyżem Rycerskim za wcześniejsze sukcesy odniesione na U-30. U-110 został wcielony do 2. Flotylli U-Bootów celem szkolenia załogi; od 1 marca 1941 roku jako jednostka bojowa.
U-110 w swój pierwszy rejs bojowy wypłynął na początku marca 1941 roku po wyjątkowo krótkim szkoleniu załogi, co było spowodowane zamarznięciem Bałtyku. 16 marca podczas ataku na konwój HX-112 Lemp zdołał poważnie uszkodzić brytyjski zbiornikowiec „Erodona” (6207 BRT); jednostka wróciła do służby dopiero w lipcu 1944 roku. Podczas tej samej akcji stracili dwa U-Booty dowodzone przez asów floty podwodnej (U-99, Kptlt. Otto Kretschmer; U-100, Kptlt. Joachim Schepke). 
Nocą 23 marca U-110 atakował samotnie płynący norweski frachtowiec „Siremalm” (2468 BRT). Po bezskutecznych próbach storpedowania rozpoczęto ostrzał artyleryjski, jednak powodu błędu obsługi doszło do rozerwania lufy działa 105 mm i uszkodzenia okrętu. Lemp zmuszony został do przerwania patrolu, a atakowany statek – mimo uszkodzeń – zdołał uciec.
W kolejny patrol bojowy U-110 wypłynął 15 kwietnia 1941 roku z Lorient. 27 kwietnia na zachód od Irlandii zatopił brytyjski parowiec „Henri Mory” (2564 BRT), zaś 9 maja wziął udział w ataku na konwój OB-318; zdołano storpedować dwa brytyjskie frachtowce: „Bengore Head” (2609 BRT) i „Esmond” (4 976 BRT). Wkrótce potem U-Boot został wykryty i zaatakowany przez korwetę HMS „Aubretia”, a do akcji przyłączyły się niszczyciele i . Uszkodzony przez bomby głębinowe okręt podwodny został zmuszony do wynurzenia. Brytyjczycy zorientowali się, że istnieje możliwość zdobycia U-Boota, zaprzestali więc ostrzału i zrezygnowali z taranowania wrogiej jednostki. Załoga U-110 w pośpiechu opuszczała pokład skacząc do lodowatej wody. Zginęło 15 członków załogi (w tym dwóch już po wyłowieniu przez Brytyjczyków), w tym Fritz-Julius Lemp. Dokładne okoliczności jego śmierci nie są jasne – utonął, prawdopodobnie próbując powrócić na swój okręt celem zatopienia; według relacji niektórych członków załogi U-Boota został podczas takiej próby zastrzelony przez członków grupy abordażowej. Pozostałych 32 oficerów i marynarzy dostało się do niewoli.
Niemiecki okręt został przejęty przez załogę abordażową, która zdołała pozyskać cenne materiały wywiadowcze, w tym maszynę szyfrującą Enigma i, co było szczególnie cenne, aktualne księgi szyfrów. Całą operację udało się również zachować w tajemnicy przed Niemcami. U-110 zatonął następnego dnia w czasie próby odholowania go na Islandię.

</doc>
<doc id="3051515" url="https://pl.wikipedia.org/wiki?curid=3051515" title="Bang! (gra)">
Bang! (gra)

Bang! – gra karciana wydana przez Da Vinci Games, zaprojektowana przez Emiliano Sciarra. Rozgrywka, osadzona w realiach Dzikiego Zachodu, toczy się pomiędzy renegatem, bandytami oraz szeryfem i jego zastępcą (lub dwoma). Celem gry jest wyeliminowanie przeciwników, poprzez pozbawienie ich punktów życia.
Gra otrzymała nagrodę Origin Awards 2003 jako najlepsza gra karciana oraz za najlepszy design. Była również włoską grą roku 2002.
Wydawcą polskiej edycji gry jest Wydawnictwo Bard Centrum Gier.
Zasady.
Grę rozpoczyna "szeryf".
Każda runda składa się z 3 faz:
Dodatki.
Gra posiada cztery oficjalne rozszerzenia:

</doc>
<doc id="3051518" url="https://pl.wikipedia.org/wiki?curid=3051518" title="Bang!">
Bang!



</doc>
<doc id="3051520" url="https://pl.wikipedia.org/wiki?curid=3051520" title="Bartłomiej Szkop">
Bartłomiej Szkop

Bartłomiej Szkop (ur. 1981 we Wrocławiu) – polski scenarzysta, reżyser i producent filmowy.
Życiorys.
Absolwent filologii polskiej we Wrocławiu. Twórca internetowych projektów: "Klatka B", "Baśka Blog" oraz "Gr@żyna". Jego projekty mają często charakter viralu internetowego. Seriale paradokumentalne "Klatka B" oraz "Baśka Blog" łącznie zostały obejrzane na YouTube ponad 100 mln razy, oba projekty doczekały się nagród i wyróżnień branży internetowej (m.in. „WebStar”, „Press”).
W 2011 był autorem kampanii internetowej Platformy Obywatelskiej "Praktyczny przewodnik mężów zaufania PiS", w którą zaangażowali się aktorzy Marian Kociniak i Anna Czartoryska. Autor kampanii Music for Life.
Swoje projekty realizował wspólnie z takimi firmami medialnymi, jak ATM Grupa, Agora, Endemol Polska. Zajmował się m.in. doborem obsady oraz obsługą planu do programów tv i reality show, m.in. "Big Brother" i "Bar".
Projekt "Gr@żyna".
Projekt „Gr@żyna” (w roli Grażyny Żarko: Anna Lisak) rozgrywał się od wiosny do lata 2012 i podjął temat manipulacji oraz przemocy słownej w Internecie. W trakcie 10 tygodni zdobył czteromilionową widownię, a jego fragmenty, rozmowy z autorami i dyskusje z ekspertami socjologii nt. „Gr@żyny” pojawiły się m.in. w TVN24, TVP2, TVP Info, TVP Kultura. Pisali o nim m.in. „Wprost”, „Gazeta Wyborcza” i Gazeta.pl. Stanowisko w tej sprawie zajął ówczesny Prokurator Generalny RP.

</doc>
<doc id="3051524" url="https://pl.wikipedia.org/wiki?curid=3051524" title="Andrzej Makowski (kartograf)">
Andrzej Makowski (kartograf)

Andrzej Roman Makowski (ur. 23 października 1931 w Warszawie, zm. 23 października 2013) – polski geodeta i kartograf, prof. dr hab. inż., specjalista w zakresie kartografii, systemowego opracowywania i wydawania map oraz teorii barwy, profesor Wydziału Geodezji i Kartografii Politechniki Warszawskiej.
Na Wydziale Geodezji i Kartografii Politechniki Warszawskiej ukończył dwustopniowe studia: inżynierskie w zakresie pomiarów podstawowych (1954) i magisterskie w zakresie kartografii (1956), ponadto w latach 1958-1962 studiował na Wydziale Malarstwa Akademii Sztuk Pięknych w Warszawie. W 1966 uzyskał stopień doktora nauk technicznych na podstawie pracy "Estetyczny i użytkowy aspekt barwy na mapie", a w 1976 - stopień doktora habilitowanego po przedłożeniu rozprawy "Podstawa technologii barwy w kartografii". Dnia 10 grudnia 1991 otrzymał nadany przez Prezydenta RP tytuł profesora nauk technicznych.
Andrzej Makowski pracował najpierw w Zakładzie Reprodukcji Katedry Kartografii, a następnie w latach 1955-2003 - w Zakładzie Kartografii IFiK: jako asystent (1955-1959), starszy asystent (1959-1965), adiunkt (1965-1977), docent (1977-1990), profesor nadzwyczajny (1990–2000) i profesor zwyczajny. Był prodziekanem (1978-84) i dziekanem Wydziału Geodezji i Kartografii (1984-1985), członkiem senatu Politechniki Warszawskiej (1981-1983, 1984-1985 i 1990-1993), dyrektorem Instytutu Fotogrametrii i Kartografii PW i kierownikiem Zakładu Kartografii (1991–2002), od 2003 emerytowany profesor PW. Prowadził zajęcia na studiach dziennych i zaocznych: od 1955 – ćwiczenia, a od 1968 także wykłady z reprodukcji kartograficznej, od 1985 – wykłady z technologii wydania mapy. Wykładał także teorię barwy dla poligrafów na studiach poligraficznych na Politechnice Warszawskiej, reprodukcję kartograficzną w Instytucie Geograficznym Uniwersytetu Warszawskiego (1967-1973) oraz dla studentów specjalizacji kartograficznej na Uniwersytecie Marii Curie-Skłodowskiej w Lublinie (1984-88). Był autorem lub współautorem 3 podręczników akademickich, także w języku angielskim, autorem oryginalnych technologii sporządzania graficznej formy map ze zdjęć lotniczych lub satelitarnych oraz bezrastrowych reprodukcji obrazów tonalnych. Autor ponad 100 opublikowanych prac naukowych, m.in. z teorii kartografii. W latach 2001–04 kierował pracą naukową pt. "System informacji topograficznej kraju. Teoretyczne i metodyczne opracowanie koncepcyjne" (wydanie monograficzne pod jego redakcją ukazało się drukiem w 2005, twórcy pracy uzyskali nagrodę zespołową stopnia I Rektora PW za osiągnięcia naukowe).
Profesor Andrzej Makowski był m.in. członkiem Komitetu Geodezji Wydziału Nauk o Ziemi i Nauk Górniczych PAN (od 1977), przewodniczącym Sekcji Kartografii tegoż komitetu (od 1990). Był członkiem Komitetu ds. Kartografii przy prezesie GUGiK (1972-88), członkiem Rady Naukowej Instytutu Geodezji i Kartografii (1964-75 i od 1985) oraz Państwowej Rady Geodezyjnej i Kartograficznej (od 1990). Członek (od 1976) krajowego Komitetu ds. Międzynarodowej Asocjacji Kartograficznej (MAK), członek rzeczywisty Komisji „Map Production Technology” MAK (od 1972), współautor międzynarodowego słownika kartograficznego (I wydanie w 1975). Czynny uczestnik wielu konferencji krajowych i zagranicznych. Wieloletni przewodniczący Rady Naukowej Centralnego Ośrodka Badawczo-Rozwojowego Przemysłu Poligraficznego. Członek Prezydium Państwowej Rady Geodezyjnej i Kartograficznej w latach 1994-2007. Piastował stanowisko redaktora naczelnego czasopism specjalistycznych: kwartalnika naukowego PAN „Geodezja i Kartografia” (1977–2004) i „Acta Poligraphica”. Otrzymał szereg odznaczeń państwowych i resortowych.
Został członkiem prezydium komitetu naukowego II Konferencji Smoleńskiej z 2013, skupiającej badaczy metodami nauk ścisłych katastrofy samolotu Tu-154 w Smoleńsku z 10 kwietnia 2010.
Został pochowany na cmentarzu Powązkowskim w Warszawie (kwatera 282-4-26).

</doc>
<doc id="3051525" url="https://pl.wikipedia.org/wiki?curid=3051525" title="Bitwa pod Wiewcem">
Bitwa pod Wiewcem

Bitwa pod Wiewcem – bitwa stoczona 6 października 1863 roku pomiędzy powstańcami styczniowymi pułkownika Kajetana Słupskiego a wojskami rosyjskimi pod dowództwem pułkownika Tarasienki.
Przebieg bitwy.
6 października 1863 na polach w okolicach Wiewca i Krzywanic doszło do starcia powstańczego oddziału kawaleryjskiego pułkownika Kajetana Słupskiego, w sile 240 ludzi, a ścigającymi go wojskami moskiewskimi z garnizonu kaliskiego pod dowództwem pułkownika Tarasienki.&lt;br&gt; W skład oddziału rosyjskiego wchodził szwadron huzarów, 150 kozaków, 2 roty piechoty oraz 2 działa.
&lt;br&gt;Słupski umiejętnie manewrując praktycznie uniemożliwił piechocie rosyjskiej i artylerii wzięcie udziału w bitwie. Powstańcza konnica trzykrotnie szarżowała na zajmującą pozycje kawalerię rosyjską, za każdym razem zmuszając ją do ustąpienia z pola walki.
W bitwie zginęło 5 powstańców, 6 odniosło rany. Straty moskiewskie były większe. W mogile pod Krzywanicami zostali pochowani 2 oficerowie, 9 huzarów i 8 kozaków. Jednego poległego Rosjanie zabrali z miejsca bitwy, w Radomsku leczono 13 rannych, 2 z nich zmarło.
Polegli powstańcy zostali pochowani na cmentarzu w Wiewcu byli to:

</doc>
<doc id="3051534" url="https://pl.wikipedia.org/wiki?curid=3051534" title="Adamantinia">
Adamantinia

Adamantinia – monotypowy rodzaj roślin z rodziny storczykowatych ("Orchidaceae") obejmujący gatunek Adamantinia miltonioides Van den Berg &amp; C.N.Gonç. Został on opisany w 2004 roku przez Cássio van den Berga i Cezara Neuberta Gonçalvesa. Nazwa odnosi się do nazwy Parku Narodowego Chapada Diamantina we wschodniej Brazylii, na terenie jedyny przedstawiciel rodzaju występuje.
Rośliny te są epifitami, posiadają pseudobulwy, a ich liście mają kolor ciemnooliwkowy. Kwiatostan jest dość długi i z dużą liczbą kwiatów. Listki ich okwiatu są różowe z ciemnymi, różowymi krawędziami i bardzo małymi pręcikami. Słupek jest wąski, z szerokim znamieniem.
Jak dotąd znane są tylko dwa udokumentowane znaleziska roślin z tego rodzaju. Jednym jest fotografia zrobiona kwitnącej roślinie na małym drzewie na urwisku na wysokości 1400 metrów. Drugą jest opisana przez odkrywców roślina rosnąca na drzewie na wysokości 950 m. Obie lokalizacje były bardzo eksponowane na wiatr i cechowały się suchym okresem zimowym.
Systematyka.
Rodzaj należy do podrodziny epidendronowych ("Epidendroideae"), rodziny storczykowatych ("Orchidaceae"), z rzędu szparagowców ("Asparagales") w obrębie roślin jednoliściennych. Dane sekwencjonowania markera "trnL-F" z chloroplastowego DNA dowodzą, że rodzaj jest spokrewniony z taksonami "Leptotes" i "Isabelia".

</doc>
<doc id="3051535" url="https://pl.wikipedia.org/wiki?curid=3051535" title="Gdańsk Sienna Grobla">
Gdańsk Sienna Grobla

Gdańsk Sienna Grobla – nieczynna kolejowa stacja towarowa w Gdańsku, na osiedlu Sienna Grobla II, w woj. pomorskim, w Polsce, znajdująca się na krańcu łącznicy nr 846 (o długości 1,442 km) biegnącej do posterunku Wisła Most na linii nr 226. Została otwarta w 1905 roku, aby obsługiwać nabrzeża położone w porcie morskim w Gdańsku. Na stacji znajdowały się rampy i kilka magazynów.

</doc>
<doc id="3051537" url="https://pl.wikipedia.org/wiki?curid=3051537" title="Leonard Bolc">
Leonard Bolc

Leonard Zygmunt Bolc (ur. 1934, zm. 22 października 2013 r. w Warszawie) – polski informatyk, prof. dr hab., specjalista w zakresie sztucznej inteligencji.
Był twórcą i długoletnim kierownikiem Zespołu Inżynierii Lingwistycznej Instytutu Podstaw Informatyki PAN oraz profesorem w tymże Instytucie. Profesor Polsko-Japońskiej Wyższej Szkoły Technik Komputerowych w Warszawie, kierownik Katedry Algorytmiki, Matematyki i Statystycznej Analizy Danych na tejże uczelni, a także członek Senatu PJWSTK. Profesor Instytutu Matematyki i Informatyki Wydziału Matematyczno-Przyrodniczego Akademii im. Jana Długosza w Częstochowie.
Zmarł 22 października 2013 r. Pogrzeb odbył się 29 października tr. na cmentarzu Bródnowskim w Warszawie (kwatera 53B-2-18).

</doc>
<doc id="3051542" url="https://pl.wikipedia.org/wiki?curid=3051542" title="Marasmius bulliardii">
Marasmius bulliardii



</doc>
<doc id="3051543" url="https://pl.wikipedia.org/wiki?curid=3051543" title="Meczet szejka Amir ad-Dina w Nazarecie">
Meczet szejka Amir ad-Dina w Nazarecie

Meczet szejka Amir ad-Dina w Nazarecie – mały meczet na Starym Mieście Nazaretu, na północy Izraela.
Historia.
Pierwotnie był to grobowiec szejka Amir ad-Dina, będący położony w pobliżu anglikańskiego Kościół Zbawiciela w Nazarecie. Zgodnie z tradycją, Amir ad-Dina walczył razem ze swoim wujkiem Szihabem ad-Dinem przeciwko krzyżowcom. Tutejsza budowla powstała w 1911 roku dzięki wsparciu finansowemu osmańskiego ministra Husajna al-Bazzę.
Architektura.
Meczet jest niewielkim budynkiem. Schody prowadzą na dach służący wiernym za miejsce do modlitw.
Nabożeństwa.
Meczet jest czynny i służy miejscowej ludności muzułmańskiej do regularnych modlitw (pięć razy dziennie). Nie ma możliwości normalnego zwiedzania tego meczetu.

</doc>
<doc id="3051547" url="https://pl.wikipedia.org/wiki?curid=3051547" title="Unmun sa">
Unmun sa

Unmun sa (운문사 Klasztor Bramy Chmur) – koreański klasztor, największe centrum praktyki dla mniszek w Korei.
Historia klasztoru.
Klasztor został założony w 560 roku w najbardziej południowej części gór T'aebaek, na górze Hogŏ (znanej także jako Unmun). Znajdowała się tu pustelnia zbudowana przez mnicha Wonŭnga, który po osiągnięciu oświecenia rozbudował ją i nazwał Taejakgap sa. W 937 r. klasztor został ponownie rozbudowany i nazwa zmieniona na Unmun sa. W 1250 roku mistrz Iryŏn został opatem klasztoru, który został znów rozbudowany .
W XII wieku w klasztorze działał mnich Hakil (1052-1144), który zmarł w 1144 r. w wieku 93 lat. Poświęcił się odnowieniu klasztoru. Praktykowało tu wtedy ponad 2000 mnichów.
Podczas japońskiej inwazji w latach 1592-1598 klasztor został częściowo zburzony, ale ocalało ponad dwadzieścia budynków.
W XIX wieku z klasztorem związany był mistrz sŏn Paekp'a Kŭngsŏn (1767-1852), który zyskał sławę zarówno jako mistrz medytacji jak i uczony. Napisał podręcznik sŏn "Sŏnmun sugyŏng", który był wtedy najważniejszym przewodnikiem po teorii i praktyce medytacji sŏn .
W 1958 roku klasztor został przeznaczony jako ośrodek praktyki dla mniszek. Liczba mniszek waha się pomiędzy 200 a 260.

</doc>
<doc id="3051551" url="https://pl.wikipedia.org/wiki?curid=3051551" title="Adenochilus">
Adenochilus

Adenochilus – rodzaj roślin z rodziny storczykowatych ("Orchidaceae"). Obejmuje tylko dwa gatunki występujące we wschodniej Australii oraz na Nowej Zelandii. Rośliny tu zaliczane rosną w niewielkich grupach w miejscach wilgotnych na ziemi. Mają mięsiste kłącze z pojedynczym liściem. Podczas kwitnienia wytwarzają też jeden kwiat o białym okwiecie o średnicy 2-3 cm. Warżka mocno zgięta, z czerwonymi paskami i żółtymi gruczołami. Rośliny kwitną w pierwszej połowie lata.
Systematyka.
Rodzaj ten należy do podrodziny storczykowych ("Orchidoideae"), rodziny storczykowatych ("Orchidaceae"), z rzędu szparagowców ("Asparagales") w obrębie roślin jednoliściennych.

</doc>
<doc id="3051552" url="https://pl.wikipedia.org/wiki?curid=3051552" title="Atak dinozaurów">
Atak dinozaurów

Atak dinozaurów (ang. "Triassic Attack") – amerykański horror z gatunku science fiction z 2010 roku w reżyserii Colina Fergusona. Wyprodukowany przez UFO International Productions.
Premiera filmu miała miejsce 27 listopada 2010 roku na amerykańskim kanale Syfy. Polska premiera filmu odbyła się na kanale Canal+ 6 czerwca 2011 roku oraz w TV Puls - 28 października 2013 roku a także w Cinemax - 18 stycznia 2014 roku i TV4 - 2 stycznia 2015r.
Opis fabuły.
Właściciel muzeum postanawia zemścić się za zabranie amerykańskim Indianom ziemi. Odprawia specjalny rytuał i wskrzesza do życia dinozaury. Szeryf Jake (Steven Brand) wraz z żoną Emmą (Kirsty Mitchell), paleontologiem, muszą powstrzymać drapieżców. Ogromne gady atakują bowiem mieszkańców okolicy.
Obsada.
i inni

</doc>
<doc id="3051554" url="https://pl.wikipedia.org/wiki?curid=3051554" title="Seraj w Nazarecie">
Seraj w Nazarecie

Seraj w Nazarecie (hebr. בית הסראייה) – seraj zlokalizowany na Starym Mieście Nazaretu, na północy Izraela.
Historia.
W połowie XVIII wieku beduiński szejk pochodzący z Tyberiady, Zahir al-Umar zbuntował się przeciwko Osmanom. Opanował i ufortyfikował Akkę, która stała się jego głównym miastem. Położone w Dolnej Galilei miasto Nazaret odgrywało ważną rolę w kształtowaniu lokalnej gospodarki. To właśnie Zahirowi al-Umarowi przypisuje się wybudowanie około 1740 roku seraja w Nazarecie. Był to w owym czasie najważniejszy i najbardziej imponujący budynek w mieście. Mieścił on osobiste apartamenty Zahira al-Umara, biura administracji, stajnie oraz cele więzienne. W połowie XIX wieku dobudowano portyk, a na początku XX wieku wieżę zegarową (była to jedna z siedmiu wież zegarowych wzniesionych w Palestynie z okazji 25-lecia panowania sułtana Abdülhamida II). Początkowo w seraju znajdowały się także pomieszczenia do modlitw wiernych muzułmanów. W 1812 roku funkcję tę przejął nowo wybudowany Biały Meczet.
Po 1948 roku w budynku mieściła się siedziba izraelskich władz administracyjnych (w 1991 r. przeniosła się do nowego budynku). Obecnie budynek pozostaje opuszczony, planuje się jednak jego odnowienie i urządzenie miejskiego muzeum.
Architektura.
Seraj jest dwupiętrowym zabytkowym budynkiem, przy którym wznosi się renesansowa wieża zegarowa. Wieża została wzniesiona na planie kwadratu. Z każdej strony widnieją okrągłe otwory, w których w przeszłości mieściły się zegary.

</doc>
<doc id="3051556" url="https://pl.wikipedia.org/wiki?curid=3051556" title="Nowak Dźoković">
Nowak Dźoković



</doc>
<doc id="3051558" url="https://pl.wikipedia.org/wiki?curid=3051558" title="−1 (liczba)">
−1 (liczba)



</doc>
<doc id="3051561" url="https://pl.wikipedia.org/wiki?curid=3051561" title="Ӕ (cyrylica)">
Ӕ (cyrylica)



</doc>
<doc id="3051564" url="https://pl.wikipedia.org/wiki?curid=3051564" title="О5 (album)">
О5 (album)



</doc>
<doc id="3051566" url="https://pl.wikipedia.org/wiki?curid=3051566" title="Župkov (powiat Žarnovica)">
Župkov (powiat Žarnovica)



</doc>
<doc id="3051568" url="https://pl.wikipedia.org/wiki?curid=3051568" title="Žlíbek (Žulová)">
Žlíbek (Žulová)



</doc>
<doc id="3051569" url="https://pl.wikipedia.org/wiki?curid=3051569" title="Žarnov (powiat Koszyce-okolice)">
Žarnov (powiat Koszyce-okolice)



</doc>
<doc id="3051570" url="https://pl.wikipedia.org/wiki?curid=3051570" title="Štrkovec (powiat Rymawska Sobota)">
Štrkovec (powiat Rymawska Sobota)



</doc>
<doc id="3051571" url="https://pl.wikipedia.org/wiki?curid=3051571" title="Deadline">
Deadline

Deadline – angielski termin oznaczający cezurę bądź granicę czasową, przed jaką dana czynność ma zostać wykonana. W teorii zarządzania projektami określenie to pojawia się najczęściej w kontekście kamieni milowych projektu.

</doc>
<doc id="3051575" url="https://pl.wikipedia.org/wiki?curid=3051575" title="Adenoncos">
Adenoncos

Adenoncos – rodzaj roślin z rodziny storczykowatych ("Orchidaceae"). Obejmuje 18 gatunków występujących w Tajlandii, Wietnamie, Malezji, na Nowej Gwinei, Borneo i Sumatrze.
Systematyka.
Rodzaj należy do podrodziny epidendronowych ("Epidendroideae"), rodziny storczykowatych ("Orchidaceae"), z rzędu szparagowców ("Asparagales") w obrębie roślin jednoliściennych.

</doc>
<doc id="3051576" url="https://pl.wikipedia.org/wiki?curid=3051576" title="Wieczorem">
Wieczorem

Wieczorem (Włodek Pawlik / Józef Czechowicz) – album koncertowy Włodka Pawlika z udziałem licznych wokalistów (Dorota Miśkiewicz, Kuba Badach i artyści lubelskiej sceny muzycznej), z jazzowymi kompozycjami powstałymi do liryków Józefa Czechowicza. To muzyczny hołd dla lubelskiego poety-awangardzisty okresu międzywojnia. Nagrania dokonano 12 kwietnia 2013 r. w Teatrze Starym w Lublinie. Premiera projektu muzycznego "Wieczorem" miała miejsce wcześniej, 2 marca 2013 r., również na scenie Teatru Starego, ze scenografią autorstwa Justyny Łagowskiej, konsultacjami reżyserskimi Janusza Opryńskiego. Album został wydany w formie książeczki z płytą CD, charakterystycznie dla wydawnictw Agory SA.

</doc>
<doc id="3051577" url="https://pl.wikipedia.org/wiki?curid=3051577" title="Miłość (album Jamal)">
Miłość (album Jamal)

Miłość – trzeci album studyjny polskiej grupy muzycznej Jamal. Ukazał się 10 października 2013 roku nakładem wytwórni muzycznej Parlophone Music Poland.
Nagrania dotarły do 9 miejsca listy OLiS i uzyskały status złotej płyty.
Płytę promowały 4 single: "DEFTO", "Peron", "Plastikowe kwiaty" i "Upadłem w Poznaniu".

</doc>
<doc id="3051581" url="https://pl.wikipedia.org/wiki?curid=3051581" title="Duże Siedliszcze">
Duże Siedliszcze



</doc>
<doc id="3051582" url="https://pl.wikipedia.org/wiki?curid=3051582" title="Skate Canada International 2013">
Skate Canada International 2013

Skate Canada International 2013 – drugie w kolejności zawody łyżwiarstwa figurowego z cyklu Grand Prix 2013/2014. Zawody rozgrywano od 25 do 27 października 2013 roku w hali Harbour Station w Saint John.
Zwycięzcą wśród solistów został Kanadyjczyk Patrick Chan, a najlepszą solistką okazała się Rosjanka Julija Lipnicka. W rywalizacji par sportowych zwyciężyli reprezentanci Włoch Stefania Berton i Ondřej Hotárek, a wśród par tanecznych triumfowali Kanadyjczycy Tessa Virtue i Scott Moir.

</doc>
<doc id="3051584" url="https://pl.wikipedia.org/wiki?curid=3051584" title="Pedro María Laxague">
Pedro María Laxague

Pedro María Laxague (ur. 14 września 1952 w Coronel Pringles) – argentyński duchowny katolicki, biskup Zárate-Campana od 2015.
Życiorys.
Urodził się 14 września 1952 w prowincji Buenos Aires w rodzinie pochodzenia francuskiego. Ma 19 braci, z których jeden jest biskupem. 
Święcenia kapłańskie przyjął 15 lipca 1989. 
Następnie piastował wiele stanowisk w kurii archidiecezji Bahia Blanca. W 1991 został mianowany kanclerzem, a w 2004 wikariuszem generalnym. 
14 listopada 2006 papież Benedykt XVI mianował go biskupem pomocniczym archidiecezji Bahía Blanca oraz biskupem tytularnym "Castra Severiana". Sakry biskupiej udzielił mu 21 grudnia 2006 metropolita Bahía Blanca - arcybiskup Guillermo Garlatti.
3 listopada 2015 papież Franciszek mianował go biskupem ordynariuszem diecezji Zárate-Campana. Ingres odbył się 19 grudnia 2015.

</doc>
<doc id="3051588" url="https://pl.wikipedia.org/wiki?curid=3051588" title="Aleksander Szymkiewicz">
Aleksander Szymkiewicz

Aleksander Szymkiewicz (ur. 12 listopada 1858 w Sankt Petersburgu, zm. 1908 w Tbilisi) – polski architekt działający w Gruzji.
Życiorys.
Był synem pochodzącego spod Kowna adwokata, polskiego szlachcica Polikarpa Szymkiewicza (syna Ignacego Szymkiewicza) i Adelajdy pochodzącej z rodziny o niemiecko-szwedzkich korzeniach. W latach 1867-1875 uczęszczał do prestiżowej szkoły, było to niemieckie gimnazjum im. Karola Maya. W 1879 rozpoczął studia w petersburskiej Akademii Sztuk Pięknych na wydziale architektury. Za osiągnięcia podczas nauki otrzymał mały i duży srebrny medal. Po czterech latach studiów za projekt "podmiejskiej rezydencji wielkoksiążęcej" otrzymał tytuł architekta II klasy. Wstawiennictwo rodziny sprawiło, że w 1885 wyjechał do Tbilisi, gdzie otrzymał posadę sekretarza gubernialnego, a następnie architekta miejskiego, zastąpił na tym stanowisku rodaka Aleksandra Zborzewskiego. Funkcję tę pełnił do 1891, a następnie był radnym miejskim. W latach 1905 do 1906 wykładał rysunek i architekturę w tbiliskiej szkole malarstwa i rzeźby, która działała przy Kaukaskim Towarzystwie Krzewienia Sztuk Pięknych. Zmarł w 1908, rok później grupa architektów i urzędników powołała nazwany jego imieniem fundusz stypendialny, który co roku przyznawał stypendia dwóm studentom z Zakaukazia, którzy pragnęli rozpocząć studia techniczne. Syn Aleksandra Szymkiewicza Mikołaj opuścił Gruzję i osiadł we Francji, ukończył studia architektoniczne i prowadził pracownię. Synem Mikołaja, a wnukiem Aleksandra był Sacha Chimkevitch.
Projekty.
Budynki zaprojektowane przez Aleksandra do czasów obecnych są uważane za jedne z najbardziej reprezentacyjnych obiektów w Tbilisi.
Poza Tbilisi:

</doc>
<doc id="3051589" url="https://pl.wikipedia.org/wiki?curid=3051589" title="Henryk I Starszy (książę Brunszwiku)">
Henryk I Starszy (książę Brunszwiku)

Henryk I Starszy (ur. 24 czerwca 1463 r., zm. 23 czerwca 1514 r. pod Leer) – książę Brunszwiku-Wolfenbüttel od 1495 r. z dynastii Welfów.
Życiorys.
Henryk był starszym spośród dwóch synów księcia Brunszwiku Wilhelma II Młodszego i Elżbiety, córki hrabiego Stolbergu Bodona VII. 
Henryk i jego młodszy brat Eryk jeszcze za życia ojca, od 1487 r. stopniowo otrzymywali coraz większe udziału w rządzeniu księstwem Brunszwiku. W 1495 r. ojciec ostatecznie ustąpił, a państwo zostało podzielone między braci: Henrykowi przypadła część z siedzibą w Wolfenbüttel, zaś Erykowi – z Calenbergiem i Getyngą. Chciał umocnić władzę książęcą i był zdecydowanym przeciwnikiem swobód miejskich – jeszcze w latach 80. uczestniczył w walkach ojca przeciwko Hildesheim, potem próbował podporządkować sobie Hanower (zarówno siłą, jak i zabiegami politycznymi, jednak bezskutecznie). W 1492 r. wybuchł spór między Henrykiem a mieszczanami Brunszwiku, jednak ośmiomiesięczne oblężenie miasta przez księcia nie przyniosło efektu i ostatecznie musiał zawrzeć z nim traktat.
Od momentu nominacji swego najstarszego syna Henryka, Krzysztofa na biskupa koadiutora Bremy w 1500 r. Henryk skierował swoją uwagę na wybrzeże Morza Północnego. W 1501 zaangażował się w wojnę biskupstwa o podporządkowanie Butjadingen, jednak bezskutecznie. Po wyborze Krzysztofa na arcybiskupa podjął ponowną próbę zdobycia tego rejonu, tym razem z powodzeniem (1513). Kontynuował kampanię we Fryzji, gdzie rok później zginął podczas oblężenia Leer.
Rodzina.
W sierpniu 1486 r. Henryk poślubił Katarzynę, córkę księcia zachodniopomorskiego Eryka II. Z małżeństwa tego pochodziły liczne dzieci, w tym:

</doc>
<doc id="3051592" url="https://pl.wikipedia.org/wiki?curid=3051592" title="Miżhirja (obwód chmielnicki)">
Miżhirja (obwód chmielnicki)

Miżhirja (ukr. Міжгір'я; pol. hist. "Wołoskie") – wieś na Ukrainie, w obwodzie chmielnickim, w rejonie biłohirskim. W 2001 roku liczyła 198 mieszkańców.

</doc>
<doc id="3051595" url="https://pl.wikipedia.org/wiki?curid=3051595" title="Aganisia">
Aganisia

Aganisia – rodzaj roślin z rodziny storczykowatych ("Orchidaceae"), do którego należą 3 gatunki. Uzyskano także kilka hybryd międzyrodzajowych. Nazwa tego rodzaju pochodzi od greckiego słowa "agnos", które oznacza "wdzięczność" i prawdopodobnie wzięło się od słodkiego zapachu kwiatów tego rodzaju.
Te niewielkie, epifityczne rośliny występują w sawannie drzewiastej, wilgotnych lasach równikowych, nad rzekami Trynidadu, Brazylii, Kolumbii, Wenezueli, Gujany i Peru. Stanowiska znajdują się przeważnie na wysokości 100-500 m, rzadko na wysokości powyżej 1000 m n.p.m. W warunkach naturalnych rośliny kwitną od stycznia do sierpnia, bardzo sporadycznie odnotowano także kwitnienie w październiku.
Rośliny z tego rodzaju posiadają niewielkie pseudobulwy oraz małe kwiaty wyrastające z pnącego kłącza. Kwiaty osiągają wielkość 4 cm. Kolorystyka kwiatów u tego rodzaju jest rzadka wśród orchidei – od różowo-fioletowego po niebiesko-fioletowy. Rośliny z tego rodzaju są rzadko uprawiane.
Systematyka.
Rodzaj sklasyfikowany do podplemienia "Zygopetalinae" w plemieniu "Cymbidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.
Międzyrodzajowe hybrydy:

</doc>
<doc id="3051601" url="https://pl.wikipedia.org/wiki?curid=3051601" title="Valdes Pasolini">
Valdes Pasolini

Valdes Pasolini (ur. 3 czerwca 1962) – sanmaryński piłkarz występujący na pozycji pomocnika lub napastnika, reprezentant San Marino w latach 1990–1996, zdobywca pierwszej bramki w historii reprezentacji.
Kariera klubowa.
W trakcie swojej kariery zawodniczej występował na pozycji ofensywnego pomocnika lub napastnika, grając wyłącznie na poziomie amatorskim – w sanmaryńskich klubach SS Juvenes i SS Cosmos oraz włoskim AC Ponte Verucchio. Jako gracz SS Cosmos wywalczył on tytuł mistrza San Marino za sezon 2000/01 oraz dwukrotnie Puchar San Marino w latach 1995 i 1999. W sezonie 2003/04 zakończył grę w piłkę nożną.
Kariera reprezentacyjna.
Pasolini był jednym z zawodników powoływanych w połowie lat 80. XX wieku przez Giulio Cesare Casaliego do nowo powstałej reprezentacji San Marino, która rozpoczęła rozgrywać mecze sparingowe, oczekując na przyjęcie FSGC do FIFA oraz UEFA. 28 marca 1986 wystąpił w pierwszym międzypaństwowym meczu reprezentacji przeciwko Kanadzie U-23 (0:1) w Serravalle. W 1987 roku wziął udział w Igrzyskach Śródziemnomorskich, gdzie San Marino rozegrało 3 spotkania przeciwko Libanowi, Syrii i Turcji U-23 i z dorobkiem 1 punktu zajęło 4. lokatę w grupie.
14 listopada 1990 oficjalnie zadebiutował w reprezentacji San Marino prowadzonej przez Giorgio Leoniego w przegranym 0:4 meczu ze Szwajcarią w ramach eliminacji Mistrzostw Europy 1992. Był to pierwsze spotkanie rozegrane przez San Marino pod egidą UEFA. 27 marca 1991 zdobył swoją jedyną bramkę dla drużyny narodowej w przegranym 1:3 meczu przeciwko Rumunii w Serravalle, gdy w 26. minucie pokonał Florina Pruneę strzałem z rzutu karnego. Był to zarazem pierwszy w historii gol zdobyty przez reprezentację San Marino w spotkaniu międzypaństwowym. Ogółem w latach 1990-1996 Pasolini rozegrał w reprezentacji 14 oficjalnych spotkań i zdobył 1 bramkę.

</doc>
<doc id="3051603" url="https://pl.wikipedia.org/wiki?curid=3051603" title="Andriej Borisienko">
Andriej Borisienko

Andriej Iwanowicz Borisienko, ros. Андрей Иванович Борисенко (ur. 17 kwietnia 1964 w Leningradzie, ZSRR) – rosyjski inżynier, kosmonauta.

</doc>
<doc id="3051612" url="https://pl.wikipedia.org/wiki?curid=3051612" title="Polskie referenda">
Polskie referenda



</doc>
<doc id="3051619" url="https://pl.wikipedia.org/wiki?curid=3051619" title="Aglossorrhyncha">
Aglossorrhyncha

Aglossorrhyncha – rodzaj roślin z rodziny storczykowatych ("Orchidaceae"). Należy do niego 13 gatunków, zarówno epifitycznych, jak i naziemnych. Rośliny posiadają zwykle rozgałęzione i spłaszczone kłącza, korzenie czasem owłosione, liście liczne. Kwiatostan z jednym lub dwoma kwiatami. Kwiaty białe, zielone lub żółte z bardzo często ciemnozieloną, łódeczkowatą warżką. 
Gatunki rodzaju "Aglossorrhyncha" są głównie epifitami i rosną na wzgórzach oraz w górskich lasach, także na wzniesieniach oraz na ziemi wśród krzewów. Dolna część łodygi jest często ukryta wśród mchów. Rośliny z tego rodzaju rosną na wysokości od około 350 m aż do 2800 m.
Gatunki z tego rodzaju występują w Azji Południowo-Wschodniej: Wyspy Korzenne, Archipelag Bismarcka, Nowa Gwinea, Wyspy Salomona, Fidżi, Vanuatu.
Systematyka.
Rodzaj z rodziny storczykowatych ("Orchidaceae") należącej do rzędu szparagowców ("Asparagales") w obrębie jednoliściennych.

</doc>
<doc id="3051620" url="https://pl.wikipedia.org/wiki?curid=3051620" title="Magok sa">
Magok sa

Magok sa (마곡사 Klasztor Doliny Konopi lub Lnu) – koreański klasztor.
Historia klasztoru.
Z powstaniem klasztoru związane są dwie historie. Według pierwszej, założycielem klasztoru był Chajang w roku 643. Według drugiej, założycielem klasztoru był mistrz sŏn Nanghye Muyŏm w roku 845, po swoim powrocie z Chin. Ta druga wersja jest bardziej wiarygodna, gdyż w pobliżu znajduje się klasztor Sŏngju sa, w którym powstała jedna z Dziewięciu górskich szkół sŏn – sŏngju. W tym klasztorze nauczał Muyŏm.
Klasztor został zbudowany na wschodnim zboczu góry T'aehwa.
W XI wieku klasztor podupadł i nie był używany. Podobno kiedyś przechodził obok klasztoru mistrz sŏn Chinul i zobaczył, że w klasztorze mieszka banda rabusiów i wygonił ich. Wtedy też, przy wsparciu króla, klasztor został odrestaurowywany.
Był to jeden z niewielu klasztorów koreańskich, który wyszedł względnie nieuszkodzony z okresu inwazji japońskiej w latach 1592–1598.
W wieku XIX i XX nauczali w klasztorze tak wybitni mnisi jak Kyŏnghŏ Sŏng'u i Mangong Wŏlmyŏn. W październiku 1948 r. został zaordynowany w tym klasztorze mistrz sŏn Sŭngsan. Tutaj także spotkał swojego nauczyciela Kobonga Kyŏnguka, który wiosną 1949 r. przybył do Magok sa. W styczniu 1950 roku Sŭngsan otrzymał od mistrza Kobonga przekaz Dharmy.

</doc>
<doc id="3051621" url="https://pl.wikipedia.org/wiki?curid=3051621" title="Agrostophyllum">
Agrostophyllum

Agrostophyllum – rodzaj roślin z rodziny storczykowatych ("Orchidaceae"). Obejmuje ponad 100 gatunków. Nazwa pochodzi od greckiego słowa "agrostis", które oznacza "trawę" i "phyllos", oznaczającego "liść", odnoszącego się do wyglądu liści u większości gatunków. 
Te epifityczne rośliny występują w tropikalnych lasach, rosnąc na pniach i gałęziach drzew. Występują od Seszeli przez Madagaskar, Indie, Sri Lankę, Malezję, Indonezję po wyspy Pacyfiku. Występują także górach wschodnich Himalajów, Tybetu, Nepalu. Centrum zróżnicowania tego rodzaju znajduje się Nowej Gwinei, gdzie występuje co najmniej 45 gatunków.
Storczyki te posiadają wydłużone i często zwisające pędy z gęstymi liśćmi. Kwiatostany z wieloma drobnymi kwiatami. 
Systematyka.
Rodzaj klasyfikowany do podrodziny epidendronowych ("Epidendroideae") z rodziny storczykowatych ("Orchidaceae"), rząd szparagowce ("Asparagales") w obrębie roślin jednoliściennych.
&lt;br&gt;

</doc>
<doc id="3051622" url="https://pl.wikipedia.org/wiki?curid=3051622" title="Lidiya Alfeyeva">
Lidiya Alfeyeva



</doc>
<doc id="3051623" url="https://pl.wikipedia.org/wiki?curid=3051623" title="Maryna Bekh">
Maryna Bekh



</doc>
<doc id="3051624" url="https://pl.wikipedia.org/wiki?curid=3051624" title="Larysa Berezhna">
Larysa Berezhna



</doc>
<doc id="3051625" url="https://pl.wikipedia.org/wiki?curid=3051625" title="Igor Ter-Ovanesyan">
Igor Ter-Ovanesyan



</doc>
<doc id="3051627" url="https://pl.wikipedia.org/wiki?curid=3051627" title="Wojciech Szkiela">
Wojciech Szkiela

Wojciech Szkiela (ur. 26 maja 1933 Warszawie, zm. 23 października 2013 w Warszawie) – polski dziennikarz sportowy, działacz krajowego i międzynarodowego ruchu kolarskiego, wiceprezes Polskiego Związku Kolarskiego 
Życiorys.
Był synem Stanisława Szkieli (1904-1983), działacza kolarskiego, jednego z założycieli i wieloletniego prezesa RKS Sarmata Warszawa. W 1955 ukończył studia polonistyczne na Uniwersytecie Warszawskim.
Jako dziennikarz sportowy debiutował pod koniec studiów, na łamach "Życia Warszawy". Od 1957 do 1990 pracował w "Dzienniku Ludowym", gdzie kierował redakcją sportową. Od 1958 należał do Klubu Dziennikarzy Sportowych, od 1960 był członkiem jego zarządu, następnie także sekretarzem generalnym klubu. Ze swoją gazetą angażował się w popularyzację sportu w środowisku wiejskim, m.in. uczestniczył w organizacji masowych zawodów siatkarskich, szachowych (turniej "O Złotą Wieżę"), zimowych (akcja "Nie bójmy się zimy"). Po powierzeniu "Dziennikowi Ludowemu" współorganizacji Wyścigu dookoła Polski w 1966, został jego dyrektorem i pełnił tę funkcję do 1989. Od 1973 z jego inicjatywy "Dziennik Ludowy" patronował ogólnopolskim zawodom w kolarstwie przełajowym (tzw. challenge redakcji "DL"). Równocześnie relacjonował największe imprezy sportowe (m.in. igrzyska olimpijskie letnie (7 x) i zimowe (3 x) w latach 1960-1994. W latach 1976-1981 był członkiem zarządu Polskiego Związku Kolarskiego, od czerwca 1977 jego wiceprezesem, od sierpnia 1977 także wiceprezesem Stowarzyszenia Organizatorów Imprez Kolarskich (AIOCC). 
W latach 1990-1993 publikował na łamach "Słowa Powszechnego", a następnie od 1993 do 1996 był redaktorem naczelnym "Toto Sportu", przeszedł na emeryturę po likwidacji magazynu.

</doc>
<doc id="3051628" url="https://pl.wikipedia.org/wiki?curid=3051628" title="Zdzisław Orzechowski">
Zdzisław Orzechowski

Zdzisław Orzechowski (ur. 18 sierpnia 1919 w Lubartowie, zm. 22 października 2013) – polski specjalista w zakresie budowy i eksploatacji maszyn, prof. zw. dr inż., od 1984 członek Łódzkiego Towarzystwa Naukowego, wieloletni wykładowca akademicki Wydziału Mechanicznego Politechniki Łódzkiej.
Studia rozpoczął przed wojną na Politechnice Lwowskiej, a ukończył w 1948 na Politechnice Łódzkiej, z którą był następnie związany zawodowo (Katedra Cieplnych Maszyn Przepływowych, Katedra Mechaniki, Instytut Maszyn Przepływowych); przez pewien czas pracował również w Wyższej Szkole Pedagogicznej w Łodzi oraz w Instytucie Techniki Cieplnej w Łodzi. Doktorat uzyskał w 1960, od 1968 był profesorem nadzwyczajnym, od 1978 – profesorem zwyczajnym. Brał udział w pracach specjalistycznych gremiów Polskiej Akademii Nauk: Sekcji Spalania Komitetu Termodynamiki i Spalania, Sekcji Mechaniki Cieczy i Gazów Komitetu Mechaniki, Komisji Nauk Technicznych łódzkiego oddziału Akademii.
Był odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi, Medalem 40-lecia PRL, medalem „Za udział w walkach o Berlin”, tytułem Zasłużonego Nauczyciela PRL. W 1977 i 1978 otrzymał nagrody resortowe II stopnia.

</doc>
<doc id="3051629" url="https://pl.wikipedia.org/wiki?curid=3051629" title="Nacyjanalnaja Dziarżaunaja Teleradyjokampanija Respubliki Biełaruś">
Nacyjanalnaja Dziarżaunaja Teleradyjokampanija Respubliki Biełaruś



</doc>
<doc id="3051631" url="https://pl.wikipedia.org/wiki?curid=3051631" title="Czesława Lorek">
Czesława Lorek

Czesława Lorek RSCJ (ur. 5 czerwca 1938 roku w Biczycach Górnych, zm. 21 maja 2003 w Gambe, w Kongu) – polska misjonarka, siostra ze Zgromadzenia Najświętszego Serca Pana Jezusa Sacré-Coeur. 
W 1960 wstąpiła do klasztoru w Zbylitowskiej Górze. W 1969 złożyła wieczyste śluby zakonne. W 1984 r. wyjechała do Afryki w celu pracy misyjnej. Krzyż misyjny otrzymała z rąk biskupa Jerzego Ablewicza. Pracę misyjną zaczęła w Zairze. W Kongu pracowała jako katechetka, zakrystianka, pełniła posługę przy chorych, odwiedzała więźniów. Została napadnięta i śmiertelnie pobita przez nieznanych sprawców przed kościołem Najświętszego Serca Jezusa w Gambe. Pogrzeb siostry Czesławy Lorek odbył się 23 maja 2003 r. w Kinszasie, stolicy Konga.

</doc>
<doc id="3051632" url="https://pl.wikipedia.org/wiki?curid=3051632" title="Jarosław Jewdokimow">
Jarosław Jewdokimow

Jarosław Aleksandrowicz Jewdokimow (; ur. 22 listopada 1946 w Równem) – urodzony na Ukrainie śpiewak, wykonawca tradycyjnego repertuaru popularnego, mieszkający i tworzący głównie w Rosji.
Życiorys.
Jego matka, Anastasija Oczeretowycz, jako dziewiętnastolatka wskutek represji politycznych trafiła do rówieńskiego więzienia, i tam urodził się Jarosław Jewdokimow. Matce pomogła jej współwięźniarka Zina, która karmiła swoje dziecko i Jarosława. Ojciec, Aleksandr Jewdokimow, pochodził z obwodu permskiego, rejonu krasnowiszerskiego, i też był represjonowany. Przed tym, jak wyjechał do miejsca odbywania kary, matka oddała syna swoim rodzicom. Trafiła do jednej z kopalni w Norylsku. Spotkała się z synem dopiero w 1955 roku, kiedy już mogła wrócić do rodzinnej wioski.
Jarosław Jewdokimow dorastał we wsi Korzyść (rejon korzecki obwodu rówieńskiego). Wychowywali go babcia Jaryna, ciocia Hanna oraz dziadek Charyton, który był znakomitym kowalem, a do tego śpiewał w chórze cerkiewnym. Już we wczesnym dzieciństwie dziadek zaczął uczyć wnuka kowalstwa, ale przy tym jeszcze śpiewał.
Po ukończeniu szkoły podstawowej mimo wrodzonego talentu muzycznego chodził do szkoły zawodowej w Korcu (1964-1965), zdobywając kwalifikację robotniczą.
W latach 1965-1968 odbył służbę wojskową. Dostał skierowanie do Floty Północnej na półwyspie Kola, do miejscowości Widiajewo koło Siewieromorska. Nie przyjęto go na statek czy łódź podwodną, ponieważ istniało tajne rozporządzenie: dzieci represjonowanych rodziców nie mogą zostać dopuszczone do tajnych obiektów wojskowych. Szeregowy Jewdokimow przez trzy lata służył w batalionie budowlanym, był przodownikiem wojskowego chóru.
Po demobilizacji wrócił do rodzinnej wsi, poszedł pracować w fabryce opon w Dniepropetrowsku. Zaczął też występować jako śpiewak w restauracji. Wkrótce ożenił się z dziewczyną z Białorusi i przeniósł się do jej rodzinnych stron.
Nie miał muzycznego wykształcenia, dlatego przez dłuższy czas nie mógł zostać etatowym pracownikiem filharmonii. Mimo tego jego muzyczna kariera na Białorusi rozwijała się. Widzowie przyjęli go bardzo życzliwie, bo śpiewał emocjonalnie, co podobało się publiczności. Do filharmonii nadeszło dużo listów z podziękowaniami dla Jewdokimowa. Dzięki wstawiennictwo całego zespołu koncertowego został przyjęty na etat w filharmonii. Od 1975 roku był solistą-wokalistą Filharmonii Mińskiej. Popularność śpiewaka wśród publiczności rosła z koncertu na koncert. Mimo tego Jarosław był świadomy tego, że wokalista potrzebuje też przygotowania zawodowego. Znalazł nauczyciela śpiewu – Władimira Buczela. Przez trzy lata uczył się i jednocześnie pracował jako solista zespołu pieśni i tańca Białoruskiego okręgu wojskowego (1977-1980).
W przededniu święta 9 maja śpiewak wziął udział w państwowym koncercie, na którym był obecny pierwszy sekretarz KC Komunistycznej Partii Białorusi Piotr Maszerow. Byłego partyzanta zachwyciła piosenka „Pole pamięci”, którą emocjonalnie wykonał Jarosław. Wzruszenie pierwszej osoby Republiki było tak duże, że wydał polecenie nadać Jewdokimowowi tytuł Zasłużonego artysty Białoruskiej SRR.
Nowina o utalentowanym śpiewaku doleciała do Moskwy. Olga Mołczanowa z Centralnej Telewizji zaprosiła Jewdokimowa do najbardziej popularnych audycji – „Stańmy w koło”, „Zaśpiewajmy, przyjaciele!” W 1979 roku został laureatem konkursu „Z piosenką przez życie”.
Głos śpiewaka często można było usłyszeć w audycjach radiowych. Ukończył zawodową szkołę muzyczną ze specjalności wokalistyka (1978-1980) i został solistą republikańskiego radia i telewizji (1980-1990).
Niejednokrotnie występował na festiwalu „Słowiański Bazar” (Witebsk, Białoruś), był także członkiem jury (1993).
W 1998 r. był gościem festiwalu „Złoty Szlagier” (Mohylew, Białoruś).
Występował gościnnie za granicą – we Francji, Niemczech, Norwegii, Polsce, Czechosłowacji, Islandii, Szwajcarii, Szwecji.
Jarosław Jewdokimow ma niezwykłą barwę głosu – głęboki, wyraźny, liryczny baryton, w którego brzmieniu występuje ton podstawowy oraz kilka wyższych alikwotów. Im więcej tych dodatkowych tonów, tym bardziej wyraźna jest paleta barw głosu. Skala głosu – dwie oktawy. Istotne znaczenie ma elastyczność, ruchliwość głosu, umiejętność łatwo go zmieniać, ponieważ dla dobrze wyćwiczonego głosu jest właściwa różnorodność barwy – śpiewak może śpiewać basem lub tenorem. Jarosław posiada nienaganną technikę śpiewu i dykcję. Pod względem siły głosu porównywano go do Carusa, eksperci zapowiadali mu karierę śpiewaka operowego, lecz wybrał on piosenkę ludową i autorską.
Szlagierami stały się wykonane przez niego piosenki napisane wspólnie ze znanymi kompozytorami – E. Zarickim, L. Zachlewnym, A. Morozowem, W. Okorokowem, W. Dobryninem, I. Matietą, G. Tatarczenką oraz poetami - G. Burawkinem, N. Gilewiczem, W. Nieklajewem, M. Jasieniem, R. Rożdiestwienskim, L. Rubalską, A. Popieriecznym, W. Wietrową, J. Rybczinskim, A. Diemidienką.
Od 2009 r. Jarosław Jewdokimow jest obywatelem Federacji Rosyjskiej.
Dyskografia.
Jarosław Eudokimow został wyróżniony w unikatowym projekcie internetowym „Nowa Ukraina”.
Twórczość.
Jarosław Jewdokimow wystąpił także w teledysku "Tolko nocz".

</doc>
<doc id="3051637" url="https://pl.wikipedia.org/wiki?curid=3051637" title="Thomas Brothers Model B">
Thomas Brothers Model B

Thomas Brothers B – seria łodzi latających zaprojektowanych w zakładach Thomas-Morse Aircraft w latach 1912–1915.
Historia.
Pierwsza łódź latająca w serii „B” została zbudowana około 1912. Był to klasyczny dwupłat z ówczesnego okresu, napędzany chłodzonym wodą silnikiem o mocy 60-65 KM w układzie pchającym, pilot i pasażer mieli miejsca obok siebie w kadłubie samolotu. Pierwsze loty odbyły się z powierzchni jeziora Salubria położonego w okolicach miejscowości Bath w hrabstwie Steuben.
Niedługo później powstała druga łódź latająca, o udoskonalonej konstrukcji, napędzana silnikiem Austro-Daimler o mocy 90 KM. Prędkość maksymalna tego samolotu wynosiła około 65 mil na godzinę (105 km/h). Drewniany kadłub samolotu zbytnio nasiąkał wodę i po pierwszych lotach został pokryty 2,55 mm (30 "gauge") galwanizowaną stalową blachą.
W 1914 zbudowano trzecią łódź latającą, napędzaną tym samym silnikiem co drugi model. Rok później powstał jeszcze jeden samolot, B-3 lub B-4, także z 90-konnym silnikiem, bardziej doskonały aerodynamicznie, w dużej mierze zbudowany z mahoniu, mający służyć jako luksusowych „jacht” dla dwóch lub trzech osób. Możliwe jest, że jeden z późniejszych samolotów powstał w wyniku przebudowania wcześniejszego samolotu Thomas Brothers.

</doc>
<doc id="3051638" url="https://pl.wikipedia.org/wiki?curid=3051638" title="Imprudence">
Imprudence

Imprudence – białoruska grupa muzyczna z Mińska, występująca w stylu death metal.
Charakterystyka.
W 2005 roku grupa występowała w składzie: Pawieł Karniuszyn – wokal, gitara basowa, Ryhor Dziejczyk – gitary, Juryj Szaukou – perkusja. Wykonuje autorskie utwory w językach angielskim i białoruskim. Uczestniczyła w festiwalu „Basowiszcza” w Gródku k. Białegostoku (Polska, 2005).
Grupa Imprudence otrzymała nagrodę Białoruskiego Zrzeszenia Studentów w konkursie na festiwalu „Basowiszcza 2005”.

</doc>
<doc id="3051641" url="https://pl.wikipedia.org/wiki?curid=3051641" title="Constance Moore">
Constance Moore

Constance Moore (ur. 18 stycznia 1920, zm. 16 września 2005) – amerykańska aktorka i piosenkarka.
Filmografia.
seriale
film
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3051642" url="https://pl.wikipedia.org/wiki?curid=3051642" title="Bogumił Winiarski">
Bogumił Winiarski

 
Bogumił Winiarski (ur. 15 września 1941 we wsi Szlachta, zm. 26 kwietnia 2012 w Suliszewie) – żołnierz, muzyk, kapelmistrz i dyrygent. W latach 1993 do 2008 r. był kapelmistrzem Młodzieżowej Orkiestry Dętej Łobeskiego Domu Kultury, gdzie krajowe i międzynarodowe sukcesy orkiestry otworzyły okno na świat dla łobeskiej młodzieży.
Studia muzyczne w Akademii Muzycznej w Gdańsku w klasie "klarnetu" oraz "dyrygentury". Kapelmistrz Orkiestry Garnizonowej w Koszalinie. Dyrygent chóru podchorążych i chóru seniora "Frontowe drogi" w Koszalinie. Po przejściu na emeryturę prowadzi kapelę ludową w Drawsku Pomorskim, oraz chór parafialny "Kantylena" w Węgorzynie. Od roku 1993 kapelmistrz orkiestry w Łobzie, dyrygował 474 koncertami, z czego 89 poza granicami kraju, 
tj. w Niemczech, Szwecji, Litwie, Estonii, Białorusi, Ukrainie, Czechach, Słowacji, 
Węgrzech, Serbii, Chorwacji, Włoszech, Grecji i Francji. W roku 2008 obchodził "Benefis Pana Bogumiła Winiarskiego" w Łobzie. W roku 2009 Smok Powiatu Łobez.
Człowiek, który przez lata z oddaniem pracując na ziemi łobeskiej z dziećmi, młodzieżą i dorosłymi, zawsze podkreślał piękną myśl Janusza Korczaka:
"Jestem nie po to, aby mnie kochali, ale po to, abym ja działał i kochał. Nie obowiązkiem otoczenia pomagać mnie, ale ja mam obowiązek troszczenia się o świat, o człowieka."
Został pochowany w Bytowie.

</doc>
<doc id="3051648" url="https://pl.wikipedia.org/wiki?curid=3051648" title="John Svanberg">
John Svanberg

Johan Frithiof Isidor „John” Svanberg (ur. 1 maja 1881 w Sztokholmie, zm. 11 września 1957 w Nowym Jporku) – szwedzki lekkoatleta (długodystansowiec), medalista olimpijski z 1908.
Zdobył dwa srebrne medale na igrzyskach międzyolimpijskich w 1906 w Atenach. Był drugi w biegu na 5 mil za Henrym Hawtreyem z Wielkiej Brytanii, a także w biegu maratońskim za Billym Sherringiem z Kanady.
21 sierpnia 1908 w Sztokholmie ustanowił rekord świata w biegu na 3000 metrów czasem 8:54,0.
Na igrzyskach olimpijskich w 1908 w Londynie zdobył brązowy medal w biegu na 5 mil za Brytyjczykami Emilem Voigtem i Edwardem Owenem. Zajął również 8. miejsce w maratonie. Wystąpił także w biegu drużynowym na 3 mile, ale zespół Szwecji odpadł w przedbiegu.

</doc>
<doc id="3051651" url="https://pl.wikipedia.org/wiki?curid=3051651" title="Ludwik Mortęski (kasztelan gdański)">
Ludwik Mortęski (kasztelan gdański)

Ludwik Mortęski herbu Orle Nogi (Orlik) (zm. 1539), kasztelan gdański i elbląski, członek Rady Prus Królewskich.
Syn Ludwika, wojewody chełmińskiego, dziad Ludwika, wojewody pomorskiego. Córka Ludwika wyszła za mąż za Jana Bażyńskiego, podkomorzego malborskiego.
Pełnił urząd kasztelana gdańskiego (1511-1516), następnie kasztelana elbląskiego od 1516. Otrzymał w 1521 dobra lenne miasto Pokrzywno.

</doc>
<doc id="3051655" url="https://pl.wikipedia.org/wiki?curid=3051655" title="Aleksander Gediga">
Aleksander Gediga

Aleksander Gediga (ur. 23 lutego 1938, zm. 5 marca 2009 w Warszawie) – polski siatkarz, mistrz i reprezentant Polski, brązowy medalista Letniej Uniwersjady (1959), następnie trener.
Był m.in. zawodnikiem AZS-AWF Warszawa, w którego barwach sięgnął po mistrzostwo Polski w 1957, 1958, 1959, 1960, 1961 oraz wicemistrzostwo Polski w 1962.
W latach 1958–1964 wystąpił 108 razy w reprezentacji Polski. Debiutował 30 sierpnia 1958 w meczu mistrzostw Europy z Finlandią. Ostatecznie zajął z drużyną 6. miejsce. Wystąpił także na Letniej Uniwersjadzie w 1959 (3. miejsce), mistrzostwach świata w 1960 (4. miejsce) i 1962 (6. miejsce) oraz mistrzostwach Europy w 1963 (6. miejsce). Ostatni raz w biało-czerwonych barwach zagrał 27 września 1964 w towarzyskim spotkaniu z reprezentacją Rygi.
Po zakończeniu kariery sportowej pracował m.in. jako trener i nauczyciel akademicki. Był asystentem Tadeusza Szlagora na turnieju Igrzysk Olimpijskich w Meksyku (1968), prowadził drużyny Legii Warszawa (1972–1974 i brązowy medal MP w 1973), Włocławii Włocławek (w ekstraklasie 1976–1978), Politechniki Warszawa. W 1997 pracował jako trener reprezentacji Polski w siatkówce plażowej.
Jego wnukiem jest francuski piłkarz Loic Lo Bello.

</doc>
<doc id="3051659" url="https://pl.wikipedia.org/wiki?curid=3051659" title="Kościół św. Katarzyny w Szczecinie">
Kościół św. Katarzyny w Szczecinie

Kościół Świętej Katarzyny w Szczecinie – obecnie nieużytkowany kościół znajdujący się na szczecińskim osiedlu Świerczewo. Budowla stoi w dość nietypowym miejscu, bo na terenie hurtowni, otoczona magazynami. Dawniej znajdowała się na terenie folwarku.
Jest to budowla gotycka. Pierwsza wzmianka o niej datowana jest na 1424 rok. Wybudowano ją z cegły i kamienia na planie prostokąta, bez wieży i prezbiterium. W XVII wieku dwa razy była niszczona i odbudowywana. W XIX wieku, w czasie wojen napoleońskich uległa poważnej dewastacji. Następnie umieszczono w niej lazaret. Na początku ubiegłego stulecia we wnętrzu został urządzony magazyn narzędzi. W dwudziestoleciu międzywojennym, świątynia została odremontowana i ponownie odprawiały się w niej nabożeństwa. Kościół przetrwał II wojnę światową, ale nie pełnił już funkcji sakralnych. Obiekt przejęła spółdzielnia „Samopomoc Chłopska” i do 1990 roku użytkowała go jako magazyn skór. Budowla jest w bardzo złym stanie technicznym. Okna i drzwi są zakryte kratami. Dach został pokryty folią. Mury są podparte belkami.

</doc>
<doc id="3051662" url="https://pl.wikipedia.org/wiki?curid=3051662" title="Gianluca Bortolami">
Gianluca Bortolami

Gianluca Bortolami (ur. 28 sierpnia 1968 w Locate di Triulzi) – włoski kolarz szosowy i torowy, zdobywca Pucharu Świata.
Kariera.
Pierwsze sukcesy sukces w karierze Gianluca Bortolami osiągnął w 1986 roku, kiedy zdobył dwa medale a torowych mistrzostwach świata juniorów: srebrny w indywidualnym wyścigu na dochodzenie oraz brązowy w drużynie. W 1994 roku wygrał między innymi brytyjski Leeds International Classic, Mistrzostwa Zurychu, Gran Premio Città di Camaiore i Giro del Veneto. Dwa z tych wyścigów były częścią Pucharu Świata w kolarstwie szosowym w sezonie 1994, w którego klasyfikacji generalnej Bortolami zwyciężył. Pozostałe miejsca na podium zajęli Belg Johan Museeuw oraz reprezentując Ukrainę Andrei Tchmil. Ponadto w 1997 roku wygrał włoski wyścig Coppa Bernocchi i Giro del Piemonte, w 2001 roku belgijski Ronde van Vlaanderen i niemiecki Tour de Bochum, w 2002 roku francuski Grand Prix de Fourmies, a w latach 2002 i 2004 zwyciężał w Giro di Romagna. Nigdy nie zdobył medalu szosowych mistrzostw świata, najlepszy wynik uzyskując w 1989 roku, kiedy był piąty w wyścigu ze startu wspólnego amatorów podczas MŚ w Chambéry. W 1994 roku był trzynasty w Tour de France (wygrał jeden etap), a w 1991 roku był szesnasty w Giro d'Italia. W Vuelta a España wystartował tylko raz - w 1996 roku, jednak nie ukończył rywalizacji. Startował także w wyścigu ze startu wspólnego na igrzyskach olimpijskich w Seulu zajmując 40. pozycję. W 2005 roku zakończył karierę.

</doc>
<doc id="3051663" url="https://pl.wikipedia.org/wiki?curid=3051663" title="Chiengi">
Chiengi

Chiengi – miejscowość w Prowincji Luapula w północnej Zambii. Stolica dystryktu Chiengi. Dawna kolonialna boma założona przez imperium brytyjskie. Nazwa pochodzi od przepływającego w pobliżu strumienia Chiengi.
Geografia.
Chiengi znajduje się w północno-zachodniej części prowincji Luapula, przy granicy z Demokratyczną Republiką Konga. Leży na północno-zachodnim brzegu jeziora Mweru w pobliżu ujścia rzeki Luvua. Przez miejscowość przebiega droga D76, która na północny zachód prowadzi do pobliskiego, kongijskiego Pweto, a w przeciwną stronę, brzegiem jeziora Mweru do Mumungi. Na wschód od Chiengi znajduje się Park Narodowy Mweru Wantipa.
Historia.
Czasy kolonialne.
Boma Chiengi została założona podczas wyścigu między Wolnym Państwem Kongo belgijskiego króla Leopolda II, a Brytyjską Kompanią Południowoafrykańską (BSAC) Cecila Rhodesa o zajęcie Katangi od jej króla Msiri, który miał miejsce w latach 1890-91. Alfred Sharpe został wysłany by zawrzeć umowę z Msiri przez BSAC z biura Brytyjskiej Afryki Centralnej w Zombie w Nyasalandzie w 1890, lecz zawiódł. Podczas drogi powrotnej do Nyasalandu w 1891, Sharpe minął strumień Chiengi, a ponieważ 5 km na południe stąd wódz Puta z ludu Bwile uległ i podpisał pakt, postanowił założyć tu bomę, która chroniła by dla BSAC terytorium na wschód od jeziora Mweru i stanowiła bazę wypadową dla kolejnych prób nakłonienia do uległości króla Msiri. Zadanie zbudowania i zarządzania bomą zlecił swojemu bezpośredniemu podwładnemu, kapitanowi Crayshaw'owi.
Ostatecznie Leopold II podbił Katangę, zabijając w grudniu 1891 króla Msiri i wysłał Stairs Expedition, dla jej ochrony. W trakcie drogi powrotnej na wschodnie wybrzeże Afryki, Stairs Expedition przeszła w pobliżu Chiengi, wymieniając z kpt. Cryshaw'em wiadomości odnośnie do przebiegu granicy między terytoriami BSAC i Wolnego Państwa Kongo (CFS) na odcinku od jeziora Mweru do jeziora Tanganika.
Boma Chiengi była prawdopodobnie pierwszym kolonialnym przyczółkiem na terenie tzw. Rodezji Północno-Wschodniej i jedną z najbardziej oddalonych placówek Imperium Brytyjskiego. Ostatecznie zamknięta została w 1933 i zastąpiona przez bomy Kawambwa, a później Nchelenge.
Obok rybołówstwa, głównym źródłem dochodu Chiengi w czsach kolonialnych była sól, która wypłukiwana przez spływające ze wzgórz strumienie odkładała się na terenach podmokłych zwanych dambo.
Czasy współczesne.
Chiengi zostało przywrócone, jako mniejszy ośrodek administracyjny w Dystrykcie Nchelenge, niepodległej już Zambii w latach 1970, a następnie jako stolica administracyjna dystryktu Chiengi w latach 1990. Obszar ten był kilkukrotnie pod wpływem konfliktów w Kongo, z których najbardziej znaczącym była II wojna domowa w Kongu, kiedy to 10 tys. uchodźców osiedliło się w obozach UNHCR w dystryktach Kawambwa i Mporokoso. Większość z nich było repatriowanych, gdy wojna się skończyła.

</doc>
<doc id="3051665" url="https://pl.wikipedia.org/wiki?curid=3051665" title="Kopanina (województwo lubelskie)">
Kopanina (województwo lubelskie)

Kopanina – osada leśna w Polsce położona w województwie lubelskim, w powiecie lubartowskim, w gminie Lubartów.
W latach 1975–1998 miejscowość należała administracyjnie do województwa lubelskiego.
Przez Kopaninę przebiega droga gminna prowadząca z Wandzina.

</doc>
<doc id="3051667" url="https://pl.wikipedia.org/wiki?curid=3051667" title="Hold on">
Hold on



</doc>
<doc id="3051668" url="https://pl.wikipedia.org/wiki?curid=3051668" title="Stróżek (województwo lubelskie)">
Stróżek (województwo lubelskie)

Stróżek – osada leśna w Polsce położona w województwie lubelskim, w powiecie lubartowskim, w gminie Lubartów.
W latach 1975–1998 miejscowość należała administracyjnie do województwa lubelskiego.

</doc>
<doc id="3051674" url="https://pl.wikipedia.org/wiki?curid=3051674" title="Ewangeliarz Dobromira">
Ewangeliarz Dobromira

Ewangeliarz Dobromira – pisany cyrylicą pergaminowy manuskrypt z XII wieku, zawierający tekst przekładu czterech Ewangelii. Ewangeliarz uważany jest za przykład piśmiennictwa średniobułgarskiego.
Opis zabytku.
Na Ewangeliarz składają się karty pergaminowe (starsze) z tekstem przekładu Ewangelii, oraz 14 kart papierowych, zawierających synaksarion, dodanych do kodeksu w XIV wieku. Do czasów współczesnych Ewangeliarz Dobromira zachował się ze znacznymi ubytkami w początkowej, środkowej i końcowej partii tekstu.
Tekst Ewangeliarza przepisywany był przez trzech skrybów, wśród nich – popa Dobromira, który podpisał się na karcie 121. Od imienia tego kopisty pochodzi także nazwa całego zabytku.
Charakterystyka językowa.
Specyfika językowa wskazuje na to, iż Ewangeliarz Dobromira powstał na obszarze Macedonii. Dowodzi tego m.in. charakterystyczna dla dialektów macedońskich wokalizacja jerów ъ → o, ь → e, np. "ložь" 'kłamstwo', zam. "lъžь"; "sо", "vo" zam. "sъ", "vъ"; "krestь", zam. "krьstъ", jak również specyficzne słownictwo, np. košulja. Ze względu na archaizmy językowe i ortograficzne Ewangeliarz Dobromira wiązany jest z istniejącą na terenie Macedonii tradycją piśmiennictwa głagolickiego i najdawniejszymi głagolickimi przekładami Ewangelii. Tekst Ewangeliarza poświadcza jednak również liczne innowacje (np. błędy w stosowaniu znaków dla samogłosek nosowych, mieszanie znaków dla "ĕ" (jać) i "ę", użycie formy zaimka "ny" zamiast "my", itp.), które stanowią odstępstwo od norm, udokumentowanych w najstarszych tekstach staro-cerkiewno-słowiańskich. Z tego też względu Ewangeliarz Dobromira nie jest zaliczany do tzw. kanonu języka staro-cerkiewno-słowiańskiego, lecz uznaje się go za dokument średniobułgarski.
Współczesność.
W XVI wieku rękopis trafił do klasztoru św. Katarzyny na Synaju, gdzie został odkryty w 1872 roku przez archimandrytę Antonina (Kapustina). Ewangeliarz jest rozczłonkowany, na całość składają się cztery znane dziś fragmenty tekstu, przechowywane obecnie w trzech różnych miejscach. Większa część manuskryptu (182 karty pergaminowe i 14 papierowych) została zabrana z synajskiego klasztoru przez filologa Vatroslava Jagicia, który zaprezentował je w Wiedniu, a w 1899 roku podarował je Rosyjskiej Bibliotece Narodowej w Petersburgu ("Q.n.l.55"). W klasztorze św. Katarzyny na Synaju znajdują się dwa odnalezione później fragmenty tekstu: 23 karty ("no. 43"), oraz 12 kart, zidentyfikowanych jako część Ewangeliarza w 1975 r. (sygn. "Slav. 7/N"). W zbiorach Francuskiej Biblioteki Narodowej w Paryżu znajdują się ponadto dwie karty tekstu, zidentyfikowane przez Krasimira Stanczewa w 1980 r. ("Slave 65, fol. 3-4").
Faksymile tekstu opracował i wydał w 1973 roku prof. Mosze Altbauer.

</doc>
<doc id="3051677" url="https://pl.wikipedia.org/wiki?curid=3051677" title="Nerw uszny wielki">
Nerw uszny wielki

Nerw uszny wielki () – gałąź skórna splotu szyjnego odpowiedzialna za unerwienie czuciowe skóry dołu zażuchwowego, małżowiny usznej wraz z płatkiem i obszarem ku tyłowi, części przewodu słuchowego zewnętrznego, tylnej części policzka oraz skóry kąta żuchwy. Wychodzi spod mięśnia mostowo-obojczykowo-sutkowego i po przejściu przez blaszkę powierzchowną powięzi szyi zakręca na tylnej krawędzi tego mięśnia przebiegając po jego zewnętrznej powierzchni w kierunku małżowiny usznej. 

</doc>
<doc id="3051678" url="https://pl.wikipedia.org/wiki?curid=3051678" title="Andrea Ferrigato">
Andrea Ferrigato

Andrea Ferrigato (ur. 1 września 1969 w Schio) – włoski kolarz szosowy.
Kariera.
Pierwszy sukces w karierze Andrea Ferrigato osiągnął w 1991 roku, kiedy zwyciężył w Giro della Provincia di Reggio Calabria. W kolejnych latach wygrał także między innymi GP Industria &amp; Artigianato di Larciano (1995), Giro della Romagna, Leeds International Classic i Mistrzostwa Zurychu (1996), GP Ouest-France (1997) oraz Tour de Berne w 1999 roku. Kilkakrotnie startował w Giro d'Italia, najlepszy wynik osiągając w 1994 roku, kiedy zajął 28. miejsce i wygrał jeden etap. Czterokrotnie startował w Tour de France, ale zajmował odległe pozycje. W sezonie 1996 Pucharu Świata zajął drugie miejsce w klasyfikacji generalnej, przegrywając tylko z Belgiem Johanem Museeuwem. Nigdy nie zdobył medalu szosowych mistrzostw świata, najlepszy wynik uzyskując w 1996 roku, kiedy był dwudziesty w wyścigu ze startu wspólnego podczas MŚ w Lugano. Nigdy też nie wziął udziału w igrzyskach olimpijskich. W 2005 roku zakończył karierę.

</doc>
<doc id="3051679" url="https://pl.wikipedia.org/wiki?curid=3051679" title="Rudolf Arnheim">
Rudolf Arnheim

Rudolf Arnheim (ur. 15 lipca 1904 w Berlinie, zm. 9 czerwca 2007 w Ann Arbor) – urodzony w Niemczech pisarz, teoretyk sztuki i filmu, psycholog percepcji. 
Najważniejsze prace badawcze: "Art and Visual Perception: A Psychology of the Creative Eye" (1954) (polski przekład: "Sztuka i percepcja wzrokowa. Psychologia twórczego oka"), "Visual Thinking" (1969) (polski przekład: "Myślenie wzrokowe"), oraz "The Power of the Center: A Study of Composition in the Visual Arts" (1982). 
Jego książki przetłumaczono na kilkanaście języków.

</doc>
<doc id="3051680" url="https://pl.wikipedia.org/wiki?curid=3051680" title="Pismo Święte Starego i Nowego Testamentu - komentarze KUL">
Pismo Święte Starego i Nowego Testamentu - komentarze KUL



</doc>
<doc id="3051683" url="https://pl.wikipedia.org/wiki?curid=3051683" title="Szkoła cyrkowa">
Szkoła cyrkowa



</doc>
<doc id="3051684" url="https://pl.wikipedia.org/wiki?curid=3051684" title="Kraków Olsza">
Kraków Olsza

Kraków Olsza – stacja techniczna, a dawniej posterunek odgałęźny w Krakowie, w rejonie Olszy, w województwie małopolskim. Została oddana do użytku w 1942 roku przez DRG.
Z powodu remontu linii średnicowej w Krakowie na stacji powstał tymczasowy peron do obsługi podróżnych.

</doc>
<doc id="3051685" url="https://pl.wikipedia.org/wiki?curid=3051685" title="Eufrozyna (Michniewicz)">
Eufrozyna (Michniewicz)

Eufrozyna, imię świeckie Eugenia Michniewicz (ur. 1873 w Petersburgu, zm. 1956 na Górze Grabarce) – polska mniszka prawosławna, przełożona monasteru Świętych Marty i Marii na Grabarce w latach 1949–1954.
Życiorys.
Pochodziła z Petersburga, przed wstąpieniem do monasteru była żoną naczelnika kolei, miała jednego syna. W Warszawie (jako repatriantka) osiedliła się po rewolucji październikowej. W klasztorze na Świętej Górze Grabarce osiadła w pierwszych latach po jego utworzeniu. W 1949, po śmierci schiiuhumenii Marii, została wyznaczona na nową przełożoną. Doprowadziła do końca prace budowlane i remontowe zainicjowane przez poprzedniczkę, ufundowała utensylia cerkiewne ze złotych przedmiotów, które przed wstąpieniem do monasteru były jej własnością. Kierowała także budową nowej klasztornej cerkwi.
Nie będąc w stanie zapewnić mniszkom duchowego kierownictwa i widząc niezadowolenie z powodu sposobu kierowania przez siebie wspólnotą, w 1954 dobrowolnie odeszła z funkcji, co potwierdził dekretem metropolita warszawski i całej Polski Makary w 1954. Pozostała w klasztorze i tam zmarła dwa lata później.

</doc>
<doc id="3051689" url="https://pl.wikipedia.org/wiki?curid=3051689" title="Mpulungu">
Mpulungu

Mpulungu – miasto w północno-wschodniej Zambii, w Prowincji Północnej, zlokalizowane na południowym brzegu jeziora Tanganika. W 2010 roku zamieszkiwane było przez ok. 29,1 tys. mieszkańców. Stanowi ośrodek rybołówstwa śródlądowego.

</doc>
<doc id="3051697" url="https://pl.wikipedia.org/wiki?curid=3051697" title="Kraków Łęg">
Kraków Łęg

Kraków Łęg – kolejowa stacja towarowa w Krakowie, położona na terenie Elektrociepłowni Kraków, w Dzielnicy XIV Czyżyny, w Łęgu. Została oddana do użytku w 1972 roku przez Polskie Koleje Państwowe.

</doc>
<doc id="3051698" url="https://pl.wikipedia.org/wiki?curid=3051698" title="The Arcade">
The Arcade

The Arcade – pierwszy album studyjny amerykańskiej grupy Hyper Crush, wydany 1 maja 2008 roku. Muzycznie łączy w sobie gatunki electropop i hip-hopu. Album zawiera utwory "Disco Tech" i "Slow Motion", które pojawiły się wcześniej "Mixtape Volume 1", również wydany przez grupę.

</doc>
<doc id="3051700" url="https://pl.wikipedia.org/wiki?curid=3051700" title="Węże faraona">
Węże faraona



</doc>
<doc id="3051702" url="https://pl.wikipedia.org/wiki?curid=3051702" title="Biblia Milenijna">
Biblia Milenijna



</doc>
<doc id="3051703" url="https://pl.wikipedia.org/wiki?curid=3051703" title="Parafia św. Jadwigi Śląskiej w Koźli">
Parafia św. Jadwigi Śląskiej w Koźli

Parafia św. Jadwigi Śląskiej w Koźli – rzymskokatolicka parafia, położona w dekanacie Zielona Góra – Ducha Świętego, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1956 roku.
Historia Parafii.
Pierwsza wzmianka o istnieniu parafii pochodzi z 1378 r. Do 1540 r. istniejący tu drewniany kościół służył katolikom. W czasie Reformacji przeszedł w ręce luteran. Oddany katolikom 29.03.1668 r. W XVI wybudowano nowy kościół, neogotycki.
W prezbiterium: ołtarz główny ufundowany w 1907 r. przez proboszcza Henschke. W ołtarzu figury św. Jadwigi oraz Serca Jezusa i Serca Maryi. Stary barokowy ołtarz główny, który uszedł pożarowi znajduje się w niszy pomiędzy figurami św. Jana Nepomucena i św. Agnieszki.
Terytorium parafii.
Koźla, Bogaczów - (21 km), Grabowiec - (5 km), Krzewiny - (11 km), Pajęczno - (26 km), Sterków - (24 km), Wysoka - (27 km), Letnica - (3 km), Lipno - (7 km)

</doc>
<doc id="3051705" url="https://pl.wikipedia.org/wiki?curid=3051705" title="Andrzej Makowski">
Andrzej Makowski



</doc>
<doc id="3051706" url="https://pl.wikipedia.org/wiki?curid=3051706" title="Night Wave">
Night Wave

Night Wave – drugi album studyjny amerykańskiej grupy Hyper Crush, wydany 7 lutego 2012 roku przez Night Wave Records. Album w całości został wyprodukowany przez Hyper Crush, a w celach promocyjnych wydano 4 single: „Fingers Up”, „Flip the Switch”, „Maniac” i „Werk Me”. Utwór „Werk Me” pojawił się w filmie „Straszny film 5” oraz na jego soundtracku.

</doc>
<doc id="3051708" url="https://pl.wikipedia.org/wiki?curid=3051708" title="Zbigniew Fastnacht">
Zbigniew Fastnacht

Zbigniew Adam Fastnacht (ur. 25 października 1942 w Sanoku, zm. 16 maja 2001 w Bystrzycy Kłodzkiej) – polski działacz turystyczny, wieloletni gospodarz schroniska PTTK "Na Śnieżniku".
Zbigniew Fastnacht pochodził z rodziny inteligenckiej. W 1946 przeniósł się wraz z rodziną do Wrocławia, gdzie jego ojciec – Adam Fastnacht – pełnił funkcję kustosza Biblioteki im. Ossolińskich. Był absolwentem tamtejszego V Liceum Ogólnokształcącego, a następnie rozpoczął studia geograficzne na Uniwersytecie Wrocławskim. Studia ukończył, jednak nie przystąpił do obrony pracy magisterskiej. Podczas studiów działał w Uniwersyteckim Kole Turystycznym. Uzyskał uprawnienia przewodnickie: najpierw jako przewodnik miejski po Wrocławiu (klasa II – 1962 r.), a następnie jako przewodnik terenowy i sudecki (klasa I – 1963 r.). W latach 1971-1982 był członkiem komisji egzaminacyjnej dla przewodników sudeckich, natomiast w latach 1974-1982 przewodniczył Kołu Przewodników Terenowych i Sudeckich przy wrocławskim oddziale PTTK.
Zbigniew Fastnacht był początkowo pracownikiem wrocławskiego LZS, a następnie Ośrodka Badań i Kontroli Środowiska. W 1982 roku został zatrudniony w schronisku PTTK na Śnieżniku, którym kierował samodzielnie od 1983 roku. Pod jego kierownictwem przeprowadzono w obiekcie szereg remontów i inwestycji. m.in. schronisko zostało zelektryfikowane. Był fundatorem umieszczonej na budynku tablicy pamiątkowej ku czci księżnej Marianny Orańskiej – wielkiej miłośniczki tych terenów i fundatorki schroniska.
Zmarł w szpitalu w Bystrzycy Kłodzkiej. Po śmierci został pochowany na wrocławskim Cmentarzu Grabiszyńskim. Kierowanie schroniskiem przejął jego syn – Jacek. W uznaniu zasług Zbigniewa Fastnachta schronisko PTTK na Śnieżniku zostało nazwane jego imieniem.

</doc>
<doc id="3051709" url="https://pl.wikipedia.org/wiki?curid=3051709" title="Garanti Koza Tournament of Champions 2013">
Garanti Koza Tournament of Champions 2013

Garanti Koza Tournament of Champions 2013 – tenisowy turniej WTA z cyklu WTA Tournament of Champions rozgrywany w dniach 29 października–3 listopada 2013 roku w Sofii na kortach twardych w hali o puli nagród 750 000 dolarów amerykańskich.
W zawodach singlowych udział brało sześć zwyciężczyń zawodów rangi "International Series" z kończącego się sezonu oraz dwie zawodniczki z dzikimi kartami. Zawodniczki rywalizowały w dwóch grupach po cztery osoby. Dwie najlepsze zawodniczki z każdej grupy awansowały do półfinałów, a ich zwyciężczynie zagrały o trofeum.

</doc>
<doc id="3051710" url="https://pl.wikipedia.org/wiki?curid=3051710" title="Masters of Curling 2013">
Masters of Curling 2013

Masters of Curling 2013, kobiecy i męski turniej curlingowy zaliczany do cyklu Capital One Grand Slam of Curling. Odbył się między 29 października a 3 listopada w Abbotsford, w Kolumbii Brytyjskiej. W sezonie 2013/2014 był to trzeci kobiecy turniej wielkoszlemowy, w przypadku mężczyzn - pierwszy.
W rywalizacji brało udział po 15 drużyn męskich i kobiecych. Tytułów mistrzowskich bronią zespoły Rachel Homan i Kevina Koe. 
Rachel Homan obroniła tytuł mistrzowski, w finale pokonała 7:5 szkocki zespół Eve Muirhead.
Najlepszą drużyną męską okazała się być ekipa Glenna Howarda, która w finale pokonała Kevina Martina 7:4. Kevin Koe zakończył rywalizację ulegając Martinowi w ćwierćfinale.
Kobiety.
Round Robin.
Sesja 1..
29 października 2013; 19:00
Sesja 2..
30 października 2013; 9:00
Sesja 3..
30 października 2013; 12:30
Sesja 4..
30 października 2013; 16:30
Sesja 5..
30 października 2013; 19:30
Sesja 6..
31 października 2013; 9:00
Sesja 7..
31 października 2013; 12:30
Sesja 8..
31 października 2013; 16:30
Sesja 9..
31 października 2013; 19:30
Sesja 10..
1 listopada 2013; 9:00
Sesja 11..
1 listopada 2013; 12:30
Sesja 12..
1 listopada 2013; 16:30
Tie-breaker.
1 listopada 2013; 19:30
2 listopada 2013; 9:00
Play-off.
Ćwierćfinały.
2 listopada 2013; 12:30
Półfinały.
2 listopada 2013; 19:30
Finał.
3 listopada 2013; 15:00
Mężczyźni.
Round Robin.
Sesja 1..
29 października 2013; 19:00
Sesja 2..
30 października 2013; 9:00
Sesja 3..
30 października 2013; 12:30
Sesja 4..
30 października 2013; 16:30
Sesja 5..
30 października 2013; 19:30
Sesja 6..
31 października 2013; 9:00
Sesja 7..
31 października 2013; 12:30
Sesja 8..
31 października 2013; 16:30
Sesja 9..
31 października 2013; 19:30
Sesja 10..
1 listopada 2013; 9:00
Sesja 11..
1 listopada 2013; 12:30
Sesja 12..
1 listopada 2013; 16:30
Tie-breaker.
1 listopada 2013; 19:30
Play-off.
Ćwierćfinały.
2 listopada 2013; 9:00
Półfinały.
2 listopada 2013; 16:00
Finał.
3 listopada 2013; 10:00

</doc>
<doc id="3051715" url="https://pl.wikipedia.org/wiki?curid=3051715" title="Miedziodruk">
Miedziodruk



</doc>
<doc id="3051721" url="https://pl.wikipedia.org/wiki?curid=3051721" title="WrestleMania 3">
WrestleMania 3



</doc>
<doc id="3051723" url="https://pl.wikipedia.org/wiki?curid=3051723" title="Magnus Jonsson (żużlowiec)">
Magnus Jonsson (żużlowiec)

Magnus Jonsson – szwedzki żużlowiec.
Srebrny medalista indywidualnych mistrzostw Szwecji młodzików (1976). Trzykrotny medalista młodzieżowych indywidualnych mistrzostw Szwecji: złoty (Eskilstuna 1982), srebrny (Karlstad 1980) oraz brązowy (Sztokholm 1981). Brązowy medalista drużynowych mistrzostw Szwecji (1982).
Reprezentant Szwecji na arenie międzynarodowej. Wielokrotny uczestnik eliminacji indywidualnych mistrzostw świata (najlepszy wynik: 1984 – XIV miejsce w końcowej klasyfikacji finału szwedzkiego).
W lidze szwedzkiej reprezentował barwy klubu Smederna Eskilstuna (1979–1987).

</doc>
<doc id="3051725" url="https://pl.wikipedia.org/wiki?curid=3051725" title="Magnus Jonsson">
Magnus Jonsson



</doc>
<doc id="3051729" url="https://pl.wikipedia.org/wiki?curid=3051729" title="Zic Zac">
Zic Zac

Zic Zac Music Company Sp. z o.o. – polska wytwórnia muzyczna założona w 1990 roku przez znanego z występów w zespole De Mono muzyka - Marka Kościkiewicza. W 1996 roku Kościkiewicz sprzedał oficynę koncernowi BMG obejmując jednocześnie stanowisko szefa polskiego oddziału pod nazwą BMG Ariola Poland. Natomiast marka Zic Zac została przekształcona w pododdział BMG w Polsce. 
W momencie sprzedaży firma Zic Zac posiadała 10% udziałów w krajowym rynku sprzedaży fonogramów. Ówczesnymi wykonawcami związanymi z wytwórnią byli m.in.: Andrzej Krzywy, Buzu Squat, De Mono, De Su, Elektryczne Gitary, For Dee, Formacja Nieżywych Schabuff, Golden Life, Ira, Kayah, Kazik Staszewski, Krystyna Prońko, Kult, Mafia, Nazar, Roan, Stanisław Sojka, TSA, Urszula, Varius Manx, czy Walk Away. W latach późniejszych nakładem Zic Zac w kooperacji z BMG ukazały się m.in. płyty takich wykonawców jak WWO, Yugoton, Cezary Pazura, Krzysztof Krawczyk, czy Maja Kraft.

</doc>
<doc id="3051731" url="https://pl.wikipedia.org/wiki?curid=3051731" title="Salvatore Rossini">
Salvatore Rossini

Salvatore Rossini (ur. 13 lipca 1986 w Formia) – włoski siatkarz, reprezentant kraju, grający na pozycji libero.
Posiada tytuł magistra inżyniera.
Sukcesy klubowe.
Puchar CEV:
Puchar Challenge:
Puchar Włoch:
Mistrzostwo Włoch:
Superpuchar Włoch:
Liga Mistrzów:
Sukcesy reprezentacyjne.
Liga Światowa:
Mistrzostwa Europy:
Puchar Wielkich Mistrzów:
Puchar Świata:
Igrzyska Olimpijskie:

</doc>
<doc id="3051732" url="https://pl.wikipedia.org/wiki?curid=3051732" title="Ove Österberg">
Ove Österberg

Ove Österberg – szwedzki żużlowiec.
Złoty medalista młodzieżowych indywidualnych mistrzostw Szwecji (Visby 1983). Trzykrotny medalista drużynowych mistrzostw Szwecji: złoty (1990) oraz dwukrotnie brązowy (1986, 1987). Finalista indywidualnych mistrzostw Szwecji (Karlstad 1984 – XV miejsce). Dwukrotny finalista mistrzostw Szwecji par klubowych (1983 – VI-VII miejsce, 1985 – VI miejsce).
W lidze szwedzkiej reprezentował barwy klubów: Indianerna Kumla (1982–1987, 1990) oraz Buddys Örebro SF (1993).

</doc>
<doc id="3051733" url="https://pl.wikipedia.org/wiki?curid=3051733" title="Ove Osterberg">
Ove Osterberg



</doc>
<doc id="3051737" url="https://pl.wikipedia.org/wiki?curid=3051737" title="Bohdan Małachowski">
Bohdan Małachowski

Bohdan Hipolit Małachowski (również Jaxa-Małachowski) (ur. 24 marca 1902 r. w Krakowie, zm. 12 kwietnia 1964 roku tamże) – polski działacz turystyczny i narciarski, taternik.
Bohdan Małachowski pochodził z rodziny Małachowskich pieczętującej się herbem Gryf. Od młodych lat bywał w Zakopanem, uprawiając turystykę górską i taternictwo. W latach 1918-1920 służył w Wojsku Polskim. Ukończył studia na Wydziale Filozofii Uniwersytetu Jagiellońskiego. Później zaangażował się w działalność licznych organizacji turystycznych i sportowych, m.in. Akademickiego Związku Sportowego (w latach 1928-1932 był członkiem zarządu krakowskiej Sekcji Taternictwa), Polskiego Towarzystwa Tatrzańskiego (gdzie w latach 1933-1937 działał w Sekcji Turystycznej i Klubie Wysokogórskim) oraz Polskiego Związku Narciarskiego (w latach 1935-1938 kierował krakowskim biurem Zarządu Głównego). W latach 1931-1924 był członkiem redakcji „Przeglądu Turystycznego”, kierował również Biblioteką PTT. Wiele publikował (pod własnym nazwiskiem, pseudonimami i anonimowo), poruszając kwestie szeroko pojętej turystyki, ochrony przyrody oraz alpinizmu.
Podczas kampanii wrześniowej Bohdan Małachowski walczył w jednostkach artyleryjskich. Po zakończeniu II wojny światowej powrócił do aktywnej działalności turystycznej. W latach 1945-1950 kierował Centralnym Biurem PTT w Krakowie, a po powstaniu PTTK był jego etatowym pracownikiem, pracując m.in. w Komisji Turystyki Górskiej oraz przewodnicząc Głównemu Sądowi Koleżeńskiemu. W 1953 roku otrzymał uprawnienia przewodnika tatrzańskiego. Nadal wiele publikował i redagował na łamach m.in. „Biuletynu Informacyjnego PTT” (którego był redaktorem w latach 1946-1947), „Wierchów” i „Taternika”. Był współautorem wydanego w latach 1956-1959 "Słownika geografii turystycznej Polski", podejmował również temat turystyki górskiej w Czechosłowacji. Napisał przewodnik po wschodniej części Podhala i polskiego Spiszu pt. "Na szlakach powstania Kostki Napierskiego" (1953), był także współautorem przewodników po Beskidach oraz Jurze Krakowsko-Częstochowskiej.
W 1962 roku otrzymał honorowe członkostwo PTTK. Po śmierci został upamiętniony poprzez nadanie imienia schronisku PTTK „Pod Kopą Biskupią” w Górach Opawskich (1964) oraz corocznemu rajdowi górskiemu (od 1965 roku).

</doc>
<doc id="3051738" url="https://pl.wikipedia.org/wiki?curid=3051738" title="Daniele Mazzone">
Daniele Mazzone

Daniele Mazzone (ur. 4 czerwca 1992 w Chieri) – włoski siatkarz, reprezentant kraju, grający na pozycji środkowego. 
Sukcesy klubowe.
Liga Mistrzów:
Klubowe Mistrzostwa Świata:
Puchar CEV:
Liga włoska:
Superpuchar Włoch:
Sukcesy reprezentacyjne.
Igrzyska Śródziemnomorskie:
Mistrzostwa Europy:
Liga Światowa:
Puchar Wielkich Mistrzów:

</doc>
<doc id="3051740" url="https://pl.wikipedia.org/wiki?curid=3051740" title="Leif Wahlman">
Leif Wahlman

Leif Wahlman (ur. w 1965, zm. 29 lipca 1984 w King’s Lynn) – szwedzki żużlowiec.
Dwukrotny medalista młodzieżowych indywidualnych mistrzostw Szwecji: srebrny (Visby 1983) oraz brązowy (Eskilstuna 1982). 
Reprezentant Szwecji na arenie międzynarodowej. Finalista indywidualnych mistrzostw świata juniorów (King’s Lynn 1984 – XI miejsce). Uczestnik eliminacji indywidualnych mistrzostw świata (1984 – VI miejsce w końcowej klasyfikacji finału szwedzkiego).
W lidze szwedzkiej reprezentował barwy klubu Vargarna Norrköping (1981–1984).
Zmarł 29 lipca 1984 w King’s Lynn w wyniku urazów, które odniósł dzień wcześniej podczas upadku w XIII biegu finału indywidualnych mistrzostw świata juniorów.

</doc>
<doc id="3051741" url="https://pl.wikipedia.org/wiki?curid=3051741" title="Matteo Piano">
Matteo Piano

Matteo Piano (ur. 24 października 1990 w Asti) – włoski siatkarz, reprezentant kraju grający na pozycji środkowego. 
Sukcesy klubowe.
Superpuchar Włoch:
Puchar Włoch:
Mistrzostwo Włoch:
Puchar Challenge:
Sukcesy reprezentacyjne.
Liga Światowa:
Mistrzostwa Europy:
Puchar Wielkich Mistrzów:
Puchar Świata:
Igrzyska Olimpijskie:
Linki zewnętrzne.
 

</doc>
<doc id="3051743" url="https://pl.wikipedia.org/wiki?curid=3051743" title="Jill Johnson">
Jill Johnson

Jill Johnson (ur. 24 maja 1973 w Ängelholm) – szwedzka piosenkarka country.
Wystąpiła w 43. Konkursie Piosenki Eurowizji z utworem „Kärleken är” i zajęła 10. miejsce z sumą 53 punktów.

</doc>
<doc id="3051744" url="https://pl.wikipedia.org/wiki?curid=3051744" title="Ghinolfo Dattari">
Ghinolfo Dattari

Ghinolfo Dattari (ur. ok. 1535 w Bolonii, zmarł w maju 1617 tamże) – włoski śpiewak i kompozytor.
Od lutego 1555 był zatrudniony jako śpiewak w bazylice św. Petroniusza w Bolonii.
W czerwcu 1597, po śmierci Andrei Roty, został mianowany chórmistrzem. Po dwóch latach, w styczniu 1599, powrócił na stanowisko wokalisty i pozostał na nim aż do śmierci.
Przetrwały niektóre jego polifoniczne utwory taneczne w stylu ludowym (villanelle).

</doc>
<doc id="3051745" url="https://pl.wikipedia.org/wiki?curid=3051745" title="Gare de Bourg-en-Bresse">
Gare de Bourg-en-Bresse

Gare de Bourg-en-Bresse – stacja kolejowa w Bourg-en-Bresse, w departamencie Ain, w regionie Owernia-Rodan-Alpy, we Francji.
Położenie.
Stacja znajduje się na 37 km linii z Mâcon do Ambérieu, linii Mouchard – Bourg-en-Bresse, 65,146 km linii Lyon-Saint-Clair – Bourg-en-Bresse oraz 77,804 km starej linii Chalon-sur-Saône – Bourg-en-Bresse. Jest to również stacja początkowa Ligne du Haut-Bugey do Bellegarde.
Historia.
23 czerwca 1856 r. PLM uruchomiło linię między Lyon-Saint-Clair, Ambérieu i Bourg-en-Bresse. W następnym roku 6 czerwca 1857 uruchomiono linię między Mâcon i Bourg-en-Bresse.
Od dnia 1 sierpnia 1864 istnieje linia między Bourg-en-Bresse i Lons-le-Saunier. W dniu 1 września 1866 roku miało miejsce uruchomienie linii między Bourg-en-Bresse i Sathonay przez Compagnie des Dombes et du Sud-Est.
Dziesięć lat później, 10 marca 1876 odbyło się uruchomienie linii między Bourg-en-Bresse i Simandre-sur-Suran Compagnie des Dombes et du Sud-Est i 6 lipca 1876, linię pomiędzy Simandre-sur-Suran i Cize-Bolozon przez tę samą spółkę.
29 marca 1877 odbyło się uruchomienie linii między Cize-Bolozon i La Cluse przez Compagnie des Dombes et du Sud-Est, a rok później, 19 stycznia 1878 linii między Bourg -en-Bresse i Saint-Germain-du-Plain wybudowanej przez PLM.
W 2013 roku stacja Bourg-en-Bresse jest w przebudowie. Prace polegają na budowie przejścia podziemnego do Peloux i tym samym otwarcie zachodniej części dworca. Na miejscu dawnej sortowni pocztowej powstaje parking.

</doc>
<doc id="3051746" url="https://pl.wikipedia.org/wiki?curid=3051746" title="Wolchŏng sa">
Wolchŏng sa

Wolchŏng sa (월정사 Klasztor Istoty Księżyca) – koreański klasztor.
Historia klasztoru.
Założycielem klasztoru był Chajang w roku 643. Początkowo była to mała pustelnia nazwana Chŏngmyŏlbogung. Legenda opisuje jak powstała. Chajang śpiewał nad stawem przed figurą bodhisattwy licząc na to, że zobaczy bodhisattwę Mańdziuśriego. Po siedmiu dniach praktyki miał wizję, w trakcie której Budda dał mu wiersz z czterema sanskryckimi wersami. Następnego dnia zjawił się jakiś mnich, który zapytał, czemu Chajang jest taki blady i zmartwiony. Chajang wyjaśnił, że otrzymał wiersz, którego nie rozumie. Tajemniczy mnich wyjaśnił mu tekst i powiedział, że powinien udać się na górę Odae, gdzie zobaczy 10000 Mańdziuśrich. Po kolejnych siedmiu dniach śpiewów, pojawił się smok, który wyjaśnił, że ów mnich, to właśnie był bodhisattwa Mańdziuśri i teraz Chajang musi iść na górę Odae wybudować świątynię. Chajang wyruszył w drogę i w 643 r. dotarł do góry Odae. Panowała tam taka mgła, że Chajang niczego nie widział i w ciągu trzech dni wybudował tylko małą chatkę. To był początek klasztoru, który znajduje się na wschodnim zboczu góry Odae.
Po śmierci Chajanga zamieszkał w tej pustelni świecki wyznawca Shinyo, uważany za wcielenie bodhisattwy Yudonga. Następnie w IX wieku przybył tam Shinui, uczeń mistrza sŏn i założyciela szkoły sagul T'onghyo Pŏmila, który odbudował pustelnię. Stopniowo pustelnia była rozbudowywana i w końcu stała się klasztorem. W XIX wieku był już dość sporych rozmiarów, tak że praktykowało w nim ponad stu mnichów.
Był to ostatni klasztor, w którym przebywał Kyŏnghŏ Sŏng'u (1849-1912) przed jego zniknięciem z publicznego życia w 1903 r.
W ciągu swojej historii klasztor był kilkakrotnie palony, ostatni raz w czasie wojny koreańskiej w latach 1950-1953, kiedy armia koreańska zniszczyła dziesięć budynków, gdyż ukrywali się w niej komuniści z północy.
Klasztor jest parafialna świątynią chogye, który administruje 60 innymi klasztorami.

</doc>
<doc id="3051747" url="https://pl.wikipedia.org/wiki?curid=3051747" title="Barotse Floodplain">
Barotse Floodplain

Barotse Floodplain, Zambezi Floodplain, Bulozi Plain, Lyondo (pl. "Obszar zalewowy Barotse") – jeden z największych trawiastych obszarów zalewowych Afryki, położony na rzece Zambezi na terenie Prowincji Zachodniej w Zambii. Obszar zajmujący powierzchnię 9 tys. km2 objęty jest konwencją ramsarską.
Topografia.
Obszar stanowi równinny płaskowyż o elewacji od 914 do 1218 m n.p.m., lekko pochylający się ku południu. Poziom wód Zambezi i jej głównych dopływów podnosi się na północy w trakcie silnych opadów (1400 mm rocznie) występujących w porze deszczowej, trwającej od października do maja. Powodzie schodzą w dół rzek formując płaską równinę z piasków niesionych z pustyni Kalahari na odległość ok. 500 km. Na południu twardsze skały wstrzymują masy wody działając trochę jak tama. W tym miejscu formują się wodospady Ngonye Falls. Tutaj też kończą się ciągnące od Kalahari obszary zalewowe. Poniżej wodospadu rzeka płynie blisko dwa razy szybciej, tworząc węższą dolinę i będąc mniej podatną na wylewanie.
Obszar zalewowy Barotse rozciąga się od zbiegu rzeki Zambezi z Kabompo i Lungwebungu na północy do punktu położonego 230 km na południe, powyżej wodospadów Ngonye i na południe od Senangi. Szerokość obszaru wynosi około 30 km, sięgając 50 km w najszerszym miejscu, niedaleko na północ od Mongu, głównego miasta rozlewisk ulokowanego na ich brzegu. Główny obszar zalewowy zajmuje ok. 5500 km², jednak maksymalnie sięga 10 750 km², gdy rozlewiska kilku dopływów (np. Lueny) łączą się w jedno. Obszar zalewowy Barotse jest drugim co do wielkości w Zambii, po systemie jeziora Bangweulu, który różni się tym, że w jego skład wchodzi stałe jezioro i bagna, a obszar wysychający corocznie jest znacznie mniejszy.
Okresowość.
Najsilniejsze zalanie występuje na tym obszarze około 3 miesiące po maksimum pory deszczowej, które przypada na przełom stycznia i lutego. Najwyższy poziom wody występuje zwykle w kwietniu, po czym opada ona od maja do lipca. W okresie tym następuje szybki wzrost traw, które pokrywają rozlewisko. Najniższy poziom wód przypada w listopadzie, kiedy to pokrywają one ok. 537 km² lagun, mokradeł i kanałów. Cofająca się woda odsłania żyzne szare i czarne ziemie pokryte warstwą piasku z Kalahari i mułu, zawierającego humus powstały z zabitych pierwszą falą i rozkładających się roślin. Powstała w ten sposób żyzna gleba z czasem twardnieje, wysuszana przez gorące słońce w porze suchej.
Środowisko naturalne.
Występują tu wody otwarte oraz obszary porośnięte roślinnością, zróżnicowane na wyżynne i nizinne.
Flora.
Roślinność wyniesionych terenów stanowią wiecznie zielone lasy liściaste i mieszane typu "Brachystegia-Julbernadia" z gatunkami "Pterocarpus angolensis", "Guibourtia coleosperma", "Afzelia quanzensis", "Baikiaea plurijuga", "Julbernadia paniculata" oraz "Brachystegia spp." określanymi jako pospolite.
Na roślinność terenów nizinnych składają się formacje krzewiaste i trawiaste. Do tych pierwszych należą nadrzeczne lasy formowane przez kompleks 3 gatunków z rodzaju "Syzygium". Tutejsze formacje trawiaste dzielą się na trzy grupy. Pierwszą stanowią sawanny zalewowe z dominacją "Cynodon dactylon" oraz rodzajów "Eragrostis" i "Hacchypogon". Drugą – zbiorowiska trawiaste dolin rzecznych i dambos z gatunkami z rodzajów "Hyparrhenia", "Trichopteryx", "Loudetia" oraz "Hyperthelia". Ostatnia grupa to równiny rzeczne porośnięte przez papirusy, ciborowate, "Loudetia", "Eragrostis" oraz "Aristida".
Fauna.
Bioróżnorodność faunistyczna rejonu jest dobrze poznana. Występują tu gnu pręgowane, koby liczi, sitatungi, puku, impale i topi. W wodach żyją hipopotamy i krokodyle nilowe. Spośród ptactwa wodnego żyją tu czapla biała, złotawa oraz siwa, marabut afrykański, pelikan różowy oraz ibis czczony.
Ludność.
Około 250 000 osób żyje na obszarze zalewowym wraz z podobną liczbą bydła, migrując na sawanny na jego krawędzi, gdy nadciąga powódź. Obszar ten jest jednym z najbardziej produktywnych, jeśli chodzi o hodowlę bydła w Zambii.
Lud Lozi trudni się także łapaniem ryb, których spożycie jest tu około pięciokrotnie wyższe niż średnia krajowa. Do ich łowienia używa się tu więcierzy, dzid i sieci skrzelowych. Tarło tutejszych ryb odbywa się tuż przed powodzią, gdyż pierwsza jej fala niesie wodę ubogą w tlen, przez co wiele dorosłych ryb ginie, w przeciwieństwie do ikry.
Lozi uprawiają na obszarze zalewowym również rośliny takie jak kukurydza, ryż, bataty i trzcina cukrowa. "Chude" miesiące trwają od listopada do grudnia. Zmagazynowane zapasy z poprzedniego sezonu są w tym czasie na wyczerpaniu i wymagają transportu podczas migracji. Zanikają również ryby, co związane jest z tarłem, a polowanie i łowienie zwierzyny, które mogłoby wypełnić tę lukę, jest już dla wielu osób niedostępne. Łowienie w pułapki ptactwa wodnego jest jedną z kilku alternatyw, by zakupić mąkę. Okresowość obszaru zalewowego determinuje więc sposób życia, ekonomię i kulturę Lozi, którzy są umiejętnymi budowniczymi łodzi, wioślarzami i pływakami.

</doc>
<doc id="3051750" url="https://pl.wikipedia.org/wiki?curid=3051750" title="Davide Saitta">
Davide Saitta

Davide Saitta (ur. 23 czerwca 1987 w Katanii) – włoski siatkarz, reprezentant kraju, grający na pozycji rozgrywającego. 
Sukcesy klubowe.
Superpuchar Włoch:
Puchar Włoch:
Mistrzostwo Włoch:
Liga Mistrzów:
Mistrzostwo Francji:
Sukcesy reprezentacyjne.
Mistrzostwa Europy Kadetów:
Mistrzostwa Świata Kadetów:
Mistrzostwa Europy Juniorów:
Igrzyska Śródziemnomorskie:
Mistrzostwa Europy:

</doc>
<doc id="3051752" url="https://pl.wikipedia.org/wiki?curid=3051752" title="Krucz (osada leśna w województwie wielkopolskim)">
Krucz (osada leśna w województwie wielkopolskim)

Krucz – osada leśna w Polsce położona w województwie wielkopolskim, w powiecie czarnkowsko-trzcianeckim, w gminie Lubasz.
Zobacz: Krucz

</doc>
<doc id="3051754" url="https://pl.wikipedia.org/wiki?curid=3051754" title="Krutecki Bór">
Krutecki Bór

Krutecki Bór – osada leśna w Polsce położona w województwie wielkopolskim, w powiecie czarnkowsko-trzcianeckim, w gminie Lubasz.
Zobacz: Krucz

</doc>
<doc id="3051755" url="https://pl.wikipedia.org/wiki?curid=3051755" title="Staryki (rejon rokitnowski)">
Staryki (rejon rokitnowski)

Staryki (ukr. Старики) – wieś na Ukrainie w rejonie rokitnowskim obwodu rówieńskiego.
Wieś położoną w powiecie łuckim województwa wołyńskiego kanclerz Jerzy Ossoliński w 1645 roku kupił dla syna Franciszka od księcia Jeremiego Wiśniowieckiego.
II Rzeczpospolita.
Wieś Staryki w gminie Kisorycze (powiat sarneński), w woj. wołyńskim; w parafii Rokitno.

</doc>
<doc id="3051758" url="https://pl.wikipedia.org/wiki?curid=3051758" title="Andrzej Zachwieja">
Andrzej Zachwieja

Andrzej Jan Zachwieja (ur. 5 czerwca 1959 r. w Strzelcach Opolskich) – polski zootechnik, specjalizujący się w hodowli bydła, odporności cieląt w okresie postnatalnym, produkcji mleka i mięsa, uwarunkowaniu zmienności składu mleka i siary krów; nauczyciel akademicki związany z Uniwersytetem Przyrodniczym we Wrocławiu.
Życiorys.
Urodził się w 1959 roku w Strzelcach Opolskich, gdzie ukończył kolejno szkołę podstawową, a następnie w 1978 roku Liceum Ogólnokształcącego im. Władysława Broniewskiego. Następnie podjął studia na Wydziale Zootechnicznym Akademii Rolniczej we Wrocławiu. Pracę naukową i dydaktyczną podjął bezpośrednio po studiach w 1984 roku, na stanowisku asystenta stażysty, a potem asystenta i starszego asystenta. Doktoryzował się w 1993 roku na Wydziale Zootechnicznym na podstawie rozprawy pt. "Uwarunkowania zmienności składu siary krów i poziomu frakcji białkowych w surowicy krwi cieląt", której promotorem był prof. dr hab. Tadeusz Szulc. W 1994 r. został powołany na stanowisku adiunkta. W 2005 roku Rada Wydziału Biologii i Hodowli Zwierząt na podstawie dorobku naukowo-dydaktycznego i rozprawy habilitacyjnej pt. "Współzależność między cechami fizykochemicznymi i biologicznymi siary krów a poziomem immunoglobulin w surowicy ich cieląt" nadała mu stopień naukowy doktora habilitowanego nauk rolniczych w zakresie zootechniki. Od 1 lipca 2008 roku zatrudniony jest na stanowisku profesora nadzwyczajnego.
Ukończył Podyplomowe Studium Doskonalenia Pedagogicznego, odbył 6-miesięczny staż produkcyjny, 4 miesięczny staż naukowy na Królewskim Rolniczo-Weterynaryjnym Uniwersytecie w Kopenhadze oraz krótkoterminowe staże naukowe na uniwersytetach w Rostoku i Brnie. Uczestniczył w ponad 60 krajowych i zagranicznych konferencjach i sympozjach naukowych oraz seminariach dla producentów mleka i żywca wołowego. Od 2005 roku jest członkiem Uczelnianej Komisji Dyscyplinarnej ds. Studentów, pełni funkcję przewodniczącego Wydziałowej Komisji Skrutacyjnej. Jest członkiem Zarządu Sekcji Chowu i Hodowli Bydła Polskiego Towarzystwa Zootechnicznego (od 2006), Rady Redakcyjnej czasopisma "Vyzkum Skotu" (Cattle Research) w Czechach (od 2008).
Od 2012 roku pełni funkcję dziekana Wydziału Biologii i Hodowli Zwierząt Uniwersytetu Przyrodniczego we Wrocławiu.
Dorobek naukowy i odznaczenia.
Jest autorem i współautorem ponad 170 opracowań naukowych, referatów i doniesień, w tym 59. oryginalnych prac twórczych, 1 podręcznika, 6. monografii, 1 skryptu. Był opiekunem 22. prac magisterskich oraz 5 inżynierskich. Pod jego kierunkiem dwie osoby wykonały rozprawy doktorskie. Był recenzentem w 3 zakończonych przewodach doktorskich, w trzech kolejnych został powołany na recenzenta. Jest autorem kilkunastu recenzji artykułów naukowych w periodykach krajowych i zagranicznych.
Był wyróżniony 6 nagrodami rektora za działalność naukowo-badawczą, Złotą i Srebrną Odznaką Związku Młodzieży Wiejskiej, odznaką "Zasłużony dla Uniwersytetu Przyrodniczego we Wrocławiu", a także Srebrnym Medalem za Długoletnią Służbę.

</doc>
<doc id="3051765" url="https://pl.wikipedia.org/wiki?curid=3051765" title="Dziewiąty krąg">
Dziewiąty krąg

Dziewiąty krąg (chorw. "Deveti krug") – jugosłowiański dramat wojenny z 1960 roku w reżyserii France Štiglica na podstawie scenariusza Zory Dirnbach.
Informacje o filmie.
Film dystrybuowano do RFN, NRD, Izraela, Czechosłowacji, Bułgarii, Grecji, ZSRR, Polski, Włoch, Somalii, Libanu, Etiopii, Chile, Japonii, Argentyny, Wenezueli, Rumunii, Indii, Norwegii, Wielkiej Brytanii, Francji, Tunezji, Algierii, Maroka, Brazylii, Pakistanu, Iranu, Austrii, Szwajcarii, Belgii, Holandii, Luksemburga, USA, Australii i na Węgry. Pierwowzorem obozu koncentracyjnego przedstawionego w filmie był obóz w Jasenovacu.
Nagrody.
Na festiwalu w Puli w 1960 roku otrzymał 9 nagród:
Został nominowany w kategorii najlepszy film nieanglojęzyczny podczas ceremonii wręczenia Oscarów w 1961 roku oraz wyświetlony na Festiwalu w Cannes w 1960 roku. W 1999 roku chorwaccy krytycy filmowi uznali go za jeden z najlepszych (18. miejsce) chorwackich filmów w historii.
Fabuła.
Akcja filmu dzieje się w 1941 roku w Zagrzebiu. Mieszka tam Żydówka Ruth Alakalaj. Jej sąsiadem jest Ivo Vojnović. Rodzice Iva przekonują go do zawarcia fikcyjnego małżeństwa z Ruth, by ją uratować przed prześladowaniami ustaszy. Ivo jest przeciwnie nastawiony do tego rozwiązania, gdyż ma już dziewczynę – Magdę, jednak z czasem zakochuje się w Ruth, która została później przewieziona do obozu koncentracyjnego o nazwie Dziewiąty Krąg. Ivo podejmuje próbę uratowania jej.
Obsada.
Na podstawie:

</doc>
<doc id="3051766" url="https://pl.wikipedia.org/wiki?curid=3051766" title="Nikola Jovović">
Nikola Jovović

Nikola Jovović (ur. 13 lutego 1992) – serbski siatkarz, reprezentant kraju grający na pozycji rozgrywającego. 
Sukcesy klubowe.
Mistrzostwo Serbii:
Puchar Serbii:
Puchar Niemiec:
Mistrzostwo Niemiec:
Wicemistrzostwo Turcji:
Sukcesy reprezentacyjne.
Mistrzostwa Europy Kadetów:
Mistrzostwa Świata Juniorów:
Mistrzostwa Świata U-23:
Mistrzostwa Europy:
Liga Światowa:
Memoriał Huberta Jerzego Wagnera:

</doc>
<doc id="3051768" url="https://pl.wikipedia.org/wiki?curid=3051768" title="Andrzej Filistowicz">
Andrzej Filistowicz

Andrzej Ryszard Filistowicz (ur. 26 kwietnia 1947 w Parszowicach) – polski zootechnik, specjalizujący się w genetyce cech ilościowych, metodach doskonalenia zwierząt; nauczyciel akademicki związany z Uniwersytetem Przyrodniczym we Wrocławiu.
Życiorys.
Urodził się w 1947 roku w Parszowicach, w powiecie wołowskim na Dolnym Śląsku. Szkołę podstawową ukończył w Ścinawie, a liceum ogólnokształcące w Wołowie. W latach 1965–1970 studiował na Wydziale Zootechnicznym w Wyższej Szkole Rolniczej we Wrocławiu. W 1970 roku rozpoczął pracę w Katedrze Genetyki i Ogólnej Hodowli Zwierząt na etacie asystenta-stażysty, a następnie pracował na stanowiskach: asystenta (1971–1972), starszego asystenta (1973–1976), adiunkta (1976–1989), docenta (1989–1991), profesora nadzwyczajnego (1991–1997) i od 1997 roku profesora zwyczajnego.
Stopień naukowy doktora nauk rolniczych otrzymał w 1976 roku na podstawie rozprawy pt. "Analiza genetyczna buhajów rasy nizinnej czerwono-białej użytkowanych na Dolnym Śląsku", zaś stopień doktora habilitowanego nauk rolniczych, na podstawie rozprawy nt. "Przewidywanie wartości hodowlanej krów na podstawie ocen wartości hodowlanej rodziców" w 1987 roku. Tytuł naukowy profesora otrzymał w 1992 roku od prezydenta Polski Lecha Wałęsy. Odbył staże naukowe w ZSRR, Czechosłowacji, Jugosławii i w Czechach.
Poza działalnością naukowo-dydaktyczną na swojej macierzystej uczelni pełnił także szereg ważnych funkcji organizacyjnych. W latach 1990–1992 był prodziekanem, a następnie dziekanem Wydziału Zootechnicznego. Po jego przekształceniu w Wydział Biologii i Hodowli Zwierząt piastował również stanowisko dziekana (1992–1999 i od 2012 roku). Od 1997 roku jest kierownikiem Studium Podyplomowego Planowanie i organizacja hodowli bydła.
Był członkiem Komisji Ekspertów Ministra Edukacji Narodowej (1992–1995), członkiem Komitetu Nauk Zootechnicznych Polskiej Akademii Nauk (od 1996 roku, wiceprzewodniczący Komitetu od 1999 roku), wiceprzewodniczący Zarządu Głównego Polskiego Towarzystwa Zootechnicznego (od 1998 roku), członek Sekcji P06D Zespołu Nauk Rolniczych i Leśnych Komitetu Badań Naukowych (1993–1997), członkiem Rady Naukowej Instytutu Genetyki i Hodowli Zwierząt PAN w Jastrzębcu (od 1998), członkiem komitetów redakcyjnych: "Czech Journal of Animal Science", "Journal of Applied Genetics", "Animal Science Papers and Reports", "Prace i Materiały Zootechniczne", członkiem Rady Programowej Przeglądu Hodowlanego.
Dorobek naukowy i odznaczenia.
Andrzej Filistowicz jest współautorem 2 podręczników: "Hodowla bydła mięsnego w Sudetach" (1998) i "Chów i hodowla zwierząt futerkowych" (1999). Napisał skrypt "Planowanie i organizacja pracy hodowlanej" oraz 3 innych dzieł zwartych, 221 publikacji, w tym 110 oryginalnych prac twórczych oraz 42 ekspertyz i prac projektowych. Wyniki swocih prac prezentował na 16 międzynarodowych i 17 ogólnopolskich konferencjach naukowych. Jest współautorem 6 systemów komputerowych, z zakresu hodowli zwierząt, zastosowanych w praktyce oraz programu hodowli bydła rasy czerwono-białej, wdrożonego w Polsce w 1996 roku.
Za swoją działalność naukową, dydaktyczną i organizacyjną otrzymał liczne nagrody i wyróżnienia. Został odznaczony Krzyżem Kawalerskim Orderu Odrodzenia Polski, Medalem Komisji Edukacji Narodowej, Złotym i Brązowym Krzyżem Zasługi, Medalem za Zasługi dla Uniwersytetu Rolniczego i Leśnego w Brnie, Medalem Pamiątkowym Miasta Nysy, Odznaką Honorową Zasłużony dla Ziemi Nyskiej i Odznaką Zasłużony dla Akademii Rolniczej we Wrocławiu. Został wyróżniony 1 nagrodą Ministra Nauki, Szkolnictwa Wyższego i Techniki, 2 nagrodami Ministra Edukacji Narodowej oraz 17 nagrodami Rektora Akademii Rolniczej we Wrocławiu.

</doc>
<doc id="3051774" url="https://pl.wikipedia.org/wiki?curid=3051774" title="Stadion Mladost w Strumicy">
Stadion Mladost w Strumicy



</doc>
<doc id="3051776" url="https://pl.wikipedia.org/wiki?curid=3051776" title="Stadion Awanhard">
Stadion Awanhard



</doc>
<doc id="3051777" url="https://pl.wikipedia.org/wiki?curid=3051777" title="Modlitewnik synajski">
Modlitewnik synajski

Modlitewnik synajski () – liczący 109 kart manuskrypt pisany głagolicą, zawierający zbiór modlitw liturgicznych w języku staro-cerkiewno-słowiańskim. Sporządzony został w XI wieku, prawdopodobnie na terenie Bułgarii. Do czasów współczesnych zachował się w stanie niekompletnym, brakuje początku i końca rękopisu oraz niektórych kart środkowych.
Modlitewnik zachował się w zbiorach klasztoru św. Katarzyny na Synaju, gdzie w 1850 roku został odnaleziony przez archimandrytę Porfiriusza (Uspienskiego). Uspienski zabrał ze sobą do Rosji 3 karty, z których dwie są obecnie przechowywane w Rosyjskiej Bibliotece Narodowej w Petersburgu, a jedna w bibliotece Rosyjskiej Akademii Nauk w Moskwie. Pozostałe 106 kart nadal jest własnością klasztoru.
Jako pierwszy tekst manuskryptu opublikował Lavoslav Geitler (Zagreb 1882), a następnie Jan Frček ("Patrologia Orientalis XXIV 5" Paris 1933, "XXV 3" Paris 1939). Najważniejszą edycją było przygotowane przez Rajko Nahtigala wydanie fototypiczne manuskryptu (Ljubljana 1941), połączone z jego transliteracją na cyrylicę (Ljubljana 1942).

</doc>
<doc id="3051778" url="https://pl.wikipedia.org/wiki?curid=3051778" title="Euchologium Sinaiticum">
Euchologium Sinaiticum



</doc>
<doc id="3051779" url="https://pl.wikipedia.org/wiki?curid=3051779" title="Gare de Mâcon-Ville">
Gare de Mâcon-Ville

Gare de Mâcon-Ville – stacja kolejowa położona na linii Paryż – Marsylia, w Mâcon, w departamencie Saône-et-Loire, w regionie Burgundia-Franche-Comté, we Francji.
Została otwarta w 1854 roku przez Compagnie du chemin de fer de Paris à Lyon (PL). Oryginalny monumentalny budynek dworca działa François-Alexisa Cendriera został zniszczony pod koniec II wojny światowej i został zastąpiony przez budynek w stylu lat pięćdziesiątych. Stacja oryginalne nazywała się "Mâcon" aż do otwarcie stacji TGV: Mâcon-Loché TGV.
Obecnie jest zarządzana Société nationale des chemins de fer français (SNCF), obsługiwana przez pociągi TGV, jak także pociągi regionalne TER Bourgogne oraz ekspresowe.

</doc>
<doc id="3051784" url="https://pl.wikipedia.org/wiki?curid=3051784" title="Codex Marianus">
Codex Marianus



</doc>
<doc id="3051788" url="https://pl.wikipedia.org/wiki?curid=3051788" title="Stanisław Kostka (1487–1555)">
Stanisław Kostka (1487–1555)

Stanisław Kostka z Rostkowa herbu Dąbrowa (ur. 1487 w Sztemberku (dzisiejsze Stążki), zm. 7 grudnia 1555 w Malborku), wojewoda chełmiński i pomorski, kasztelan chełmiński i elbląski, podskarbi ziem pruskich.
Rodzina.
Syn Jakuba (1428-1494), pułkownika króla polskiego Kazimierza Jagiellończyka, uczestnika bitwy z Krzyżakami pod Działdowem.
Matka Anna Rokus von Sehfelden z Dźwierzna. 
Poślubił Elżbietę von Eulenburg, сórkę Wenda VI von Eulenburg, rycerza pochodzącego z Saksonii, pana na Galinach, i Barbary Lusian von Merklichenrade (Luzjańska), siostry biskupa warmińskiego Fabiana Luzjańskiego. 
Ojciec 10 dzieci:
Stanisław Kostka został pochowany w Lisewie, gdzie w lokalnym kościele do dzisiaj znajduje się renesansowe rodzinne epitafium z 1591.
Urzędy ziemskie.
Stanisław Kostka był dworzaninem króla polskiego i węgierskiego, ekonomem Malborka. Był zarządcą (starostą) królewskim króla Zygmunta Starego na zamku w Szymbarku koło Iławy od 01.01.1520 do 1526 r., kiedy to starostwo odsprzedał von Polenzowi. Od 1531 roku był podskarbim ziem pruskich, a także kasztelanem elbląskim (1544-1545), kasztelanem chełmińskim (1545-1546), wojewodą pomorskim (1546-1551) i wojewodą chełmińskim (od 2 maja 1551 do śmierci). Piastował też urząd starosty: puckiego, tczewskiego, kościerskiego, golubskiego i lipieńskiego.
Uczestniczył w wojnie z mistrzem krzyżackim Albrechtem (1519\1520). W poglądach politycznych zwolennik połączenia Prus z Polską. Od 1549 poseł na sejm pruski w Malborku.

</doc>
<doc id="3051794" url="https://pl.wikipedia.org/wiki?curid=3051794" title="Ludwik Mortęski (wojewoda chełmiński)">
Ludwik Mortęski (wojewoda chełmiński)

Ludwik Mortęski herbu Orle Nogi (zm. 1480) – wojewoda chełmiński i pierwszy kasztelan chełmiński.
Syn Fryderyka. Dziad Ludwika, kasztelana gdańskiego i elbląskiego, pradziad Ludwika, wojewody pomorskiego i chełmińskiego.
Jego syn Ludwik zm. 1509 został kasztelanem chełmińskim.
Był gwarantem pokoju toruńskiego 1466 roku. Pełnił urząd wojewody chełmińskiego od 17 października 1475 do 19 kwietnia 1480 roku. Kasztelan chełmiński 1466.
Popierał sprawę Polski w wojnie z zakonem krzyżackim (1454–1466).

</doc>
<doc id="3051798" url="https://pl.wikipedia.org/wiki?curid=3051798" title="Kolegiata Nawiedzenia Najświętszej Maryi Panny i św. Michała Archanioła w Łasku">
Kolegiata Nawiedzenia Najświętszej Maryi Panny i św. Michała Archanioła w Łasku



</doc>
<doc id="3051799" url="https://pl.wikipedia.org/wiki?curid=3051799" title="Antonin (Kapustin)">
Antonin (Kapustin)

Antonin, imię świeckie Andriej Iwanowicz Kapustin (ur. 12 sierpnia 1817 w Baturinie, zm. 24 marca 1894 w Jerozolimie) – rosyjski duchowny prawosławny, bizantynolog, kierownik rosyjskiej misji prawosławnej w Jerozolimie w latach 1869–1894, inicjator wzniesienia Monasteru Gornieńskiego, monasteru Wniebowstąpienia Pańskiego na Górze Oliwnej oraz cerkwi św. Marii Magdaleny w ogrodzie Oliwnym.
Życiorys.
Wykształcenie i wczesna działalność.
Był synem kapłana prawosławnego Iwana (Joanna) Leontjewicza Kapustina i jego małżonki Marii Grigorjewny zd. Barłakowej. Zgodnie z tradycją epoki, jako syn duchownego ukończył seminarium duchowne – naukę rozpoczął w seminarium w Permie, by ukończyć ją w Jekaterynosławiu. W latach 1839–1844 studiował na Kijowskiej Akademii Duchownej, gdzie w 1844 obronił dysertację magisterską. Został zatrudniony na akademii jako wykładowca języków niemieckiego oraz greckiego. 7 listopada 1845 złożył wieczyste śluby mnisze przed metropolitą kijowskim Filaretem i przyjął imię zakonne Antonin. Przez kolejne pięć lat wykładał w Akademii różne przedmioty (teologia moralna, teologia porównawcza, hermeneutyka biblijna), jak również pracował nad korektą rosyjskiego przekładu homilii św. Jana Chryzostoma, pisał także własne teksty religijne i kazania.
Praca w Atenach i Stambule.
W maju 1850 hieromnich Antonin wyjechał do Aten, gdzie został kapelanem cerkwi przy ambasadzie rosyjskiej. W stolicy Grecji zaangażował się w odbudowę jedenastowiecznej cerkwi św. Nikodema, która za fundusze rosyjskie została podniesiona z ruin w latach 1851–1855. Świątyni nadano nowe wezwanie Trójcy Świętej i uczyniono nową świątynią rosyjskiej placówki dyplomatycznej. Hieromnich Antonin kierował całokształtem prac związanych z odnowieniem obiektu: pracami archeologicznymi, budową cerkwi, wykonywaniem dekoracji wewnętrznej. Za swój wkład w powstanie cerkwi Trójcy Świętej otrzymał w 1853 godność archimandryty.
W czasie pobytu w Grecji archimandryta Antonin zajmował się również gromadzeniem i opisywaniem starochrześcijańskich inskrypcji na terenie Aten, a także zainteresował się rękopisami. W 1859 po raz pierwszy odwiedził Athos. Opracował opis księgozbiorów kilku tamtejszych monasterów, a także nawiązał korespondencję z archimandrytą Porfiriuszem (Uspienskim).
Od 1860 do 1865 był kapelanem rosyjskiej cerkwi przy ambasadzie w Konstantynopolu. W tym czasie zajmował się pracą naukową, m.in. katalogował rękopisy, podróżował do İzniku (dawnej Nicei), zaś wiosną 1863, udając się z wizytą do rodzinnej wsi, odwiedził najważniejsze europejskie centra naukowe i biblioteki (Wiedeń, Pragę, Drezno, Petersburg i Moskwę), rozmawiał z uznanymi bizantynologami i słowianoznawcami. W tym samym roku na polecenie Świętego Synodu Rosyjskiego Kościoła Prawosławnego prowadził na Athosie badania w sprawie autentyczności Kodeksu Synajskiego, zaś w 1868 brał udział w toczonych w Konstantynopolu rozmowach nt. przekazania tego rękopisu carowi rosyjskiemu. Wcześniej, między majem a lipcem 1865, podróżował po bałkańskich terytoriach Imperium Osmańskiego, zbierając zabytki archeologiczne związane z historią cerkiewną.
Kierownik rosyjskiej misji prawosławnej w Jerozolimie.
W 1865 został tymczasowym kierownikiem rosyjskiej misji prawosławnej w Jerozolimie, zaś w 1869 mianowano go jej kierownikiem na stałe. Znajomość języków wschodnich, języka greckiego oraz talent dyplomatyczny umożliwiły mu znaczącą poprawę sytuacji misji, która w momencie jego przybycia była znacząco niedofinansowana i pozostawała w konflikcie z prawosławnym Patriarchatem Jerozolimskim. Dzięki pozyskaniu prywatnych darów archimandryta Antonin zakupił w Jerozolimie szereg terenów związanych z historią biblijną. Pozyskał m.in. teren sąsiadujący z dębem uznawanym za Dąb Abrahama, gdzie utworzył monaster Trójcy Świętej i Świętych Praojców, i ziemię na terenie Góry Oliwnej, gdzie powstał monaster Wniebowstąpienia Pańskiego. W En Kerem utworzył kolejny żeński monaster, zaś w Jafie wzniósł cerkiew św. Piotra. Na miejscu każdej budowy prowadził uprzednio badania archeologiczne. W 1883, na polecenie wielkiego księcia Sergiusza Aleksandrowicza, przewodniczącego Cesarskiego Prawosławnego Towarzystwa Palestyńskiego, przeprowadził badania archeologiczne na gruntach przylegających do bazyliki Grobu Pańskiego, odkrywając fundamenty bazyliki z IV w. Również na polecenie wielkiego księcia Sergiusza archimandryta Antonin pokierował budową cerkwi św. Marii Magdaleny w Jerozolimie w ogrodzie Oliwnym. Pod jego kierunkiem rosyjska misja prawosławna otwierała również domy pielgrzyma oraz szkoły dla dzieci prawosławnej ludności arabskiej.
W latach 60. XIX w. archimandryta Antoni pracował także nad publikacją dokumentów z klasztoru św. Pantelejmona, badał rękopisy biblioteki patriarchy jerozolimskiego, jak również pracował nad katalogiem biblioteki Ławry św. Sawy Uświęconego. W 1870 skatalogował rękopisy klasztoru św. Katarzyny na Synaju. Zmarł w Jerozolimie i został pochowany w utworzonym przez siebie monasterze Wniebowstąpienia Pańskiego.

</doc>
<doc id="3051801" url="https://pl.wikipedia.org/wiki?curid=3051801" title="Czego nie wiedziała Maria">
Czego nie wiedziała Maria

Czego nie wiedziała Maria (ang. "What Mary Didn't Know"), argument z wiedzy – w filozofii umysłu argument przeciwko materialistycznym teoriom umysłu podany w artykule Franka Jacksona pod tym samym tytułem.
Artykuł pojawił się w Journal of Philosophy (wolumin 83) w 1986.
Tło.
Materializm (monizm materialistyczny) to jedna z dwóch odmian monizmu. Głosi on, że istnieje tylko jeden rodzaj substancji, że jedyną rzeczywistością, jaka istnieje, jest rzeczywistość materialna, fizyczna. Pogląd ten ma związek z problemem ciało-umysł. Zwolennicy pewnych odłamów materializmu, wyjaśniając to zagadnienie, tworzą teorie redukcjonistyczne, mające za zadanie sprowadzić umysł do różnorodnych stanów cielesnych.
Argument.
Frank Jackson stawia tutaj argument przeciwko teoriom redukcjonistycznym. Podaje następujący przykład.
Uczony wprowadza postać neurobiolożki imieniem Maria. Kobieta ta dysponuje olbrzymią, a nawet kompletną wiedzą na temat fizjologii ośrodkowego układu nerwowego. Rozumie też doskonale optykę, zna wobec tego zjawiska, którym podlega światło w kontakcie z okiem ludzkim. Tak więc potrafi bez problemu wyjaśnić działanie narządu wzroku człowieka.
Filozof zakłada dalej, że Maria od urodzenia żyje w otoczeniu, w którym istnieją tylko biel, czerń i rozmaite odcienie szarości pomiędzy nimi, pozbawionym kolorów. Nigdy nie widziała żadnej barwy. Wobec tego Maria tak naprawdę nie wie, jak barwy wyglądają, nie ma pojęcia choćby, na czym polega odczucie towarzyszące widzeniu czerwieni. Nie zna go pomimo całej swojej wiedzy z zakresu neurofizjologii czy optyki.
Posługując się tym przykładem, dochodzi się do wniosku, że materialistyczna teoria umysłu nie jest w stanie wyjaśnić wszystkich jego aspektów, choćby wrażenia towarzyszącego widzeniu określonej barwy. W taki sam sposób nie tłumaczy ona innych wrażeń. W najlepszym razie należy ją więc uznać za niepełną.
Krytyka.
Zwolennicy materializmu podjęli krytykę omawianego argumentu. Przedstawia się ona podobnie, jak argumentu Thomasa Nagela "Jak to jest być nietoperzem?". Uznają oni, że rozumowanie Jacksona dotyczy wiedzy (używa się nawet określenia „argument z wiedzy”). Jego konkluzję rozumieją w ten sposób, że nawet doskonała i pełna wiedza nie zdoła uchwycić pewnych zjawisk: fenomenów subiektywnych, jakościowych, pierwszoosobowych.
By odeprzeć to rozumowanie, materialiści podają inny przykład. Otóż woda i H2O to to samo. Zdarza się jednak, że ktoś przypisuje wodzie pewną cechę (np. bycie mokrą), nie przypisując jej H2O. Osoba ta nie wie bowiem, że H2O to woda. Można by z tego wyciągnąć wniosek, że skoro wodzie przypisuje się coś, czego nie przypisuje się H2O, to woda i H2O nie mogą być tym samym. Rozumowanie to nie należy do udanych. Materialiści porównują je do argumentacji Jacksona. Mary zna fizjologię widzenia, podobnie jak ktoś wie, że woda jest mokra. Mary nie wie jednak, jakie wrażenie towarzyszy widzeniu barwy czerwonej, tak jak ktoś nie wie, że H2O jest mokre. Ponieważ nie można z tego wywnioskować, że woda i H2O nie są tym samym, nie można również stwierdzić, że przeżycie towarzyszące widzeniu czerwieni nie jest tożsame z warunkującym go procesem zachodzącym w ośrodkowym układzie nerwowym Mary. Uogólniając, materialiści dowodzą, że różnica w wiedzy zawarta w dwóch różnych deskrypcjach pewnego fenomenu nie świadczy o różnicy w przedmiotach obu deskrypcji.
Krytyka krytyki.
Searle podaje jednak, że rozumienie argumentu z wiedzy przez monistów materialistycznych jest niepoprawne. Uważa, że niewłaściwie uznają oni za sedno argumentu niewiedzę Marii (tak jak niewiedzę badacza nietoperzy w argumencie Nagela). Filozof wyłuszcza je inaczej, pisząc o istnieniu realnych fenomenów, których wiedza, jako że jest obiektywna, trzecioosobowa, po prostu objąć nie może. Za przykład takiego zjawiska podaje właśnie fenomeny świadomości, cechujące się charakterem subiektywnym, pierwszoosobowym. Dodaje, że Marii nie brakuje wcale wiedzy, ale przeżyć, nieidentycznych z ich korelatami trzecioosobowymi, niezależnie, jakie by one były. Zwraca więc uwagę na kwestie ontologiczne, w mniejszym zaś stopniu na epistemologiczne. W szczególności zauważa, że fenomeny mentalne mają ontologię pierwszoosobową, tak więc nie może udać się ich redukcja do fenomenów o ontologii trzecioosobowej. Podaje też inną formę argumentów Nagela czy z wiedzy. Widzi bowiem Marię jako człon relacji wiążącej ją z jej przeżyciami, nieuwzględnianymi w relacjach trzecioosobowych.

</doc>
<doc id="3051803" url="https://pl.wikipedia.org/wiki?curid=3051803" title="Miejska Biblioteka Publiczna im. Zofii Nałkowskiej w Wołominie">
Miejska Biblioteka Publiczna im. Zofii Nałkowskiej w Wołominie

Miejska Biblioteka Publiczna im. Zofii Nałkowskiej w Wołominie – powołana w 1949 roku na mocy dekretu z dnia 17 kwietnia 1946 roku o bibliotekach i opiece nad zbiorami bibliotecznymi (Dz.U. nr 26, poz. 163). Do 1978 roku mieściła się w budynku przy ul. Przyjacielskiej, po czym Urząd Miasta przyznał jej nowy lokal przy ul. Wileńskiej 23. Od 12 listopada 2009 roku mieści się na I i III piętrze wyremontowanego zabytkowego budynku dawnej szkoły „Jedynki” przy ulicy Wileńskiej 32, w centrum Wołomina.
Nadzór merytoryczny.
Nadzór merytoryczny nad Miejską Biblioteką Publiczną w Wołominie sprawuje Biblioteka Publiczna m.st. Warszawy – Biblioteka Wojewódzka, z siedzibą przy ul. Koszykowej 26 w Warszawie.

</doc>
<doc id="3051813" url="https://pl.wikipedia.org/wiki?curid=3051813" title="Ramię wstępujące pętli Henlego">
Ramię wstępujące pętli Henlego



</doc>
<doc id="3051816" url="https://pl.wikipedia.org/wiki?curid=3051816" title="Cmentarz wojenny nr 339 – Sobolów">
Cmentarz wojenny nr 339 – Sobolów

Cmentarz wojenny nr 339 – Sobolów – cmentarz z I wojny światowej znajdujący się w miejscowości Sobolów w województwie małopolskim, w powiecie bocheńskim, w gminie Łapanów. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Z tej liczby w okręgu bocheńskim cmentarzy jest 46.
Położenie.
Znajduje się na cmentarzu parafialnym w centrum Sobolowa, na stokach wzgórza opadającego w północno-zachodnim kierunku do doliny potoku Polanka, w odległości około 240 m od szosy Sobolów – Nieprześnia. Zajmuje górną część cmentarza parafialnego. Obok niego biegnie droga Sobolów – Stradomka.
Historia.
Pochowano tutaj wspólnie żołnierzy armii austro-węgierskiej i rosyjskiej, którzy zginęli na okolicznych polach na początku grudnia 1914 w czasie operacji limanowsko-łapanowskiej. 7 grudnia Rosjanie obsadzili wzgórza Pogórza Wiśnickiego na zachód od Stradomki. Atakujące od południa oraz od strony Łapanowa i doliny Stradomki wojska austriackie zdobywały je przez kilka dni. Po kilkudniowych niezwykle zaciętych walkach Austriacy wyparli wojska rosyjskie z tych terenów. 13 grudnia Rosjanie rozpoczęli odwrót dalej na wschód.
Na cmentarzu tym pochowano:
Łącznie 314 żołnierzy, zidentyfikowano 86 z armii austro-węgierskiej, wśród nich prof. Jozefa Holzera i dr Bruno Husmana, których pochowano pod centralnym pomnikiem cmentarza. Wśród Rosjan niemal wszyscy są bezimienni.
Opis cmentarza.
Pierwotnie cmentarz wykonano na planie prostokąta z zaokrąglonym narożem południowo-wschodnim. Obecnie jednak układ jest zmieniony, po II wojnie światowej bowiem w obrębie tego cmentarza dokonano pochówków osób cywilnych i znajdują się tutaj ich nagrobki. Pierwotne ogrodzenie cmentarza uległo z czasem zniszczeniu. Wykonano współczesne ogrodzenie składające się z kątowników i płaskowników żelaznych. Głównym elementem ozdobnym cmentarza jest znajdujący się w górnej części cmentarza oryginalny, murowany z kamienia łupanego obelisk zwieńczony żeliwnym krzyżem. Na pionowej belce tego krzyża znajdują się napisy w 3 językach:
Na cmentarzu znajdują się nagrobki z krzyżami bez tabliczek, wykonane z grubych płaskowników żelaznych. Są 2 rodzaje krzyży; pojedyncze typu austriackiego i podwójne typu rosyjskiego.

</doc>
<doc id="3051817" url="https://pl.wikipedia.org/wiki?curid=3051817" title="Semerynki">
Semerynki

Semerynki (ukr. Семеринське) – wieś na Ukrainie w rejonie łokackim obwodu wołyńskiego.
Przed 1939 r. wieś Semerynki w gminie Szczurzyn (powiat łucki), w woj. wołyńskim.

</doc>
<doc id="3051818" url="https://pl.wikipedia.org/wiki?curid=3051818" title="Ramię zstępujące pętli Henlego">
Ramię zstępujące pętli Henlego

Ramię zstępujące pętli Henlego – pierwszy odcinek pętli Henlego, będącej fragmentem kanalika nerkowego. Nabłonek, z którego jest zbudowane, jest przepuszczalny dla wody (która ulega resorpcji drogą osmozy), umiarkowanie przepuszczalny dla mocznika oraz nieprzepuszczalny dla jonów. Ramię zstępujące znajduje się między kanalikiem proksymalnym a cienkim ramieniem wstępującym pętli Henlego.

</doc>
<doc id="3051827" url="https://pl.wikipedia.org/wiki?curid=3051827" title="Cienkie ramię wstępujące pętli Henlego">
Cienkie ramię wstępujące pętli Henlego

Cienkie ramię wstępujące pętli Henlego – środkowy odcinek pętli Henlego, będącej fragmentem kanalika nerkowego. Nabłonek, z którego jest zbudowane, jest nieprzepuszczalny dla wody i jonów (z wyjątkiem sodowych i chlorkowych). Ramię to znajduje się między ramieniem zstępującym a grubym ramieniem wstępującym pętli Henlego.

</doc>
<doc id="3051829" url="https://pl.wikipedia.org/wiki?curid=3051829" title="Alexander López">
Alexander López

Alexander Agustín „Alex” López Rodríguez (ur. 5 czerwca 1992 w Tegucigalpie) – honduraski piłkarz występujący na pozycji ofensywnego pomocnika, reprezentant kraju, obecnie zawodnik kostarykańskiego Alajuelense.
Kariera klubowa.
López pochodzi ze stołecznego miasta Tegucigalpa i jest wychowankiem tamtejszego zespołu CD Olimpia, w którego akademii juniorskiej zaczął trenować jako siedmiolatek. Do seniorskiej drużyny został włączony w wieku osiemnastu lat przez kolumbijskiego szkoleniowca Carlosa Restrepo i w Liga Nacional de Fútbol de Honduras zadebiutował 8 sierpnia 2010 w wygranym 2:0 meczu z Hispano, podczas którego zdobył również swojego premierowego gola w najwyższej klasie rozgrywkowej. W tym samym sezonie, Apertura 2010, zdobył z Olimpią tytuł wicemistrza kraju, a jego udane występy zaowocowały nagrodą dla odkrycia roku ligi honduraskiej. Po upływie kilkunastu tygodni wywalczył sobie pewne miejsce w pierwszym składzie i przez następne lata był kluczowym punktem drużyny Olimpii. W wiosennych rozgrywkach Clausura 2011 zanotował z nią kolejny tytuł wicemistrzowski, zaś w jesiennym sezonie Apertura 2011 osiągnął pierwsze w karierze mistrzostwo Hondurasu. Sukces ten powtórzył także pół roku później, w rozgrywkach Clausura 2012, a trzeci raz mistrzem kraju został w sezonie Apertura 2012. Czwarty z rzędu tytuł mistrza Hondurasu wywalczył natomiast podczas rozgrywek Clausura 2013.
W sierpniu 2013 López, mimo dużego zainteresowania ze strony europejskich klubów, przeszedł do amerykańskiego zespołu Houston Dynamo, dołączając do grającego już w tej drużynie swojego rodaka Bońka Garcíi. W Major League Soccer zadebiutował 24 sierpnia 2013 w przegranym 0:5 spotkaniu z Montreal Impact. W 2016 wrócił do Olimpii.
Kariera reprezentacyjna.
W 2009 roku López został powołany przez trenera Emilio Umanzora do reprezentacji Hondurasu U-17 na Młodzieżowe Mistrzostwa Ameryki Północnej, po uprzedniej grze w kwalifikacjach do tego turnieju, podczas których zdobył bramkę w spotkaniu z Belize (9:0). Podczas właściwych rozgrywek wystąpił we wszystkich trzech spotkaniach, a jego kadra zdołała awansować na Mistrzostwa Świata U-17 w Nigerii. Tam również miał niepodważalne miejsce w wyjściowym składzie i rozegrał wszystkie trzy mecze w pełnym wymiarze czasowym, a Honduranie zanotowali wówczas komplet porażek, odpadając z młodzieżowego mundialu już w fazie grupowej. W 2011 roku znalazł się w składzie reprezentacji Hondurasu U-20 na kolejne Młodzieżowe Mistrzostwa Ameryki Północnej. W kwalifikacjach do tych rozgrywek strzelił gola w meczu z Salwadorem (2:0), a we właściwym turnieju rozegrał dwa mecze, w których zanotował dwa trafienia; po jednym z Jamajką (2:1) i Gwatemalą (3:1). Jego kadra odpadła ostatecznie w ćwierćfinale, nie awansując na Mistrzostwa Świata U-20 w Kolumbii.
W 2010 roku López wziął udział w Igrzyskach Ameryki Środkowej i Karaibów, gdzie wystąpił w obydwóch meczach rundy kwalifikacyjnej, a męski turniej piłkarski nie odbył się ostatecznie ze względu na sprzeciw CONCACAF. W 2012 roku w barwach reprezentacji Hondurasu U-23 wystąpił w eliminacjach do Igrzysk Olimpijskich w Londynie, gdzie był jednym z ważniejszych graczy swojej drużyny, rozegrał sześć spotkań i wpisał się na listę strzelców w grupowej konfrontacji z Panamą (3:1), natomiast jego zespół dotarł do finału kwalifikacyjnego turnieju i zdołał awansować na olimpiadę. Kilka miesięcy później został powołany na Igrzyska Olimpijskie w Londynie, na których wystąpił w trzech spotkaniach, nie zdobywając gola i będąc na ogół rezerwowym graczem ekipy prowadzonej Luisa Fernando Suáreza, a Honduranie odpadli ostatecznie z męskiego turnieju piłkarskiego w ćwierćfinale.
W seniorskiej reprezentacji Hondurasu López zadebiutował za kadencji meksykańskiego selekcjonera Juana de Dios Castillo, 12 października 2010 w wygranym 2:0 meczu towarzyskim z Gwatemalą. W 2011 roku został powołany na turniej Copa Centroamericana, podczas którego wystąpił w dwóch meczach, pełniąc głównie rolę rezerwowego, zaś jego drużyna triumfowała w rozgrywkach. W 2013 roku znalazł się ogłoszonym przez kolumbijskiego szkoleniowca Luisa Fernando Suáreza składzie na Złoty Puchar CONCACAF. Tam był z kolei jednym z podstawowych graczy kadry narodowej i rozegrał wszystkie pięć spotkań, zaś Honduranie zakończyli swój udział w tej edycji imprezy na półfinale.

</doc>
<doc id="3051830" url="https://pl.wikipedia.org/wiki?curid=3051830" title="Wczesne przekłady Nowego Testamentu">
Wczesne przekłady Nowego Testamentu

Wczesne przekłady Nowego Testamentu – przekłady Nowego Testamentu powstałe w I tysiącleciu. Wśród nich najwyżej cenione są przekłady starożytne. Odgrywają niemałą rolę we współczesnej krytyce tekstu Nowego Testamentu. Przekłady te dotarły do rąk badaczy również w odpisach i także ulegały zmianom, jednak dalsza historia ich tekstu była niezależna od tekstu greckiego i dlatego są pomocne w odtworzeniu tekstu greckiego. Trzy z nich – syryjski, łaciński, koptyjski – pochodzą z końca II wieku i są starsze niż zachowane pełne rękopisy greckiego tekstu Nowego Testamentu. Powstały przed pierwszymi recenzjami greckiego Nowego Testamentu i dlatego są najwyżej oceniane. Są one obowiązkowo cytowane we wszelkich krytycznych wydaniach tekstu greckiego. Przekłady powstałe po roku 300 (ormiański, gruziński, etiopski) są już uzależnione od recenzji, niemniej są też ważne i z reguły są cytowane w aparacie krytycznym. Przekład gocki i słowiański rzadko są cytowane w wydaniach krytycznych. Pomijane są te spośród przekładów I tysiąclecia, które nie zostały przełożone bezpośrednio z greckiego oryginału, lecz w oparciu o inny przekład (w oparciu o Wulgatę, Peszittę i inne).
Przekłady z drugiej połowy I tysiąclecia mają mniejsze znaczenie od przekładów starożytnych dla odtworzenia pierwotnego tekstu Nowego Testamentu, ponieważ później powstały. Niemniej brane są pod uwagę, zawsze może się zdarzyć, że którąś z lekcji Pisma przekażą lepiej niż przekłady starożytne. Krytyków tekstu interesuje przede wszystkim to, którą z rodzin tekstu greckiego wspierają. Dlatego nie można ich lekceważyć przy odtwarzaniu historii tekstu Nowego Testamentu. Spośród przekładów I tysiąclecia całkowicie zaginęły przekłady na język perski i kaukasko-albański.
W 27. wydaniu greckiego Nowego Testamentu Nestle-Alanda (NA27) w aparacie krytycznym cytowane są przekłady na następujące języki: łaciński (starołacińskie i Wulgata), syryjski, dialekty koptyjskie (saidzki, bohairski, achmimicki, subachmimicki, środkowoegipskie, środkowoegipski fajumski, protobohairski), ormiański, gruziński, gocki, etiopski, staro-cerkiewno-słowiański. Pominięto przekłady na język arabski, nubijski, sogdyjski, staroangielski, staro-dolno-niemiecki, staro-wysoko-niemiecki, starofrancuski.
Przekłady syryjskie.
Przekłady starosyryjskie.
Syria odegrała wielką rolę w początkach chrześcijaństwa. W I wieku Antiochia była ważnym ośrodkiem misyjnym, w II zaś wieku pełniła rolę pomostu pomiędzy Palestyną a „zachodnim” chrześcijaństwem. Uczniów Jezusa po raz pierwszy nazwano chrześcijanami w Antiochii (Dz 11, 26). Tutaj prawdopodobnie powstały Ewangelie Mateusza i Łukasza, Didache, w roku 107 – Ignatiana, a w końcu II wieku – Ewangelia Tomasza. W Syrii krzyżowały się wpływy języka greckiego i syryjskiego. W samej Antiochii dominował grecki, ale poza nią (Damaszek, Edessa) znajomość greckiego była znacznie mniejsza. W miarę upływu czasu wpływy greckiego malały. W Palestynie posługiwano się dialektem syryjskiego, bliskim językowi aramejskiemu czyli temu, którym posługiwali się Jezus i apostołowie, pierwsze zaś przekłady syryjskie powstały w czasach, kiedy wciąż żywa była ustna tradycja o Jezusie i apostołach. Kluczowa terminologia nauczania apostolskiego nie mogła być jeszcze zapomniana i w jakimś stopniu mogła zostać zachowana w najwcześniejszych przekładach. Syryjskie przekłady pozwalają lepiej zrozumieć autorów Nowego Testamentu, piszących po grecku, ale myślących po semicku. Dlatego krytycy tekstu szczególnym szacunkiem darzą przekłady syryjskie.
Historia syryjskich przekładów jest przedmiotem licznych badań i wciąż wydaje się bardzo skomplikowana. Najstarszym przekładem Nowego Testamentu na język syryjski jest prawdopodobnie Diatessaron (Harmonia Czterech Ewangelii), dokonany przez Tacjana około 170 roku. Tacjan stworzył własny porządek chronologiczny, w niektórych miejscach radykalnie odbiegający od chronologii każdej z Ewangelii. Teksty powtarzające się zostały odrzucone, w efekcie czego Diatessaron stanowi 72% łącznej objętości czterech Ewangelii. Tacjan w największym stopniu wykorzystał Ewangelię Jana, w najmniejszym – Ewangelię Marka. 56 wierszy kanonicznych Ewangelii nie znajduje swoich odpowiedników w Diatessaronie. Pominięte zostały genealogie Jezusa, teksty mówiące o człowieczeństwie Chrystusa, Józef nie jest nazywany mężem Marii. Nie ma też Pericope adulterae (J 7,53–8,11). Reprezentuje tekst zachodni. Starotestamentowe cytaty są zgodne z tekstem Peszitty. Zachował się w przekładzie arabskim i łacińskim, w języku greckim zachowały się jedynie fragmenty.
Kolejny przekład – tym razem całego Nowego Testamentu – dokonany został około 180 roku (albo niewiele wcześniej). Cytuje go Efrem Syryjczyk. Nazywany jest przekładem starosyryjskim, a sporządzony został na podstawie starego tekstu greckiego reprezentującego tekst zachodni. Zachował się tylko w dwóch wczesnych manuskryptach: kuretońskim (IV wiek) i synajskim (V wiek). Pierwszy z nich wydany został przez Williama Curetona w 1858 roku i oznaczany jest symbolem syrcur, drugi odkryty został przez A.S. Lewis w 1892 roku na Synaju, oznaczany jest symbolem syrsin i jest palimpsestem. Rękopisy przekazują prawdopodobnie tekst bliski do tego z około 200 roku. Oba rękopisy zawierają same Ewangelie, a nich również niektóre luki. Starosyryjski przekład Listów Pawła nie zachował się. Nauka zna go tylko z cytatów ojców wschodniego Kościoła.
Peszitta.
Na początku V wieku ponownie przełożone zostały wszystkie księgi NT (z wyjątkiem 2 Pt, 2 Jn, 3 Jn, Jud, Ap), być może dla zatarcia różnic, jakie zachodziły pomiędzy poszczególnymi istniejącymi przekładami. Peszitta oznaczana jest symbolem syrp.
Aż do końca XIX wieku sądzono, że Peszitta powstała w II wieku. Po publikacji Burkitta większość biblistów zgodziła się, że dzieła tego dokonał bp Rabbula z Edessy (zm. 436). Autorstwo Rabbuli jest jednak wątpliwe, ponieważ występujące w jego pismach cytaty nie zawsze są zgodne z Peszittą. Przekład ten dopiero w X wieku nazwany został Peszittą (pešitto – prosty, zwykły), przez Mosze bar Kefa, ponieważ przełożono go na potoczny, zwykły język (aby udostępnić go wszystkim). Peszitta zawierała 22 księgi NT (brak 2 Pt, 2 i 3 J, Jd, Ap), nie zawierała tekstów Łk 22,17-18; J 7,53 – 8,11. Peszitta stała się przekładem obowiązującym w Kościele syryjskim, zarówno wschodnim jak i zachodnim, a to oznacza, że powstała przed rozłamem z roku 431. Tekst Peszitty wydano drukiem w 1555 roku w Wenecji. W Lejdzie opracowywane jest wydanie krytycznego tekstu Peszitty.
Tekst Peszitty jest niejednolity, Ewangelie zasadniczo reprezentują tekst bizantyński, niektóre partie Dziejów – tekst zachodni, z licznymi naleciałościami tekstu aleksandryjskiego (np. Mt 14, 12; 15,4; Mk 1,2; J 1,18) i cezarejskiego. G.H. Gwilliam wykazał, że w Mt 1-14 Peszitta jest zgodna z Textus receptus tylko 108 razy, z Kodeksem Watykańskim 65 razy, w 137 przypadkach różni się od obu i wspiera przekłady starosyryjskie albo starołacińskie, w 31 przypadkach ma swoje własne warianty. W Ewangelii Marka tekst nie jest zgodny ani z tradycją aleksandryjską, ani zachodnią, ani cezarejską. Hope Broome Dows zbadała 135 wyselekcjonowanych wariantów Ewangelii Marka. 48,9% owych wariantów było zgodnych z tekstem bizantyńskim, 29,1% z tekstem zachodnim. Wiele wariantów w Ewangelii Marka jest zgodna ze starosyryjskim przekładem. Badania te obaliły obiegową opinię, że Peszitta przekazuje tekst bizantyjski. W Dziejach Apostolskich przekazuje wiele zachodnich wariantów.
Zachowało się ponad 300 rękopisów Peszitty, z których prawie połowa znajduje się w Bibliotece Brytyjskiej. Druga znacząca kolekcja rękopisów znajduje się w Cambridge. Większość owych rękopisów pisana jest grafiką estrangela. Ważniejsze rękopisy:
Późniejsze przekłady syryjskie.
Jedną z wciąż nierozwiązanych zagadek w historii tekstu Nowego Testamentu jest przekład filokseński (syrph) i harkleński (syrh). Według jednej z wersji są one recenzjami Peszitty. Najpierw w roku 508 Filoksen, biskup Mabbug nad Eufratem, miał dokonać rewizji Peszitty (filokseński), natomiast w roku 616 roku rewizji przekładu filokseńskiego dokonał Tomasz z Harkel (harkleński). Według drugiej wersji są to dwa odrębne przekłady. Zachowało się około 35 rękopisów reprezentujących przekład harkleński, datowane są od VII wieku w górę i wykazują pewne podobieństwo do tekstu zachodniego reprezentowanego przez Kodeks Bezy. Przekład filokseński znamy jedynie z oznaczeń „aparatu krytycznego” Tomasza w manuskryptach harkleańskich. Zawierał już cztery małe Listy powszechne i Apokalipsę, których nie miała Peszitta. Najważniejszy rękopis harkleański przechowywany jest w Trinity College, w Dublinie. Około 500 roku dokonano przekładu na język syropalestyński (dialekt aramejsko-galilejski, którym posługiwał się Jezus). Zawiera on 2 P, 2 J, 3 J, Jd i Ap, a reprezentuje tekst cezarejski i jest całkowicie niezależny od innych syryjskich przekładów. Zachował się w lekcjonarzach i innych fragmentarycznych rękopisach. Trzy najważniejsze rękopisy pochodzą z 1030, 1104 i 1118 roku. Oznaczany jest symbolem syrpal.
Ograniczenia syryjskich przekładów.
Język syryjski jako język semicki nie ma końcówek i nie mógł sobie pozwolić na tak wielką swobodę w zmianie kolejności słów, jaka cechowała język grecki. Czasownik odmieniany jest w zupełnie inny sposób niż w języku greckim. Język syryjski posiadał tzw. „status emphaticus”, którego zastosowanie nie zawsze koresponduje z greckim rodzajnikiem.
W transkrypcjach imion własnych spółgłoska ξ oddawana jest przy pomocy dwóch syryjskich spółgłosek ܭܣ. Litera τ transkrybowana była przez ܛ, natomiast θ przez ܬ (np. imię Τιμοθεε, Tymoteusz, ܛܡܬܐܘܣ). W przypadku semityzmów dążono do odtworzenia oryginalnego semickiego brzmienia, ale nie wszystkie semickie imiona zostały rozpoznane (np. Aretas w 2 Kor 11, 32). Grecki tekst NT na dwa sposoby oddaje nazwę miasta „jirušalaim”: Ιερουσαλημ/ Ιεροσολυμα, przekłady syryjskie wracają do jednolitej formy: Urišlem. Διαβολος jest regularnie oddawane przez satana. Σιμων/Πετρος/Κηφας. Σιμων Πετρος jest niemal zawsze oddawane przez šem‛un kepa. Πετρος jednak czasami oddawane jest przez Ptrws. Najwięcej trudności sprawiają różnice w odmianie czasownika.
Przekłady łacińskie.
Przekłady starołacińskie.
Kościół zachodni posługiwał się pierwotnie językiem greckim, więc nie od razu pojawiła się potrzeba przekładu Biblii na język łaciński. Pierwsze łacińskie przekłady pojawiły się najpierw w Afryce północnej (około 170 roku), a następnie w Rzymie i Galii. Ich liczba stale wzrastała i w połowie IV wieku osiągnęła liczbę czterdziestu. Wszystkie te przekłady oparte były na Septuagincie i niewolniczo trzymają się tekstu greckiego. Przekłady powstałe przed Wulgatą nazwano starołacińskimi – Vetus latina. Najważniejszymi i najbardziej cenionymi były: Afra i Itala, ale żaden z nich nie zyskał powszechnego uznania w całym Kościele. Oba przekłady reprezentują tekst zachodni. Afra bardziej odbiegała od tekstu greckiego. Itala miała nieco bizantyjskich naleciałości, których liczba z biegiem czasu wzrastała. Przekłady te ulegały stałym przekształceniom, mnożyły się ich warianty tekstowe.
Do naszych czasów nie zachował się ani jeden starołaciński rękopis przekazujący pełny tekst NT. Zachowały się natomiast 32 rękopisy zawierających Ewangelie, 12 – Dzieje, 4 – Listy Pawła i 1 – Apokalipsę, ponadto szereg fragmentów, co daje łącznie 89 rękopisów. Pochodzą one z wieków IV-XIII. Większość z nich reprezentują Italę, rękopisów Afry zachowało się niewiele. Najcenniejszymi rękopisami są:
Wulgata.
Itala była nieuporządkowana, a wraz z upływem czasu nieporządek wzrastał. W tej sytuacji papież Damazy zlecił Hieronimowi dokonanie nowego przekładu całego Pisma Świętego na język łaciński. Praca nad Ewangeliami trwała około roku i ukończona została w 383 roku. Była to rewizja Itali, którą Hieronim skonfrontował z greckimi rękopisami. Najdokładniej opracował Ewangelie, przekład ten nazwano Wulgatą ("vulgus" – pospolity, zwykły), spotkał się z krytyczną oceną i wielokrotnie go poprawiano, ale w końcu wieku VI cieszył się już autorytetem, aż stał się oficjalną Biblią Kościoła zachodniego.
Ponieważ Wulgata przez pewien czas funkcjonowała obok przekładów starołacińskich, wpłynęło to na starołacińskie reminiscencje w tekście Wulgaty oraz na korektę tekstów starołacińskich na modłę Wulgaty. Ponadto na skutek nieostrożności kopistów tekst ulegał dalszym zniekształceniom. W tej sytuacji Alkuin (735–804) i Teodulf (750–821) usiłowali zrewidować i oczyścić tekst Wulgaty, ale ich wysiłki przyczyniły się do wzrostu wersji mieszanych. Nad rewizją tekstu Wulgaty pracowali później Lanfrank z Bec (1005–1089) i Stefan Harding (zm. 1134), również bezowocnie, dlatego w końcu średniowiecza powstały correctoria, wśród nich Biblia paryska. Po wynalezieniu druku w Europie Wulgata stała się pierwszą drukowaną książką – powstała Biblia Gutenberga (1452–1456).
Pierwsze krytyczne wydanie tekstu Wulgaty było dziełem Roberta Stefanusa w 1528 roku. W 1546 roku na soborze trydenckim uchwalono o potrzebie przygotowania zrewidowanej Wulgaty. Zostało ono zrealizowane przez papieża Sykstusa V w 1590 roku (Wulgata sykstyńska), było jednak niedoskonałe pod względem krytycznym, więc następca Sykstusa Klemens VIII doprowadził do wydania poprawionej w 4900 miejscach Wulgaty klementyńskiej (1592, 1593, 1598).
W 1907 papież Pius X powołał komisję w celu zrewidowania Wulgaty. Założeniem było poprawienie tekstu w duchu osiągnięć współczesnej lingwistyki, oczyszczenie pisowni ze średniowiecznych naleciałości oraz przetłumaczenie na nowo tego, w czym Hieronim zanadto odszedł od oryginału. Prace trwały kilkadziesiąt lat, całość ukazała się w latach 1926–1969.
Vulgata Stuttgartiana bardziej jest podobna do klementyńskiej niż do editio nova, stanowi próbę zbliżenia tekstu do oryginalnej Wulgaty Hieronima tak dalece, jak tylko to możliwe. Opiera się głównie na Kodeksie Amiatinus z VIII wieku.
Do czasów współczesnych zachowało się ponad 10 000 rękopisów Wulgaty. Dokładna ich liczba nie jest znana. Do bardziej znanych i cenionych rękopisów Wulgaty należą:
Ograniczenia łacińskich przekładów.
Ograniczeniem łacińskich przekładów są transkrypcje semickich imion i terminów: Caiphas/Caiaphas, Scarioth/Iscariotes, Istrahel/Israhel, Isac/Isaac. Innego rodzaju ograniczenie powodują latynizmy (np. ἑκατονταρχης/κεντυριων → centurio). Ze względu na ograniczenia łacińskiej gramatyki nie może być odróżniony czas aoryst i perfectum. Zarówno ελαλησα jak i λελαληκα muszą być oddawane przez locutus sum. Język łaciński nie posiada rodzajnika. Czasami rodzajnik oddawany jest przez zaimek wskazujący w wyrażeniach "hic mundus" albo "hoc saeculum". Język grecki ma wiele form partykuły przeczącej οὐ, οὐκ, οὐχ, οὐχί, μή, οὐ μή, μὴ οὐ, jednakże łacina ma ich znacznie mniej i w rezultacie są one przekładane albo przez "non" albo przez "nonne". Partykuła οὐδε/μηδε przekładana jest na "neque" oraz przymiotnikiem οὐδεiς/μηδεις przekładanym na "nemo". Greckie synonimy takie jak καταγγέλλω i ἁναγγέλλω, οἰκέω i κατοικέω nie są precyzyjnie rozróżniane w łacinie. Czasem jest problem z przyimkami ἐκ i ἁπό, ἁπό i ὐπό, ἐν i ἐπί, oddawanych przez łacińskie "a", "de" i "ex". Także przyimki εἰς i ἐν w grece hellenistycznej mogły być używane zamiennie. Problem ten dotyczy wszystkich synonimów.
Na ogół przekłady łacińskie były bardzo dosłowne i to samo greckie słowo starały się oddawać tym samym słowem łacińskim. Ale nie zawsze miało to miejsce, zwłaszcza w przypadku Versio Afra, która te same greckie słowa oddawała różnymi łacińskimi terminami. Termin αὐτου oddawany jest przez "eius" lub "illius", ην przez "erat" lub "fuit".
Przekłady koptyjskie.
Początkowo Kościół w Egipcie posługiwał się językiem greckim. Przejście na język koptyjski – ostatnia forma języka egipskiego – dokonało się w latach 180–200. Język koptyjski funkcjonował jednak aż w siedmiu dialektach. Nowy Testament przełożono na pięć z nich. Przekłady koptyjskie reprezentują tekst aleksandryjski, przekład saidzki (copsa) i bohairski (copbo) mają naleciałości tekstu zachodniego. Przekład saidzki był dość swobodny, bohairski natomiast bardzo niewolniczy, miał tendencję do przekładania każdego słowa, stosował nawet zapożyczenia gramatyczne. 52 rękopisów jest bilingwicznych, zawierają – obok tekstu koptyjskiego – tekst grecki, 2 rękopisy są trilingwiczne, zawierają tekst: grecki, koptyjski, arabski.
Dialekt saidzki.
Najpierw dokonano cząstkowego przekładu na używany w górnym Egipcie (znajomość greki nie była tu powszechna), dialekt saidzki (copsa). Później uzupełniono go o brakujące księgi. Nieznana jest dokładna data powstania przekładu, badacze podają daty od połowy II wieku do początku IV wieku. Przekład ten zasadniczo reprezentuje aleksandryjską tradycję tekstualną. Jednak w tekstach Ewangelii Jana i Dziejów zawiera sporo zachodnich naleciałości. Są to przypadkowe naleciałości i trudno się w nich dopatrzyć jakiejś prawidłowości. Tekst dialektu saidzkiego lokuje się pomiędzy tekstem greckich kodeksów A i B, najbliższy jest dla formula_1, jest także bliski dla kodeksu T, który jest bilingwicznym grecko-saidzkim kodeksem. W oparciu o późniejsze rękopisy można zauważyć powolny proces rewizji tekstu. W IX wieku dialekt saidzki zaczął ustępować bohairskiemu. Rękopisy reprezentujące ten przekład zostały odkryte w XVIII wieku. Znanych jest 560 rękopisów saidzkich skatalogowanych przez instytut w Münster, żaden z nich nie jest kompletny.
W Dziejach zasadniczo biorąc przekazuje tekst aleksandryjski, z niewielką liczbą lekcji tekstu zachodniego. W „dekrecie apostolskim” z Dz 15, 19 n doszło do nałożenia aleksandryjskiej i zachodniej lekcji. W Listach Pawła tekst jest aleksandryjski z zachodnim odcieniem, bliski jest dla formula_2 i Kodeksu Watykańskiego. W Listach powszechnych przekład saidzki reprezentuje klasyczny tekst aleksandryjski i jest daleki dla wszystkich pozostałych tekstów, bardzo często współbrzmi z kodeksem B. Rękopisy saidzkie opuszczają te same wiersze, co greckie rękopisy reprezentujące tradycję aleksandryjską. Porządek Ewangelii: J, Mt, Mk i Łk. List do Hebrajczyków umieszczany jest po 2 Kor, a przed Gal. W wielu rękopisach brak Apokalipsy.
George Horner przygotował krytyczne wydanie tekstu saidzkiego w latach 1911–1924.
Dialekt bohairski.
Przekład na dialekt bohairski (copbo) – używany w delcie Nilu – dokonany został w III wieku, a najpóźniej na początku IV wieku. Historia przekładu bohairskiego jest najbardziej skomplikowana spośród wszystkich dialektów koptyjskich. Dawniej przypuszczano, że przekład bohairski dokonany został w oparciu o grecki rękopis reprezentujący późny tekst aleksandryjski. Dwa odkryte w XX wieku fragmenty pochodzące z IV–V wieków zmieniły pogląd badaczy na temat historii tekstu bohairskiego. Tekst przez nie przekazywany jest na tyle różny od późniejszych znanych nam rękopisów, że określony został mianem tekstu proto-bohairskiego (copbo). Odróżnia się nawet język. Kolejność ksiąg: Ewangelie (J, Mt, Mk i Łk), Listy Pawła (List do Hebrajczyków umieszczany jest po 2 Tes, a przed 1 Tm), Listy powszechne, Dzieje, Apokalipsa. Apokalipsę zawierają jedynie nieliczne rękopisy.
W przekładzie tym wykorzystany został przekład saidzki, co widoczne jest w niektórych partiach tekstu, widoczne są też wpływy tekstu zachodniego, podczas gdy tekst bizantyjski jest trudny do zauważenia. W XI wieku, gdy przeniesiono patriarchat z Aleksandrii do Kairu, dialekt bohairski był już językiem dominującym w Kościele koptyjskim, w związku z tym przekład Nowego Testamentu na dialekt bohairski (copbo) stał się oficjalnym tekstem Kościoła koptyjskiego w Egipcie. Nie jest pewne czy tekst bohairski był kiedykolwiek rewidowany.
Zachowało się więcej niż sto rękopisów dialektu bohairskiego, mają one późne pochodzenie. Najstarszy komplet Ewangelii pochodzi dopiero z 1174 roku, następny z 1178-1180, a kolejny z 1192 roku. Pozostałe rękopisy pochodzą z wieku XIII i następnych. Bodmer odkrył papirus – Papirus Bodmer III – zawierający większą część Ewangelii Jana, datowany na IV wiek (możliwym jest także V wiek). Również fragment Listu do Filipian, który przekazuje tekst w brzmieniu saidzkim. Wszystkie rękopisy zawierają Mk 16, 9–20, natomiast teksty J 5, 4 i J 7, 53 – 8, 11 opuszczone zostały we wszystkich najważniejszych rękopisach. George Horner przygotował krytyczne wydanie tekstu bohairskiego w latach 1898–1905.
Inne dialekty koptyjskie.
Nieco później przełożono Nowy Testament na dialekty środkowego Egiptu: fajumski (copfay), achmimicki (copach) i subachmimicki (copach2), miały one za podstawę częściowo tekst grecki, a częściowo wcześniejsze przekłady koptyjskie, przede wszystkim na dialekt saidzcki. Dokładny czas ich powstania trudny jest do ustalenia, wiadomo tylko, że istniały w IV wieku. Przekłady te, w przeważającej mierze, reprezentują tekst aleksandryjski, ponadto zauważalna jest ich zależność od tekstu zachodniego i ich niejednokrotne współbrzmienie ze starołacińskimi przekładami. Zachowane do naszych czasów rękopisy, nie przekazują pełnego NT w dialektach środkowoegipskich. Jeden z nich, na dialekt fajumski, zawiera tylko J 6,11 – 15,11 (z lukami). Rękopis z tekstem Ewangelii Jana na dialekt subachmimicki datowany jest na lata 350–375. Bliższy on jest przekładowi saidzkiemu niż bohairskiemu. Schøyen Codex zawiera Ewangelię Mateusza, datowany jest na IV wiek.
Ograniczenia dialektów koptyjskich.
Alfabet koptyjski powstał w oparciu o alfabet grecki, do którego 24 liter dodano jeszcze 7 liter zapożyczonych z pisma demotycznego (Ϣ, Ϥ, Ϧ, Ϩ, Ϫ, Ϭ, Ϯ). Pięć liter używanych było tylko w słowach greckiego pochodzenia. Jednak język koptyjski nie odróżnia d od t. Widoczne jest to w transkrypcjach takich terminów jak: σκανδαλον, czy ενδυμα. Z drugiej zaś strony rozróżnia dźwięki, które Grekom nie były znane. Język koptyjski zna tylko dwa rodzaje, nie miał ekwiwalentu dla partykuły μεν, czasami jednak transkrybowano ją (oraz partykułę δε). Wiele terminów zostało zapożyczonych z języka greckiego (np. αλλα, χαρις, σκανδαλον, δικαιοσυνη, κοινονεια, σωμα, ψυχη, αγαθος, πονηρος, προφητης, μαθητης, μαρτυρια, σταυρος, γραμμαρ, σοφος, χρονος, εξουσια, θαλασσα, Σατανας i wiele innych). Szereg słów, ze względu na itacyzm, pisanych jest na dwa sposoby: αρχιερευς/αρχηερευς, μαθητης / μαθιτης, Ιταλια/Ηταλια, Δαειδ / Δαυιδ. Skróty dla nomina sacra dokonywane są wedle tej samej zasady jak w tekstach greckich (np. ΘΣ, ΙΗΣ, ΙΣΗΛ, ΠΝΑ). Przekład koptyjski, ze względu na swoją daleko idącą dosłowność, przy rekonstrukcji tekstu greckiego, jest bardziej przydatny od przekładów syryjskich i łacińskich.
Przekład gocki.
Przekład gocki tym wyróżnia się spośród przekładów starożytnych, że znana jest data, tłumacz oraz okoliczności jego powstania. Wulfila, Wulfilas bądź Ulfila (310–383), „grecki apostoł”, działający na terenach Dacji i Bosforu, nawracał Ostrogotów na wiarę chrześcijańską obrządku ariańskiego. Jako biskup Taurydy uczestniczył w obradach I soboru nicejskiego (325). Zanim przystąpił do przekładowej pracy, stworzył najpierw alfabet gocki, w oparciu o grecki, bo nie chciał użyć starogermańskich run. Kolejnym problemem były braki w terminologii, dlatego też słownictwo poszerzył poprzez zapożyczenia z greki i łaciny. Budowę zdania oparł na składni greckiej. Przekład Wulfili używany był w państwie Ostrogotów we Włoszech, które trwało krótko (488–554). Niedługo potem, po przejściu na katolicyzm, język gocki zaginął i nie było nikogo, kto byłby zainteresowany czytaniem przekładu Wulfili.
Tekst Nowego Testamentu reprezentuje bizantyjską tradycję tekstualną (rodzina E), jest bliski dla cytatów Chryzostoma. Tekst Listów Pawła jest bliski dla Peszitty. Zachowane rękopisy zawierają sporo naleciałości tekstu zachodniego, być może zostały one dodane później, w okresie państwa Ostrogotów.
Najważniejszym rękopisem jest Codex Argenteus, „Srebrna Biblia”, pisany srebrnymi i złotymi literami na nasączonym purpurą pergaminie. Zawiera cztery Ewangelie, w kolejności: Mt, J, Łk, Mk. Stanowi go dziś 188 kart (pierwotnie było ich 336). Sporządzony został dla Teodoryka Wielkiego (455–526), króla Ostrogotów, wkrótce po jego koronacji w Rawennie, albo Bresci. Po śmierci Teodoryka kodeks został zapomniany. Nie był uwzględniany w żadnych katalogach i listach ksiąg. Został odkryty w XVI wieku. Podczas wojny trzydziestoletniej zabrali go Szwedzi. Odtąd przechowywany jest w Uppsali. W 1970 roku, w Spirze, odkryta została jedna z brakujących stronic kodeksu, Fragment Speyer, kończy ona Ewangelię Marka. Od tej chwili kodeks liczy 188 kart.
Pozostałe rękopisy gockiego Nowego Testamentu, poza jednym wyjątkiem, są palimpsestami. Są też fragmentaryczne. Codex Carolinus, zawiera Rz 11–15, tekst jest bilingwiczny, łacińsko-gocki, palimpsest; przechowywany jest w Wolfenbüttel. Codex Ambrosianus A i Codex Ambrosianus B zawierają fragmenty wszystkich Listów Pawła, ale tylko 2 Kor zachował się w całości. Codex Ambrosianus C zawiera fragmenty Mt 25–27. Wszystkie trzy pochodzą z V/VI wieku i przechowywane są w Mediolanie. Codex Taurinensis zawiera 4 karty z fragmentami Ga i Kol. Nie zachowały się rękopisy przekazujące Dzieje, Listy powszechne i Apokalipsę. Księgi te zostały całkowicie utracone.
W 1908 roku W. Streitberg przygotował wydanie gockiej Biblii w oparciu o dostępne mu rękopisy. W 1919 roku ukazało się drugie zrewidowane wydanie. W 1965 roku E.A. Ebbinghaus wydał piąte zrewidowane wydanie gockiej Biblii.
Przekład ormiański.
W latach 410–414 Mesrob i Izaak przetłumaczyli całą Biblię na język ormiański. Nowy Testament zawierał 22 księgi (wpływ Peszitty). Przekład prawdopodobnie został dokonany z języka greckiego, jednak wpływ przekładu syryjskiego jest zauważalny. Tłumacz posiłkował się syryjskim przekładem. Według innego wyjaśnienia, pierwszy przekład dokonany został z języka syryjskiego i został później zrewidowany w oparciu o greckie rękopisy. Pierwotny przekład ormiański nie zachował się.
Erroll F. Rhodes w 1959 roku wyliczył 1244 ormiańskich rękopisów. Rhodes nie wziął jednak pod uwagę lekcjonarzy i komentarzy. Liczba wszystkich rękopisów przekracza 1600, przy czym 100 dotyczy całej Biblii. Liczba ta jest większa niż jakiegokolwiek innego starożytnego przekładu z wyjątkiem Wulgaty. Znaczna ich część przechowywana jest w Bodleian Library. Najstarsze rękopisy pochodzą w wieków IX–X. Najstarszy datowany rękopis, MS. 991, pochodzi z 887 roku, zawiera cztery Ewangelie, pisany jest majuskułą. MS. 2374, rok 989, zawiera wyjaśnienie, że Mk 16,9–20 został napisany przez prezbitera Arystiona. Znaczenie tej noty jest niewielkie, ponieważ nie pochodzi od oryginalnego skryby, została dodana w XIV. Najwcześniejsze rękopisy Dziejów, Listów powszechnych, Listów Pawła i Apokalipsy są bilingwicznymi grecko-ormiańskimi kodeksami (Arm. 27, Arm. 9, Gregory–Aland 301; Rhodes 151), przechowywane są we Francuskiej Bibliotece Narodowej w Paryżu.
Ormiański przekład wlicza do ksiąg Nowego Testamentu 3. List Pawła do Koryntian i List Koryntian do Pawła. Cechą ormiańskich rękopisów jest komentowanie dłuższego zakończenia Ewangelii Marka. Spośród 220 rękopisów zbadanych przez Colwella, tylko 88 zawiera zakończenie i nie komentuje, 99 rękopisów kończy się na Mk 16,8, pozostałe rękopisy zawierają zakończenie ale wraz ze scholionem kwestionującym jego autentyczność.
Prawdopodobnie przekład reprezentował pierwotnie tekst cezarejski. Jeszcze w V wieku przekład został zrewidowany w oparciu o bizantyjski standard i pozostały tylko niektóre naleciałościami tekstu cezarejskiego.
Przekład ormiański wydany został drukiem w roku 1666 w Amsterdamie. W 1789 roku Zohrab wydał pierwsze krytyczne wydanie Nowego Testamentu.
Imiona własne są zwykle transkrybowane i tylko w nielicznych przypadkach oddawane są przez tradycyjne ormiańskie terminy. Greckie litery θ i τ oddawane są zwykle w inny sposób (t' bądź t), podwójne spółgłoski ξ i ψ oddawane są przez k's i p's (nigdy ks i ps), przydechy są zwykle ignorowane. Ormiański rzeczownik odmienia się przez siedem przypadków, ale nie ma wołacza i nie odmienia się przez rodzaje. Czasownik ma mniej form partycypialnych, nie ma trybu życzącego. Greckie synonimy są z reguły nie odróżniane.
Przekład gruziński.
W końcu V wieku dokonano przekładu na język gruziński, a był to przekład prawdopodobnie z języka ormiańskiego, przed powstaniem ormiańskiej „wulgaty”. Conybeare twierdził, że przekład został dokonany bezpośrednio z greki, później ze względu na niedokładnie ustaloną pewną liczbę syriacyzmów uznał, że został przełożony z syryjskiego. Jednak Conybeare swoją opinię oparł tylko na dwóch rękopisach (z roku 913 i 995). Tekst przekładu reprezentuje mieszaną tradycję tekstową, w najstarszych rękopisach przeważa element cezarejski, natomiast w późniejszych rękopisach – bizantyjski.
Wśród najstarszych zawierających Ewangelie rękopisów znajduje się: Adysz z 897 roku, Opiza z 913 roku i Tbet z 995 roku. W aparacie krytycznym wielu wydań rękopis Adysz oznaczany jest symbolem geo1, natomiast dwa pozostałe rękopisy symbolem geo2. Adysz reprezentuje tekst cezarejski bliski dla kodeksów Θ, 565 i 700, geo2 wykazuje tekstualne pokrewieństwo z "f"1 i "f"13. Najstarsze rękopisy nie zawierają tekstu J 7,53–8,11. Najstarsze rękopisy zawierające Dzieje i Listy pochodzą z drugiej połowy X wieku. Gregory w 1902 roku wyliczył 17 gruzińskich rękopisów Nowego Testamentu.
Według badań J. Molitora, który zbadał List Jakuba, przekład gruziński przekazuje 53 wariantów, które uznał za syryjskie (tj. bizantyjskie), 51 wariantów ormiańskich oraz 59 syryjsko-ormiańskich wariantów. 163 wariantów jest niegreckich, a 66 jest nietypowe dla orientalnych przekładów. Na podstawie tych badań Molitor uznał, że List Jakuba został przełożony z syryjsko-ormiańskiego przekładu.
Przekład gruziński został zrewidowany w X wieku przez Euthymiusa. Euthymius wykorzystał greckie rękopisy reprezentujące bizantyjski tekst standardowy. Dodana została Apokalipsa, przetłumaczona przez Euthymiusa. W Ewangelii Jana dodana została Pericope de Adultera (7,51-8,11).
Tekst Ewangelii wydany został drukiem w 1709 roku w Tbilisi. Pełną Biblię wydano w 1743 roku w Moskwie.
Przekład etiopski.
Po soborze chalcedońskim, w 451 roku, monofizyci byli prześladowani w Bizancjum. Znaczna ich część znalazła schronienie w Etiopii. W ich liczbie było dziewięciu aktywnych mnichów syryjskich, którzy ze względu na swą gorliwość i pobożność, zdobyli sobie status świętości. Oprócz zakładania klasztorów i propagowania monofizyckiej teologii, mieli też dokonać przekładu ksiąg świętych na język etiopski. Możliwym jednak jest i to, że przekład powstał dopiero w VI/VII wieku. Po dziś dzień nie rozstrzygnięto, czy Ewangelie przełożone zostały z greckiego, czy syryjskiego języka. Wątpliwości nie ma co do pozostałych ksiąg – przełożone zostały z języka greckiego.
Listy Pawła wykazują, pod względem statystycznym, zaskakująco dużą zgodność z formula_2 i Kodeksem Watykańskim, zwłaszcza w tych partiach gdy te dwa rękopisy nie są wspierane przez żaden grecki rękopis. W innych partiach Nowego Testamentu reprezentuje wczesny tekst bizantyjski. W wiekach XII–XIV przekład etiopski został uzgodniony z tekstem arabskim.
Zachowało się ponad trzysta rękopisów zawierających jedną lub więcej ksiąg Nowego Testamentu. 26 z nich powstało przed końcem XV wieku, pozostałe są z wieków XVI–XIX. Najstarszym rękopisem jest Abba Garima I, zawiera Ewangelie Marka i Mateusza, i jak wykazały badania radiowęglowe pochodzi z lat 330–540 n.e. (wcześniej uważano, że z IX/X wieku). Abba Garima II zawierają Ewangelie Łukasza i Jana, a pochodzą z lat 430–650 (wcześniej uważano, że z XI wieku). Inne rękopisy są starsze i tak np. Abba Garima III, zawierający Ewangelie, pochodzi z XI wieku. Lalibela zawiera cztery Ewangelie, pochodzi z 1181–1221 roku. Abba Garima B. 20 z XIV wieku zawiera Listy Pawła napisane w pięciu językach (w kolumnach od lewej do prawej): etiopski, syryjski, koptyjski (bohairski), arabski i ormiański oraz Listy powszechne i Dzieje w czterech językach (bez ormiańskiej kolumny). Przekład etiopski wydany został drukiem w 1548 roku w Rzymie.
Przekład perski.
Nie wiadomo, kiedy powstał przekład na język perski, kto go dokonał ani jakie partie Nowego Testamentu przełożone zostały jako pierwsze. Według świadectwa Jana Chryzostoma w IV wieku istniał przekład na język perski. W wieku V Teodoret napisał, że Persowie „czczą pisma Piotra, Pawła, Jana, Mateusza, Łukasza i Marka jako te, które zstąpiły z nieba”. Przekładu dokonano prawdopodobnie z Peszitty. Do naszych czasów nie zachował się żaden fragment Nowego Testamentu z tekstem owego przekładu. Zachowało się natomiast kilkanaście fragmentarycznych kart z tekstem Księgi Psalmów w archaicznym pahlawi. Dwa przekłady Ewangelii na nowoperski, chociaż nie należą "sensu stricto" do wczesnych przekładów, niemniej bywają czasem cytowane w aparacie krytycznym. Pierwszy z tych przekładów został dokonany z Peszitty, a jego manuskrypt pochodzi z roku 1341, drugi zaś został dokonany z greki, jego manuskrypt prawdopodobnie pochodzi z XIV wieku. Na początku XX wieku C.R. Gregory opisał 37 rękopisów Ewangelii z wieków XIV–XIX. Kirsopp oraz Silva Lake przypuszczali, że przekład perski zawiera ślady cezarejskiej tradycji tekstualnej. Zachował się Diatessaron w języku perskim, przełożony został z języka syryjskiego. Najstarszy rękopis pochodzi z XIII wieku.
Przekład arabski.
Nie wiadomo, kto dokonał przekładu na język arabski, różne tradycje przypisują to różnym osobom. Pewnym jest tylko to, że w VII wieku przekład już istniał. Przekładów było kilka. Niektóre tłumaczone były z greckiego, inne ze starosyryjskiego przekładu, a jeszcze inne z koptyjskiego.
Zachowało się więcej niż 75 rękopisów arabskiego przekładu. Najstarszy rękopis, Sinai Arabicus 151, pochodzi z 867 roku, zawiera Dzieje i Listy powszechne. Ms. Borg. arab. 95, pochodzi z IX wieku, zawiera tekst czterech Ewangelii na 173 kartach. Sinai Arabicus 72 zawiera cztery Ewangelie i pochodzi z roku 897. Zachowało się też kilka późnych egzemplarzy Diatessaronu w języku arabskim. 16 rękopisów przekazuje tekst bilingwiczny grecko-arabski (m.in. 0136, 0137, 211, 609). Są także rękopisy trójjęzyczne – dwa z nich zawierają tekst po grecku, koptyjsku i arabsku, a jeden po grecku, łacinie i arabsku (minuskuł 460).
Tekst czterech Ewangelii wydany został drukiem w latach 1590–1591 w Rzymie. Pełny tekst Nowego Testamentu wydany został w Paryskiej Poliglocie i Londyńskiej Poliglocie.
Wszystkie drukowane wydania tekstu czterech Ewangelii reprezentują aleksandryjską tradycję tekstualną. Robert Boyd zbadał dokładnie 63 warianty tekstowe z 1 Koryntian z rękopisu Sinai arab. 155 i stwierdził, że reprezentują aleksandryjską tradycję tekstualną z nielicznymi naleciałościami bizantyjskimi. Biorąc pod uwagę jakość tekstu, Boyd doszedł do zdania, że przekład powstał przed VII wiekiem. Metzger zaznaczył, że sprawa nie jest przesądzona, ponieważ tłumacz mógł się posłużyć starym greckim rękopisem i przekład mógł powstać w VII wieku. Przekład arabski grecką literę χ bardzo często oddaje przez ﺵ, co odpowiada dla „sz” (np. Tyszikus zamiast Tychikus). Berea w Macedonii nazywana jest Aleppo (z dookreśleniem „Zachodnie”).
Przekład sogdyjski.
Na początku średniowiecza w Azji Środkowej najbardziej wpływowym językiem był sogdyjski. Nie wiadomo, kto i kiedy dokonał przekładu, zachowały się tylko niewielkie fragmenty Mt, Łk, J, 1 Kor, Ga. Na ogół są to interlinearne teksty syryjsko-sogdyjskie. Pochodzą one z wieków X–XI. Tekst owych fragmentów wykazuje bliskie pokrewieństwo tekstualne z syryjską Peszittą. Najważniejszy zachowany częściowo manuskrypt to lekcjonarz z fragmentami wspomnianych powyżej trzech Ewangelii (żadnego fragmentu Mk nie znaleziono), który obok wpływu Peszitty zawiera także elementy wskazujące na źródła starosyryjskie lub Diatessaron. Wszystkie fragmenty przekładu sogdyjskiego pochodzą z jednego miejsca i zostały odkryte w 1905 roku w ruinach dawnego nestoriańskiego klasztoru w Bulajiku nieopodal Turfanu przez ekspedycję Alberta von Le Coqa.
Przekład kaukasko-albański.
Jednym z ludów mieszkających na Kaukazie byli Albańczycy. W wiekach V–XI byli oni wyznawcami chrześcijańskiej wiary i mieli własną literaturę. Niestety cała literatura w ich własnym języku zaginęła. Według ormiańskiej tradycji św. Mesrop oprócz stworzenia alfabetu ormiańskiego i gruzińskiego, stworzył również alfabet albański i miał też zewangelizować Albańczyków za pośrednictwem swoich dwóch uczniów. Nieco później – według tej samej tradycji – bp Jeremiasz miał przełożyć Pismo na język kaukasko-albański. Nie wiadomo, jak wielka część Biblii została przełożona, a przekład zaginął w całości.
Przekład nubijski.
Między Egiptem a Etiopią istniały trzy królestwa nubijskie. Pierwsi chrześcijanie przybyli do Nubii podczas prześladowań Dioklecjana. Jednak chrześcijaństwo rozpowszechniło się w tym kraju dopiero w VI wieku. Nie wiadomo, kiedy dokonany został przekład na język nubijski, najstarsze fragmenty rękopisów pochodzą z VIII wieku. Tekstualny charakter odbiega od klasycznego podziału greckich rękopisów. Ma pewne cechy tekstu bizantyjskiego oraz wszystkich pozostałych tekstów, z rodziną 1739 włącznie.
Pierwszy rękopis w języku nubijskim został odkryty w 1906 roku. Zawiera on fragment lekcjonarza. W XX wieku odkryto również i inne fragmenty w tym języku.
Przekład staro-cerkiewno-słowiański.
Pierwszy przekład na język słowiański został rozpoczęty przed rokiem 863 przez św. Cyryla (zm. 869). Prace podjęto z myślą o bałkańskich Słowianach i początkowo ograniczały się wyłącznie do Ewangelii i partii liturgicznych (z Dziejów, Listów i Psalmów). Przekład dokonany został w oparciu o wczesną formę tekstu bizantyjskiego – tę samą, którą wykorzystano w Peszitcie. Zachodzą jednak duże różnice między rękopisami. Niektóre z nich zawierają wielką liczbę zachodnich lekcji. Prawdopodobnie są one wynikiem recenzji dokonanej w oparciu o Wulgatę na Morawach (po 863). Po śmierci Cyryla prace kontynuował jego brat, św. Metody – przetłumaczył do końca całą Biblię oprócz Ksiąg Machabejskich. Jego dzieło jednak zaginęło.
W krytycznych wydaniach greckiego Nowego Testamentu Nestle-Alanda cytowane są następujące rękopisy:
Trzy rękopisy przekazują tekst bilingwiczny grecko-słowiański (minuskuł 525, 2136, 2137).
Po raz pierwszy staro-cerkiewno-słowiańskie rękopisy zacytowane zostały w wydaniu greckiego Nowego Testamentu przez Franza Karla Altera w 1786-1787. Josef Vajs w latach 1935–1936 przygotował krytyczne wydanie tekstu czterech Ewangelii. Wydanie odnotowuje ok. 2500 wariantów.
Inne przekłady.
W końcu I tysiąclecia powstały przekłady na: staroangielski (VIII/IX wiek), staro-dolno-niemiecki, staro-wysoko-niemiecki, starofrancuski (prowansalski). Wszystkie cztery dokonane zostały z Wulgaty, której tekst był już zmieszany z Italą i dlatego dla badań nad greckim tekstem Nowego Testamentu przekłady te nie mają większego znaczenia. Przekład staroangielski jest natomiast ważny dla odtworzenia historii łacińskiej Biblii.
Znaczenie dla krytyki tekstu.
We współczesnych krytycznych wydaniach greckiego Nowego Testamentu największe znaczenie przyznawane jest przekładom na język łaciński, syryjski i dialekty koptyjskie. Każdy z tych przekładów został dokonany bezpośrednio z języka greckiego i we wczesnym okresie. Przekłady te zostały zbadane najdokładniej. Dla XIX-wiecznej krytyki tekstu przekłady te były o tyle ważne, że powstały w okresie, z którego nie pochodził żaden znany grecki rękopis (najstarsze dopiero z IV wieku). W XX wieku odkryto wiele greckich rękopisów z wczesnego okresu i w rezultacie znaczenie przekładów zmalało. O ile Westcott i Hort w oparciu o przekłady starołacińskie i starosyryjskie (w powiązaniu z Kodeksem Bezy) próbowali odtwarzać grecki tekst II stulecia, dzisiaj nie jest to już konieczne ze względu na wielką liczbę greckich rękopisów z II stulecia. Niemniej przekłady te są nadal ważne, przede wszystkim dla powiązania greckich rodzin tekstualnych z regionem ich pochodzenia, dla odtworzenia lokalnych tradycji tekstualnych, w czym pomocne są również cytaty patrystyczne.
W 27. wydaniu greckiego Nowego Testamentu Nestle-Alanda (NA27) w aparacie krytycznym cytowane są ponadto przekłady na języki: ormiański, gruziński, gocki, etiopski, staro-cerkiewno-słowiański. Są one rzadko cytowane i tylko wtedy, gdy mają one specjalne znaczenie dla poszczególnych wariantów (np. Mk 16,8). Minusem owych przekładów jest to, że z czasem ulegały pewnym modyfikacjom pod wpływem oddziaływania innego przekładu.
W wydaniach krytycznych pomijane są przekłady na język arabski, nubijski, sogdyjski, staroangielski, staro-dolno-niemiecki, staro-wysoko-niemiecki, starofrancuski.
W aparacie krytycznym cytowane są tylko te warianty, które zostały poświadczone przez greckie rękopisy albo jeżeli wariant został poświadczony niezależnie przez jakiś inny przekład. Do nielicznych wyjątków należy Jk 1,17, gdzie oprócz przekładu powołano się tylko na świadectwo patrystyczne. Przed umieszczeniem jakiegokolwiek wariantu do aparatu krytycznego sprawdzana jest różnica pomiędzy językiem greckim a językiem przekładu, wszelkie warianty wynikające z ograniczeń w strukturze danego języka bądź mające charakter różnic stylistycznych są ignorowane. W sytuacji gdy warianty przekładów są wątpliwe, nie są brane pod uwagę.

</doc>
<doc id="3051831" url="https://pl.wikipedia.org/wiki?curid=3051831" title="Garry Moore">
Garry Moore

Garry Moore (ur. 31 stycznia 1915, zm. 28 listopada 1993) – amerykański gospodarz teleturnieju i komik.
Wyróżnienia.
Posiada dwie gwiazdy na Hollywoodzkiej Alei Gwiazd.

</doc>
<doc id="3051833" url="https://pl.wikipedia.org/wiki?curid=3051833" title="Sean Morrell">
Sean Morrell

Sean Morrell (ur. 23 sierpnia 1986) – fidżyjski rugbysta grający na pozycji w rumuńskim klubie CSM Știința Baia Mare, reprezentant kraju zarówno w wersji piętnasto-, jak i siedmioosobowej, złoty medalista World Games 2009, mistrz i zdobywca Pucharu Rumunii.
Kariera klubowa.
Zawodnik urodził się na Fidżi, w rugby zaczął grać w wieku piętnastu lat w Nowej Zelandii. Wcześniej grał w piłkę nożną, bowiem zarówno jego ojciec, Stan, jak i brat Stephen byli reprezentantami Fidżi w piłce nożnej. Uczęszczał do Mount Albert Grammar School, gdzie prócz rugby uprawiał również siatkówkę i lekkoatletykę.
Z Ponsonby Rugby Club zwyciężał w lokalnych rozgrywkach organizowanych przez Auckland Rugby Football Union, zaś w barwach King Country występował w Heartland Championship. Znajdował się także w zespole rezerw Auckland.
Związany był również z australijskimi klubami Gungahlin Eagles i Gordon RFC.
W październiku 2011 roku podpisał kontrakt z występującym w rumuńskiej SuperLidze klubem CSM Știința Baia Mare, był on następnie przedłużany. Zdobył z nim dwa mistrzostwa Rumunii (2011 i 2014), cztery wicemistrzostwa (2012, 2013, 2015 i 2016/2017) oraz puchar kraju.
Kariera reprezentacyjna.
Otrzymał powołanie do nowozelandzkiej reprezentacji szkół średnich w rugby 7.
Debiut w seniorskiej reprezentacji Fidżi zaliczył, gdy 3 lipca 2009 roku wyszedł w podstawowym składzie w ostatnim meczu Pucharu Narodów Pacyfiku 2009 przeciwko Japończykom. Był to jego jedyny występ w piętnastoosobowej odmianie tego sportu. Miesiąc później otrzymał powołanie do kadry rugby 7, z którą wziął udział w zakończonym triumfem turnieju rugby 7 na World Games 2009.

</doc>
<doc id="3051834" url="https://pl.wikipedia.org/wiki?curid=3051834" title="Zbór luterański w Czerminie">
Zbór luterański w Czerminie

Zbór luterański w Czerminie (do 1867 w Sarnowie) – były zbór luterański założony przez kolonistów józefińskich w 1784 na mocy Patentu Tolerancyjnego. Do 1867 siedzibą zboru był Sarnów (niem. Reichsheim) a następnie Czermin (niem. Hohenbach).
Historia.
W procesie kolonizacji józefińskiej w latach 80. XVIII wieku w widłach Wisły i Sanu powstało kilkanaście miejscowości. Część kolonistów było wyznania ewangelicko-augsburskiego, a jedną z założonych przez nich kolonii w okolicach Mielca był "Reichsheim" (obecnie Sarnów). W 1784 na mocy Patentu Tolerancyjnego zawiązał się tu zbór luterański, który w strukturze Kościoła ewangelickiego austriackiej Przedlitawii należał do superintendentury morawsko-śląsko-galicyjskiej, a od 1804 do superintendentury lwowskiej i jej senioratu zachodniego. Do 1867 do tego zboru należały opróch Reichsheimu wioski Fallbrun (Padew), Hohenbach (Czermin) i powstała w 1853 kolonia Goleschau (Goleszów). W pierwszej połowie lat 30. XIX wieku w czasie pastorowania księdza Erthnera w Reichsheimie wybudowano nowy drewniany dom modlitwy poświęcony w 1836, a w 1837 nowa szkoła. W Hohenbachu już w 1784 zawiązał się zbór filialny z własnym kościołem z 1802 r. i szkołą, wybudowaną w latach 1848-1850. Kolonia Hohenbach została założona na bardziej żyznych ziemiach niż Reischheim przez co lepiej prosperowała, w 1867 właśnie tutaj przeniesiono siedzibę zboru (zamieszkania pastora), a Reischeim został jej zborem filialnym. Według schematyzmu kościelnego z 1875 roku zbór zrzeszał 965 ewangelików (960 wyznania augsburskiego i 5 helweckiego), z czego 440 mieszkało w Hohenbach, 230 w Reichsheim, 70 w Goleszowie, a w Padwi i okolicy 225. Pastorem był Karl Johann Zipser z Bielska. Na terenie zboru znajdowały się trzy jednoklasowe szkoły ewangelickie: w Hohenbach, Reichsheim i Padwi. W 1905 wybudowano kościół filialny w Padwi. Po upadku Austro-Węgier zbór przystąpił do samodzielnego Kościoła Ewangelickiego Augsburskiego i Helweckiego Wyznania w Małopolsce i jego senioratu zachodniego. W 1923 do zboru przyłączono miejscowości po dawnej stronie rosyjskiej: Luszyca (niem. Samuelsdorf) i Przeczów (niem. Hartfeld) założone przez byłych mieszkańców Hohenbachu około 1820, jak również osadę Mikołajów założoną w 1832 przez osadników z Padwi. Zbór przestał praktycznie funkcjonować w związku z wydarzeniami II wojny światowej, kiedy to zborownicy zostali przesiedleni bądź wyjechali. W 1942 dom modlitwy w Sarnowie został poświęcony jako kościół katolicki pw. Najświętszego Serca Pana Jezusa. Budynki zboru w Czerminie zostały rozebrane na budulec drogowy lub zburzone przez żołnierzy Armii Czerwonej w 1944 roku.

</doc>
<doc id="3051835" url="https://pl.wikipedia.org/wiki?curid=3051835" title="Grube ramię wstępujące pętli Henlego">
Grube ramię wstępujące pętli Henlego

Grube ramię wstępujące pętli Henlego – ostatni odcinek pętli Henlego, będącej fragmentem kanalika nerkowego. Znajduje się między cienkim ramieniem wstępującym pętli Henlego a kanalikiem dystalnym. Można wyróżnić jego dwie części: rdzeniową i korową. Różnice między nimi są głównie anatomicznie, funkcjonalnie odgrywają tę samą rolę.
Nabłonek, z którego jest zbudowane ramię, jest nieprzepuszczalny dla wody. Jony sodowe (Na+), potasowe (K+) oraz chlorkowe (Cl−) są resorbowane drogą transportu aktywnego.

</doc>
<doc id="3051836" url="https://pl.wikipedia.org/wiki?curid=3051836" title="Ngonye Falls">
Ngonye Falls

Ngonye Falls (także Sioma Falls) – wodospad na rzece Zambezi w zambijskiej Prowincji Zachodniej. Położony jest niecały 1 km na wschód od drogi M10, w pobliżu wsi Sioma.
Wodospad jest szeroki, podkowiastego kształtu. Tworzy bazaltową groblę stanowiącą południowy kraniec wielkiego obszaru zalewowego Barotse Floodplain. Poniżej wodospadu na rzece Zambezi znajdują się znacznie większe Wodospady Wiktorii.
Teren ten objęty jest ochroną jako Park Narodowy Ngonye Falls. Znajduje się tu także biuro położonego na południowy zachód Parku Narodowego Sioma Ngwezi .

</doc>
<doc id="3051840" url="https://pl.wikipedia.org/wiki?curid=3051840" title="Zambezi Floodplain">
Zambezi Floodplain



</doc>
<doc id="3051841" url="https://pl.wikipedia.org/wiki?curid=3051841" title="Antonio Romañá Pujó">
Antonio Romañá Pujó

Antonio Romañá Pujó (ur. 21 marca 1900 w Barcelonie, zm. 12 października 1981 w Barcelonie) – hiszpański naukowiec i jezuita. Zajmował i interesował się przede wszystkim astronomią i matematyką. Był członkiem wielu prestiżowych organizacji skupiających naukowców, między innymi hiszpańskiej Real Academia de Ciencias Exactas, Físicas y Naturales oraz Międzynarodowej Unii Astronomicznej.
Życiorys.
W 1917 roku, po ukończeniu szkoły średniej, wstąpił do zakonu jezuitów w Gandii. Jednocześnie rozpoczął studia w dziedzinie nauk ścisłych na Uniwersytecie w Barcelonie. Pracę licencjacką obronił z wyróżnieniem. Zakończył studia w Barcelonie z tytułem doktora, jego praca "Criteris d'existència d'òrbites tancades" którą obronił z wyróżnieniem, dotyczyła zamkniętych orbit. Później studiował teologię w Innsbrucku w Austrii. W 1934 roku, po krótkim pobycie na uniwersytecie w Wiedniu, wrócił do ojczyzny i rozpoczął pracę w Observatorio del Elbro, gdzie zajmował się badaniami dotyczącymi magnetyzmu Ziemi i elektryczności w atmosferze. W 1936 roku doszło do wybuchu hiszpańskiej wojny domowej i prześladowań kościoła. W wyniku tych wydarzeń Antonio przeniósł się w 1937 roku do Barcelony, gdzie zaczął pracę jako nauczyciel w szkole średniej. Wyposażenie obserwatorium zostało zaś przewiezione do Empordy.
Po śmierci Lluísa Rodésa i Campdery, jezuity który pełnił dotychczas funkcję dyrektora obserwatorium del Elbro, na nowego dyrektora wybrano Antonia. Mimo trudów wywołanych wojną domową i wybuchem drugiej wojny światowej udało mu się na nowo uruchomić działalność obserwatorium. Pod jego kierownictwem podległy mu zespół koncentrował się na obserwacjach Słońca i badaniami nad wahaniami pola magnetycznego Ziemi. W 1950 roku, dzięki zastosowaniu filtrów Lyota, możliwe stało się dokładniejsze obserwowanie widma słonecznego. Obserwatorium prowadzone przez Antonia było na Półwyspie Iberyjskim prekursorem w używaniu najnowszych urządzeń i rozwiązań technicznych. Na przykład w 1959 roku jako pierwsze zaczęło używaćradioteleskopu.
Był członkiem wielu uznanych instytucji naukowych. Należał między innymi do hiszpańskiej Real Academia de Ciencias Exactas, Físicas y Naturales, Międzynarodowej Unii Astronomicznej, portugalskiej Akademii Nauk, Królewskiej Akademii Nauk i Sztuk w Barcelonie, Akademii Nauk, Literatury i Sztuki w Kordobie, Consejo Superior de Investigaciones Científicas, Sociedad Astronómica de España y América (którego był prezesem) czy Asociación Española para el Progreso de las Ciencias. Lista ta jest jednak o wiele dłuższa. Brał również udział w negocjacjach dotyczących przywrócenia członkostwa w organizacjach międzynarodowych dla kilku hiszpańskich instytucji naukowych, które zostały z nich wydalone z powodu wojny domowej.
W swojej pracy naukowej zajmował się głównie astronomią, matematyką i fizyką. Napisał między innymi kilka haseł do "Enciclopedia Espasa", dotyczących na przykład momentu obrotowego i siły pociągowej. Opublikował również kilka prac na temat magnetyzmu ziemskiego i elektryczności atmosfery: "Resumen de las Observaciones de Magnetismo Terrestre y Electricidad Atmosférica efectuadas durante el año" i "Informe para el Comité para el estudio de la Caracterización Eléctrica de los Días". Jeśli chodzi o astronomię to badał głównie Słońce i jego wpływ na zjawiska geofizyczne takie jak na przykład trzęsienia ziemi. Wydał również kilka publikacji poświęconych stosunkom między nauką a religią.
Antonio, poza pracą w obserwatorium brał udział w kilku innych projektach naukowych. W 1932 roku był uczestnikiem Kongresu Matematyków w Zurychu. W 1952 roku uczestniczył w wyprawie naukowej do Gwinei Równikowej, której celem była obserwacja zaćmienia Słońca, które miało miejsce 25 lutego. W 1957 roku był przewodniczącym sympozjum naukowego w Kopenhadze a w 1959 roku w Utrechcie, dotyczących gwałtownych wahań pola magnetycznego Ziemi. W 1965, 1969 i 1970 roku odbyły się spotkania naukowe w Madrycie, których był organizatorem. W 1970 roku ustąpił ze stanowiska dyrektora z powodu problemów zdrowotnych. Zmarł w 1981 roku. Odkryta w 2000 roku planetoida nosi jego imię. Za swoją pracę naukową i działalność otrzymał kilka odznaczeń, między innymi Krzyż Wielki Orderu Alfonsa X Mądrego i Legię Honorową.

</doc>
<doc id="3051842" url="https://pl.wikipedia.org/wiki?curid=3051842" title="Bulozi Plain">
Bulozi Plain



</doc>
<doc id="3051843" url="https://pl.wikipedia.org/wiki?curid=3051843" title="Sioma Falls">
Sioma Falls



</doc>
<doc id="3051845" url="https://pl.wikipedia.org/wiki?curid=3051845" title="Witold Janeczek">
Witold Janeczek

Witold Janeczek (ur. 22 sierpnia 1948 r. w Dzierżoniowie) – polski lekarz weterynarii, specjalizujący się w profilaktyce weterynaryjnej i zoohigienie; nauczyciel akademicki związany z Uniwersytetem Przyrodniczym we Wrocławiu.
Życiorys.
Urodził się w 1948 roku w Dzierżoniowie. W tym mieście ukończył szkołę podstawową, a następnie II Liceum Ogólnokształcące. W 1966 roku rozpoczął studia na Wydziale Weterynaryjnym Wyższej Szkoły Rolniczej we Wrocławiu. Po uzyskaniu dyplomu lekarza weterynarii w 1972 roku rozpoczął pracę w Katedrze i Klinice Chorób Wewnętrznych Wydziału Weterynaryjnego swojej macierzystej uczelni. W 1975 roku przeniósł się do Poznania, gdzie podjął pracę w tamtejszym oddziale Instytucie Weterynarii w Puławach. W 1977 roku ponownie przeniósł się do Wrocławia i rozpoczął pracę w ówczesnym Zakładzie Zoohigieny Instytutu Hodowli i Technologii Produkcji Zwierzęcej Akademii Rolniczej we Wrocławiu.
Stopień doktora nauk weterynaryjnych uzyskał w 1979 roku na Wydziale Weterynaryjnym Akademii Rolniczej we Wrocławiu na podstawie pracy pt. "Wartość diagnostyczna oznaczeń wybranych wskaźników biochemicznych dla potrzeb metafilaktyki okresu okołoporodowego u krów". W roku 1989 uzyskał stopień doktora habilitowanego nauk rolniczych na Wydziale Zootechniki na podstawie rozprawy nt. "Kształtowanie się gospodarki wodno-elektrolitowej u cieląt utrzymywanych od pierwszego dnia życia bez dostępu do wody". Tytuł naukowy profesora otrzymał w 1999 roku z rąk prezydenta Polski Aleksandra Kwaśniewskiego. Od roku 1994 roku pracuje na stanowisku profesora nadzwyczajnego w Katedrze Higieny Zwierząt i Środowiska Hodowlanego Uniwersytetu Przyrodniczego we Wrocławiu.
Odbył długoterminowy staż w Republice Federalnej Niemiec (Instytut Anatomii, Biochemii i Higieny Zwierząt Uniwersytetu w Bonn). Był członkiem Senackiej Komisji ds. Badań Naukowych, Rektorskiej Komisji ds. Płac Nauczycieli Akademickich, od 1999 do 2005 roku sprawował stanowisko prodziekana, a w latach 2005-2008 dziekana Wydziału Biologii i Hodowli Zwierząt.
Dorobek naukowy i odznaczenia.
Jest autorem 1 skryptu z zakresu profilaktyki weterynaryjnej, 120 publikacji naukowych. Wyniki swoich prac prezentował na międzynarodowych i krajowych konferencjach m.in. w Hanowerze, Stuttgarcie, Lipsku, Sankt Petersburgu i Maastricht.
Jego zainteresowania naukowe skupiają się wokół problemów: wpływu warunków środowiskowych na zdrowotność i efekty produkcyjne zwierząt gospodarskich, termoregulacji u zwierząt gospodarskich, zaburzeń metabolicznych przebiegających w postaci subklinicznej u krów mlecznych i cieląt, reakcji układu odpornościowego cieląt na stres. Jest członkiem International Society of Animal Hygiene, PTNW i PTZ, Izby Lekarsko-Weterynaryjnej.
Za swoją działalność naukową, dydaktyczną został odznaczony Złotym Krzyżem Zasługi oraz odznaką „Zasłużony dla Akademii Rolniczej we Wrocławiu”. Wyróżniono go 10-krotnie nagrodą rektora Uniwersytetu Przyrodniczego we Wrocławiu.

</doc>
<doc id="3051846" url="https://pl.wikipedia.org/wiki?curid=3051846" title="USS Besugo">
USS Besugo



</doc>
<doc id="3051847" url="https://pl.wikipedia.org/wiki?curid=3051847" title="USS Flounder">
USS Flounder



</doc>
<doc id="3051851" url="https://pl.wikipedia.org/wiki?curid=3051851" title="Włodzimierz (Ładyka)">
Włodzimierz (Ładyka)

Włodzimierz, imię świeckie Myrosław Ołeksijowycz Ładyka (ur. 5 stycznia 1956 w Wiwni) – biskup Kościoła Prawosławnego Ukrainy (do 2018 Ukraińskiego Kościoła Prawosławnego Patriarchatu Kijowskiego).
Życiorys.
Jest absolwentem szkoły przemysłu lekkiego we Lwowie, następnie ukończył seminarium duchowne w Moskwie.
Chirotonię biskupią przyjął w strukturach Patriarchatu Kijowskiego 13 marca 1993 w soborze św. Włodzimierza w Kijowie. Został wówczas ordynariuszem eparchii winnicko-bracławskiej w tejże jurysdykcji. W grudniu tego samego roku został przeniesiony na katedrę mikołajowską i chersońską. W 1998 otrzymał godność arcybiskupią, zaś w 2013 – godność metropolity.

</doc>
<doc id="3051852" url="https://pl.wikipedia.org/wiki?curid=3051852" title="Sezon burz">
Sezon burz

Sezon burz – powieść fantasy autorstwa Andrzeja Sapkowskiego, wydana 6 listopada 2013 roku.
Tło.
Akcja powieści rozgrywa się w świecie wiedźmińskim, w którym osadzona jest również fabuła "Sagi o wiedźminie" tego samego autora. Głównym miejscem, w którym rozgrywa się akcja jest królestwo Kerack oraz okoliczne ziemie.
Głównym bohaterem powieści jest wiedźmin Geralt z Rivii – najemny łowca potworów, za młodu poddany morderczemu treningowi i mutacjom w wiedźmińskiej warowni Kaer Morhen, który ze względu na swoją odmienność (zmiany wyglądu spowodowane mutacją), jest traktowany przez społeczeństwo w najlepszym wypadku jako zło konieczne.
Książka nie jest bezpośrednią kontynuacją "Pani Jeziora" – poprzedniej książki Sapkowskiego o Geralcie. Jej akcja osadzona została na krótko przed wydarzeniami z opowiadania "Wiedźmin".
Fabuła.
Geralt stacza walkę z niebezpiecznym potworem, którego jedynym celem w życiu jest zabijanie ludzi. Krótko po tym zostaje aresztowany, co skutkuje utratą jego dwóch bezcennych mieczy wiedźmińskich. Z małą pomocą swojego przyjaciela, Jaskra i jego koneksji, robi wszystko, by odzyskać swoje narzędzia pracy. W międzyczasie wdaje się w romans z czarodziejką Lyttą Neyd (o pseudonimie Koral), poznaje wpływowe persony oraz margines społeczny związany z państwem, w którym utracił swoje miecze - Kerack.
Te wydarzenia oraz nieukrywana i odwzajemniona niechęć magów do Geralta (którzy okazują się być powiązani z tą historią) sprawiają, że całość układa się w pasmo niepowodzeń, podczas których bohater zmuszony jest do podejmowania trudnych decyzji.
Słuchowisko.
6 grudnia 2014 roku wydane zostało trwające 13,5 godziny słuchowisko zrealizowane na podstawie "Sezonu burz" przy udziale 84 aktorów. Wystąpili między innymi Krzysztof Banaszyk jako Geralt z Rivii, Henryk Talar jako król Belohun, Karolina Gorczyca jako Koral, Anna Dereszowska jako Yennefer, Sławomir Pacek jako Jaskier i Adam Ferency jako Pinety. Słuchowisko było nadawane w 2019 roku przez Program I Polskiego Radia.

</doc>
<doc id="3051855" url="https://pl.wikipedia.org/wiki?curid=3051855" title="Zbigniew Dobrzański">
Zbigniew Dobrzański

Zbigniew Dobrzański (ur. 16 lipca 1946 w Chojnowie) – polski zootechnik, specjalizujący się w ekotoksykologii, zoohigienie; nauczyciel akademicki związany z Uniwersytetem Przyrodniczym we Wrocławiu.
Życiorys.
Urodził się w 1946 roku w Chojnowie, gdzie ukończył szkołę podstawową i liceum ogólnokształcące. W 1970 roku ukończył studia na Wydziale Zootechnicznym Wyższej Szkoły Rolniczej we Wrocławiu. Bezpośrednio po ich ukończeniu podjął pracę na swojej macierzystej uczelni. Stopień naukowy doktora nauk rolniczych w zakresie zootechniki nadała uzyskał w 1975 roku na podstawie pracy pt. "Porównawcza ocena zoohigieniczna dwóch systemów ogrzewania tuczarni z uwzględnieniem wyników produkcyjnych obsady zwierzęcej", której promotorem był prof. Anatol Grzegorzak. W 1983 roku Rada Wydziału Zootechnicznego Akademii Rolniczej we Wrocławiu nadała mu stopień naukowy doktora habilitowanego na podstawie rozprawy nt. "Zastosowanie bonitacyjno-statystycznej metody do określania zależności między warunkami środowiskowymi w brojlerniach a efektywnością odchowu kurcząt". Stanowisko profesora nadzwyczajnego otrzymał w 1991 roku, a stanowisko profesora zwyczajnego w 1998 roku. Przebywał na krótkoterminowych stażach naukowych na Słowacji (Uniwersytet Weterynaryjny w Koszycach) oraz w Grecji (Uniwersytet w Salonikach), a także na misjach naukowych w Stanach Zjednoczonych, Holandii, Danii, Hiszpanii, Belgii, i Czechach.
Na swojej uczelni pełnił wiele ważnych stanowisk organizacyjnych. Jest kierownikiem Katedry Higieny Zwierząt i Środowiska Hodowlanego od 1988 roku. W latach 1996–1999 był prodziekanem, a od 1999 do 2005 roku dziekanem Wydziału Biologii i Hodowli Zwierząt.
Jest członkiem kolegium redakcyjnego miesięcznika Polskie Drobiarstwo (od 1991), Rady Naukowej Instytutu Zootechniki (od 1997). Był członkiem Zarządu Głównego Polskiego Towarzystwa Zootechnicznego (1992–1994), Rady Naukowej dwumiesięcznika Drobiarstwo (1995–1998) i miesięcznika Polskie Zwierzęta Gospodarskie (1994–1997).
Członek Polskiego Stronnictwa Ludowego. Z jego listy bez powodzenia startował w 2014 do rady Wrocławia i w 2015 do Sejmu.
Dorobek naukowy i odznaczenia.
Zbigniew Dobrzański jest specjalistą z zakresu higieny i profilaktyki zwierząt, a w szczególności drobiu. Zajmuje się również problemami utylizacji odpadów z przemysłu rolno-spożywczego oraz chowu zwierząt w rejonach ekologicznego zagrożenia. jest współautorem 3 podręczników i monografii: "Ekotoksykologiczne problemy chowu zwierząt w rejonach skażeń metalami ciężkim" (1997), "Zagrożenia, ochrona i kształtowanie środowiska przyrodniczo-rolniczego" (1996, 1998, 1999), "Rynek rolny w świetle wymogów Unii Europejskiej" (1998) oraz 3 skryptów z zakresu zoohigieny, a także 271 publikacji naukowych, w tym 91 oryginalnych prac twórczych, z których ponad 30 w językach obcych.
Został odznaczony Złotym Krzyżem Zasługi, Medalem 50-lecia Instytutu Zootechniki w Krakowie, Złotą Odznaką ZSP, Złotą Odznaką Politechniki Wrocławskiej. Wyróżniony Nagrodą Ministra Rolnictwa i Gospodarki Żywnościowej (dwukrotnie) oraz 19 Nagrodami rektora Akademii Rolniczej we Wrocławiu.

</doc>
<doc id="3051857" url="https://pl.wikipedia.org/wiki?curid=3051857" title="Puppet">
Puppet

Puppet – menadżer konfiguracji serwerów. Tworzony przez firmę Puppet od 2005, którą założył Luke Kanies. Jest rozwijany jako wolne oprogramowanie na licencji Apache, a przed wersją 2.7.0 na licencji GNU GPL.
Manifesty.
Puppet odczytuje konfiguracje serwera zawartą w tzw. manifeście. Zazwyczaj jest to plik tekstowy z rozszerzeniem .pp.
Poniższy przykład to manifest, którego uruchomienie spowoduje utworzenie pliku "testfile" z odpowiednimi własnościami:
 file {'testfile':
 path =&gt; '/tmp/testfile',
 ensure =&gt; present,
 mode =&gt; 0640,
 content =&gt; "Zawartość pliku.",
Użytkownicy.
Wśród użytkowników Puppeta znajdują się: Wikimedia Foundation, Reddit, Dell, Zynga, Twitter, the New York Stock Exchange, Citrix Systems, Oracle, the Los Alamos National Laboratory, Stanford University, Lexmark, Google i inni.

</doc>
<doc id="3051860" url="https://pl.wikipedia.org/wiki?curid=3051860" title="Bażant srebrzysty">
Bażant srebrzysty



</doc>
<doc id="3051863" url="https://pl.wikipedia.org/wiki?curid=3051863" title="Jurij Buszman">
Jurij Buszman

Jurij Wjaczesławowycz Buszman, ukr. Юрій В'ячеславович Бушман (ur. 14 maja 1990 w Kijowie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubów Dynama Kijów oraz Widradny Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął w 2008 w drużynie rezerw Arsenału Kijów. Na początku 2010 został wypożyczony do Prykarpattia Iwano-Frankiwsk, w marcu 2011 do klubu Naftowyk-Ukrnafta Ochtyrka, a w sierpniu 2012 do Zirki Kirowohrad. Dopiero 2 marca 2013 w składzie Arsenału Kijów debiutował w Premier-lidze. Na początku 2014 przeszedł do klubu Czerkaśkyj Dnipro Czerkasy. Latem 2017 zmienił klub na PFK Sumy. Podczas przerwy zimowej sezonu 2017/18 wrócił do Arsenału Kijów. 4 lutego 2019 podpisał kontrakt z Kauno Žalgiris.

</doc>
<doc id="3051865" url="https://pl.wikipedia.org/wiki?curid=3051865" title="Klasztor Kapucynów w Ostrogu">
Klasztor Kapucynów w Ostrogu

Klasztor Kapucynów w Ostrogu – dawny rzymskokatolicki klasztor męski w Ostrogu, wzniesiony w poł. XVIII w. Obecnie (pocz. XXI w.) siedziba Narodowego Uniwersytetu "Akademia Ostrogska".
Historia.
Klasztor kapucynów został ufundowany przez wojewodę wołyńskiego, księcia Janusza Sanguszkę, zaś kompleks budynków dla zakonników powstał w połowie XVIII w. W 1778 gotowy klasztor poświęcił sufragan łucki, biskup Franciszek Komornicki. Klasztor w Ostrogu był znany na Wołyniu z prowadzenia bezpłatnej apteki dla ubogich.
Konwent kapucyński istniał w Ostrogu do kasaty klasztorów rzymskokatolickich w zaborze rosyjskim w ramach represji po powstaniu listopadowym. W budynkach klasztornych władze carskie urządziły więzienie. Działało ono przez czterdzieści cztery lata. W 1876, po utworzeniu przez rosyjską arystokratkę Antoninę Błudową prawosławnego Bractwa św. św. Cyryla i Metodego, obiekty te oddano na potrzeby nowo utworzonej organizacji, zaś klasztorny kościół zaadaptowano na cerkiew, usuwając z niego pierwotne barokowe wyposażenie świątyni.
W dwudziestoleciu międzywojenny w pokapucyńskim klasztorze rozlokowano seminarium nauczycielskie, zaś w 1931 w dawnej cerkwi umieszczono katolicką kaplicę szkolną. W sierpniu 1939 do Ostroga wrócili kapucyni, jednak już 17 września tego samego roku opuścili miasto. Wrócili do niego w 1941, w 1944 ich klasztor był ośrodkiem polskiej samoobrony. W 1945 kapucyni ponownie musieli opuścić Ostróg, a ich siedziba została zaadaptowana na cele świeckie. W klasztornym kościele mieściła się sala gimnastyczna, a od 1995 - sala koncertowa. Następnie w budynkach poklasztornych umieszczono Narodowy Uniwersytet "Akademia Ostrogska", nawiązujący do tradycji akademii założonej przez Konstantego Wasyla Ostrogskiego. Odrzucona została sugestia miejscowej parafii katolickiej, by kościół klasztorny zaadaptować na ekumeniczną kaplicę, ostatecznie powstała w nim akademicka cerkiew prawosławna św. Teodora Ostrogskiego.

</doc>
<doc id="3051867" url="https://pl.wikipedia.org/wiki?curid=3051867" title="Stefan Jaczewski">
Stefan Jaczewski

Stefan Jaczewski (ur. 26 czerwca 1936 r. w Warszawie; zm. 8 września 2001 r. we Wrocławiu) – polski zootechnik, specjalizujący się w hodowli i reprodukcji zwierząt; nauczyciel akademicki związany z Akademią Rolniczą we Wrocławiu.
Życiorys.
Urodził się w 1936 roku w Warszawie, gdzie spędził swoje dzieciństwo i wczesną młodość. Szkołę podstawową ukończył w Radości, a liceum ogólnokształcące w Aninie w 1956 roku. W latach 1956–1960 pracował w Kancelarii Rady Państwa. W 1960 roku rozpoczął studia na Wydziale Zootechnicznym w Wyższej Szkole Rolniczej we Wrocławiu, które ukończył w 1965 roku, uzyskując tytuł zawodowy magistra inżyniera zootechniki.
Bezpośrednio po ukończeniu studiów rozpoczął pracę w Katedrze Genetyki i Ogólnej Hodowli Zwierząt swojej macierzystej uczelni na etacie asystenta-stażysty, a następnie pracował na stanowiskach: asystenta (1966–1967), starszego asystenta (1967–1970), adiunkta (1971–1980), docenta (1980–1990), profesora nadzwyczajnego (1990–1992). W 1992 roku po długotrwałej chorobie przeszedł na rentę inwalidzką.
Stopień naukowy doktora nauk rolniczych otrzymał w 1970 roku na Wydziale Zootechnicznym Wyższej Szkoły Rolniczej we Wrocławiu na podstawie rozprawy ot. "Próba testowania zdolności zapładniającej nasienia buhajów na podstawie oporu właściwego ejakulatu mierzonego metodą czteroelektrodową", zaś stopień doktora habilitowanego nauk rolniczych w 1978 roku na podstawie rozprawy nt. "Wskaźniki rozrzedzenia nasienia buhajów opracowane na podstawie pomiarów oporności elektrycznej ejakulatów". Tytuł naukowy profesora otrzymał w 1991 roku z rąk prezydenta Polski Lecha Wałęsy. Odbył staże naukowe we Włoszech, Czechosłowacji, Związku Radzieckim, na Węgrzech i w Jugosławii.
Na Akademii Rolniczej we Wrocławiu sprawował wiele ważnych funkcji organizacyjnych. Od 1988 do 1990 był prodziekanem, a w latach 1990-1992 dziekanem Wydziału Zootechnicznego, członkiem Senatu Akademii Rolniczej we Wrocławiu (1990–1992) i licznych komisji senackich i rektorskich, opiekun studenckich praktyk zagranicznych (1974–1976), opiekunem Studenckiego Koła Hodowców Zwierząt (1974–1979), pełnomocnikiem rektora ds. studenckiego ruchu naukowego (1979–1982), przewodniczącym Okręgowego Komitetu Organizacyjnego Olimpiady Wiedzy i Umiejętności Rolniczych (1985–1991), członkiem Komitetu Organizacyjnego XXV Światowego Kongresu IAAS, przewodniczącym Sekcji Ochrony Środowiska Stowarzyszenia Inżynierów i Techników Rolnictwa (1981–1983). Zmarł w 2001 roku we Wrocławiu.
Dorobek naukowy.
Stefan Jaczewski jest autorem skryptu "Rozród i sztuczne unasienianie zwierząt gospodarskich" oraz 6 innych dzieł zwartych, 80 publikacji, w tym 41 oryginalnych prac twórczych oraz 7 ekspertyz i 1 patentu. Wyniki jego prac prezentowano na 20 międzynarodowych i ogólnopolskich konferencjach naukowych.
Został odznaczony Złotym Krzyżem Zasługi, Złotą Odznaką ZSP, Srebrną Odznaką Zasłużony dla Miasta Wrocławia i Województwa Wrocławskiego, Odznaką "Zasłużonemu Opolszczyźnie" i Odznaką Zasłużony dla Akademii Rolniczej we Wrocławiu. Wyróżniono go jedną nagrodą Ministra Nauki, Szkolnictwa Wyższego i Techniki oraz 18 nagrodami rektora.

</doc>
<doc id="3051872" url="https://pl.wikipedia.org/wiki?curid=3051872" title="James Huneker">
James Huneker

James Gibbons Huneker (ur. 31 stycznia 1860 w Filadelfii, zm. 9 lutego 1921 w Brooklynie) – amerykański krytyk literacki, muzyczny i artystyczny oraz pisarz i pianista. Po studiach pianistycznych m.in. w Paryżu przez kilkanaście lat uczył gry na fortepianie w National Conservatory of Music of America. Później pracował m.in. dla gazet „New York Sun” i „The Times”.
Do jego najbardziej znanych książek należą:
Ponadto jest autorem powieści, zbiorów opowiadań i publikacji autobiograficznych. Wydane też zostały zbiory jego listów.

</doc>
<doc id="3051874" url="https://pl.wikipedia.org/wiki?curid=3051874" title="Instytut Wydawniczy PAX">
Instytut Wydawniczy PAX



</doc>
<doc id="3051875" url="https://pl.wikipedia.org/wiki?curid=3051875" title="Andrzej Solski">
Andrzej Solski

Andrzej Solski (ur. 9 grudnia 1969 w Kluczborku) – polski siatkarz, pięciokrotny mistrz Polski, reprezentant Polski, mistrz Letniej Uniwersjady (1991), wicemistrz Letniej Uniwersjady (1993). Występował na pozycji środkowego bloku.
Kariera sportowa.
Karierę sportową rozpoczął w zespole KKS Kluczbork, następnie był zawodnikiem Stali Nysa, z którą debiutował w ekstraklasie w sezonie 1988/1989. W 1989 został zawodnikiem AZS Częstochowa. Z AZS wywalczył mistrzostwo Polski w 1990, 1993, 1994 i 1995, a także wicemistrzostwo Polski w 1991 i 1992. W sezonach 1991/1992 i 1993/1994 został przez Przegląd Sportowy wybrany do pierwszej szóstki sezonu. Od 1995 występował w Mostostalu Kędzierzyn-Koźle, z którym zdobył mistrzostwo Polski w 1998 oraz wicemistrzostwo Polski w 1997 i 1999. W sezonie 1999/2000 był zawodnikiem Legii Warszawa.
Z reprezentacją Polski juniorów wystąpił na mistrzostwach Europy w 1988 (4. miejsce) i mistrzostwach świata w 1989 (7. miejsce). W reprezentacji Polski seniorów zadebiutował 1 czerwca 1989, w meczu kwalifikacji mistrzostw Europy z Austrią. W 1991 wywalczył złoty medal Letniej Uniwersjady. W 1993 wywalczył na Uniwersjadzie srebrny medal. Trzykrotnie wystąpił na mistrzostwach Europy, zajmując z drużyną siódme miejsce w 1991 i 1993 oraz szóste miejsce w 1995. Ostatni raz w reprezentacji Polski wystąpił 16 września 1995 w meczu kwalifikacji mistrzostw Europy z Rosją. łącznie wystąpił w reprezentacji seniorskiej w 122 spotkaniach, w tym w 105 oficjalnych.
Po zakończeniu kariery zawodniczej pracował jako trener, m.in. prowadząc żeńską drużynę SPS Politechnika Częstochowa. Jego siostrą jest siatkarka Marzena Solska, po mężu Szepieniec.

</doc>
<doc id="3051876" url="https://pl.wikipedia.org/wiki?curid=3051876" title="Mweru Wantipa">
Mweru Wantipa

Mweru Wantipa – jezioro i system mokradeł w zambijskiej Prowincji Północnej. W przeszłości uważane za tajemnicze z uwagi na występujące w nim fluktuacje poziomu wody i zasolenia, które nie mogły być w pełni wyjaśnione przez różnice w opadach. Znane z tego, że wyschło niemal całkowicie. Objęte jest ochroną w ramach Parku Narodowego Mweru Wantipa.
Mweru Wantipa jest jeziorem doliny ryftowej położonym na odgałęzieniu Wielkiego Rowu Wschodniego prowadzącym od rzeki Luapula do jeziora Tanganika. Na wschodzie znajduje się kilka charakteryzujących ten typ doliny gorących źródeł. Wody jeziora są błotniste, czasem określane jako rudawe i "lekko oleiste". W lokalnym dialekcie "wa ntipa" oznacza "z błotem" i nazwa Mweru Wantipa odróżnia je od pobliskiego Mweru o przejrzystszych wodach.
Źródła i odpływy.
Nieduże rzeki i strumienie wpływają do jeziora i jego mokradeł z położonego około 32 km na południe płaskowyżu Mporokoso oraz wzgórz północno-wschodniego Kongo. Uważano, że jezioro jest odwadniane poprzez południowo-zachodnie mokradła, dambo (nazywane Mofwe) i przez rzekę Kalungwishi, która wpływa do jeziora Mweru. Jednakże w systemie Kalungwishi i Mofwe wysokość wynosi 942 m n.p.m., podczas gdy powierzchnia jeziora znajduje się na wysokości tylko 932 m n.p.m. Wynika stąd, że to Kalungwishi wpływa w czasie pory deszczowej do Mweru Wantipa i możliwe, że odwrotna sytuacja nie ma miejsca, choć pojedynczy raport z 1931 donosi, że po silnych deszczach wody z Mofwe wlewały się do Kalungwishi.
Rozmiary.
Około 2005 jezioro, mierzone od północno-wschodniego do południowo-zachodniego wierzchołka, miało 65 km długości i około 20 km szerokości, przy czym wąska odnoga ciągnęła się 30 km na wschód od północnej krawędzi, co dawało całkowitą powierzchnię około 1500 km². Na południowy zachód od Kampindy półwysep oddziela od jeziora obszar Chimbwe Pools oraz lagunę zwaną jeziorem Cheshi. W niedalekiej przeszłości w różnych okresach teren ten określany był nie jako jezioro, lecz mokradła bez powierzchni otwartej wody, a nawet jako równina wyschniętego błota (pokryta szczątkami martwych ryb, krokodyli i hipopotamów). Te wahania w powierzchni otwartych wód występują nie tylko w związku z rocznym cyklem pory deszczowej i suchej, ale również w skali lat i dekad. Dla przykładu doniesienia o jeziorze pochodzą z lat 1890, 1897, 1911, 1919 i 1938, a o bagnach z 1892, 1900-1911, 1912-1919 oraz 1922, zaś z ok. 1916 o całkowitym wyschnięciu. Największa podawana głębia jeziora to 5 m, ale współcześnie może być płytsze niż 1 m na większości powierzchni.
Zasolenie również wykazuje długoterminowe wahania. W 1929 i 1939 jezioro określane było jako słodkowodne, podczas gdy w 1949 jako słone.
Osiedla i drogi.
Północno-zachodnim brzegiem jeziora biegnie droga D817. Przy niej, a zarazem na brzegu, leżą wsie Kasangola, Nkonta oraz miasto Kaputa. Na południowo-wschodnim brzegu, na półwyspie, znajdują się wioski Kampinda oraz Mununu.

</doc>
<doc id="3051878" url="https://pl.wikipedia.org/wiki?curid=3051878" title="Tonghwa sa">
Tonghwa sa

Tonghwa sa (동화사 Klasztor Rozkwitającego Drzewa Paulownia) – koreański klasztor. Jeden z najważniejszych klasztorów koreańskich.
Historia klasztoru.
Założycielem klasztoru był Kuktal w roku 493. Początkowo nosił on nazwę Yuga sa. W 832 roku został gruntownie przebudowany. Ponieważ drzewo paulowni zaczęło rozkwitać, mimo środka zimy, klasztor zmienił nazwę na Tonghwa. Klasztor znajduje się na południowej stronie góry Palgong.
Był to jeden z najbardziej wpływowych klasztorów w Korei. W czasie panowania dynastii Goryeo był jednym z czterech klasztorów, które przeprowadzały egzaminy do służby cywilnej w państwie dla mnichów. Mimo antybuddyjskiej polityki dynastii Joseon i pozbawieni buddyzmu wszelkich wpływów, klasztor utrzymał swoją pozycję i nawet się rozbudowywał.
W XVIII wieku klasztor przeszedł gruntowną rekonstrukcję, dlatego większość budynków pochodzi z tego okresu. Zapiski wskazują, że klasztor ten był rekonstruowany ośmiokrotnie.
W XX wieku nauczali w nim wybitni mnisi sŏn, tacy jak Hyobong (1888-1966) i Hyanggok (1912-1978), uczeń mistrza sŏn Unbonga.
Klasztor jest parafialną świątynią chogye, który administruje 60 innymi klasztorami.

</doc>
<doc id="3051879" url="https://pl.wikipedia.org/wiki?curid=3051879" title="Elgudża Grigalaszwili">
Elgudża Grigalaszwili

Elgudża Grigalaszwili (gruz. ელგუჯა გრიგალაშვილი, ur. 30 grudnia 1989 w Tbilisi) – gruziński piłkarz występujący na pozycji pomocnika, reprezentant kraju. Obecnie jest zawodnikiem Dinama Tbilisi.
W reprezentacji Gruzji zadebiutował 14 sierpnia 2013 w meczu przeciwko Kazachstanowi (1:0 dla Kazachstanu).

</doc>
<doc id="3051880" url="https://pl.wikipedia.org/wiki?curid=3051880" title="Jan Gołąbecki">
Jan Gołąbecki

Jan Gołąbecki vel Kolombeski (również Gołembiewski, Gołębiewski lub Gołębiowski) (ur. 1760 w Ostrowie, zm. 29 kwietnia 1851 w Paryżu) – weteran kampanii napoleońskich.
W 1774 roku miał wstąpić do wojska francuskiego. W roku 1790 otrzymał stopień kaprala, w 1808 został wcielony do 3 pułku Legii Nadwiślańskiego. Ranny w 1814 dostał się do szpitala wojskowego w Poitiers. Dnia 11 października 1814 roku został przydzielony do kompanii podoficerów "straży nieuchronnej". W 1846 roku został weteranem w 5 kompanii weteranów. Zmarł w Domu Inwalidów w Paryżu w wieku 91 lat.
Przebywając we Francji posługiwał się aktem urodzenia swojego ojca, również Jana, urodzonego w 1730 roku, podając się za osobę o 30 lat starszą. W ten sposób miał wyłudzić od króla Francji Ludwika Filipa I order Legii Honorowej oraz dożywotnią rentę. Umierając miał mieć rzekomo 121 lat. Mistyfikacja została ujawniona przez paryskie gazety kilka lat po jego śmierci.

</doc>
<doc id="3051881" url="https://pl.wikipedia.org/wiki?curid=3051881" title="Tetraonini">
Tetraonini

Tetraonini – plemię ptaków z podrodziny bażantów (Phasianinae) w obrębie rodziny kurowatych (Phasianidae).
Występowanie.
Plemię obejmuje gatunki występujące w Eurazji, Ameryce Północnej i Środkowej. 
Systematyka.
Do plemienia należą następujące rodzaje:

</doc>
<doc id="3051883" url="https://pl.wikipedia.org/wiki?curid=3051883" title="Dorota Jamroz">
Dorota Jamroz

Dorota Jamroz (ur. 20 października 1939 we Wrocławiu) – polska zootechnik, specjalizująca się w fizjologii żywienia, żywieniu drobiu oraz żywieniu zwierząt; nauczyciel akademicki związany z Uniwersytetem Przyrodniczym we Wrocławiu.
Życiorys.
Urodziła się w 1939 roku we Wrocławiu, z którym związała całe swoje życie osobiste i zawodowe. Po ukończeniu szkoły podstawowej i liceum ogólnokształcącego podjęła w 1961 roku studia na Wydziale Zootechnicznym Wyższej Szkoły Rolniczej we Wrocławiu. Po ich ukończeniu pracowała jako asystent (1961–1967) w Katedrze i Instytucie Żywienia Zwierząt i Paszoznawstwa, a następnie jako adiunkt (1967–1976). W 1967 roku uzyskała stopień naukowy doktora nauk rolniczych na podstawie pracy pt. "Ustalenie optymalnych poziomów składników pokarmowych w mieszankach dla młodych kaczek rzeźnych", wykonanej pod kierunkiem prof. Zygmunta Ruszczyca. Stopień doktora habilitowanego uzyskała w 1975 roku na podstawie rozprawy nt. "Przemiana związków azotowych u młodego drobiu rzeźnego przy różnym poziomie żywienia". Stanowisko profesora nadzwyczajnego uzyskała w 1983 roku, a profesora zwyczajnego w 1991 roku. Już w 1983 roku Rada Państwa nadała mu tytuł profesora.
Odbyła liczne długoterminowe staże naukowe w Niemczech (Jena, Berlin, Lipsk, Freising, Stuttgart, Brunszwik), w Danii (Centrum Badawcze Rolnictwa Foulum i Uniwersytet Królewski w Kopenhadze), w Jugosławii (Uniwersytety Novi Sad, Belgrad), oraz w uniwersytetach w Wiedniu oraz Zurychu, a także krótkie staże naukowe w ośrodkach badawczych w Holandii, Belgii, Francji, Hiszpanii, na Tajwanie i w Finlandii.
W latach 1969–1981 była redaktorem uczelnianych "Zeszytów Naukowych". Pełniła funkcję prodziekana Wydziału Zootechnicznego w latach 1981–1984, a następnie dziekana Wydziału Zootechnicznego od 1987 do 1990 roku. W latach 1987–1990 była członkiem Senatu Akademii Rolniczej we Wrocławiu, biorąc udział w pracach licznych komisji senackich. Od 1990 roku kieruje Katedrą Żywienia Zwierząt i Paszoznawstwa.
Dorobek naukowy.
Dorota Jamroz jest autorką lub współautorką 4 podręczników i skryptów: "Materiały do ćwiczeń z żywienia zwierząt" (3 wydania), "Kozy, chów, hodowla; Kozy, chów, hodowla, użytkowanie" (wydanie przeredagowane), "Dodatki paszowe w żywieniu drobiu" oraz "Chów drobiu". Za działalność naukową i dydaktyczną otrzymała Międzynarodową Nagrodę za Wybitne Osiągnięcia Naukowe, Międzynarodową Nagrodę H. Baur Prize oraz 28 nagród rektora Akademii Rolniczej Wrocław, nagrodę Ministra Rolnictwa, nagrodę Ministra Edukacji; Złoty Krzyż Zasługi i Krzyż Kawalerski Orderu Odrodzenia Polski, a także Medal Komisji Edukacji Narodowej.

</doc>
<doc id="3051887" url="https://pl.wikipedia.org/wiki?curid=3051887" title="Koen Casteels">
Koen Casteels

Koen Casteels (ur. 25 czerwca 1992 w Bonheiden) – belgijski piłkarz występujący na pozycji bramkarza w niemieckim klubie VfL Wolfsburg oraz w reprezentacji Belgii.
W latach 2009–2011 był zawodnikiem pierwszego zespołu KRC Genk. W 2011 roku został piłkarzem TSG 1899 Hoffenheim. W rozgrywkach Bundesligi zadebiutował 23 września 2012 w wygranym 3:1 meczu przeciwko Hannover 96.

</doc>
<doc id="3051890" url="https://pl.wikipedia.org/wiki?curid=3051890" title="Benedykt Krysik">
Benedykt Krysik

Benedykt Krysik, również Ben Krysik (ur. 28 sierpnia 1928 w Warszawie, zm. 14 listopada 2020 w Göteborgu) – polski trener siatkówki, trener reprezentacji Polski seniorek (1965–1970), zdobywca srebrnego medalu mistrzostw Europy (1967) i brązowego medalu na Piłka siatkowa na Letnich Igrzyskach Olimpijskich 1968 letnich igrzyskach olimpijskich (1968).
Życiorys.
W młodości był zawodnikiem AZS Warszawa. Jesienią 1965 zastąpił na stanowisku trenera polskiej reprezentacji seniorek Stanisława Poburkę. Poprowadził polską drużynę do srebrnego medalu mistrzostw Europy w 1967 i brązowego medalu Igrzysk Olimpijskich w Meksyku (1968). Ostatni raz poprowadził reprezentację w oficjalnym meczu w sierpniu 1969, a w 1970 zastąpił go Gwidon Grochowski.
W sezonie 1971/1972 prowadził II-ligową męską drużynę Górnika Kazimierza Sosnowiec. W latach 1973–1977 był trenerem męskiej reprezentacji Holandii. Od 1984 mieszkał na stałe w Szwecji.

</doc>
<doc id="3051892" url="https://pl.wikipedia.org/wiki?curid=3051892" title="Antti Pohja">
Antti Pohja

Antti Heikki Pohja (ur. 11 stycznia 1977 w Lahti) – fiński piłkarz grający na pozycji napastnika.
Kariera klubowa.
Swoją seniorską karierę rozpoczął w FC Kuusysi w 1994 roku. Zagrał dla tej drużyny w 14 meczach, w których strzelił 3 gole. W 1995 trafił do MyPa, dla którego zdobył 16 bramek w 74 spotkaniach. W klubie tym grał do 1997, po czym przeszedł do FinnPa, dla którego strzelił 1 gola w 13 pojedynkach. W 1999 został zawodnikiem FC Jokerit, dla którego wystąpił w 11 meczach. Jeszcze w tym samym roku reprezentował Tampereen Pallo-Veikot (1 występ) i Vaasan Palloseura (12 spotkań, 3 gole). W latach 2000–2001 grał w Tampere United, dla którego rozegrał 64 pojedynków i zdobył 28 bramek. Pod koniec 2001 podpisał kontrakt ze szwedzkim Hammarby IF. Grał w tym klubie do 2003. W 2004 wrócił do Tampere United. W tym samym roku został królem strzelców zdobywając 16 goli oraz najlepszym zawodnikiem i napastnikiem sezonu w Veikkausliidze. W 2005 został zawodnikiem FC Vaduz, a rok później wrócił do Finlandii – trafił do HJK Helsinki, z którym podpisał dwuletni kontrakt. Dla HJK zaliczył 23 występy, w których strzelił 11 bramek. W 2007 ponownie został zawodnikiem Tampere United, z którym podpisał dwuletni kontrakt. Rok później przedłużył go o kolejne dwa lata. We wrześniu 2010 zapowiedział zakończenie kariery po sezonie. W październiku 2010 jego kariera oficjalnie dobiegła końca.
Kariera reprezentacyjna.
Pohja wystąpił w 23 meczach reprezentacji Finlandii i strzelił 2 gole. Zadebiutował w niej 30 października 1996 w Kotka z Estonią. W meczu tym strzelił gola. Drugą bramkę w kadrze zdobył 1 grudnia 2004 w Manamie z Bahrajnem. Ostatnim występem w reprezentacji była 1 minuta rozegrana 19 listopada 2008 w St. Gallen ze Szwajcarią. Reprezentował kraj także w reprezentacji U-15, w której zadebiutował 5 czerwca 1992 z Estonią, kadrze U-17 i reprezentacji do lat 21.
Życie pozasportowe.
Pohja zdobył tytuł magistra na Uniwersytecie Tampere. W 2001 pisał artykuły w dziale piłkarskim „Kaupunkilehti Tamperelaisessa”. W 2011 został felietonistą magazynu „Veikkaaja”.

</doc>
<doc id="3051893" url="https://pl.wikipedia.org/wiki?curid=3051893" title="Fiodor Małychin">
Fiodor Małychin

Fiodor Michajłowicz Małychin (ros. Фёдор Михайлович Малыхин; ur. 13 listopada 1990 w Swierdłowsku) – rosyjski hokeista, reprezentant Rosji.
Kariera.
Wychowanek Spartakowca Jekaterynburg. Grał w drużynie Awto w juniorskich rozgrywkach MHL. Od sezonu KHL (2010/2011) zawodnik Awtomobilista Jekaterynburg w lidze KHL. Od końca maja 2014 zawodnik Ak Barsu Kazań. Od maja 2019 zawodnik Traktora Czelabińsk. Po tym jak rozwiązał swój kontrakt, pod koniec grudnia 2019 został zawodnikiem Spartaka Moskwa. Od maja 2020 zawodnik Witiazia Podolsk. W maju 2022 przeszedł do Awangarda Omsk.

</doc>
<doc id="3051896" url="https://pl.wikipedia.org/wiki?curid=3051896" title="Hiszam Ibn Abd al-Malik">
Hiszam Ibn Abd al-Malik



</doc>
<doc id="3051897" url="https://pl.wikipedia.org/wiki?curid=3051897" title="Al-Hadżdżadż Ibn Jusuf">
Al-Hadżdżadż Ibn Jusuf



</doc>
<doc id="3051899" url="https://pl.wikipedia.org/wiki?curid=3051899" title="Al-Walid Ibn Jazid">
Al-Walid Ibn Jazid



</doc>
<doc id="3051901" url="https://pl.wikipedia.org/wiki?curid=3051901" title="Laurenty (Myhowycz)">
Laurenty (Myhowycz)

Laurenty, imię świeckie Mychajło Mychajłowycz Myhowycz (ur. 14 grudnia 1959 w Kereckach) – biskup Kościoła Prawosławnego Ukrainy (do 2018 r. Ukraińskiego Kościoła Prawosławnego Patriarchatu Kijowskiego).
Życiorys.
W 1977 ukończył szkołę średnią, w latach 1978–1980 odbywał zasadniczą służbę wojskową. Następnie podjął naukę w moskiewskim seminarium duchownym, które ukończył w 1983. Naukę teologii kontynuował zaocznie w Moskiewskiej Akademii Duchownej i ukończył ją w 1992 z tytułem kandydata nauk teologicznych. Był już wtedy mnichem; w 1983 złożył wieczyste śluby zakonne. W tym samym roku w monasterze Wniebowstąpienia Pańskiego w Czumaljowem przyjął święcenia diakońskie z rąk biskupa mukaczewskiego i użhorodzkiego Sawy. Dwa lata później metropolita kijowski i halicki Filaret wyświęcił go na hieromnicha i skierował do pracy duszpasterskiej w soborze Wniebowstąpienia Pańskiego w Chuście.
W 1990, gdy biskup Sawa został przeniesiony na katedrę połtawską, ks. Myhowycz przeszedł razem z nim do nowej eparchii i objął stanowisko proboszcza katedralnego soboru św. Makarego oraz sekretarza biskupa. W 1992 został przewodniczącym Wydziału Wydawniczego Ukraińskiego Kościoła Prawosławnego. W 1993 otrzymał godność archimandryty.
W latach 1996–2000 służył w Łotewskim Kościele Prawosławnym jako sekretarz jego Synodu, prorektor prawosławnego seminarium duchownego w Rydze, proboszcz parafii przy soborze Trójcy Świętej w Rydze oraz dziekan dekanatów windawskiego i lipawskiego. W związku z upływem terminu prawa pobytu na terytorium Łotwy w 2000 przeszedł do Egzarchatu Białoruskiego Patriarchatu Moskiewskiego i przez dwa lata służył w parafii w Mozyrzu.
W 2004 przeszedł w jurysdykcję Ukraińskiego Autokefalicznego Kościoła Prawosławnego i w grudniu tego samego roku został w soborze św. Andrzeja w Kijowie wyświęcony na biskupa połtawskiego w tejże jurysdykcji. Już na początku roku następnego przeszedł w jurysdykcję Ukraińskiego Kościoła Prawosławnego Patriarchatu Kijowskiego, gdzie otrzymał tytuł biskupa wyszhorodzkiego. Jeszcze w tym samym 2005 został biskupem charkowskim i bohoduchowskim. W 2013 został biskupem pomocniczym eparchii kijowskiej z tytułem biskupa wasylkowskiego. Od 2018 r. jest hierarchą Kościoła Prawosławnego Ukrainy. W 2021 r. objął katedrę ługańską.

</doc>
<doc id="3051902" url="https://pl.wikipedia.org/wiki?curid=3051902" title="Przejazd rowerowy">
Przejazd rowerowy



</doc>
<doc id="3051903" url="https://pl.wikipedia.org/wiki?curid=3051903" title="Anton Łazariew">
Anton Łazariew

Anton Pawłowicz Łazariew, ros. Антон Павлович Лазарев (ur. 29 maja 1990 w Czelabińsku) – rosyjski hokeista.
Syn Pawła (ur. 1970), także hokeisty i trenera.
Kariera.
Wychowanek Traktora Czelabińsk. Od maja 2013 zawodnik Awtomobilista Jekaterynburg w lidze KHL. Od maja 2015 zawodnik Saławatu. W listopadzie 2017 przeszedł do Witiazia Podolsk. W listopadzie 2018 przetransferowany do Amura. Od maja 2020 zawodnik Traktora. W grudniu 2020 jego kontrakt został rozwiązany, po czym zawodnik związał się roczną umową z chińskim klubem Kunlun Red Star. Z końcem kwietnia 2021 odszedł z klubu. W lipcu 2021 związał się kontraktem próbnym ze Spartakiem Moskwa. We wrześniu 2021 został zaangażowany przez Nieftianik Almietjewsk. Pod koniec marca 2022 ogłoszono jego odejście z klubu. Na początku sezonu 2022/2023 był graczem HK Riazań-WDW, a w październiku 2022 przeszedł do HK Tambow.

</doc>
<doc id="3051906" url="https://pl.wikipedia.org/wiki?curid=3051906" title="Itezhi-Tezhi">
Itezhi-Tezhi

Itezhi-Tezhi – miasto w południowej Zambii, w Prowincji Południowej, siedziba Dystryktu Itezi-Tezhi.

</doc>
<doc id="3051917" url="https://pl.wikipedia.org/wiki?curid=3051917" title="Artiom Czernow">
Artiom Czernow

Artiom Siergiejewicz Czernow (ros. Артём Сергеевич Чернов; ur. 29 maja 1990 w Czelabińsku. zm. 11 grudnia 2020 w Ufie) – rosyjski hokeista.
Kariera klubowa.
Wychowanek Mietałłurga Nowokuźnieck. W latach 2008-2010 nie grał. Od maja 2013 zawodnik Awtomobilista Jekaterynburg w lidze KHL. Od maja 2014 zawodnik Atłanta Mytiszczi. Od maja 2015 zawodnik Saławatu Jułajew Ufa, związany dwuletnim kontraktem. Pod koniec października 2016 przetransferowany do Nieftiechimika Niżniekamsk w toku wymiany za Jewgienija Korotkowa. W listopadzie zwolniony z tego klubu. Następnie został zawodnikiem Witiazia Podolsk. Od maja 2017 zawodnik Mietałłurga Nowokuźnieck. W maju 2018 został zawodnikiem Torosu Nieftiekamsk. W sezonie 2019/2020 ponownie reprezentował macierzysty Mietałłurg Nowokuźnieck, a we wrześniu 2020 ogłoszono zakończenie kariery zawodniczej.
Zmarł 11 grudnia 2020 w Ufie z powodu problemów z sercem.

</doc>
<doc id="3051919" url="https://pl.wikipedia.org/wiki?curid=3051919" title="Colas Breugnon">
Colas Breugnon

Colas Breugnon – powieść Romain Rollanda wydana po raz pierwszy w roku 1919. Napisana w formie rodzaju pamiętnika tytułowego Colasa Breugnona, którego postać wzorowana była na pradziadku pisarza, Boniardzie. Akcja dzieje się w XVII wieku. Powieść opisywana jest jako niezwykle optymistyczna i pełna radości życia oraz wyraźnie odmienna od innych utworów Rollanda.
Wydania polskie.
Wydania polskie "Colasa Breugnon":

</doc>
<doc id="3051920" url="https://pl.wikipedia.org/wiki?curid=3051920" title="Lufwanyama">
Lufwanyama

Lufwanyama – miasto w południowej Zambii, w Prowincji Pasa Miedzionośnego, siedziba Dystryktu Lufwanyama.
Miasto znajduje się nad rzeką Lufwanyama (dopływ Kafue).
Lufwanyama znajduje się w przemysłowej części Zambii, gdzie głównie wydobywa się miedź. Lufwanyama jest słabo rozwinięta i nie ma infrastruktury, dróg asfaltowanych i szpitala. W mieście funkcjonuje Zambia National Commercial Bank – największy dostawca usług finansowych w kraju.

</doc>
<doc id="3051922" url="https://pl.wikipedia.org/wiki?curid=3051922" title="Joachim Ciupa">
Joachim Ciupa

Joachim Wiesław Ciupa OFM (ur. 5 sierpnia 1975 w Przeworsku) – polski duchowny katolicki, bernardyn.
Urodził się 5 sierpnia 1975 w Przeworsku. Ukończył Wyższe Seminarium Duchowne oo. Bernardynów w Kalwarii Zebrzydowskiej. Święcenia kapłańskie przyjął 19 maja 2001. W tym też roku otrzymał tytuł magistra teologii Papieskiej Akademii Teologicznej w Krakowie.
Podjął studia specjalistyczne w Wyższym Instytucie Teologii Moralnej Akademii Alfonsjańskiej w Rzymie. W 2004 uzyskał licencjat z teologii moralnej. Dalsze studia specjalistyczne w tej dziedzinie kontynuował na tej samej uczelni pod kierunkiem prof. Maurizio Pietro Faggoni. 11 października 2007 obronił pracę doktorską, otrzymując tytuł doktora teologii moralnej. W latach 2004-2006 uczestniczył w kursach z zakresu bioetyki w Instytucie Bioetyki Katolickiego Uniwersytetu Świętego Krzyża w Rzymie.
W październiku 2007 przełożeni skierowali go do Klasztoru Świętego Franciszka przy Wyższym Seminarium Duchownym oo. Bernardynów w Kalwarii Zebrzydowskiej. Pełnił tam funkcję wicemagistra braci kleryków i juniorystów (2007-2008), gwardiana, magistra kleryków i juniorystów oraz dyrektora biblioteki seminaryjnej (2008-2011). Od 2007 wykłada w WSD w Kalwarii Zebrzydowskiej teologię moralną i fundamentalną, etykę, spowiednictwo i bioetykę. W czerwcu 2011 został mianowany gwardianem klasztoru i proboszczem parafii Zwiastowania NMP w Leżajsku. Funkcję tę pełnił do czerwca 2017, kiedy to został wikariuszem klasztoru bernardynów w Piotrkowie Trybunalskim.

</doc>
<doc id="3051928" url="https://pl.wikipedia.org/wiki?curid=3051928" title="Clara Petrella">
Clara Petrella

Clara Petrella (ur. 28 marca 1914 w Mediolanie, zm. 19 listopada 1987 tamże) – włoska śpiewaczka operowa, sopran, śpiewająca głównie repertuar werystyczny i współczesny.
Życiorys.
Clara Petrella urodziła się w 1914 w Mediolanie. Pochodziła z rodziny o wielkich tradycjach muzycznych (jej przodkiem był włoski kompozytor operowy, Enrico Petrella, a jej ciotka, Olivia Petrella, była znaną śpiewaczką operową).
Studiowała śpiew razem ze swoją siostrą, Micaelą u Ersilde Cervi-Caroli i Gianniny Russ. Zadebiutowała jako Mimi w "Cyganerii" Giacoma Pucciniego w Teatro Puccini di Milano.
Z uwagi na swój temperament dramatyczny, połączony z pięknym głosem spinto, porównywana była do słynnej dramatycznej aktorki włoskiej, Eleonory Duse i nazywana „Duse śpiewu”.
Związana z La Scalą od 1947 roku (debiut rolą Giorgetty w "Płaszczu" Pucciniego) do 1962, kreowała wiele ról werystycznych i współczesnych. Śpiewała bardzo dużo prapremier, m.in. była pierwszą odtwórczynią Serafiny w "Cagliostrze" i Mili w "Figlia di Jorio" Ildebrando Pizzettiego, Emmą w "Madame Bovary" Guido Pannaina, Anna w "Il vortice" i Beatrice w "Widoku z mostu" Renzo Rosselliniego, Maliella w "Klejnotach Madonny" Ermanna Wolf-Ferrariego.
Była pierwszą włoską Magdą w "Konsulu" Giancarlo Menottiego, kreowała ponadto Neddę w "Pajacach", tytułową "Manon Lescaut" w dziele Pucciniego, Adrianę Lecouvreur Francesco Cilei, Iris Pietra Mascagniego, Desdemonę w "Otellu" Giuseppe Verdiego, Charlottę w "Werterze" Jules'a Masseneta.
Śpiewała także Roksanę w "Królu Rogerze" Karola Szymanowskiego.
W latach 50. dokonała kilku nagrań dla włoskiej firmy Cetra ("Madama Butterfly", "Manon Lescaut", "L’amore dei tre re", "Płaszcz", "Zaza"), a także dla Decci "Pajace". Wystąpiła także w telewizyjnych produkcjach telewizji RAI ("Manon Lescaut" i "Płaszcz", 1956).

</doc>
<doc id="3051933" url="https://pl.wikipedia.org/wiki?curid=3051933" title="André Deveaux">
André Deveaux

André Deveaux (ur. 23 lutego 1984 w Freeport, Bahamy) – kanadyjski hokeista pochodzący z Wysp Bahama.
Kariera klubowa.
Występował w rozgrywkach OHL w ramach CHL, AHL, ECHL i NHL. Od października 2013 zawodnik rosyjskiej drużyny Awtomobilist Jekaterynburg w rozgrywkach KHL. Od grudnia 2014 zawodnik . Odszedł z klubu w marcu 2015. Od stycznia do kwietnia 2017 zawodnik Sparty Praga. Od października 2017 zawodnik angielskiego klubu Sheffield Steelers.

</doc>
<doc id="3051939" url="https://pl.wikipedia.org/wiki?curid=3051939" title="Zbigniew Rusek">
Zbigniew Rusek

Zbigniew Rusek (ur. 2 października 1938 w Mysłowicach, zm. 7 sierpnia 2018) – polski siatkarz, ośmiokrotny mistrz Polski, reprezentant Polski. Brązowy medalista Letniej Uniwersjady (1959), trener i działacz siatkarski, m.in. trener reprezentacji Francji seniorek (1977–1979).
Kariera sportowa.
W latach 1954–1958 był zawodnikiem Stali Mielec. W 1958 rozpoczął studia na Akademii Wychowania Fizycznego w Warszawie, w trakcie których został zawodnikiem AZS-AWF Warszawa. Ze swoją drużyną sięgnął po mistrzostwo Polski w 1958, 1959, 1960, 1961 i 1963 oraz wicemistrzostwo Polski w 1962. Od 1963 występował w barwach Legii Warszawa, z którą zdobył mistrzostwo Polski w 1964 i 1967 oraz wicemistrzostwo w 1965 i 1966. W sezonie 1967/1968 występował we francuskiej drużynie CSM Clamart. Karierę zawodniczą zakończył w sezonie 1968/1969, zdobywając z Legią kolejne mistrzostwo Polski.
W reprezentacji Polski debiutował 26 września 1959 w towarzyskim spotkaniu z ZSRR. Na turnieju tym wywalczył z drużyną srebrny medal. Wystąpił m.in. na Letniej Uniwersjadzie w 1959 (3. miejsce), mistrzostwach świata w 1960 (4. miejsce) i 1966 (6. miejsce), mistrzostwach Europy w 1963 (6. miejsce) oraz Pucharze Świata w 1965 (2. miejsce). Ostatni raz w biało-czerwonych barwach wystąpił 1 marca 1967 w towarzyskim spotkaniu z Izraelem. Łącznie w reprezentacji wystąpił w 129 spotkaniach, w tym 107 oficjalnych.
Po zakończeniu kariery zawodniczej pracował jako trener. W latach 1970–1972 był asystentem Tadeusza Szlagora w reprezentacji Polski seniorów. W 1973 poprowadził reprezentację Polski juniorów do brązowego medalu mistrzostw Europy w tej kategorii wiekowej. W latach 1973–1975 prowadził żeńską drużynę Spójnia Warszawa. Od 1975 pracował we Francji, w latach 1975–1977 prowadził reprezentację juniorek, a od 1977 do 1979 trenował reprezentację seniorek tego kraju. W latach 1980/1981 był kierownikiem szkolenia Polskiego Związku Piłki Siatkowej, w latach 1992–2000 był wiceprezesem PZPS ds. szkoleniowych, był także członkiem komisji trenerskiej Międzynarodowej Federacji Piłki Siatkowej. Pochowany na Cmentarzu Północnym.

</doc>
<doc id="3051940" url="https://pl.wikipedia.org/wiki?curid=3051940" title="Stanisław Harasymowicz">
Stanisław Harasymowicz

Stanisław Wacław Harasymowicz, ps. „Lalka”, „Żyrafa” (ur. 26 października 1917 we Lwowie, zm. 10 sierpnia 1944 w Warszawie) – żołnierz Wojska Polskiego II RP, podporucznik artylerii Polskich Sił Zbrojnych i Armii Krajowej, cichociemny.
Życiorys.
Był synem Wacława, inżyniera, i Heleny z Lewandowskich, i przyrodnim bratem Jerzego Buyny. Uczył się w Korpusie Kadetów. W 1939 roku zdał maturę w Gimnazjum i Liceum im. Stefana Żeromskiego w Warszawie.
We wrześniu 1939 roku nie został zmobilizowany, ale ochotniczo walczył w 1 Pułku Obrony Warszawy. W nocy z 1 na 2 listopada przekroczył granicę polsko-węgierską i w tym samym miesiącu znalazł się we Francji, gdzie został skierowany do Szkoły Podchorążych Piechoty, a następnie Szkoły Podchorążych Artylerii w Camp de Coëtquidan. Od czerwca 1940 roku przebywał w Wielkiej Brytanii, gdzie służył w Centrum Wyszkolenia Artylerii, a następnie w 1 pułku artylerii ciężkiej.
Po przeszkoleniu w dywersji i propagandzie został zaprzysiężony 5 listopada 1943 roku w Oddziale VI Sztabu Naczelnego Wodza i przeniesiony do Głównej Bazy Przerzutowej w Brindisi we Włoszech. Zrzutu dokonano w nocy z 16 na 17 kwietnia 1944 roku w ramach operacji „Weller 15”, którą dowodził kpt. Władysław Krywda. Po skoku otrzymał przydział do Okręgu Polesie AK, do Centrali Zaopatrzenia Terenu (działającej w Warszawie w ramach Kedywu) 30 Dywizji Piechoty AK. Nie został przerzucony na teren Okręgu.
Po wybuchu powstania warszawskiego walczył w Zgrupowaniu „Radosław”, początkowo jako dowódca pododdziału (w sile sekcji – drużyny) w kompanii „Zgoda” batalionu „Czata 49", od 9 sierpnia jako dowódca plutonu „Mieczyków” (po rannym „Mieczu”). 10 sierpnia został ciężko ranny w okolicy ul. Stawki. Zginął trafiony ponownie w czasie transportu z pola walki. Według innej relacji zmarł 11 sierpnia w szpitalu Jana Bożego.
Został pochowany w Warszawie.
Upamiętnienie.
W lewej nawie kościoła św. Jacka przy ul. Freta w Warszawie odsłonięto w 1980 roku tablicę "Pamięci żołnierzy Armii Krajowej, cichociemnych – spadochroniarzy z Anglii i Włoch, poległych za niepodległość Polski". Wśród wymienionych 110 poległych cichociemnych jest Stanisław Harasymowicz.

</doc>
<doc id="3051942" url="https://pl.wikipedia.org/wiki?curid=3051942" title="Plazma (film)">
Plazma (film)

Plazma (ang. "The Blob") – amerykański horror z 1988 roku w reżyserii Chucka Russella. Wyprodukowany przez TriStar Pictures. Remake filmu "Blob, zabójca z kosmosu" z 1958 roku.
Opis fabuły.
W pobliżu Arboville spada meteoryt. Z jego wnętrza wydobywa się galaretowata substancja. Pierwszą jej ofiarą pada bezdomny. Plazma rozprzestrzenia się błyskawicznie, pożerając wszystko, co spotka na swojej drodze. Wśród walczących o przetrwanie jest zbuntowany Brian (Kevin Dillon).
Obsada.
i inni

</doc>
<doc id="3051951" url="https://pl.wikipedia.org/wiki?curid=3051951" title="11. Tarnowska Nagroda Filmowa">
11. Tarnowska Nagroda Filmowa

11. Tarnowska Nagroda Filmowa – odbyła się w dniach 19-22 marca 1997 roku.

</doc>
<doc id="3051955" url="https://pl.wikipedia.org/wiki?curid=3051955" title="Andriej Borisenko">
Andriej Borisenko



</doc>
<doc id="3051956" url="https://pl.wikipedia.org/wiki?curid=3051956" title="Anthony Stewart">
Anthony Stewart

Anthony Stewart (ur. 1 maja 1985 w LaSalle, Montreal, Quebec) – kanadyjski hokeista pochodzenia jamajskiego.
Jego brat Chris (ur. 1987) także jest hokeistą.
Kariera klubowa.
Wychowanek Toronto Jr. Canadiens. Przez cztery sezony występował w kanadyjskich juniorskich rozgrywkach OHL w ramach CHL (w tym dwa ostatnie lata jako kapitan drużyny). Następnie grał w amerykańskich ligach AHL i NHL. Od września 2012 na okres lokautu w sezonie NHL (2012/2013) związany kontraktem z brytyjskim klubem Nottingham Panthers w lidze Elite Ice Hockey League. We wrześniu 2013 nie uzyskał kontraktu z klubem NHL, San Jose Sharks, po czym od października 2013 zawodnik rosyjskiej drużyny Awtomobilist Jekaterynburg w rozgrywkach KHL. Kontrakt rozwiązano w grudniu 2013 (w 19 meczach Stewart zdobył 2 punkty). Od połowy grudnia 2013 do końca stycznia 2014 związany miesięcznym kontraktem próbnym ze szwajcarskim klubem Fribourg-Gottéron w rozgrywkach NLA, który nie zakończył się pozytywnie. Od końca lutego 2014 zawodnik Rapperswil-Jona Lakers w tej samej lidze. Od sierpnia 2014 zawodnik KHL Medveščak Zagrzeb. Po dwunastu meczach okresu próbnego nie podpisano z nim kontraktu i zwolniono. Od stycznia 2016 zawodnik Jonquière Marquis w lidze North American Hockey League.

</doc>
<doc id="3051963" url="https://pl.wikipedia.org/wiki?curid=3051963" title="Wiesław Poznański">
Wiesław Poznański

Wiesław Poznański (ur. 16 grudnia 1930 w Kamionce Strumiłowej, zm. 30 maja 2021 we Wrocławiu) – polski zootechnik, specjalizujący się w hodowli i technologii produkcji trzody chlewnej; nauczyciel akademicki związany z Akademią Rolniczą we Wrocławiu.
Życiorys.
Urodził się 16 grudnia 1930 roku w Kamionce Strumiłowej, w województwie tarnopolskim, gdzie ukończył szkołę podstawową. Do gimnazjum ogólnokształcącego uczęszczał w Iwoniczu Zdroju, a następnie w Dębowcu. Po zdaniu małej matury wstąpił do Podkarpackiego Liceum Rolniczego w Suchodole, które ukończył w 1949 roku jako technik rolnik. Przez następne dwa lata pracował najpierw w Powiatowym Związku Gminnych Spółdzielni „Samopomoc Chłopska” w Brzozowie, a później na stanowisku zootechnika w Zespole Państwowego Gospodarstwa Rolnego Widacz. Studia na Wydziale Zootechnicznym Wyższej Szkoły Rolniczej we Wrocławiu ukończył w 1956 roku. Bezpośrednio po ich ukończeniu podjął pracę na swojej macierzystej uczelni. Stopień naukowy doktora nauk rolniczych otrzymał w 1963 roku na podstawie pracy pt. "Badania nad skutecznością niektórych sposobów zapobiegania anemii u prosiąt", a kilka lat później doktora habilitowanego na podstawie rozprawy nt. "Badania nad kształtowaniem się niektórych wskaźników produkcyjnych i ekonomicznych u loch żywionych różnymi zestawami pasz oraz możliwościami modyfikacji tradycyjnego systemu ich użytkowania".
W 1950 roku odbył 6-miesięczny staż naukowo-produkcyjny w Zootechnicznym Zakładzie Doświadczalnym Instytutu Zootechniki w Czechnicy oraz przebywał na krótkoterminowych stażach naukowych w uczelniach rolniczych Brna, Nowego Sadu, Belgradu, Monachium, a także uczestniczył w wyjazdach specjalistycznych do Niemiec, Austrii, Danii, Holandii oraz Szwajcarii.
Od chwili podjęcia pracy na uczelni nieprzerwanie pracował w Zakładzie Hodowli Trzody Chlewnej, przemianowanej następnie na Katedrę, na stanowiskach: asystenta (1955–1958), starszego asystenta (1958–1963), adiunkta (1964–1976), docenta (1976–1989), profesora nadzwyczajnego (1989–1996) i profesora zwyczajnego (od 1996). Poza działalnością naukowo-dydaktyczną pełnił także wiele ważnych funkcji organizacyjnych, od 1978 do 1982 roku był prodziekanem, a następnie dziekanem Wydziału Zootechnicznego, kierownikiem-kuratorem Katedr Hodowli Koni i Owiec (1982–1984) i kierownikiem Katedry Hodowli Trzody Chlewnej w latach 1990–1997.
Dorobek naukowy.
Wiesław Poznański jest autorem 2 podręczników i 3 skryptów, 175 opracowań, w tym 71 oryginalnych prac twórczych. Należy do specjalistów w dziedzinie hodowli i technologii produkcji trzody chlewnej, zajmujących się głównie żywieniem loch i prosiąt i systemami utrzymania oraz zagadnieniami organizacyjnymi. 

</doc>
<doc id="3051964" url="https://pl.wikipedia.org/wiki?curid=3051964" title="Romuald Mazurek">
Romuald Mazurek

Romuald Mazurek (ur. 27 maja 1929 w Wilnie, zm. 20 lutego 2013) – polski siatkarz, reprezentant Polski, następnie wieloletni pracownik Urzędu Dozoru Technicznego.
Życiorys.
W młodości był siatkarzem CWKS Warszawa. Ze swoją drużyną wywalczył Puchar Polski w 1952, brązowy medal mistrzostw Polski w 1952 i 1955, wicemistrzostwo Polski w 1956, 1957, 1958, 1959 i jeszcze jeden brązowy medal mistrzostw Polski w 1960. W latach 1956–1959 zagrał w 36 meczach reprezentacji Polski seniorów, w tym na mistrzostwach świata w 1956 (4. miejsce) i mistrzostwach Europy w 1958 (6. miejsce).
W latach 1959–2005 był pracownikiem Urzędu Dozoru Technicznego, m.in. w latach 1988–1996 wiceprezesem, następnie rzecznikiem prasowym. Był odznaczony Krzyżem Kawalerskim Orderu Odrodzenia Polski, Złotym Krzyżem Zasługi oraz Srebrnym Medalem „Za zasługi dla obronności kraju”.

</doc>
<doc id="3051967" url="https://pl.wikipedia.org/wiki?curid=3051967" title="Antara Ibn Szaddad">
Antara Ibn Szaddad



</doc>
<doc id="3051971" url="https://pl.wikipedia.org/wiki?curid=3051971" title="Bajba Caune">
Bajba Caune



</doc>
<doc id="3051973" url="https://pl.wikipedia.org/wiki?curid=3051973" title="Péter Besenyei">
Péter Besenyei

Péter Besenyei (ur. 8 czerwca 1956 w Körmend na Węgrzech) – węgierski pilot akrobacyjny i doświadczalny, wielokrotny mistrz Węgier, dwukrotny zwycięzca FAI World Grand Prix, mistrz Europy i dwukrotny mistrz świata w akrobacji samolotowej.
Życiorys.
Wychowywał się w pobliżu lotniska w Budapeszcie, gdzie rozwijał swoje zainteresowanie lotnictwem. Po obejrzeniu Akrobacyjnych Mistrzostw Świata w 1962 roku postanowił zostać pilotem. Jako 15 latek pierwszy raz zasiadł za sterami szybowca, rozpoczynając naukę w Klubie Lotniczym Ministerstwa Przemysłu Lekkiego w Dunakeszi. W 1976 roku wystartował w zawodach szybowcowych w Budapeszcie, które ostatecznie ukończył na drugim miejscu pomimo wadliwego działania pokładowego wysokościomierza. Następnie wstąpił na dwa lata do armii, do dywizji skoczków spadochronowych (wykonał 104 skoki). W 1979 roku Besenyei został wysłany przez swój aeroklub na kurs samolotowy do Budaörs. Rok później otrzymał licencję pilota, a w 1981 roku rozpoczął szkolenie akrobatyczne. Już jesienią tego samego roku, jako debiutant sensacyjnie zdobył dwa pierwsze miejsca podczas wykonywania figur akrobacji zaawansowanej podczas zawodów Nyírség Cup. Ostatnie, trzecie zawody zakończyły się niepowodzeniem, przez co Besenyei uplasował się na czwartym miejscu w klasyfikacji końcowej. W 1982 roku zdobył pierwszy złoty medal w "Austrian National Championships". Tego samego roku w katastrofie lotniczej zginęli wszyscy członkowie zespołu akrobacyjnego, do którego należał Besenyei. Petér był jedynym członkiem Hungarian Defence Federation, którego nie było wtedy na pokładzie samolotu. Tragedia pozostawiła piętno na jego dalszym szkoleniu na długie lata. Przez 10 kolejnych lat Besenyei był pilotem doświadczalnym HDF, a także członkiem Jetstream i Indicator Rt. W 1995 roku wygrał w Mistrzostwach Europy 2 medale złote oraz 2 srebrne i został jednocześnie najbardziej utytułowanym pilotem akrobatycznym swoich czasów. W 2001 roku Besenyei wykonał przelot plecowy pod Mostem Łańcuchowym w Budapeszcie, co było pokazywane przez telewizje z 47 krajów na pięciu kontynentach. Besenyei jest uznawany za "ojca chrzestnego" Red Bull Air Race przez swój wkład w organizację i popularyzację zawodów. W 2001 roku został poproszony przez firmę Red Bull o pomoc w przygotowaniu konceptu zawodów z serii wyścigów samolotowych. Besenyei podszedł do propozycji z entuzjazmem, pomógł przygotować zasady i regulacje zawodów, dokonał wyboru najlepszych do tego zadania pilotów. Pierwszy wyścig odbył się w 2003 roku w Zeltweg w Austrii. Po 2 latach zawody stały się imprezą międzynarodową.
Jego specjalnością jest akrobacja free-style. Jako pierwszy wykonał wiele elementów akrobacji określanych jako "snap roll", a w 1984 roku "knife edge spin" ("korkociąg nożowy"). Do swoich występów często dodaje elementy improwizacji, pokazy zawsze są prowadzone w odmienny sposób. Obecnie jest pilotem doświadczalnym Biura Lotnictwa Węgierskiego oraz instruktorem pilotów akrobatycznych na samolocie Zivko Edge 540.
Życie prywatne.
Besenyei interesuje się wyścigami samochodowymi. W wolnym czasie startował w zawodach Opel Astra Cup, a także w Shell Power Racing Renault Clio Cup. Jest także fanem narciarstwa, wędkarstwa, spadochroniarstwa oraz fotografii. Petér jest ojcem dwóch córek z drugiego małżeństwa z Tünde - Dory i Nicolette. Obecnie mieszka we wsi Herceghalom nieopodal Budapesztu.
Sukcesy.
1982 
1984 
1985 
1986 
1987 
1988 
1989 
1990 
1991 
1992 
1993 
1994 
1995 
1996 
1998 
1999 
2000 
2001 
2002 
2003 
2004 
2005 
2006 
2007 
Starty w Red Bull Air Race.
Legenda:

</doc>
<doc id="3051977" url="https://pl.wikipedia.org/wiki?curid=3051977" title="Coupe de Nice 2013">
Coupe de Nice 2013

Coupe de Nice 2013 – międzynarodowy turniej seniorów w łyżwiarstwie figurowym w sezonie 2013/2014. Został rozegrany w dniach 23 - 27 października 2013 roku we francuskiej Nicei.
Wśród solistów triumfował Tomáš Verner, natomiast w rywalizacji solistek najlepsza okazała się Marija Artiemjewa. Spośród par tanecznych najlepsi byli Francuzi Gabriella Papadakis i Guillaume Cizeron. W rywalizacji par sportowych zwyciężyli Annabelle Prölß i Ruben Blommaert.

</doc>
<doc id="3051980" url="https://pl.wikipedia.org/wiki?curid=3051980" title="Listownik">
Listownik

Listownik – całostka pocztowa używana w celu korespondencji jako list bezkopertowy, który po zagięciu boku (boków), pozwala na jego zamknięcie i wysłanie. Na stronie zewnętrznej znajduje się wydrukowany znak opłaty i tekst, a na stronie wewnętrznej czasami tekst. Była to bardzo popularna forma w drugiej połowie XIX wieku – ograniczała koszty wysyłania wiadomości. Listownik AQ uważa się za pierwszy w historii, został wydany w 1608 roku i przedstawiał herb Wenecji. Listownik jako całostkę po raz pierwszy wprowadzono w Wielkiej Brytanii według projektu Williama Mulready'ego o nominale 1 i 2 pensy.

</doc>
<doc id="3051982" url="https://pl.wikipedia.org/wiki?curid=3051982" title="Cuba de Zoo">
Cuba de Zoo

 
Cuba de Zoo – polska grupa muzyczna wykonująca muzykę rockową.
Historia.
Zespół powstał w 2010 w roku w Ostródzie z inicjatywy Kuby Podolskiego, Adama Goniszewskiego oraz Przemka Nagadowskiego. Nazwa zespołu nawiązuje do głównego bohatera serii komiksów pt. Tytus, Romek i A’Tomek – Tytusa de Zoo, autorstwa Papcia Chmiela.
Wiosną 2010 roku zespół udostępnił w sieci pierwsze cztery utwory: Czarne auto, Atlantis, Grób i Aqua di Vita. Utwory spotkały się z dużym zainteresowaniem internautów oraz redakcji muzycznej Radiowej Trójki. Piosenka Czarne auto zadebiutowała na Liście Przebojów Programu Trzeciego, gdzie dotarła do 12 miejsca. Debiut sceniczny zespołu odbył się 2 września 2010 roku podczas Festiwalu Młodych Talentów Gramy w Szczecinie, którego zespół został laureatem, a utworem Grób zdobył nagrodę w kategorii najlepsza polska piosenka. Pierwsza radiowa transmisja koncertu odbyła się 3 września ze Studia Koncertowego im. Jana Szyrockiego w Polskim Radiu Szczecin w ramach audycji Piotra Stelmacha Offensywa.
Debiutancki album pt. „Rozkaz” ukazał się 9 maja 2011 nakładem wydawnictwa Mystic Production. Płyta zyskała duże uznanie wśród słuchaczy oraz dziennikarzy muzycznych. Zespół został nominowany przez redakcję muzyczną Trójki do Nagrody Muzycznej Programu Trzeciego – „Mateusz” w kategorii Debiut. Zespół koncertował, grając m.in. na Open’er Festival w Gdyni oraz w Muzycznym Studiu Polskiego Radia im. Agnieszki Osieckiej. W ramach promocji Grupa Revolvika zrealizowała teledysk do piosenki „Grób”.
W roku 2012 zespół został zaproszony na XLIX Krajowy Festiwal Piosenki Polskiej w Opolu, gdzie wykonał utwór "Noc komety" z repertuaru Budki Suflera (oryginalnie utwór zespołu Eloy "Time to turn"), zajmując 2 miejsce w konkursie Debiuty. Utwór Noc komety w aranżacji zespołu dotarł do 4 miejsca na Liście Przebojów Programu Trzeciego. W tym samym roku zespół zagrał jeszcze m.in.na Seven Festival w Węgorzewie.
Jesienią 2012 roku w Rolling Tapes Studio w Srebrnej Górze zespół rozpoczął prace nagraniowe nad kolejnym albumem. 8 sierpnia 2013 roku w Programie Trzecim Polskiego Radia zadebiutował tytułowy singiel zapowiadający album „Trucizna”. Piosenka była 10 tygodni w zestawieniu Listy Przebojów Programu Trzeciego. Został zrealizowany do niej teledysk autorstwa Rafała Wojczala, laureata nagrody Festowalu Polskich Wodeoklipów Yach Film.
9 września 2013 odbyła się premiera płyty Trucizna. Została bardzo dobrze przyjęta przez słuchaczy, środowisko muzyczne i dziennikarzy. Zespół powtórnie zagościł w audycji Piotra Stelmacha Offensywa. Został również zaproszony przez zespół Happysad na wspólne koncerty.

</doc>
<doc id="3051983" url="https://pl.wikipedia.org/wiki?curid=3051983" title="Peter Besenyei">
Peter Besenyei



</doc>
<doc id="3051984" url="https://pl.wikipedia.org/wiki?curid=3051984" title="Szczupieńcowate">
Szczupieńcowate

Szczupieńcowate (Ctenoluciidae) – rodzina słodkowodnych ryb kąsaczokształtnych (Characiformes).
Występowanie.
Panama i Ameryka Południowa.
Cechy charakterystyczne.
Ciało wydłużone, kształtem przypominające szczupaka. Płetwa grzbietowa i odbytowa są zwykle przesunięte daleko ku nasadzie ogona. W płetwach brzusznych znajduje się osiem promieni. Długość ciała wynosi od około 25 do 70 cm. Szczupieńcowate są drapieżnikami. Ich podstawowym pokarmem są ryby.
Klasyfikacja.
Rodzaje zaliczane do tej rodziny:
"Boulengerella" — "Ctenolucius"
Typem nomenklatorycznym jest "Ctenolucius".

</doc>
<doc id="3051985" url="https://pl.wikipedia.org/wiki?curid=3051985" title="Ctenoluciidae">
Ctenoluciidae



</doc>
<doc id="3051988" url="https://pl.wikipedia.org/wiki?curid=3051988" title="Meczet Szejka Amera w Nazarecie">
Meczet Szejka Amera w Nazarecie



</doc>
<doc id="3051989" url="https://pl.wikipedia.org/wiki?curid=3051989" title="Bolesław Żuk">
Bolesław Żuk

Bolesław Żuk (ur. 24 lutego 1939 r. w Bylicach) – polski zootechnik, specjalizujący się w genetyce cech ilościowych, metodach doskonalenia zwierząt; nauczyciel akademicki związany z Akademią Rolniczą we Wrocławiu.
Życiorys.
Urodził się w 1939 roku w Bylicach, w powiecie samborskim, gdzie spędził wczesne lata życia. Po zakończeniu II wojny światowej znalazł się wraz z rodzicami na Dolnym Śląsku. Szkołę podstawową ukończył w 1952 roku w Gryfowie Śląskim, a następnie kontynuował naukę w Liceum Pedagogicznym w Lubomierzu, gdzie zdał maturę w 1956 roku. Studia odbył na Wydziale Matematyki, Fizyki i Chemii Uniwersytetu Wrocławskiego. Ukończył je w 1961 roku, uzyskując dyplom magistra matematyki. 
W tym samym roku rozpoczął pracę w Katedrze Ogólnej Hodowli Zwierząt Wyższej Szkoły Rolniczej we Wrocławiu, gdzie pracuje do chwili obecnej (obecnie Uniwersytet Przyrodniczy). Od 1997 roku pełni funkcję kierownika katedry. Stopień naukowy doktora nauk przyrodniczych otrzymał w 1967 roku w Instytucie Biologii Stosowanej Wyższej Szkoły Rolniczej we Wrocławiu na podstawie pracy pt. "Indeksy selekcyjne i ich wykorzystanie do przewidywania wartości produkcyjnej potomstwa", której promotorem był prof. Bolesław Nowicki. W 1975 roku na Wydziale Zootechnicznym Akademii Rolniczej we Wrocławiu uzyskał stopień naukowy doktora habilitowanego nauk rolniczych w zakresie genetycznych metod doskonalenia zwierząt, na podstawie rozprawy nt. "Selekcja ciągła w populacjach zwierząt gospodarskich". Tytuł profesora nauk rolniczych uzyskał w 1990 roku z rąk prezydenta Polski Lecha Wałęsy.
Poza działalnością naukowo-dydaktyczną pełnił szereg ważnych funkcji organizacyjnych. W latach 1981-1982 był dziekanem Wydziału Zootechnicznego Akademii Rolniczej we Wrocławiu, członkiem Senatu Akademii Rolniczej we Wrocławiu (Uniwersytet Przyrodniczy we Wrocławiu), Rady Głównej Nauki i Szkolnictwa Wyższego, Komitetu Nauk Zootechnicznych Polskiej Akademii Nauk, przewodniczącym Kolegium Redakcyjnego serii "Animal Husbandry", czasopisma "Electronic Journal of Polish Agricultural Universities" (EJPAU).
Dorobek naukowy.
Bolesław Żuk jest specjalistą z zakresu hodowli zwierząt, a zwłaszcza metod oceny wartości hodowlanej oraz zastosowań informatyki w hodowli zwierząt. Jest autorem lub współautorem 5 systemów komputerowych z tego ostatniego zakresu. Napisał 2 podręczniki: "Metody genetyki populacji w hodowli zwierząt" (1973, 1979) oraz "Biometria stosowana" (1989). Jest współautorem 9 skryptów z zakresu genetyki i hodowli zwierząt oraz innych dzieł zwartych. Należy do autorów bądź współautorem 87 prac naukowych oraz 35 referatów i doniesień na konferencje naukowe.
Za swoją działalność naukową, dydaktyczną i społeczną został odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Złotą Odznaką Zasłużony dla Miasta Wrocławia i Województwa Wrocławskiego. Wyróżniono go 3 nagrodami ministra oraz 12 nagrodami rektora.

</doc>
<doc id="3051990" url="https://pl.wikipedia.org/wiki?curid=3051990" title="Anton Łazarew">
Anton Łazarew



</doc>
<doc id="3051993" url="https://pl.wikipedia.org/wiki?curid=3051993" title="Kurefjorden">
Kurefjorden

Kurefjorden – zatoka w Norwegii będąca częścią Morza Północnego, stanowiąca część zatoki Oslofjorden. Na jej terenie znajduje się rezerwat przyrody.
Położenie.
Kurefjorden stanowi fragment norweskiej zatoki Oslofjorden, usytuowany w jej wschodniej części. Jest otoczona terenami należącymi do gmin Råde i Rygge w regionie Østfold. Położona jest ok. 10 km na południowy wschód od Moss i ok. 20 km na północny zachód od Fredrikstad. W jej sąsiedztwie znajdują się miejscowości: Larkollen, Tasken i Åven. Od zatoki Krokstadfjorden oddziela ją półwysep Åven. Na jej terenie znajduje się kilka niewielkich wysp m.in. Sjuskjær, Knappholmene, Labu, Sørskjæret, Steinene, Kokholmen, Kameratskjær i Taralden. Zatoka jest w dużej części płytka, nie głębsza niż 5 metrów; dużą jej część zajmują słone mokradła. Otoczona jest głównie przez tereny rolnicze.
W średniowieczu nad zatoką znajdowały się osady: Kubberød i Bråthu. Pod koniec XIX w. w okolicach zatoki eksploatowano złoża kwarcu i skalenia.
Rezerwat przyrody.
Na terenie Kurefjorden w grudniu 1978 r. utworzony został rezerwat przyrody "Kurefjorden naturreservat", który 24 lipca 1984 r. został włączony do Konwencji ramsarskiej pod międzynarodowym numerem 306. Rezerwat ten ma powierzchnię 392 ha i położony jest w północno-wschodniej części zatoki. W jego skład wchodzą wody zatoki (ok. 90,5% całkowitej powierzchni) oraz tereny przybrzeżne.
Miejsce to, bogate w mokradła i bagna, jest cennym żerowiskiem oraz przystankiem w migracji dla wielu gatunków ptaków, zwłaszcza dla kaczek i ptaków brodzących. Uznaje się je za najcenniejsze siedlisko ptaków na całym Oslofjordzie. W okolicy odnotowano obecność 252 gatunków ptaków, z czego duża część odbywa tu lęgi. Typowymi gatunkami są tu: perkoz dwuczuby, perkoz rogaty, cyraneczka, kaczka krzyżówka, batalion i biegus zmienny. Każdej jesieni obserwuje się ok. 3000 ptaków. Szczególnie dużą liczbę osobników spotkać można często na wyspie Knappholmene.
Kurefjorden, wraz z zasilającymi ciekami wodnymi: Kureåa i Heiebekken, jest też ważne dla zagrożonych wyginięciem ryb: "Salmo trutta" i węgorza europejskiego.
Wśród rosnących tu roślin wymieniane są: soliród, zostera i rupia. Teren porasta także trzcina pospolita, "sitowiec nadmorski" i turzyca. Występują tu również gatunki zagrożone wyginięciem: turzyca Hartmana, centuria nadbrzeżna i centuria nadobna.

</doc>
<doc id="3051995" url="https://pl.wikipedia.org/wiki?curid=3051995" title="Jerzy Waldemar Jarociński">
Jerzy Waldemar Jarociński

Jerzy Waldemar Jarociński (ur. 10 stycznia 1893 w Łodzi, zm. 27 października 1970 w Paryżu) – pochodzący z Polski francuski krytyk sztuki.
Życiorys.
Urodził się w rodzinie fabrykanta Stanisława Jarocińskiego i Reginy Eugenii z domu Goldfeder, jako nastolatek został przez rodziców zapisany do szkoły w Warszawie, gdzie nauczył się biegle pięciu języków. Mając siedemnaście lat napisał tomik wierszy o tematyce patriotycznej, i aby uniknąć aresztowania opuścił w 1911 Cesarstwo Rosyjskie wyjeżdżając do Paryża, gdzie mieszkał Jean Finot, który był krewnym ze strony matki. Jerzy Jarociński studiował nauki humanistyczne na Sorbonie, w 1912 zadebiutował jako dziennikarz w czasopiśmie „Paris Journal”. W 1914 zaciągnął się ochotniczo do armii francuskiej, co przyspieszyło nadanie mu obywatelstwa francuskiego. Od tego czasu posługiwał się imieniem i nazwiskiem Waldemar George, które dla Francuzów było rzekomo łatwiejsze do wymówienia. Poślubił Claude Lavalley, córkę francuskiego malarza Louisa Lavalleya. Od 1917 do 1922 współpracował z czasopismami pacyfistycznymi, które wspierały rewolucję październikową i popierały ideę dostępu do studiów wyższych dla wszystkich ludzi. Już w tym okresie był znany jako krytyk publikujący felietony dotyczące sztuki francuskiej i niemieckiej. Podczas promowania sztuki współczesnej zwanej niezależną negatywnie ocenił twórczość Pabla Picassa oceniając ją jako prymitywną. Uznawany jest za odkrywcę malarstwa Chaima Soutine, jednego z najwybitniejszych impresjonistów należących do École de Paris. Spopularyzował również kubistyczne obrazy pochodzącego z Węgier Josepha Csaky, a także twórczość Henriego Epsteina, Szymona Mondszajna, Emmanuela Mané-Katza, Oscara Miestchaninoffa oraz rzeźbiarstwo Jacques’a Lipchitza. Wiele razy pisał o twórczości Louisa Marcoussisa i jego żony Alicji Halickiej, z którymi się przyjaźnił. Mieszkając w Paryżu pisał felietony do wielu polskich czasopism, był korespondentem „Wiadomości Literackich”. W 1920 został redaktorem naczelnym wpływowego francuskiego miesięcznika „L’Amour de l’Art”. W 1922 powierzono mu funkcję sekretarza organizowanej w paryskim Musée Crillon wystawy "Jeune Pologne" (Młoda Polska). Po 1945 otrzymał stanowisko redaktora naczelnego czasopisma „Art et Industrie”, a od 1956 do 1959 „Prisme des Arts”, pisał do obu tych wydawnictw. Redaktor naukowy „Encyclopédie de l'art international contemporain” w 1958. Zmarł nagle na atak serca w Paryżu, zgodnie ze swoją wolą spoczął na cmentarzu w Saint-Martin-des-Champs w Normandii.
Jako krytyk był wielkim autorytetem zarówno we Francji, jak i w Niemczech, przyjaźnił się z wieloma wybitnymi osobowościami kultury i sztuki. Był autorem i współautorem ponad stu książek oraz wielu artykułów, felietonów i opinii. Tworzył korzystając z bogatej wiedzy, erudycji oraz wszechstronnego talentu, co pozwalało mu wypowiadać się w wielu dziedzinach. Odkrył i wypromował licznych młodych artystów, którzy przybyli do Francji aby tworzyć.

</doc>
<doc id="3051996" url="https://pl.wikipedia.org/wiki?curid=3051996" title="Prestymonium">
Prestymonium

Prestymonium (łac. "praestimonium") – w prawie kanonicznym wieś, własność majątku wspólnego kapituły, oddawana w czasowy zarząd poszczególnym prałatom i kanonikom. Wsie takie w średniowieczu nosiły nazwę prestymonialnych.

</doc>
<doc id="3051999" url="https://pl.wikipedia.org/wiki?curid=3051999" title="Wilhelm Scheider">
Wilhelm Scheider

Wilhelm Leopold Scheider (ur. 16 listopada 1898 w Łaznowskiej Woli; zm. 19 sierpnia 1971) – polski działacz religijny, sługa oddziału Towarzystwa Strażnica w Polsce. Jako sprawujący nadzór nad działalnością Świadków Jehowy w Polsce był wieloletnim więźniem najpierw obozów hitlerowskich, a po II wojnie światowej więzień komunistycznych.
Życiorys.
Był synem Mikołaja i Anny. W roku 1916 ukończył seminarium pedagogiczne i podjął pracę jako nauczyciel w jednej ze szkół w gminie Ciosny. Z zawodu był nauczycielem, mieszkał na wsi pod Łodzią. 
Z wierzeniami Badaczy Pisma Świętego zapoznała go Emilia Mandowa, właścicielka okazałego sklepu obuwniczego na ul. Piotrkowskiej 108 w Łodzi. W 1920 roku dał się zachęcić koledze do przychodzenia na organizowane u niej zebrania Badaczy Pisma Świętego, jak wówczas nazywano Świadków Jehowy (zmiana nazwy od 1931 roku). By mieć ściślejszy kontakt z grupą osób studiujących Biblię, postarał się o przeniesienie do Łodzi. Wtedy też na stałe przyłączył się do tej społeczności religijnej. W połowie lat 20. XX wieku był przedstawicielem zboru Międzynarodowego Stowarzyszenia Badaczy Pisma Świętego Oddziału Łódź (zarejestrowana w województwie łódzkim przy ul. Orlej 3 w Łodzi).
W 1927 roku wydelegowany z niemieckiego oddziału Towarzystwa Strażnica Paul Balzereit zaproponował Scheiderowi nadzór nad działalnością Badaczy Pisma Świętego w Polsce, po Wacławie Narodowiczu. Scheider jednak skromnie zaproponował Edwarda Rüdigera, polskiego tłumacza „Złotego Wieku” (obecnie „Przebudźcie się!”), który następnie pełnił tę funkcję przez blisko rok.
Rok później, gdy na skutek trudności paszportowych dla obywateli Niemiec opiekę nad działalnością w Polsce przejęło środkowoeuropejskie biuro Towarzystwa Strażnica w Bernie w Szwajcarii, odwiedził Polskę jego przedstawiciel Martin Harbeck. Szukając ponownie kogoś, kto mógłby sprawować funkcję nadzorcy kraju, zwrócił się z tym zapytaniem do Wilhelma Scheidera. Tym razem przyjął on na siebie to zadanie, a członkiem zarządu krajowego pozostał aż do śmierci w roku 1971.
Kiedy w 1930 roku okazało się, że wynajmowane dotychczas w Warszawie przy ul. Nowy Zjazd 1 pomieszczenia, pełniące funkcję biura nie będą mogły już być wykorzystywane, postanowiono przenieść biuro do Łodzi. Stało się to możliwe dzięki pożyczce, jaką na ten cel zaciągnęła żona Wilhelma Scheidera, Amelia, od swojej przyrodniej siostry. W Łodzi przy ul. Rzgowskiej 24 biura Towarzystwa Strażnica mieściły się od końca 1932 roku. W 1931 roku był odpowiedzialny za wydawanie „Złotego Wieku” na teren Polski.
W 1933 roku w Chojnicach odbył się proces, w którym Wilhelm Scheider pełnił rolę biegłego z ramienia Towarzystwa Strażnica. Miejscowa prokuratura oskarżyła pioniera Świadków Jehowy, Jana Śmieszkę, o dopuszczanie się „bluźnierstwa” za pomocą druków. W trakcie procesu na sali sądowej omówiono takie zagadnienia jak nieśmiertelność duszy, wieczne męki i czyściec. Proces zakończył się uniewinnieniem Jana Śmieszki.
Gdy w 1936 roku krótko po wprowadzeniu zakazu wydawania polskiej edycji „Złotego Wieku” (obecnie „Przebudźcie się!”) cofnięto debit pocztowy dla „Das Goldene Zeitalter” (niemieckiego wydania „Złotego Wieku”), sprowadzanie tego czasopisma stało się nielegalne. 18 października 1937 Łódzki Sąd Okręgowy pierwszej instancji skazał Wilhelma Scheidera, nadzorcę Biura Oddziału w Polsce na 18 miesięcy więzienia z powodu sprowadzenia trzech wydań niemieckiego czasopisma „Das Goldene Zeitalter” oraz przetłumaczenie na język polski i wydanie broszury pod nazwą „Klucze Nieba”. Na rozprawie apelacyjnej adwokat prosił o łagodniejszy wyrok w zawieszeniu, a Sąd Apelacyjny w Warszawie wydał wyrok uniewinniający i zarządził zwrot skonfiskowanych egzemplarzy czasopism, argumentując, że pismo to nie nosi charakteru lżenia i wyszydzania dogmatów i wierzeń chrześcijaństwa, lecz jest popartą cytatami z Pisma Świętego polemiką religijną.
Okres II wojny światowej.
W 1939 roku Wilhelm Scheider został aresztowany przez gestapo i osadzony wraz z wieloma innymi Świadkami Jehowy w obozie hitlerowskim. W latach 1939–1945 przebywał w różnych obozach.
W 1943 roku przebywał w grupie Świadków Jehowy w obozie koncentracyjnym Stutthof. W trakcie pobytu w KL Stutthof tłumaczył publikacje biblijne Świadków Jehowy z języka angielskiego na niemiecki, które sporadycznie udawało się tam przemycić, a później powielał je na matrycach. Poznał tam m.in. Feliksa Borysa. Kiedy zimą 1944 roku do Stutthofu zaczęły się zbliżać wojska radzieckie, Niemcy postanowili ewakuować więźniów w kierunku Słupska w marszu śmierci. Z obozu wyprowadzono około 1900 osób, wśród których było też około dziesięciu Świadków Jehowy. Scheider zachorował i osłabł już drugiego dnia podróży, która miała potrwać około dwóch tygodni. Od tego momentu był niesiony przez F. Borysa, gdyż zatrzymanie się w trakcie wędrówki oznaczało śmierć z ręki Niemców.
Po tygodniu, gdy w kolumnie więźniów zostało już tylko 800 osób, a więźniowie pokonali połowę drogi, kolumna zatrzymała się w obozie należącym do Hitlerjugend. Przebywali tam również więźniowie z innych obozów. Wtedy też Wilhelm Scheider dodatkowo zapadł na tyfus i został umieszczony wraz z pozostałymi chorymi w oddzielnym baraku. Natomiast pozostałych więźniów Niemcy postanowili przez Bałtyk przetransportować statkiem do Danii. W dniu wymarszu zdrowych więźniów obóz został oswobodzony, a chorzy więźniowie otrzymali pomoc.
Okres powojenny.
19 maja 1945 powrócił do Łodzi. Udało mu się przejąć w użytkowanie budynek przedwojennego biura położony przy ulicy Rzgowskiej 24. Powrócił do pełnienia obowiązków powierzonych mu przed wojną. W 1946 roku zwrócił się do Ministerstwa Sprawiedliwości w Warszawie w sprawie aktów przemocy, których ofiarami padali Świadkowie Jehowy. 22 kwietnia 1950, dzień po rewizji przeprowadzonej w łódzkim biurze przez Urząd Bezpieczeństwa poszukujący dowodów na rzekomą szpiegowską działalność Świadków Jehowy na rzecz Stanów Zjednoczonych, Wilhelm Scheider wraz z innymi członkami zarządu krajowego został aresztowany.
2 lipca 1950 ogłoszono w prasie odmowę rejestracji Zrzeszenia Świadków Jehowy w Polsce przez Urząd do Spraw Wyznań. Arbitralnie orzeczono, że ten związek wyznaniowy został rozwiązany, a jego majątek skonfiskowano. Działalność Świadków Jehowy została więc prawnie zakazana. W okresie zakazu działalności Wilhelm Scheider był więziony w komunistycznych więzieniach w latach 1950–1956 oraz 1960–1964. Przesłuchiwano go bez przerwy przez osiem dni i nocy. Oficerowie śledczy brutalnym biciem usiłowali wymusić na nim przyznanie się do zarzucanych mu czynów: kierowania organizacją zajmującą się działalnością szpiegowską na rzecz wywiadu amerykańskiego. Gdy tylko tracił przytomność, był polewany zimną wodą. Morzono go głodem i nie dawano nic do picia. Był też zmuszony do klęczenia bez przerwy przez 72 godziny. Przez 24 dni był przetrzymywany w betonowym lochu nazywanym „psią budą”, w którym nie można było ani usiąść, ani się położyć, ani stanąć prosto. Aresztowano również jego żonę i córkę, i znęcano się również nad nimi. Mimo takiego traktowania nigdy nie przyznał się do zarzucanych mu czynów. Próbowano również zeznania obciążające Scheidera uzyskać od innych Świadków Jehowy więzionych w tamtym okresie.
W dniach od 16 do 22 marca 1951 przed Wojskowym Sądem Rejonowym przy ulicy Koszykowej 82 w Warszawie odbył się pokazowy proces za zamkniętymi drzwiami (bez publiczności). Na ławie oskarżonych znalazło się siedmiu Świadków Jehowy, wśród których był Wilhelm Scheider, trzech członków zarządu krajowego oraz trzech innych Świadków Jehowy. Urząd Bezpieczeństwa przedstawił własny, sfabrykowany „materiał dowodowy”, przedstawiono też zeznania wymuszone za pomocą tortur na dwóch innych Świadkach. Dla Scheidera, który w czasie wojny jako Świadek Jehowy był więziony w obozach koncentracyjnych, prokurator wojskowy mjr Jan Orliński (1908–1986) domagał się kary śmierci, zarzucając mu rzekomą współpracę z SS. Sąd jako nadzorcę kraju skazał go na dożywotnie więzienie. Scheider został osadzony w Zakładzie Karnym we Wronkach.
W styczniu 1956 roku, w trakcie pobytu w więzieniu, wniósł prośbę o rewizję procesu. W wyniku przemian politycznych został zwolniony w sierpniu 1956 roku. Po wznowieniu postępowania sądowego Sąd Najwyższy w roku 1958 uchylił wyroki z roku 1951 oraz wycofał zarzut o prowadzenie działalności szpiegowskiej i wywrotowej.
W roku 1958 Scheider odebrał taśmę z pozdrowieniami i pieśniami, nagranymi przez prześladowanych Świadków Jehowy w ZSRR, które zostały przemycone przez małżeństwo Świadków Jehowy z Polski, będące na wakacjach w Rosji. Po kilkukrotnej rewizji oraz ich przesłuchaniu przez służbę bezpieczeństwa i wojska ochrony pogranicza, nagranie dotarło do Nowego Jorku i zostało odtworzone na tamtejszym kongresie międzynarodowym pod hasłem „Wola Boża”.
Późnym wieczorem 16 kwietnia 1960 roku w podkrakowskim Giebułtowie ukrywającego się w domu współwyznawców Scheidera aresztowano. Ponownie był więziony w latach 1960–1964. Mimo przeżyć, które go spotkały, nigdy się nie załamał. Od roku 1928 aż do swojej śmierci w roku 1971, w tym również w okresach długoletniego więzienia, pełnił funkcję nadzorcy kraju.
Jego synowa, Zofia jest wolontariuszką w Biurze Oddziału Świadków Jehowy w Polsce w Nadarzynie.

</doc>
<doc id="3052000" url="https://pl.wikipedia.org/wiki?curid=3052000" title="Języki yokuts">
Języki yokuts

Języki yokuts (również "yokutsańskie" lub "yokuckie") – rodzina języków penutiańskich, używanych przez plemiona Yokutów, północnoamerykańskich Indian pochodzących z doliny rzeki San Joaquin w północno-środkowej Kalifornii. Języki te mają status wymarły (w większości) lub wymierający. Liczba użytkowników wynosi ok. 50 osób (2007).

</doc>
<doc id="3052001" url="https://pl.wikipedia.org/wiki?curid=3052001" title="Madonna z Dzieciątkiem (obraz El Greca z 1614)">
Madonna z Dzieciątkiem (obraz El Greca z 1614)

Madonna z Dzieciątkiem – obraz olejny hiszpańskiego malarza pochodzenia greckiego Dominikosa Theotokopulosa, znanego jako El Greco.
Do motywu Madonny karmiącej El Greco sięgnął trzykrotnie w swojej twórczości. Po raz pierwszy w 1585 i 1595 roku malując Madonnę z Dzieciątkiem w towarzystwie Józefa i św. Anny. W latach 1608–1614 maluje samotną Marię karmiącą na tle wzburzonego nieba, tak charakterystycznego dla El Greca. Madonna ma bardzo udręczony wyraz twarzy, rzadki dla ikonografii maryjnej artysty. Jest przedstawiona w perspektywie i nieco zniekształcona. Jej głowę, jak i całą postać okrywa wymodelowany płaszcz. Układem ciała przypomina Marię z wersji toledańskiej; palce u lewej dłoni rozchodzą się podobnie jak palce prawej dłoni, a gest jej prawej dłoni podtrzymujący stópkę małego Jezusa jest taki sam jak u Józefa trzymającego stopę Syna.

</doc>
<doc id="3052003" url="https://pl.wikipedia.org/wiki?curid=3052003" title="Stefano Muccioli">
Stefano Muccioli

Stefano Muccioli (ur. 19 stycznia 1968 w Riccione) – sanmaryński piłkarz włoskiego pochodzenia grający na pozycji bramkarza, reprezentant San Marino w latach 1993–1996.
Kariera klubowa.
W trakcie swojej kariery zawodniczej występował wyłącznie w klubach amatorskich grających w Campionato Sammarinese oraz w regionalnych ligach włoskich w zespołach Polisportiva Soglianese oraz AC Valconca. Grę w piłkę nożną zakończył w sezonie 2007/08 jako gracz SC Faetano.
Kariera reprezentacyjna.
10 marca 1993 zadebiutował w reprezentacji San Marino w zremisowanym 0:0 meczu z Turcją w Serravalle w ramach eliminacji Mistrzostw Świata 1994. Pojawił się on na boisku w 7. minucie zmieniając kontuzjowanego Pierluigiego Benedettiniego. Sanmaryńska prasa obwieściła go najlepszym zawodnikiem meczu. Spotkanie to było pierwszym, w którym San Marino nie poniosło porażki, zdobywając tym samym również premierowy w historii punkt w eliminacjach mistrzostw świata. Ogółem w latach 1993–1996 Muccioli rozegrał w reprezentacji 7 spotkań, w których puścił 29 bramek.
Kariera trenerska.
W sezonie 2015/16 Muccioli pracował jako asystent trenera Pierluigiego Angeloniego w SC Faetano. Na początku 2016 roku, po tymczasowej dyskwalifikacji Angeloniego przez FSGC, prowadził on przez 2 miesiące zespół. Od połowy tego samego roku pełni w tym klubie funkcję trenera bramkarzy.
W marcu 2016 roku Muccioli rozpoczął pracę jako trener bramkarzy w kadrach San Marino U-16 oraz U-17.

</doc>
<doc id="3052004" url="https://pl.wikipedia.org/wiki?curid=3052004" title="Frygowie">
Frygowie



</doc>
<doc id="3052006" url="https://pl.wikipedia.org/wiki?curid=3052006" title="Aleksander Dobicki">
Aleksander Dobicki

Aleksander Włodzimierz Dobicki (ur. 20 czerwca 1933 r. w Warszawie; zm. 16 września 2007 r. w Warszawie) – polski zootechnik, specjalizujący się w hodowli bydła mięsnego, hodowli bydła mlecznego, technologii produkcji w gospodarstwach ekologicznych; nauczyciel akademicki związany z Akademią Rolniczą we Wrocławiu.
Życiorys.
Urodził się w 1933 roku w Warszawie. Szkołę podstawową ukończył w Hrubieszowie. Po zakończeniu II wojny światowej przeniósł się z rodziną na Dolny Śląsk, gdzie w 1952 roku ukończył Gimnazjum i Liceum Administracji Gospodarczej we Wrocławiu. Następnie odbył roczny staż pracy w Przedsiębiorstwie Elektromontaż we Wrocławiu. W 1953 roku rozpoczął studia na Wydziale Zootechnicznym w Wyższej Szkole Rolniczej we Wrocławiu, które ukończył, uzyskując tytuł inżyniera w 1957 roku, a następnie magistra zootechniki w 1958 roku.
Po ukończeniu studiów pracował w Przedsiębiorstwie Gospodarki Zwierzętami Rzeźnymi we Wrocławiu na stanowisku zootechnika (1958-1961), równolegle pracował jako nauczyciel zawodu w szkole przysposobienia rolniczego w Chocianowcu (1958–1959) oraz w Cieszkowie (1959–1966). W 1966 roku otrzymał stanowisko starszego asystenta w Zakładzie Hodowli Bydła Koni i Owiec na swojej macierzystej uczelni. Stopień naukowy doktora nauk rolniczych otrzymał w 1969 roku na podstawie pracy pt. "Badania nad przydatnością młodego bydła ras nczb i ncb do intensywnych metod opasu", której promotorem był prof. Jerzy Juszczak. Stopień doktora habilitowanego uzyskał w 1974 roku na podstawie rozprawy nt. "Badania nad przydatnością niektórych pomiarów i wskaźników przyżyciowych oraz poubojowych do oceny wartości rzeźnej buhajków rasy ncb, opasanych do 450 kg wagi żywej". W 1982 roku Rada Państwa nadała mu tytuł profesora nauk rolniczych. Od 1992 roku pracował na stanowisku profesora zwyczajnego.
Poza działalnością naukowo-dydaktyczną pełnił szereg istotnych funkcji organizacyjnych. Od 1975 do 1976 roku był prodziekanem, a potem dziekanem Wydziału Zootechnicznego. W 2000 roku został kierownikiem Katedry Hodowli Bydła i Produkcji Mleka.
Był członkiem Rady Głównej przy Ministrze Szkolnictwa Wyższego, Polskiego Towarzystwa Zootechnicznego, Polskiego Towarzystwa Genetycznego, Wrocławskiego Towarzystwa Naukowego. Należał do współorganizatorów 7 konferencji międzynarodowych "Aktualne problemy hodowli bydła mięsnego" (1989, 1990, 1992, 1994, 1996, 1998, 2000). Zorganizował pokazy, wystawy, szkolenia hodowców bydła we współpracy ze związkami hodowców i ośrodkami doradztwa rolniczego. Od 1978 roku prowadził prace hodowlane w dużych stadach bydła mięsnego. Ponadto był przewodniczącym Rady Hodowlanej Krajowego Związku Hodowców Bydła Mięsnego w Polsce. Zmarł w 2007 roku w Warszawie.
Dorobek naukowy.
Aleksander Dobicki realizował tematy badawcze: genetyczne i środowiskowe uwarunkowania budowy wymion i zdolności wydojowej krów, polimorfizm białek mleka u mlecznych i mięsnych ras bydła, ocena wartości hodowlanej buhajów, ocena przydatności opasowej i wartości rzeźnej bydła ras czystych i mieszańców. Opracował metodykę organizacji hodowli i technologii produkcji mleka i żywca wołowego oraz modelowe programy hodowli bydła mięsnego w populacjach ras czystych i syntetycznych oraz w gospodarstwach ekologicznych. Jego dorobek naukowy obejmuje 157 publikacji, w tym 71 oryginalnych prac oraz 6 skryptów i 3 podręczniki.
Posiada Krzyż Kawalerski Orderu Odrodzenia Polski oraz Medal Komisji Edukacji Narodowej.

</doc>
<doc id="3052008" url="https://pl.wikipedia.org/wiki?curid=3052008" title="Grupa Europejska Komisji Trójstronnej">
Grupa Europejska Komisji Trójstronnej

Grupa Europejska Komisji Trójstronnej – europejska część Komisji Trójstronnej.
W dniach 25-27.10.2013 r. odbyło się w Krakowie w Sukiennicach doroczne, 37. spotkanie "Grupy Europejskiej Komisji Trójstronnej", które otworzył Prezydent Polski Bronisław Komorowski. W 2013 przewodniczącym Grupy Europejskiej był Jean-Claude Trichet, były prezes Europejskiego Banku Centralnego.
Komisja Trójstronna powstała w 1973 r. z inicjatywy Davida Rockefellera i Zbigniewa Brzezińskiego, aby wzmacniać nieformalną współpracę Ameryki Północnej, Europy i Azji, gdzie organizacja ta nigdy nie zajmuje oficjalnego stanowiska w dyskutowanej kwestii, a opera się jedynie na wpływach swoich członków. Obecnie Komisja Trójstronna liczy 350 członków, postaci polityki, biznesu, nauki i mediów z trzech kontynentów, gdzie Polska dołączyła się do komisji w roku 1998.
Grupie Polskiej według stanu na 2013 przewodniczył Andrzej Olechowski, a w jej skład wchodzili Jerzy Baczyński, Marek Belka, Jerzy Koźmiński, Tomasz Sielicki i Sławomir Sikora.
Głównym tematem 37. sesji było:
Dodatkowe tematy:

</doc>
<doc id="3052012" url="https://pl.wikipedia.org/wiki?curid=3052012" title="Rezowo">
Rezowo

Rezowo (także "Rezewo", bułg. "Резово") – wioska w południowo-wschodniej Bułgarii, przy granicy z Turcją, którą tworzy Rezowska reka, uchodząca tutaj do Morza Czarnego.
Administracyjnie należy do gminy Carewo.
Historia.
Miejscowość wzmiankowana była w dokumentach osmańskich jako "Rezvi", zamieszkała przez rodziny chrześcijańskie. W XVIII wieku miał się tu znajdować port. Lokalizacja wsi kilkukrotnie się zmieniała, m.in. z powodu ataków piratów. W 1903 roku mieszkańcy wzięli udział w antytureckim powstaniu, w wyniku czego większość osady zniszczono, a ocaleli ludzie wybudowali domy w dzisiejszym miejscu.
Po wojnach bałkańskich w 1913 roku Rezowo znalazło się w granicach Carstwa Bułgarii i przyjęło pewną liczbę uchodźców z terenów Tracji pozostałych przy Turkach. W okresie międzywojennym ludność trudniła się rybołówstwem, hodowlą bydła, rolnictwem oraz pozyskiwaniem drewna, które spławiano rzeką.
W czasach komunistycznych teren ten był zamkniętą strefą graniczną z wrogim obozem politycznym i cudzoziemcy nie mieli tutaj wstępu.
Współczesność.
Od czasu wejścia Bułgarii do Unii Europejskiej miejscowość stała się dostępna dla wszystkich, choć przy jedynej drodze dojazdowej zachowały się zasieki, budki strażnicze i informacje o zakazie fotografowania. Turystów przyciąga możliwość znalezienia się tuż przy samej granicy tureckiej (mimo braku przejścia granicznego; po drugiej stronie znajduje się wioska Beğendik) - po obu stronach ustawiono duże tablice z nazwami krajów oraz flagi państwowe.
Inną atrakcją jest położona kilka kilometrów na północ plaża "Silistar" oraz niewielkie, miejscowe skaliste plaże. W Rezowie działają również dwie restauracje; dostępne są także miejsca noclegowe.

</doc>
<doc id="3052014" url="https://pl.wikipedia.org/wiki?curid=3052014" title="Alamania">
Alamania

Alamania – monotypowy rodzaj roślin z rodziny storczykowatych ("Orchidaceae") obejmujący jeden gatunek – Alamania punicea Lex.
Przedstawiciel rodzaju to roślina epifityczna, występująca na pniach drzew lub ich konarach, rzadko na ziemi. Z kłącza wyrastają proste korzenie i stożkowate pseudobulwy (na przekroju okrągłe). Z poszczególnych pseudobulw wyrastają zazwyczaj 1-3 mięsiste i ciemnozielone liście. Kwiatostany wyrastają pojedynczo z poszczególnych węzłów, zawierają po kilka kwiatów. Kwiaty są gwieździste, o okwiecie nieco stulonym.
Rośliny te występują głównie w centralnym Meksyku w górskich, okresowo suchych lasach dębowych na wysokościach około 1700-2300 m, ale także można je spotkać w wiecznie zielonych lasach na wysokościach 2500-3000 m. Na zboczach gór nad Oceanem Atlantyckim rośliny te rosną w sosnowo-dębowo-bukowych lasach na wysokości 1900-2700 m. Suchy sezon, różny pod względem długości, występuje głównie w zimie i w lecie. Na najwyższych wysokościach czasami może występować śnieg, rośliny znoszą krótkie spadki temperatur poniżej 0 °C. W odróżnieniu od innych epifitycznych orchidei, rośliny z tego gatunku tolerują także mokre i zimne zimy. Czasami mogą występować w większych grupach, wśród mchu na gałęziach dębów.
Systematyka.
Rodzaj sklasyfikowany do podrodziny epidendronowych ("Epidendroideae") z rodziny storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3052017" url="https://pl.wikipedia.org/wiki?curid=3052017" title="Frygijczycy">
Frygijczycy

Frygijczycy albo Frygowie – starożytny lud indoeuropejski pochodzący z Bałkanów. 
Przed końcem drugiego tysiąclecia Frygowie osiedlili się w środkowej Anatolii, głównie w zakolu rzeki Halys, na terenach poprzednio zajmowanych przez Hetytów. Posługiwali się językiem frygijskim. Byli blisko spokrewnieni z Grekami. Czasem są utożsamiani z Muszkami, znanymi ze źródeł asyryjskich. Utworzyli państwo Frygia, które przeżywało największy rozkwit w okresie panowania króla Midasa. Frygijczycy opierali swoją kulturę o tradycję anatolijską. 
Mitologia.
Najważniejszym bóstwem była bogini pochodzenia anatolijsko-syryjskiego, Kybele zwana Wielką Macierzą. Miała ona młodego kochanka, Attisa. Główne sanktuarium Kybele było w miejscowości Pessinus. Kult obu bóstw miał charakter orgiastyczny. Kapłani Kybele nierzadko dokonywali samokastracji. Inne znane bóstwa: Mena, Bagajos, Sabazjos.

</doc>
<doc id="3052022" url="https://pl.wikipedia.org/wiki?curid=3052022" title="Sikorsky C-6">
Sikorsky C-6

Sikorsky C-6 – amerykańska łódź latająca z lat 30. XX w., wojskowa wersja samolotu Sikorsky S-38. Samolot używany był przez United States Army Air Corps jako C6, oraz przez United States Navy jako PS/RS-2 i PS/RS-3.
Historia.
USAAC.
W latach 20. i w początkowych latach 30. XX wieku United States Army ponosiła odpowiedzialność za obronę linii brzegowej Stanów Zjednoczonych i ich zamorskich terytoriów. Aby umożliwić wykonywanie tej misji, USAAC zakupił równego typu samoloty-amfibie mogące operować zarówno z lotnisk lądowych, jak i z powierzchni wody. Pierwszym samolotem transportowym tego typu zakupionym przez USAAC była łódź latająca typu Sikorsky S-38B.
Samolot miał bardzo nietypową konstrukcję, był to dwusilnikowy półtorapłat, którego dolne skrzydło służyło bardziej jako część strukturalna dla podwozia, pływaków i podtrzymywania górnego skrzydła niż jako powierzchnia nośna. Samolot był żartobliwie określany jako „kolekcja części latająca w formacji” ("a collection of parts flying in formation"), jako że wszystkie główne części samolot (kadłub, gondole silnikowe, skrzydło główne i ogon) były osobnymi strukturami połączonymi razem licznymi zastrzałami i wspornikami.
Pierwszy samolot (numery seryjny Armii 29-406) został dostarczony pod koniec 1929, w czasie prób użytkowych w bazie Wright Field nosił tymczasowe oznaczenie XC-6. Po zakończeniu testów został przekazany do bazy Boiling Field w Waszyngtonie, gdzie służył jako samolot sztabowy.
W połowie 1930, USAAC zamówił kolejnych dziesięć samolotów tego typu w nieco zmienionej wersji (numery seryjne Armii 30-397/406), które otrzymały oznaczenie C-6A. Samoloty miał być używane głównie do patrolowania linii brzegowych i wszystkie samoloty z wyjątkiem jednego zostały przekazane do baz na wschodnim i zachodnim wybrzeżu USA oraz do baz zamorskich (Kanał Panamski, Nicols Field na Filipinach i Wheeler Field na Hawajach).
Jeden samolot (numer seryjny 30-405) był testowany jako samolot ratownictwa morskiego (SAR). Samolot został wyposażony w dwie duże flary M3 zamontowane na tylnych wspornikach kadłuba, które miały służyć do oznaczania pozycji rozbitków, ułatwiając ich znalezienie przez jednostki ratownicze.
Samoloty C-6A pozostały w służbie tylko do połowy 1933. Trzeci z zamówionych samolotów (30-399) rozbił się 25 lipca 1933 przy starcie z powodu utraty skrzydła. Śledztwo wykazało poważne zmęczenie wielu części struktur kadłuba samolotów powodowane twardymi lądowaniami na lotniskach lądowych. Podwozie samolotów okazało się zbyt sztywne, aby mogły one być używane głównie jako samoloty lądowe, stres twardych lądowań był przenoszony na strukturę skrzydeł, co doprowadziło do katastrofy. Po zakończeniu śledztwa wszystkie C-6A zostały uziemione i wkrótce je złomowano.
US Navy.
US Navy zakupiła dwa S-38 w 1928 które weszły do służby jako samoloty patrolowe PS-2, oraz trzy następne S-38B pomiędzy 1929 a 1932 które służyły jako PS-3. Samoloty US Navy były początkowo uzbrojone w karabiny maszynowe w przednich i tylnych stanowiskach strzeleckich, ale w późniejszym czasie uzbrojenie zostało wymontowane i samoloty służyły już jako transportowce z oznaczeniami RS-2 i RS-3.

</doc>
<doc id="3052024" url="https://pl.wikipedia.org/wiki?curid=3052024" title="Tadeusz Ciesiulewicz">
Tadeusz Ciesiulewicz

Tadeusz Ciesiulewicz (ur. 17 listopada 1936 w Wilnie, zm. 5 maja 1997 w Sopocie) – polski artysta plastyk.
Urodził się w Wilnie, w 1945 razem z rodziną podczas repatriacji trafił do Gdańska, gdzie uczęszczał do Państwowego Liceum Sztuk Plastycznych, jednym z jego nauczycieli był Zdzisław Kałędkiewicz. Naukę kontynuował studiując na Wydziale Malarstwa Sztalugowego w Państwowej Wyższej Szkole Sztuk Plastycznych pod kierunkiem Juliusza Studnickiego i Hanny Żuławskiej. Po ukończeniu nauki podjął pracę nauczyciela, do 1981 pracował w gdyńskim Państwowym Liceum Sztuk Plastycznych, którego sam był kiedyś uczniem. W 1968 został członkiem Związku Polskich Artystów Plastyków, od 1977 do 1980 był wiceprezesem Okręgu Gdańskiego tego stowarzyszenia. Przez wiele lat mieszkał w Sopocie, był współzałożycielem i członkiem Towarzystwa Przyjaciół tego miasta. Spoczywa na miejscowym cmentarzu komunalnym (kwatera S1-12-6).
Twórczość.
Tadeusz Ciesiulewicz zajmował się wieloma aspektami plastyki, począwszy od malarstwa sztalugowego, poprzez grafikę, ilustrowanie wydawnictw, projektowanie plakatów po zdobnictwo ceramiki tworzonej według własnych pomysłów.
Wybrane pozycje wydawnicze ilustrowane przez Tadeusza Ciesiulewicza:

</doc>
<doc id="3052026" url="https://pl.wikipedia.org/wiki?curid=3052026" title="Alatiliparis">
Alatiliparis

Alatiliparis – rodzaj roślin z rodziny storczykowatych ("Orchidaceae"). Wyróżniony został przez polskich botaników – Dariusza Szlachetko i Hannę Margońską w 2001 roku. Zaliczanych jest do niego 14 gatunków epifitycznych, posiadających zazwyczaj dwa lancetowate liście na jednej pseudobulwie. Kwiatostany są dłuższe od liści, kwiaty są szeroko rozpostarte. Rośliny z tego rodzaju rosną w górskich lasach na wysokości około 1100-1900 m na Sumatrze i Jawie.
Systematyka.
Rodzaj sklasyfikowany do plemienia "Malaxideae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych

</doc>
<doc id="3052035" url="https://pl.wikipedia.org/wiki?curid=3052035" title="Wacław Dominik">
Wacław Dominik

Wacław Tomasz Dominik (ur. 5 maja 1943 w Siemakowcach (ukr. "Семаківці") na Ukrainie – k. Horodenki w woj. stanisławowskim, zm. 24 października 2013 we Wrocławiu) – polski dziennikarz, publicysta, pisarz i działacz społeczny, z wykształcenia prawnik, prezes Dolnośląskiego Oddziału Stowarzyszenia Dziennikarzy Polskich.
Działalność.
Repatriowany po II wojnie światowej wraz z rodzicami na Ziemie Zachodnie wychowywał się w Jaworze na Dolnym Śląsku. Ukończył studia na Wydział Prawa Uniwersytetu Wrocławskiego, ale po studiach zajął się dziennikarstwem. Przez ponad 40 lat pracy w tym zawodzie pisał między innymi w tygodniku „Wiadomości” i „Przeglądzie Gospodarczym”. Był jednym z czołowych dziennikarzy prasy i mediów Śląska, piastował między innymi funkcje kierownika działu ekonomicznego „Wieczoru Wrocławia”, kierownika regionalnego oddziału „Głosu Pracy” oraz kierownika działu społeczno-gospodarczego tygodnika „Sprawy i Ludzie”. Publikował także w „Słowie Polskim”. Był kierownikiem Polskiego Radia Wrocław. Współtwórca powstałego w 1998 r. miesięcznika regionalnego „Gazeta Południowa”, którego był redaktorem naczelnym do swojej śmierci. Autor kilku książek i zbiorów reportaży.

</doc>
<doc id="3052036" url="https://pl.wikipedia.org/wiki?curid=3052036" title="Altensteinia">
Altensteinia

Altensteinia – rodzaj roślin z rodziny storczykowatych ("Orchidaceae"). Należy do niego 7 gatunków naziemnych. Łodyga jest prosta i pojedyncza, okryta pochwami liściowymi. Liście skupione w rozecie przyziemnej, czasem pędy bezlistne. Kwiatostan z dużą liczbą kwiatów. Rośliny te najczęściej rosną na kamienistych zboczach na wysokościach około 1800-4300 m w Andach w Wenezueli, Boliwii, Kolumbii, Ekwadorze oraz Peru.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="3052039" url="https://pl.wikipedia.org/wiki?curid=3052039" title="Anton Lawicki">
Anton Lawicki

Anton Iwanawicz Lawicki (; pseudonim: "Jadwihin Sz.", kryptonim: "Ja.Sz."; ur. 4 stycznia 1869 w Dobośni, zm. 24 lutego 1922 w Wilnie) – białoruski pisarz, dramaturg, poeta, publicysta, jeden z prekursorów nowoczesnej białoruskiej prozy.
Życiorys.
Urodził się 4 stycznia 1869 roku w majątku Dobośnia, w powiecie rohaczewskim guberni mohylewskiej Imperium Rosyjskiego. W latach 1877–1878 oddany był przez ojca na naukę do Lucinka, do jednej z córek Wincentego Dunina Marcinkiewicza. W latach 80. XIX wieku ukończył Mińskie Gimnazjum i podjął studia na Wydziale Medycznym Uniwersytetu Moskiewskiego. W 1890 roku za udział w niepokojach studenckich został relegowany z uczelni, aresztowany i na kilka miesięcy osadzony w moskiewskim więzieniu Butyrki. Po uwolnieniu wrócił w rodzinne strony. Odbywał staż w jednej z aptek w Mińsku, żeby zdać egzamin na pomocnika aptekarza. Pracował jako namiestnik prowizora (aptekarz) w Radoszkowiczach, a następnie w sklepie-kooperacji. W latach 1909–1910 mieszkał w Wilnie, gdzie był sekretarzem i szefem działu literackiego białoruskiej gazety „Nasza Niwa”. W latach 1913–1915 razem z A. Byczkouskim, B. Paczopkiem i Janem Poźniakiem wydawał w Wilnie pierwszą białoruską gazetę katolicką „Biełarus”. Pracował jako redaktor techniczny w czasopiśmie „Sacha” w Mińsku i w czasopiśmie „Łuczynka”. Od 1916 roku brał udział w pracy „Białoruskiej Chatki”. Pełnił funkcję zastępcy przewodniczącego Mińskiego Oddziału Białoruskiego Towarzystwa Pomocy Ofiarom Wojny. W 1920 roku leczył się w Zakopanem. Zmarł 24 lutego 1922 roku w szpitalu w Wilnie, w Litwie Środkowej. Został pochowany na Cmentarzu Na Rossie.
Twórczość.
Anton Lawicki rozpoczął działalność literacką w więzieniu. Dokonał wówczas przekładu na język białoruski opowiadania Wsiewołoda Garszyna "Signał", który został wydany w 1891 roku w Moskwie. W 1892 roku napisał dramat "Złodziej", który próbowała wystawić w Radoszkowiczach samodzielna grupa białoruskiej inteligencji. Sztuka została zabroniona przez policję, a jej rękopis zaginął. W latach 1904–1905 publikował na łamach czasopism „Wilenskij Wiestnik”, „Biełorusskij Wiestnik” i wydawnictw polskich artykuły na temat życia, kultury i folkloru Białorusinów. Pierwsze opowiadanie w języku białoruskim jego autorstwa pt. "Sud" () zostało zamieszczone w gazecie „Nasza Dola” 20 września 1906 roku. W 1910 roku wędrował pieszo ponad 500 km po rodzinnym kraju, publikując wrażenia z podróży w serii artykułów "Listy z darohi" () na łamach kilku numerów „Naszej Niwy”. Stanowiły one znaczny wkład w tworzenie się białoruskiej publicystyki. Lawicki wydał zbiory opowiadań "Biarozka" (1910, według innego źródła 1912) i "Wasilki" (1914). Dzięki temu drugiemu stał się twórcą szeroko znanym. Jest autorem poematu "Dzied Zawała", wydanego w 1921 roku w książce "Uspaminy" (). W 1920 roku rozpoczął pracę nad powieścią "Zołata" (), ale nigdy jej nie ukończył.
Twórczość Antona Lawickiego rozwijała się w nurcie wczesnej białoruskiej prozy demokratycznej. Najbardziej cenioną część jego dorobku artystycznego stanowią opowiadania alegoryczne. Niewielkiego rozmiaru opowiadania-bajki cechują się różnorodną tematyką i poziomem emocji, wysokiej jakości formą i językiem. Charakterystyczny jest dla nich lekki humor, ostra satyra polityczna, przenikliwa liryka i psychologizm społeczny. Utwory Antona Lawickiego wyrażają współczucie wobec losu chłopa, dążenie do współudziału w zmianach społecznych ludu białoruskiego i protest wobec niesprawiedliwości społecznej. Powieść "Zołata" była jednym w pierwszych dużych utworów białoruskiej prozy o zgubnej władzy pieniądza, próbą stworzenia powieści psychologicznej z napiętą, dramatyczną fabułą.
Życie prywatne.
Anton Lawicki przyjaźnił się z Janką Kupałą (napisał pierwszą recenzję jego zbioru "Żalejka", 1908), Maksimem Bahdanowiczem i Samuiłem Pławnikiem.

</doc>
<doc id="3052040" url="https://pl.wikipedia.org/wiki?curid=3052040" title="Leszek Piasecki">
Leszek Piasecki

Leszek Piasecki (ur. 2 lutego 1957) – polski trener siatkówki, trener reprezentacji Polski seniorek (1995).
Życiorys.
W młodości był zawodnikiem AZS Szczecin, Chemika Police i Stali Stocznia Szczecin, a jego trenerem był Tadeusz Chojnacki. Na początku lat 80. rozpoczął pracę trenerską, początkowo był asystentem Tadeusza Chojnackiego. W tym charakterze wywalczył brązowy medal mistrzostw Polski w 1989 z męską drużyną Stali Stocznia Szczecin, awans do ekstraklasy z żeńską drużyną Chemika Police w 1993, mistrzostwo Polski z Chemikiem w 1994 oraz dwukrotnie Puchar Polski (1993 i 1994). W 1994 został asystentem Chojnackiego w reprezentacji Polski seniorek, która wywalczyła awans na mistrzostwa Europy w 1995. Po niespodziewanej rezygnacji Chojnackiego od sierpnia 1995 był pierwszym trenerem reprezentacji i poprowadził ją na mistrzostwach Europy we wrześniu tego roku, zajmując 9 miejsce. W 1996 na stanowisku trenera reprezentacji zastąpił go Jerzy Skrobecki.
W sezonie 1996/1997 został pierwszym trenerem męskiej drużyny Solo Morze Szczecin i wywalczył z nią brązowy medal mistrzostw Polski. Kolejne trzy lata pracował poza sportem. W latach 2000-2004 był trenerem żeńskiej drużyny Banku Pocztowego Bydgoszcz, z którą wywalczył następnie wicemistrzostwo Polski w 2001 i brązowy medal mistrzostw Polski w 2002, a także Puchar Polski w 2001. W sezonie 2004/2005 był trenerem PTPS Nafty-Gaz Piła, jednak został zwolniony przed końcem sezonu, w fazie spotkań półfinałowych (pilska drużyna wywalczyła ostatecznie 3 miejsce). W 2005 został razem z Rafałem Błaszczykiem trenerem polskiej kadry B seniorek. W tym charakterze wywalczył srebro Letniej Uniwersjady w Izmirze (2005) oraz złoto Letniej Uniwersjady w Bangkoku (2007), a na Letniej Uniwersjadzie w Shenzhen (2011) jego drużyna zajęła 5 miejsce. Od 2007 pracuje jako trener koordynator w Szkole Mistrzostwa Sportowego w Policach, jest również pracownikiem Zakładu Teorii Wychowania Fizycznego, Antropomotoryki i ZGS na Uniwersytecie Szczecińskim.

</doc>
<doc id="3052041" url="https://pl.wikipedia.org/wiki?curid=3052041" title="Juno Award">
Juno Award



</doc>
<doc id="3052042" url="https://pl.wikipedia.org/wiki?curid=3052042" title="Jadwihin Sz.">
Jadwihin Sz.



</doc>
<doc id="3052044" url="https://pl.wikipedia.org/wiki?curid=3052044" title="Stanisław Śliwiński (ur. 1938)">
Stanisław Śliwiński (ur. 1938)

Stanisław Śliwiński (ur. 1938) – polski polityk, ekonomista, inżynier rolnik, działacz ludowy, sekretarz Naczelnego Komitetu Zjednoczonego Stronnictwa Ludowego (ZSL), wieloletni pracownik Instytutu Uprawy, Nawożenia i Gleboznawstwa w Puławach, wiceminister rolnictwa i gospodarki żywnościowej PRL. W 1989 r., uczestniczył w obradach okrągłego stołu.
W 1989 r., znalazł się na tzw. Krajowej liście wyborczej (potocznie lista krajowa) – obejmującej 35 kandydatów do Sejmu Polskiej Rzeczypospolitej Ludowej X kadencji w pierwszej turze wyborów parlamentarnych. Podobnie jak większość kandydatów rządowych nie przekroczył progu wyborczego.

</doc>
<doc id="3052046" url="https://pl.wikipedia.org/wiki?curid=3052046" title="Ambrella">
Ambrella

Ambrella – monotypowy rodzaj roślin z rodziny storczykowatych ("Orchidaceae") z jednym gatunkiem – Ambrella longituba H.Perrier. Jest on endemitem na Madagaskarze. Rodzaj został odkryty i opisany przez Josepha Marie Henry'ego de la Bâthie w 1934 roku.
Systematyka.
Rodzaj z rodziny storczykowatych ("Orchidaceae") należącej do rzędu szparagowców ("Asparagales") w obrębie jednoliściennych.

</doc>
<doc id="3052052" url="https://pl.wikipedia.org/wiki?curid=3052052" title="Ordy">
Ordy

 – japoński edukacyjny serial animowany wyprodukowany przez Nippon Animation, emitowany w latach 1983–1985.
Wersja polska.
W Polsce serial emitowany był na kanałach TVP 1 i ATV Smyk z francuskim dubbingiem i polskim lektorem. Wyemitowano tylko 52 odcinki ze 127 odcinków.
Wersja VHS.
W Polsce serial został wydany na VHS w 1992 roku przez "Arathos Film" pod nazwą Ordy – komputerowy skrzat w wersji z francuskim dubbingiem i polskim lektorem. Video Encyklopedia obejmuje 52 filmy na 26 kasetach VHS.
Spis odcinków.
Źródło:

</doc>
<doc id="3052053" url="https://pl.wikipedia.org/wiki?curid=3052053" title="Kodeks Assemaniego">
Kodeks Assemaniego

Kodeks Assemaniego (łac. "Codex Assemanius") – pochodzący z przełomu X i XI wieku pergaminowy manuskrypt pisany głagolicą, zawierający zbiór czytań ewangelicznych na niedziele i święta w języku staro-cerkiewno-słowiańskim. Liczy 158 kart, końcowe karty nie zachowały się.
Jest odpisem najstarszego słowiańskiego lekcjonarza, tłumaczonego przez Cyryla i Metodego. Odnaleziony i nabyty w 1736 roku w Jerozolimie przez jezuitę Giuseppe Assemaniego, został umieszczony później w zbiorach Biblioteki Watykańskiej. Po raz pierwszy wydał go Franjo Rački (Zagreb 1865), zaś w transkrypcji na alfabet łaciński Ivan Črnčić (Roma 1878). Najważniejsze, dwutomowe wydanie opublikowali Josef Vajs i Josef Kurz. Tom I (Praha 1929) zawiera fotograficzną odbitkę tekstu, zaś wydany przez samego Kurza tom II (Praha 1955) jest jego transkrypcją na cyrylicę.

</doc>
<doc id="3052054" url="https://pl.wikipedia.org/wiki?curid=3052054" title="Codex Assemanius">
Codex Assemanius



</doc>
<doc id="3052056" url="https://pl.wikipedia.org/wiki?curid=3052056" title="Chłopska Organizacja Wolności Racławice">
Chłopska Organizacja Wolności Racławice



</doc>
<doc id="3052058" url="https://pl.wikipedia.org/wiki?curid=3052058" title="Chłopska Organizacja Wolności &quot;Racławice&quot;">
Chłopska Organizacja Wolności &quot;Racławice&quot;



</doc>
<doc id="3052060" url="https://pl.wikipedia.org/wiki?curid=3052060" title="Owen Moore">
Owen Moore

Owen Moore (ur. 12 grudnia 1886 w Fordstown Crossroads, zm. 9 czerwca 1939 w Beverly Hills) – amerykański aktor filmowy pochodzenia irlandzkiego.
Wyróżnienia.
Posiada swoją gwiazdę na Hollywoodzkiej Alei Gwiazd.

</doc>
<doc id="3052061" url="https://pl.wikipedia.org/wiki?curid=3052061" title="Jewgienij Iwannikow">
Jewgienij Iwannikow

Jewgienij Walerjewicz Iwannikow, ros. Евгений Валерьевич Иванников (ur. 29 kwietnia 1991 w Leningradzie) – rosyjski hokeista.
Jego ojciec Walerij (ur. 1967) także był bramkarzem hokejowym.
Kariera.
Wychowanek SKA Sankt Petersburg. Grał kolejno w zespole rezerwowym, drużynie juniorskiej w lidze MHL, w zespole farmerskim w WHL, lecz nie zadebiutował w pierwszej drużynie. Od czerwca 2013 zawodnik Admirała Władywostok, gdzie trafił w wyniku wyboru zawodników z innych drużyn KHL. Od połowy 2014 ponownie zawodnik SKA. Od końca grudnia 2014 zawodnik Łady Togliatti, w toku wymiany za Ilję Jeżowa. Od maja 2015 ponownie zawodnik SKA. Od lipca 2015 zawodnik Spartaka Moskwa. Od czerwca 2016 ponownie zawodnik SKA. Od czerwca 2017 ponownie zawodnik Łady. W maju 2018 powrócił do SKA, skąd po kilku dniach został przetransferowany do Jugry Chanty-Mansyjsk. W czerwcu 2019 przedłużył tam kontrakt o rok. W połowie 2020 przeszedł do Nieftiechimika Niżniekamsk. Tam w kwietniu 2021 przedłużył umowę. W grudniu 2021 przeszedł do słowackiego zespołu MHk 32 Liptovský Mikuláš. Pod koniec grudnia 2022 podpisał dwutorowy kontrakt ze SKA Sankt Petersburg i został przekazany do SKA-Niewa.

</doc>
<doc id="3052062" url="https://pl.wikipedia.org/wiki?curid=3052062" title="Park Narodowy Mweru Wantipa">
Park Narodowy Mweru Wantipa

Park Narodowy Mweru Wantipa – park narodowy położony w północnej Zambii. Obejmuje jezioro i mokradła Mweru Wantipa oraz przyległe tereny na zachód od jeziora. Park podzielony jest na dwie części biegnącą zachodnim brzegiem jeziora drogą D817, prowadzącą do Kaputy. Utworzony został w 1972 roku, jako piąty w Zambii.
Geografia i klimat.
Park ma powierzchnię 3134 km2 i położony jest na wysokości 900-1425 m n.p.m. Roczna suma opadów wynosi 1051-1150 mm. W klimacie rejonu wyróżnić można trzy pory roku: chłodną porę suchą od maja do sierpnia, gorącą porę suchą od sierpnia do listopada i porę deszczową od listopada do kwietnia.
Środowisko naturalne.
Na terenie parku wyróżnić można trzy typy powierzchni i związanej z nią wegetacji:
Powierzchnia mokradeł i jeziora Mweru Wantipa charakteryzuje się dużymi wahaniami poziomu wody, zarówno sezonowymi jak i długookresowymi, przybierając formę od trawiastych łąk, przez mokradła po płytkie otwarte jezioro. Od czasu wybudowania tamy istnieje jednak część na stałe zalana.
Zarośla Itingi rosnące na niżej położonych (900-1000 m) terenach wokół jeziora. Stanowią część zambijskiego ekoregionu zarośli Itingi-Sumbu. Charakterystycznymi roślinami są tu "Bussea massaiensis subsp. floribunda", "Pseudoprosopis fischeri" oraz "Burttia prunoides". Z innych, drzewiatych roślin, wymienić można "Baphia burttii", "Baphia massaiensis", "Combretum celastroides subsp. orientale", "Grewia burttii", "Tapiphyllum floribundum", "Albizia petersiana", "Craibia brevicaudata subsp. burtii". Przybierają najczęściej formę wysokich na 3-5 m krzewów.
Dalej na zachodzie parku wysokość stopniowo się zwiększa, sięgając do ok. 1400 m. Na terenach tych przeważa mozaika lasów miombo oraz dambos.

</doc>
<doc id="3052065" url="https://pl.wikipedia.org/wiki?curid=3052065" title="Sirius 4">
Sirius 4



</doc>
<doc id="3052066" url="https://pl.wikipedia.org/wiki?curid=3052066" title="Solandra">
Solandra



</doc>
<doc id="3052068" url="https://pl.wikipedia.org/wiki?curid=3052068" title="Aleksiej Litwinienko">
Aleksiej Litwinienko

Aleksiej Nikołajewicz Litwinienko, ros. Алексей Николаевич Литвиненко (ur. 7 marca 1980 w Ust-Kamienogorsku, Kazachska SRR) – kazachski hokeista, reprezentant Kazachstanu.
Kariera.
Wychowanek Torpedo Ust-Kamienogorsk. Od 2010 zawodnik rodzimego, kazachskiego klubu Barys Astana. W kwietniu 2013 przedłużył kontrakt o dwa lata. 
Uczestniczył w turniejach mistrzostw świata w 2000 (Grupa B), 2001 (Dywizja I), 2005, 2006, 2010, 2012, 2014 (Elita), 2015 (Dywizja I).

</doc>
<doc id="3052070" url="https://pl.wikipedia.org/wiki?curid=3052070" title="Artiemij Łakiza">
Artiemij Łakiza

Artiemij Wiktorowicz Łakiza, ros. Артемий Викторович Лакиза (ur. 2 lipca 1987 w Barnaule, ZSRR) – kazachski hokeista pochodzenia rosyjskiego, reprezentant Kazachstanu.
Kariera.
Pochodzi z Rosji i jest wychowankiem klubu Motor Barnauł w rodzinnym mieście. Od 2006 występuje w klubach kazachskich. Od 2007 w klubie Barys Astana, w barwach którego gra w seniorskiej ekipie w ramach rozgrywek KHL. W maju 2010 i maju 2013 przedłużał kontrakt. Do 2019 grał w Nomadzie Stana, skąd przeszedł do HK Ałmaty. W 2020 był graczem Saryarki. Od 2020 do sierpnia 2021 był graczem Arłana Kokczetaw.
W 2011 został reprezentantem Kazachstanu. Uczestniczył w turniejach mistrzostw świata w 2007, 2008, 2009, 2011, 2014, 2015, 2016, 2017, 2018, zimowych igrzysk azjatyckich 2017.

</doc>
<doc id="3052071" url="https://pl.wikipedia.org/wiki?curid=3052071" title="Wonder Gorge">
Wonder Gorge

Wonder Gorge (pl. "Cudowny Przełom") – wąwóz w Dystrykcie Mkushi w zambijskiej Prowincji Centralnej. Tworzy go spływająca ze zboczy gór Muchinga rzeka Lunsemfwa, żłobiąc skały osadowe na długości kilku kilometrów. Jest bardzo stromy i stosunkowo wąski. Jego głębokość wynosi ok. 300 m. Mniej więcej w połowie długości łączy się z rzeką Mkushi, która również tworzy podobny wąwóz.
U zbiegu Lunsemfwa i Mkushi położony jest punkt widokowy Bell Point, któremu, ze względu na naturalne piękno widoku, nadano status National Monument (pl. "Pomnik Narodowy"). Jego nazwa pochodzi od Miss Grace Bell, przyjaciółki E. Knowlesa Jordana, który był prawdopodobnie pierwszym Europejczykiem, który dotarł w tę okolicę około 1913 roku.
Okoliczny teren jest pofałdowany i porośnięty lasami miombo. 

</doc>
<doc id="3052074" url="https://pl.wikipedia.org/wiki?curid=3052074" title="Zbór luterański w Raniżowie">
Zbór luterański w Raniżowie

Zbór luterański w Raniżowie – były zbór luterański założony przez kolonistów józefińskich na mocy Patentu Tolerancyjnego, krótko po jego wydaniu, w Raniżowie.
Historia.
W procesie kolonizacji józefińskiej w latach 80. XVIII wieku w widłach Wisły i Sanu powstało kilkanaście miejscowości. Część kolonistów było wyznania ewangelicko-augsburskiego, a jedną z założonych przez nich kolonii był "Ranischau" na obszarze wsi Raniżów (w 1783). Krótko po wydaniu Patentu Tolerancyjnego i osiedleniu się kolonistów zawiązał się tu zbór luterański, który w strukturze Kościoła ewangelickiego austriackiej Przedlitawii należał do powstałej w 1784 superintendentury morawsko-śląsko-galicyjskiej, a od 1804 do superintendentury lwowskiej i jej senioratu zachodniego. Parafia obejmowała swym zasięgiem cały cyrkuł rzeszowski. Niewiele później zawiązał się zbór filialny w Kamieniu (niem. Steinau). Nowy drewniany dom modlitwy w Raniżowie poświęcony został w 1834, a w Kamieniu nową świątynię wybudowano w 1867. Niewielka drewniana kaplica została wybudowana w kolonic Sulichów (Sulechów) na terenie wsi Krawce. Według schematyzmu kościelnego z 1875 roku zbór zrzeszał 1146 ewangelików (1114 wyznania augsburskiego i 32 helweckiego), z czego 214 w samym Raniżowie, a wraz z miejscowościami bezpośrednio podległymi 455, zaś gmina filialna w Kamieniu 691. Pastorem był Paweł Cholewa z Ustronia na Śląsku. Na terenie zboru znajdowały się dwie szkoły ewangelickie: w Raniżowie i Kamieniu. Po upadku Austro-Węgier zbór przystąpił do samodzielnego Kościoła Ewangelickiego Augsburskiego i Helweckiego Wyznania w Małopolsce i jego senioratu zachodniego. W drugiej połowie lat 30. XX wieku zbór zaliczał się do najmniejszych liczebnie, zrzeszał jedynie 79 osób. Zbór przestał praktycznie funkcjonować w związku z wydarzeniami II wojny światowej, kiedy to zborownicy zostali przesiedleni w 1942 przez okupantów w okolice Mielca a stamtąd do Niemiec.

</doc>
<doc id="3052076" url="https://pl.wikipedia.org/wiki?curid=3052076" title="Dioskor z Aleksandrii">
Dioskor z Aleksandrii

Dioskor z Aleksandrii lub Dioskur (zm. ok. 305-307 w Aleksandrii) − męczennik chrześcijański, czczony jako święty.
Życiorys.
Dioskor był synem lektora z Cynopolis w Środkowym Egipcie. Podczas prześladowania za Dioklecjana aresztowano go w miejsce ojca za odmowę złożenia ofiary pogańskim bóstwom i wydania ksiąg kościelnych. Po przewiezieniu go do Aleksandrii był torturowany a następnie ścięty. Męczeństwo miało prawdopodobnie miejsce w 305-307. Zachował się opis śmierci "Passio", przetłumaczony na łacinę.

</doc>
<doc id="3052077" url="https://pl.wikipedia.org/wiki?curid=3052077" title="Markus Gisdol">
Markus Gisdol

Markus Gisdol (ur. 17 sierpnia 1969 w Geislingen an der Steige) – niemiecki piłkarz i trener piłkarski. Grał jako pomocnik. Karierę zawodniczą zakończył w 1996 roku.

</doc>
<doc id="3052084" url="https://pl.wikipedia.org/wiki?curid=3052084" title="José Rodríguez">
José Rodríguez



</doc>
<doc id="3052087" url="https://pl.wikipedia.org/wiki?curid=3052087" title="Cmentarz wojenny nr 336 – Gierczyce-Czyżyczka">
Cmentarz wojenny nr 336 – Gierczyce-Czyżyczka

Cmentarz wojenny nr 336 - Gierczyce-Czyżyczka – cmentarz z I wojny światowej znajdujący się we wsi Gierczyce w województwie małopolskim, w powiecie bocheńskim, w gminie Bochnia. Jest jednym z 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Z tej liczby w okręgu bocheńskim cmentarzy jest 46.
Położenie.
Znajduje się w należącym do Gierczyc przysiółku Czyżyczka, po lewej stronie szosy z Zawady do Gierczyc. Położony jest na szczycie należącego do Pogórza Wiśnickiego wzgórza o wys. 363 m, wśród pól uprawnych, obok dużego zbiornika na wodę. Od asfaltowej szosy prowadzi do niego pomiędzy zabudowaniami Czyżyczki gruntowa droga (ok. 250 m długości). Obok cmentarza znajduje się punkt triangulacyjny, założony jeszcze przez Austriaków w 1898. Wzgórze jest bezleśne, dzięki temu rozpościera się z niego bardzo szeroka panorama widokowa obejmująca cały horyzont.
Historia.
Pochowano tutaj wspólnie na jednym cmentarzu żołnierzy armii rosyjskiej i austro-węgierskiej, którzy zginęli na okolicznych polach na początku grudnia 1914 w czasie operacji limanowsko-łapanowskiej. 7 grudnia Rosjanie obsadzili wzgórza na zachód od Stradomki w miejscowościach Sobolów, Gierczyce i Nieprześnia. Atakujące od strony Łapanowa i doliny Stradomki wojska austriackie zdobywały je przez kilka dni. Po kilkudniowych niezwykle zaciętych walkach Austriacy zdobyli pozycje rosyjskie na niektórych wzgórzach, a 13 grudnia Rosjanie rozpoczęli odwrót dalej na wschód. Roman Frodyma o wzgórzu w Czyżyczce pisze: "„... miało duże znaczenie taktyczne, gdyż jest najwyższym punktem w okolicy i rozpościera się z niego rozległy widok na dolinę Raby i Pogórze Bocheńskie. Było też celem wielokrotnych ataków obu armii. Żołnierze z austriackich pułków tyrolskich nazywali je Śnieżną Kopą.”". 
Na cmentarzu tym pochowano 86 żołnierzy, w tym:
Opis cmentarza.
Cmentarz wykonano na planie prostokąta. Ogrodzenie stanowią żelazne rury umieszczone pomiędzy prostymi betonowymi słupkami. W narożach prostokąta między słupkami jest wolna przestrzeń, przez która można wejść na cmentarz. W południowej części cmentarza rosną dwa drzewa (nasadzone). Pierwotnie planowano wybudowanie dużego kamiennego kopca zwieńczonego krzyżem, zrezygnowano jednak z tego planu. Głównym elementem dekoracyjnym cmentarza jest ustawiony w środku między drzewami duży drewniany krzyż nakryty półokrągłym blaszanym daszkiem. Obecnie na środku cmentarza znajduje się duża ziemna mogiła, po bokach metalowe krzyże umieszczone na betonowych cokolikach. Są to krzyże dwóch rodzajów; austriackie jednoramienne i rosyjskie dwuramienne. Wszystkie wykonane są z grubych płaskowników żelaznych. 
Losy cmentarza.
W okresie Polski międzywojennej doceniano rangę cmentarza i był wówczas pielęgnowany przez miejscową społeczność. Po II wojnie ranga cmentarza w świadomości społeczeństwa i ówczesnych władz zmalała. Cmentarz ulegał w naturalny sposób niszczeniu. Dopiero w latach 80. zaczęła narastać świadomość potrzeby ochrony. Obecnie cmentarz jest odnowiony i pielęgnowany. Pierwotne drewniane ogrodzenie z furtką, które w naturalny sposób uległo zniszczeniu zastąpiono ogrodzeniem metalowym. wykonano też nowy krzyż drewniany i cały cmentarz poddano renowacji.

</doc>
<doc id="3052088" url="https://pl.wikipedia.org/wiki?curid=3052088" title="Explorer (wahadłowiec)">
Explorer (wahadłowiec)



</doc>
<doc id="3052090" url="https://pl.wikipedia.org/wiki?curid=3052090" title="Alive (singel Sonique)">
Alive (singel Sonique)

Alive – singel brytyjskiej piosenkarki Sonique, wydany 1 września 2003 roku w celu promocji albumu "Born to Be Free".
Kompozycję wyprodukował Dave James, który nad tekstem piosenki współpracował z Lee Bennettem i Alanem Rossem.
Singel ukazał się w Wielkiej Brytanii nakładem wytwórni fonograficznej Serious Records, zaś za jego wydanie w Niemczech odpowiedzialne były wydawnictwa Urban oraz Mercury Records. Utwór wykonywany był na festiwalu „Beach Party” w Gdyni.
Nad jednym z remiksów utworu, wokalistka współpracowała z włoskim producentem muzycznym Bennym Benassim.

</doc>
<doc id="3052091" url="https://pl.wikipedia.org/wiki?curid=3052091" title="Krępka">
Krępka

Krępka – osada w Polsce położona w województwie pomorskim, w powiecie starogardzkim, w gminie Lubichowo.

</doc>
<doc id="3052093" url="https://pl.wikipedia.org/wiki?curid=3052093" title="Lasek (województwo pomorskie)">
Lasek (województwo pomorskie)

Lasek – osada w Polsce położona w województwie pomorskim, w powiecie starogardzkim, w gminie Lubichowo.
Zobacz też: Lasek

</doc>
<doc id="3052094" url="https://pl.wikipedia.org/wiki?curid=3052094" title="Ocypel (osada leśna)">
Ocypel (osada leśna)

Ocypel – osada leśna w Polsce położona w województwie pomorskim, w powiecie starogardzkim, w gminie Lubichowo.
Zobacz też: wieś Ocypel

</doc>
<doc id="3052096" url="https://pl.wikipedia.org/wiki?curid=3052096" title="Szlaga">
Szlaga

Szlaga – osada leśna w Polsce położona w województwie pomorskim, w powiecie starogardzkim, w gminie Lubichowo.

</doc>
<doc id="3052097" url="https://pl.wikipedia.org/wiki?curid=3052097" title="Lublin Zadębie">
Lublin Zadębie

Lublin Zadębie – przystanek kolejowy w Lublinie, w dzielnicy Hajdów-Zadębie, w województwie lubelskim.
W ramach remontu linii kolejowej nr 30 Łuków – Lublin Północny stworzony jako dodatkowy przystanek dla pociągów REGIO na trasie Lublin – Lubartów. Od 2 kwietnia 2013 roku zatrzymują się tutaj pociągi REGIO relacji Lublin Główny – Lubartów. Od 30 września tego samego roku jest również dostępny dojazd do stacji Parczew.

</doc>
<doc id="3052098" url="https://pl.wikipedia.org/wiki?curid=3052098" title="Emilia Cyfrowicz">
Emilia Cyfrowicz

Emilia Cyfrowicz CSIC, imię zak. Maria Emilia od Aniołów, pseud. „Marian znad Dniepru” (ur. 24 czerwca 1835 w Krakowie, zm. 1 marca 1923 w Jazłowcu) − polska niepokalanka, działaczka oświatowa, autorka podręczników szkolnych.
Życiorys.
Emilia Cyfrowicz urodziła się w Krakowie. Do niepokalanek wstąpiła w Rzymie w 1860. Po złożeniu ślubów zakonnych w 1863 przybyła na dawne ziemie polskie. Była przełożoną domów zakonnych w Jarosławcu i Niżniowie nad Dniestrem. Organizowała szkoły prowadzone przez siostry ze swojego zgromadzenia. Uczyła w nich języka polskiego i historii. Była autorką podręczników szkolnych. Przełożyła "Soliloquia" św. Augustyna, wydając je w 1928 pt. "Księga rozmów duszy z Bogiem".

</doc>
<doc id="3052099" url="https://pl.wikipedia.org/wiki?curid=3052099" title="Księga Sawy">
Księga Sawy

Księga Sawy – pisany cyrylicą manuskrypt z XI wieku, zawierający ewangeliarz w języku staro-cerkiewno-słowiańskim. Sporządzony został na terenie Bułgarii, prawdopodobnie jako odpis wcześniejszego tekstu głagolickiego. 
Manuskrypt jest niekompletny, do czasów współczesnych zachowało się z niego 129 kart. Obecnie Księga przechowywana jest w Rosyjskim Państwowym Archiwum Akt Dawnych w Moskwie. Swoją nazwę zawdzięcza popowi Sawie, który podpisał się na karcie 49 jako autor rękopisu.
Manuskrypt został odnaleziony w 1866 roku w Monasterze Seredkinskim koło Pskowa przez Izmaiła Sriezniewskiego, który w 1868 roku wydał jego tekst. Wydanie krytyczne ogłosił w 1903 roku w Petersburgu Wiaczesław Szczepkin; w 1959 zostało ono przedrukowane w Grazu metodą fototypiczną.

</doc>
<doc id="3052101" url="https://pl.wikipedia.org/wiki?curid=3052101" title="Kodeks Sawy">
Kodeks Sawy



</doc>
<doc id="3052102" url="https://pl.wikipedia.org/wiki?curid=3052102" title="Kjell Nielsen">
Kjell Nielsen

Kjell Nielsen – szwedzki żużlowiec.
Srebrny medalista młodzieżowych indywidualnych mistrzostw Szwecji (Eskilstuna 1982). Dwukrotny medalista drużynowych mistrzostw Szwecji: złoty (1990) oraz brązowy (1986). Finalista mistrzostw Szwecji par klubowych (1984 – VI miejsce).
Uczestnik półfinału eliminacji szwedzkich indywidualnych mistrzostw świata (Målilla 1985 – IX miejsce).
W lidze szwedzkiej reprezentował barwy klubów: Indianerna Kumla (1982–1986, 1990) oraz Solkatterna Karlstad (1989).

</doc>
<doc id="3052104" url="https://pl.wikipedia.org/wiki?curid=3052104" title="Milenge">
Milenge

Milenge – miasto w Prowincji Luapula w północnej Zambii.
W 2010 roku zamieszkiwane było przez 43 337 tys. mieszkańców.

</doc>
<doc id="3052106" url="https://pl.wikipedia.org/wiki?curid=3052106" title="Młodzieżowe Indywidualne Mistrzostwa Szwecji na Żużlu 1980">
Młodzieżowe Indywidualne Mistrzostwa Szwecji na Żużlu 1980

Młodzieżowe Indywidualne Mistrzostwa Szwecji na Żużlu 1980 – cykl turniejów żużlowych, mających wyłonić najlepszych szwedzkich żużlowców w kategorii do 21 lat, w sezonie 1980. Tytuł wywalczył Pierre Brannefors. 

</doc>
<doc id="3052107" url="https://pl.wikipedia.org/wiki?curid=3052107" title="Masaiti">
Masaiti

Masaiti – miasto w Prowincji Copperbelt w centralnej Zambii.
W 2010 roku zamieszkiwane było przez 103 857 tys. mieszkańców.

</doc>
<doc id="3052110" url="https://pl.wikipedia.org/wiki?curid=3052110" title="Serie A1 w piłce siatkowej mężczyzn (2012/2013)">
Serie A1 w piłce siatkowej mężczyzn (2012/2013)

Serie A1 siatkarzy 2012/2013 – 68. sezon walki o mistrzostwo Włoch organizowany przez Lega Pallavolo Serie A pod egidą Włoskiego Związku Piłki Siatkowej (wł. "Federazione Italiana Pallavolo", FIPAV). Zainaugurowany został 6 października 2012 roku i trwał do 12 maja 2013 roku. 
W sezonie 2012/2013 w Lidze Mistrzów Włochy reprezentowały , (pod nazwą Trentino Diatec) i , w Pucharze CEV - , natomiast w Pucharze Challenge - .
Rozgrywki składały się z fazy zasadniczej i fazy play-off, która wyłoniła mistrza Włoch.
Drużyny uczestniczące.
Do rozgrywek przystąpiło 12 drużyn. i awansowały z Serie A2. Do rozgrywek nie przystąpiły drużyny i . Zespół mimo zajęcia pozycji spadkowej w poprzednim sezonie, pozostał na najwyższym szczeblu rozgrywek po odkupieniu miejsca od . Nowym uczestnikiem została drużyna powstała na bazie zlikwidowanego zespołu .

</doc>
<doc id="3052111" url="https://pl.wikipedia.org/wiki?curid=3052111" title="Pierre Brannefors">
Pierre Brannefors

Pierre Brannefors (ur. 30 grudnia 1962 w Göteborgu, zm. 21 sierpnia 2019) – szwedzki żużlowiec.
Złoty medalista indywidualnych mistrzostw Szwecji młodzików (1977). Złoty medalista młodzieżowych indywidualnych mistrzostw Szwecji (Karlstad 1980). Czterokrotny medalista mistrzostw Szwecji par klubowych: dwukrotnie złoty (1983, 1984), srebrny (1985) oraz brązowy (1986). Pięciokrotny medalista drużynowych mistrzostw Szwecji: srebrny (1984) oraz czterokrotnie brązowy (1983, 1985, 1986, 1987). Czterokrotny finalista indywidualnych mistrzostw Szwecji (najlepszy wynik: Karlstad 1984 – V miejsce).
Reprezentant Szwecji na arenie międzynarodowej. Finalista mistrzostw świata par (Göteborg 1983 – V miejsce). Finalista drużynowych mistrzostw świata (Long Beach 1985 – IV miejsce). Wielokrotny uczestnik eliminacji indywidualnych mistrzostw świata (najlepszy wynik: Londyn 1983 – XIV miejsce w finale interkontynentalnym).
W lidze szwedzkiej reprezentował barwy klubów: Kaparna Göteborg (1980–1985) oraz Indianerna Kumla (1986–1987), natomiast w brytyjskiej – King’s Lynn Stars (1981) oraz Reading Racers (1983–1984).

</doc>
<doc id="3052112" url="https://pl.wikipedia.org/wiki?curid=3052112" title="Jerzy Józef Sobczak">
Jerzy Józef Sobczak

Jerzy Józef Sobczak (ur. 1952 w Jaśle) – polski metalurg, profesor nauk technicznych, specjalista w zakresie odlewnictwa, technologii budowy maszyn oraz technologii stopów metali nieżelaznych i inżynierii materiałowej, szczególnie materiałów kompozytowych. Laureat nagrody Ministra Nauki i Szkolnictwa Wyższego za wybitne osiągnięcia naukowe oraz naukowo-techniczne. Pracownik naukowy Akademii Górniczo-Hutnicza im. Stanisława Staszica w Krakowie i Instytutu Odlewnictwa, gdzie pełnił też funkcję dyrektora.
Kierunki działalności naukowej i specjalności: odlewnictwo, specjalne techniki wytwarzania, teoria i praktyka kompozytów metalowych, synteza stopów, specjalne sposoby odlewania, technologie zaawansowane (high-tech).
Życiorys.
Studia wyższe ukończył z wyróżnieniem w 1978 roku w Akademii Górniczo-Hutniczej oraz Uniwersytecie Technicznym w Sankt Petersburgu. Stopień doktora zdobył w Uniwersytecie Technicznym w Sankt Petersburgu, natomiast stopień doktora habilitowanego nauk technicznych w zakresie budowy i eksploatacji maszyn uzyskał w 1993 roku w Politechnice Poznańskiej. W roku 2002 uzyskał tytuł profesora nauk technicznych. Od początku swojej kariery zawodowej jest związany z Instytutem Odlewnictwa w Krakowie, uczestnicząc w realizacji projektów strategicznych, zamawianych, badawczo-rozwojowych i celowych na rzecz polskiego i światowego przemysłu odlewniczego. Pracownik naukowy Instytutu Transportu Samochodowego (2001-2007), były doradca dyrektora ds. naukowych. Od 2007 roku pełni funkcję dyrektora Instytutu Odlewnictwa w Krakowie.
Współpracuje z ośrodkami badawczymi w Europie, Japonii i Stanach Zjednoczonych. Był profesorem wizytującym w University of Wisconsin, Osaka University, Tohoku University, stypendystą ONZ-UNIDO oraz Polish American Joint Fund named after Maria Skłodowska-Curie, stypendystą Ministry of Science, Culture and Sport of Japan, wielokrotnym członkiem komitetów naukowych konferencji krajowych i zagranicznych. Poza działalnością naukową działa w stowarzyszeniach i organizacjach zawodowych oraz technicznych. Jest członkiem Rady Głównej Instytutów Badawczych (przewodniczącym Komisji Polityki Naukowej), członkiem z wyboru Komitetu Metalurgii oraz Komitetu Nauki o Materiałach PAN (przewodniczącym Zespołu Kompozytów), Vice Prezesem STOP, Zespołu ds. Nagród MNiSW, Małopolskiej Rady Innowacji, Rady Naukowej Instytutu Metalurgii I Inżynierii Materiałowej PAN w Krakowie, Instytutu Zaawansowanych Technologii Wytwarzania (wiceprzewodniczący) oraz Instytutu Transportu Samochodowego (do 2012) a także członkiem TMS Minerals, Metals, Materials, American Society of Metals (ASM), International Community for Composite Engineering (ICCE) oraz American Foundry Society. Jest również członkiem Polskiego Towarzystwa Materiałoznawczego.
Dorobek naukowy i odznaczenia.
Jest autorem i współautorem 43 książek i skryptów w wersji polsko- i anglojęzycznej, ponad 490 publikacji technicznych i naukowych w czasopismach naukowych w Polsce i za granicą oraz opracowań przemysłowych i wdrożeniowych. Twórca i współtwórca 12 patentów i wzorów użytkowych. Laureat nagród oraz medali, w tym nagrody MNiSW za wybitne osiągnięcia naukowe i techniczne „Mistrz Nauki Polskiej" (grudzień, 2012), Złotego Krzyża Zasługi nadanego przez Prezydenta RP (wrzesień, 2011), Krzyża Oficerskiego Orderu Wynalazczości nadanego przez Najwyższą Komisję Odznaczeń Królestwa Belgii (listopad, 2008), Złotego Medalu z Wyróżnieniem Stowarzyszenia Polskich Wynalazców i Racjonalizatorów (czerwiec, 2008), Medalu Stowarzyszenia Wynalazców i Producentów Francuskich (maj, 2008), Złotego Medalu z wyróżnieniem 56 Światowych Targów Wynalazczości Badań Naukowych Nowych Technik Brussels EUREKA (2007).

</doc>
<doc id="3052114" url="https://pl.wikipedia.org/wiki?curid=3052114" title="Lubieniecki Hrabia">
Lubieniecki Hrabia

Lubieniecki Hrabia − dwa polskie herby hrabiowskie, nadane wraz z tytułem w Galicji, odmiany herbu Rola.
Opis herbu.
Opisy stworzone zgodnie z klasycznymi zasadami blazonowania:
Herb Antoniego Lubienieckiego: "Na tarczy dzielonej w krzyż w polu I czerwonym, trzy kroje kos srebrne 2 i 1 naokoło takiejż róży, w II błękitnym półksiężyc złoty, nad rogami którego po jednej takiejż gwieździe, między którymi strzała srebrna, w III czerwonym róg bawoli naturalny, w IV srebrnym róg jeleni naturalny. Na tarczy korona hrabiowska, nad którą cztery hełmy w koronach z klejnotami: I pięć piór strusich, srebrne między czerwonymi, II ogon pawi przeszyty strzałą, III orzeł dwugłowy czarny z cyfrą I.II. (Ioseph II) na piersi srebrną, IV róg bawoli obok rogu jeleniego jak w godle. Labry na hełmach I, III i IV czerwone, na II błękitne podbite srebrem. Trzymacze - na postumencie w formie dwóch stopni, dwa lwy złote."
Herb Kajetana, Augustyna i Jana Kantego Lubienieckich: "Na tarczy dzielonej w krzyż w polu I czerwonym, trzy kroje kos srebrne 2 i 1 naokoło takiejż róży, w II błękitnym podkowa srebrna, z krzyżem kawalerskim złotym między ocelami, w III czerwonym nałęczka srebrna, IV dzielone w słup, z prawej srebrne, z lewej czerwone, z prawej róg bawoli naturalny, z lewej róg jeleni naturalny. Na tarczy korona hrabiowska, nad którą cztery hełmy w koronach z klejnotami: I pięć piór strusich, srebrne między czerwonymi, II jastrząb naturalny, trzymający podkowę z krzyżem jak w godle, III panna w sukni czerwonej, trzymająca się rogów jelenich naturalnych, IV róg bawoli obok rogu jeleniego jak w godle. Labry na hełmach I, III i IV czerwone, na II błękitne podbite srebrem. Trzymacze: dwa gryfy, prawy w pas srebrno-czerwony, lewo w pas czerwono-srebrny."
Najwcześniejsze wzmianki.
Oba herby nadane w Galicji 25 stycznia 1783 z tytułem hrabiowskim oraz predykatem "hoch- und wohlgeboren" ("wysoko urodzony i wielmożny"): Antoniemu Lubienieckiemu i jego bratankom: Kajetanowi, Augustynowi i Janowi Kantemu. Podstawą nadania dla Antoniego był urząd chorążego pilzneńskiego pełniony przez Antoniego, urząd jego ojca jako starosty i marszałka trybunału, oraz zasługi Antoniego dla dworu cesarskiego. Podstawą nadania dla Kajetana i innych był patent z 1775, wywód przed magnatami, dowody szlachectwa, urzędy senatorów i starostów wśród przodków, zasługi dla dworu cesarskiego.
Symbolika.
Oba herby są herbami genealogicznymi. Herb Antoniego zawiera w polu II Sasa matki Antoniego, Kumanieckiej z Kulczyc. Nie wiadomo, do kogo należał herb Rogala, zajmujący pola III i IV. Herb bratanków Antoniego zawiera w polu II Jastrzębiec matki Kajetana, Zborowskiej, w polu III Nałęcz matki Augustyna i Jana Kantego, Józefy Piegłowskiej. Herb Rogala jest niewyjaśniony.
Herbowni.
Jedna rodzina herbownych:
graf von Lubieniec Lubieniecki.

</doc>
<doc id="3052118" url="https://pl.wikipedia.org/wiki?curid=3052118" title="Parczew Kolejowa">
Parczew Kolejowa

Parczew Kolejowa – przystanek kolejowy w Parczewie, w województwie lubelskim.
W roku 2017 przystanek obsługiwał 100–149 pasażerów na dobę.
Obiekt został stworzony w roku 2013 w ramach remontu linii kolejowej nr 30 Łuków – Lublin Północny jako dodatkowy przystanek dla pociągów kategorii Regio uruchamianych przez Przewozy Regionalne na trasie Lublin – Parczew. Jest on położony w bardziej dogodnym miejscu niż istniejąca dotychczas stacja – bliżej centrum i dużego osiedla mieszkaniowego w rejonie ulicy Deszczowej.
Od 30 września 2013 roku jest to końcowa stacja dla kursujących z Lublina pociągów regionalnych obsługiwanych przez autobusy szynowe.

</doc>
<doc id="3052119" url="https://pl.wikipedia.org/wiki?curid=3052119" title="Chilubi">
Chilubi

Chilubi – miasto w Prowincji Północnej w północnej Zambii.
W 2010 roku zamieszkiwane było przez 81 248 tys. mieszkańców.

</doc>
<doc id="3052120" url="https://pl.wikipedia.org/wiki?curid=3052120" title="Kaputa">
Kaputa

Kaputa – miasto w Prowincji Północnej w północnej Zambii.
W 2010 roku zamieszkiwane było przez 119 514 tys. mieszkańców.

</doc>
<doc id="3052121" url="https://pl.wikipedia.org/wiki?curid=3052121" title="Luwingu">
Luwingu

Luwingu – miasto w Prowincji Północnej w północnej Zambii.
W 2010 roku zamieszkiwane było przez 231 824 tys. mieszkańców.

</doc>
<doc id="3052122" url="https://pl.wikipedia.org/wiki?curid=3052122" title="Gare de Melun">
Gare de Melun

Gare de Melun – ważny dworzec kolejowy w Melun, departamencie Seine-et-Marne, w regionie Île-de-France, we Francji.
Jest zarządzana przez SNCF. Jest także stacją końcową linii RER D, oraz węzłem dla pociągów dalekobieżnych: Transilien Paryż-Lyon oraz TER Bourgogne.
Położenie.
Dworzec Melun znajduje się na 44,076 km linii Paryż–Marsylia i 56,907 km linii Corbeil-Essonnes–Montereau.
Stacja położona jest na wysokości 55 m n.p.m.
Historia.
Budynek był w znacznym stopniu przebudowywany od jego pierwotnej konstrukcji, zaprojektowanej przez architekta François-Alexisa Cendriera, który zbudował wiele innych budynków dworcowych dla towarzystwa PLM.
W 1979 roku zabytkowy budynek został obniżony do parteru i otrzymał nową elewację, a perony zostały zmodernizowane w 1980.
W 2012 roku ukończono kolejny remont dworca, który spowodował powstanie nowej fasady, zmianę koloru elewacji i oddanie do dyspozycji nowoczesnego systemu informacji i udogodnień dla podróżnych.
Na tej stacji 17 października 1991 doszło do katastrofy kolejowej pomiędzy pociągiem nocnym i towarowym, w której zginęło 16 osób.

</doc>
<doc id="3052124" url="https://pl.wikipedia.org/wiki?curid=3052124" title="Lubartów Lipowa">
Lubartów Lipowa

Lubartów Lipowa – przystanek kolejowy w Lubartowie, w województwie lubelskim.
W roku 2017 przystanek obsługiwał 20–49 pasażerów na dobę.
W ramach remontu linii kolejowej nr 30 Łuków – Lublin Północny stworzony jako dodatkowy przystanek dla pociągów REGIO na trasie Lublin-Lubartów, aby umożliwić mieszkańcom miasta dostęp do centrum. Od 30. września 2013 roku kursują do przystanku pociągi ze stacji Lublin Główny.

</doc>
<doc id="3052125" url="https://pl.wikipedia.org/wiki?curid=3052125" title="Kocie Skały (Karkonosze)">
Kocie Skały (Karkonosze)



</doc>
<doc id="3052127" url="https://pl.wikipedia.org/wiki?curid=3052127" title="Lubartów Słowackiego">
Lubartów Słowackiego

Lubartów Słowackiego – przystanek kolejowy w Lubartowie, w województwie lubelskim.
W roku 2017 przystanek obsługiwał 20–49 pasażerów na dobę.
W ramach remontu linii kolejowej nr 30 Łuków – Lublin Północny stworzony jako dodatkowy przystanek dla pociągów REGIO na trasie Lublin-Lubartów, aby umożliwić mieszkańcom miasta dostęp do centrum. Od 30 września 2013 roku kursują do przystanku pociągi ze stacji Lublin Główny.

</doc>
<doc id="3052129" url="https://pl.wikipedia.org/wiki?curid=3052129" title="Eptatretus mcconnaugheyi">
Eptatretus mcconnaugheyi

Eptatretus mcconnaugheyi – gatunek bezszczękowca z rodziny śluzicowatych. 
Zasięg występowania.
Zach. Pacyfik. Południowa Kalifornia i Zatoka Kalifornijska.
Cechy morfologiczne.
Osiąga 47 cm długości. 
Biologia i ekologia.
Występuje na głębokości 43–415 m.

</doc>
<doc id="3052130" url="https://pl.wikipedia.org/wiki?curid=3052130" title="Whale (Kumbria)">
Whale (Kumbria)

Whale – osada w Anglii, w Kumbrii. W 1870-72 osada liczyła 53 mieszkańców.

</doc>
<doc id="3052131" url="https://pl.wikipedia.org/wiki?curid=3052131" title="Cotehill">
Cotehill

Cotehill – wieś w Anglii, w Kumbrii. W 1870-72 wieś liczyła 333 mieszkańców.

</doc>
<doc id="3052132" url="https://pl.wikipedia.org/wiki?curid=3052132" title="Nsima">
Nsima

Nsima (nshima), sadza, putu, bidia, meali, pap, ugali – potrawa typowa dla kuchni krajów wschodniej, zachodniej i południowej Afryki, obecnie sporządzana z grubo mielonej mąki lub kaszki kukurydzianej ugotowanej na gęsto.
W 2017 roku "nsima" jako element tradycji kulinarnej w Malawi została wpisana na listę reprezentatywną niematerialnego dziedzictwa kulturowego UNESCO.
Do 2 poł. XIX w. potrawa sporządzana była z ziaren różnych zbóż. Jest to jedna z najdawniejszych form spożywania rozdrobnionego ziarna zbóż chlebowych lub odsianej mąki zamiast chleba.
Potrawa w formie gęstej, kleistej papki, serwowana w postaci ręcznie toczonych placuszków, spożywana jest bez użycia sztućców.
W klasycznej formie "nsima" była spożywana bez dodatków, co zachowało się w zwyczajach żywieniowych warstw uboższych. Obecnie jednak często jest podawana z gotowanymi lub smażonymi warzywami (najczęściej są to owoce i liście dyni). Niekiedy serwuje się ją z rybą lub mięsem (wołowina, koźlęcina i dziczyzna, wyjątkowo drób hodowlany). Placuszki można maczać w podawanych jako dodatek sosach.
"Nsima" spożywana jest najczęściej dwa razy dziennie, na obiad i kolację, chociaż pierwotnie była spożywana w godzinach wieczornych, po zakończeniu wszystkich prac w gospodarstwie
Tradycyjnie ugotowana potrawa nie jest solona, lecz pozostawiana na noc, by delikatnie sfermentowałą i nabrała odpowiedniego smaku.
Analogicznymi potrawami kuchni europejskiej, wyrabianymi przeważnie z mąki kukurydzianej, są mamałyga i polenta.
Nazewnictwo.
Potrawa znana jako "nsima" ("nshima" w żargonie miejskim), podawana w dwóch wersjach ("mgawiwa" i "ufa"), jest bardzo popularna w Zambii, Malawi i Botswanie. Zambijskie ludy Bemba, Chewa, Lozi, Ngoni, Nsenga, Tonga, Tumbuka czy Tsenga używają na określenie dania z mąki kukurydzianej takich słów, jak "nsima", "sima", "insima", "ubwali" i "buhobe".
W Zairze i Kongo potrawa znana jest jako "bidia", w Namibii jako "oshifima", w Zimbabwe jako "sadza", w Republice Południowej Afryki, w tym Zululandzie oraz w Lesotho jako "putu" i "meali", w Kenii i Tanzanii najczęściej jako "posho" lub "ugali", w Ghanie jako "kpekpele".
Nsima w kulturze.
Przygotowywanie nsimy jako głównego składnika posiłków w kulturach afrykańskich było zadaniem kobiet. Dziewczynki przed osiągnięciem dojrzałości i zamążpójściem przygotywywały się do tego zadania m.in. pomagając matkom i krewnym w suszeniu ziarna, mieleniu mąki kukurydzianej (nie tylko z ziaren, ale również z kolb kukurydzy) za pomocą dokładnego ubijania ziaren długimi kijami w kamiennych lub glinianych misach oraz w wielokrotnym gotowaniu potrawy.

</doc>
<doc id="3052133" url="https://pl.wikipedia.org/wiki?curid=3052133" title="Ivan Šarić (biskup)">
Ivan Šarić (biskup)



</doc>
<doc id="3052135" url="https://pl.wikipedia.org/wiki?curid=3052135" title="Ivan Šarić">
Ivan Šarić



</doc>
<doc id="3052141" url="https://pl.wikipedia.org/wiki?curid=3052141" title="Misol-Ha">
Misol-Ha

Misol-Ha – wodospad w Meksyku, znajdujący się 15 km na południe od miejscowości Palenque. Wodospad, który ma 30 m wysokości i 20 szerokości jest jedną z atrakcji turystycznych południowego stanu Chiapas.
Wodospad był miejscem gdzie kręcono sceny do filmu Predator z roku 1987, w reżyserii Johna McTiernana.

</doc>
<doc id="3052143" url="https://pl.wikipedia.org/wiki?curid=3052143" title="Zamek w Kozowej">
Zamek w Kozowej

 
Zamek w Kozowej – nieistniejący obronny zamek wybudowany w miejscowości Kozowa nad rzeczką Koropiec na początku XVI w.
Położenie.
Miejsce do budowy fortyfikacji wybrano z uwagi na sprzyjające obronie wojskowej naturalne warunki przyrodnicze. Zamek wzniesiono na wzgórzu, u zbiegu rzeki Koropiec z jej niewielkim dopływem.
Historia.
Zamek wybudowany został w czasach, gdy miasto było własnością szlacheckiej rodziny Potockich. W latach 1575, 1589, 1621 i 1626 zamek atakowany był przez Tatarów. W okresie 6-16 października 1667 r. podczas bitwy pod Podhajcami wojska tatarskie i tureckie spaliły i zniszczyły miasto oraz zamek. Po tym zdarzeniu warowni już nie odbudowano. 28–29 listopada 1671 miejscowość Kozowa odwiedził podróżnik Ulryk Werdum, Fryzyjczyk, który w swoich notatkach wspomniał o mieście oraz zrujnowanym zamku. W owym czasie mury i palisady zamku były poważnie uszkodzone.
W późniejszym okresie budowla była siedzibą rodziny Moszyńskich, właścicieli ówczesnego klucza kozowskiego, do którego należało kilkanaście wsi i miasteczko Zawałów. Pod koniec XIX w. zamek został przebudowany z przeznaczeniem na sąd powiatowy, więzienie sądowe i mieszkanie sędziego. Obecnie po zamku nie ma śladu.

</doc>
<doc id="3052144" url="https://pl.wikipedia.org/wiki?curid=3052144" title="Netherby (Kumbria)">
Netherby (Kumbria)

Netherby – osada w Anglii, w Kumbrii. W 1870-72 osada liczyła 395 mieszkańców.

</doc>
<doc id="3052145" url="https://pl.wikipedia.org/wiki?curid=3052145" title="Eptatretus mccoskeri">
Eptatretus mccoskeri

Eptatretus mccoskeri – gatunek bezszczękowca z rodziny śluzicowatych. 
Zasięg występowania.
Zach. Pacyfik. Okolice Wysp Galapagos.
Cechy morfologiczne.
Osiąga 32 cm długości. 8 otworów skrzelowych z każdej strony ciała. 72-74 gruczoły śluzowe, 14-15 przedskrzelowych, 7 skrzelowych, 40-42 tułowiowe i 10-12 ogonowych. Fałdy brzusznej brak lub jest szczątkowa.
Głowa jest nieco jaśniejsza niż reszta ciała. Pysk ciemny z wyjątkiem białego obrzeżenia wokół otworu gębowego oraz białych wąsów. Fałda ogonowa z białym obrzeżeniem.
Biologia i ekologia.
Występuje na głębokości do 215 m.

</doc>
<doc id="3052147" url="https://pl.wikipedia.org/wiki?curid=3052147" title="Pałecznica (przystanek kolejowy)">
Pałecznica (przystanek kolejowy)

Pałecznica – przystanek kolejowy we wsi Pałecznica, w województwie lubelskim.
W roku 2017 przystanek obsługiwał 0–9 pasażerów na dobę.
W ramach remontu linii kolejowej nr 30 Łuków – Lublin Północny stworzony jako dodatkowy przystanek dla pociągów REGIO na trasie Lublin – Lubartów. Od 30 września 2013 roku kursują do przystanku pociągi ze stacji Lublin.
Od 11 grudnia 2022 pociągi zatrzymują się tu „na żądanie”.

</doc>
<doc id="3052149" url="https://pl.wikipedia.org/wiki?curid=3052149" title="Wickhampton">
Wickhampton

Wickhampton – wieś w Anglii, w Norfolk. W 1931 wieś liczyła 107 mieszkańców. Wickhampton jest wspomniana w Domesday Book (1086) jako "Wichamtuna"/"Wichhamtun".

</doc>
<doc id="3052150" url="https://pl.wikipedia.org/wiki?curid=3052150" title="Wolterton">
Wolterton

Wolterton – wieś w Anglii, w Norfolk. W 1931 wieś liczyła 58 mieszkańców. Wolterton jest wspomniana w Domesday Book (1086) jako "Ultertuna"/"Ultretune".

</doc>
<doc id="3052151" url="https://pl.wikipedia.org/wiki?curid=3052151" title="Kjell Eriksson">
Kjell Eriksson

Kjell Eriksson (ur. 1953 w Uppsali) – szwedzki autor powieści kryminalnych oraz ogrodnik i były działacz związkowy.
Zarys biografii.
Z zawodu jest ogrodnikiem. Przez wiele lat prowadził własną firmę ogrodniczą. Od 1970 działał w związku zawodowym rolników szwedzkich. Należał do Komunistycznej Partii Szwecji ("Sveriges kommunistiska parti" – SKP) oraz ugrupowania Demokracja Ludowa ("Folkdemokraterna"}. Jako pisarz zadebiutował w 1993 książką "Knäppgöken". Popularność przyniósł mu cykl powieści kryminalnych, których główną bohaterką jest inspektor policji Ann Lindell. Jego książki zostały przetłumaczone na ponad czternaście języków.
Mieszka w Uppsali, corocznie jednak kilka miesięcy spędza w Brazylii. Ma dwoje dorosłych dzieci.

</doc>
<doc id="3052152" url="https://pl.wikipedia.org/wiki?curid=3052152" title="Tharston">
Tharston

Tharston – wieś w Anglii, w Norfolk. W 1961 wieś liczyła 364 mieszkańców. Tharston jest wspomniana w Domesday Book (1086) jako "Ster(e)stuna"/"Therstuna".

</doc>
<doc id="3052153" url="https://pl.wikipedia.org/wiki?curid=3052153" title="Zabiele (przystanek kolejowy w województwie lubelskim)">
Zabiele (przystanek kolejowy w województwie lubelskim)

Zabiele – przystanek kolejowy we wsi Zabiele, w województwie lubelskim.
W roku 2017 przystanek obsługiwał 10–19 pasażerów na dobę.
W ramach remontu linii kolejowej nr 30 Łuków – Lublin Północny stworzony jako dodatkowy przystanek dla pociągów REGIO na trasie Lublin-Lubartów. Od 30. września 2013 roku kursują do przystanku pociągi ze stacji Lublin Główny.

</doc>
<doc id="3052155" url="https://pl.wikipedia.org/wiki?curid=3052155" title="Egmere">
Egmere

Egmere – wieś w Anglii, w Norfolk. W 1931 wieś liczyła 81 mieszkańców. Egmere jest wspomniana w Domesday Book (1086) jako "Edgamere"/"Egemere"/"Estgamera".

</doc>
<doc id="3052158" url="https://pl.wikipedia.org/wiki?curid=3052158" title="Sco Ruston">
Sco Ruston

Sco Ruston – wieś w Anglii, w Norfolk. W 1931 wieś liczyła 88 mieszkańców. Sco Ruston jest wspomniana w Domesday Book (1086) jako "Ristuna".

</doc>
<doc id="3052160" url="https://pl.wikipedia.org/wiki?curid=3052160" title="Eptatretus mendozai">
Eptatretus mendozai

Eptatretus mendozai – gatunek bezszczękowca z rodziny śluzicowatych. 
Zasięg występowania.
Morze Karaibskie.
Cechy morfologiczne.
Osiąga 45 cm długości. 6 otworów skrzelowych z każdej strony ciała. 77-82 gruczoły śluzowe, 13-15 przedskrzelowych, 5-6 skrzelowych, 45-48 tułowiowych i 12-15 ogonowych. 
Biologia i ekologia.
Występuje na głębokości do 720-1100 m.

</doc>
<doc id="3052161" url="https://pl.wikipedia.org/wiki?curid=3052161" title="Tablica kanban">
Tablica kanban

Tablica kanban − jedno z narzędzi wykorzystywanych w celu implementacji metody kanban do zarządzania procesami i projektami w organizacjach. 
Działanie.
Tablice kanban są odmianą tradycyjnego systemu kanban, polegającego na takim organizowaniu procesu wytwórczego, aby każda komórka organizacyjna produkowała dokładnie tyle, ile w danej chwili jest potrzebne, opartego na cyrkulacji kart wyrobów oraz analizie przepływu kart. 
Na tablicy kanban znajdują się zadania do realizacji, przedstawione przy pomocy kolorowych kart. Karty są przesuwane od lewej do prawej strony przez kolejne kolumny tablicy, które odpowiadają następującym po sobie etapom procesu. Najczęściej spotyka się tablice z podziałem na trzy kolumny: „Do zrobienia”, „W toku” oraz „Zrobione”.
Zastosowanie.
Tablica kanban może być stosowana w wielu dziedzinach życia, na przykład:

</doc>
<doc id="3052162" url="https://pl.wikipedia.org/wiki?curid=3052162" title="Niemce (przystanek kolejowy)">
Niemce (przystanek kolejowy)

Niemce – przystanek kolejowy we wsi Niemce, w województwie lubelskim.
W roku 2017 przystanek obsługiwał 10–19 pasażerów na dobę.
W ramach remontu linii kolejowej nr 30 Łuków – Lublin Północny stworzony jako dodatkowy przystanek dla pociągów REGIO na trasie Lublin-Lubartów. Od 2 kwietnia 2013 roku kursują przez przystanek pociągi ze stacji Lublin Główny do stacji Lubartów.

</doc>
<doc id="3052163" url="https://pl.wikipedia.org/wiki?curid=3052163" title="Otoczka Debye’a">
Otoczka Debye’a

Otoczka Debye’a (zwana też otoczką elektrostatyczną) – jest warstwą w plazmie, posiadającą nadmiar jonów dodatnich, a co za tym idzie, nadmiar ładunku dodatniego, który równoważy ujemny ładunek powierzchni, do której przylega. Długość otoczki wynosi szereg długości Debye’a, która z kolei zależy od szeregu właściwości plazmy (gęstość, temperatura etc.).
Powstawanie w plazmie otoczki Debye’a spowodowane jest tym, że elektrony mają z reguły temperaturę większą o rząd wielkości lub więcej, niż jony, ponieważ są dużo lżejsze. Co za tym idzie, są szybsze od jonów co najmniej o czynnik formula_1 Elektrony zderzają się z powierzchnią materiału, czyniąc ją naładowaną ujemnie względem otaczającej plazmy. Z powodu ekranowania Debye’a, skala grubości regionu przejściowego wynosi długość Debye’a formula_2 W miarę, jak potencjał rośnie, coraz więcej elektronów jest odbijanych przez potencjał otoczki. Równowaga nastaje, gdy różnica potencjałów wynosi kilkukrotność temperatury elektronów.
Otoczka Debye’a jest przejściem pomiędzy plazmą a powierzchnią ciała stałego. Podobne zjawiska zachodzą pomiędzy regionami plazmy o odmiennej charakterystyce. Strefa przejściowa pomiędzy takimi regionami znana jest pod nazwą warstwy podwójnej, posiadającej po jednej warstwie dodatniej i ujemnej.

</doc>
<doc id="3052165" url="https://pl.wikipedia.org/wiki?curid=3052165" title="Fougeryt">
Fougeryt

Fougeryt ("zielona rdza") – minerał żelaza występujący w poziomie glejowym gleby i odgrywający istotną rolę w obiegu żelaza w przyrodzie oraz tworzeniu złoży tlenków żelaza. Budowa niebieskozielonych składników gleby występujących w warunkach dużej wilgotności i braku dostępu powietrza, określanych jako "zielona rdza", badana była od kilkudziesięciu lat, jednak zaklasyfikowanie tych struktur przez "International Mineralogical Association" jako minerału nastąpiło dopiero w roku 2004 (pod numerem IMA 2003-057).
Fougeryt jest hydroksosolą, zasadowym węglanem żelaza(II) i (III) o wzorze [FeFe·~3. Jego charakterystyczne zabarwienie jest podstawą klasyfikacji danej warstwy gleby jako poziomu glejowego. Na powietrzu jest nietrwały i szybko utlenia się do FeIII(O)OH, np. lepidokrokitu lub goethytu, zmieniając zabarwienie na brązowe.
Nazwa minerału pochodzi od miejscowości Fougères w Bretaniii (Francja), w pobliżu której znajduje się jego typowe miejsce występowania ("locus typicus").
Fougeryt jest aktywny w reakcjach redoks. M.in. wiąże z roztworów rakotwórcze jony chromu(VI) i redukuje je do chromu(III), tworząc przy tym nierozpuszczalne formy o strukturze goethytu. Z kolei kationy neptunylowe [NpVO2]+ ulegają związaniu z fougerytem, a następnie redukcji do nierozpuszczalnego neptunu(IV). Proces ten badany jest pod kątem wykorzystania do zabezpieczania odpadów promieniotwórczych po zużytym paliwie jądrowym. Neptun występuje w nim wprawdzie w ilości jedynie ok. 0,05%, ale ze względu na jego długi czas połowicznego rozpadu (ok. 2 mln lat) i dużą mobilność NpO2+ w glebie, istnieją obawy, że w odległej przyszłości mógłby on wydostać się w sposób niekontrolowany poza miejsca składowania. Redukcja do formy nierozpuszczalnej powinna zapobiec takiemu scenariuszowi.

</doc>
